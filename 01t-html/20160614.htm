Стенограма пленарного засідання
14 червня 2016
&nbsp;
<p align=center>ЗАСІДАННЯ П'ЯТДЕСЯТ ДРУГЕ</p>
<p align=center>Сесійний зал Верховної Ради України</p>
<p align=center>14 червня 2016 року, 10 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>&nbsp;</p>
<p>10:00:25</p>
<p>ГОЛОВУЮЧИЙ. Доброго ранку, шановні колеги. 10.00. Прошу заходити в зал&nbsp; і приготуватись до реєстрації. Будь ласка.</p>
<p>Колеги, через хвилину включаємо реєстрацію. Секретаріат Верховної Ради, прошу повідомити, що починається робота.</p>
<p>Шановні колеги, прошу приготуватись до реєстрації і прошу зареєструватись. Будь ласка, реєструємося.&nbsp;</p>
<p>&nbsp;</p>
<p>10:02:54</p>
<p>Зареєстровано 336 депутатів. Ранкове пленарне засідання Верховної Ради України оголошую відкритим.</p>
<p>Колеги, сьогодні день народження народного депутата України Олександра Валерійовича Дроздика. Привітаємо його з днем народження. <i>(Оплески) </i>Вітаємо.</p>
<p>Колеги, я хотів би повідомити, що годину тому розпочалось засідання Міжпарламентської ради Україна-НАТО. Це важливий для України захід. Я мав честь відкривати цей захід. І я переконаний, що для України в час російської агресії вступ в НАТО це стратегічний напрямок нашого розвитку. І цей напрямок не має іншої альтернативи. Я наголосив на тому, що для нас рішення Бухарестського саміту про вступ України в НАТО залишається чинним і повідомив їм, що ми усі, весь парламент переконані, що Україна буде членом НАТО. Нехай це питання часу, але це питання для України є принциповим не тільки в гуманітарному вимірі, а також у вимірі стратегічному і геополітичному.</p>
<p>Шановні колеги, у вівторок згідно Регламенту ми розпочинаємо з 30 хвилин для виступів уповноважених представників депутатських фракцій і груп з внесенням пропозицій, оголошенням заяв і повідомлень.</p>
<p>І я прошу представників фракцій і груп приготуватись до запису. І прошу провести запис на виступи. Будь ласка, колеги.</p>
<p>Від "Партії "Відродження" – Віктор&nbsp; Бондар. Запрошую на трибуну,&nbsp; будь ласка.</p>
<p>&nbsp;</p>
<p>10:05:37</p>
<p>БОНДАР В.В.</p>
<p>Шановний Андрію Володимировичу і шановні колеги! Безумовно, напевно, цей тиждень&nbsp; був насичений на інформаційні події. Дуже гарно було зроблено декілька подій, щоб відволікти увагу населення від головних реальних економічних речей, які&nbsp; відбуваються сьогодні в країні. Влада добре підтримала і добре організовувала проведення гей-параду в Києві, всім це подобалося начебто, зробили багато шуму. Але я не знаю, яка користь від того параду для 99 відсотків населення України, які живуть реальним життям&nbsp; і яких турбують реальні нормальні&nbsp; стосунки в родинах і реальні достатки в родинах.</p>
<p>В той же час абсолютно цинічно ми читаємо дані Держкомстату, як буквально за місяць зросла заборгованість населення за оплату житлово-комунальних послуг. Ми бачимо, що на сьогоднішній день згідно даних Держкомстату тільки за 1 місяць в 3,1 рази збільшилась заборгованість населення за комунальні послуги – 13,4 мільярда гривень. Здавалося би, яка мала би бути реакція влади: проведення гей-парадів чи термінове впровадження антикризових заходів і надання можливості населенню вийти&nbsp; з цієї кризи? Ні, влада робить наступний крок: приймає рішення і піднімають тарифи на опалення і гарячу воду – знову&nbsp; в 2 рази&nbsp; підняти з 1 липня.&nbsp;</p>
<p>Питання: у людей, що, більше грошей стало, більше пенсій, більше зарплат, зростає економіка, чи що відбувається?</p>
<p>"Партія "Відродження" попереджала 3 місяці назад, 2 місяці назад, місяць назад про те, що є колосальна проблема, що субсидії для населення для покриття тарифів вистачить буквально на півроку. 35 мільярдів, які запроваджені в бюджеті,&nbsp; вже закінчились і до кінця року потрібно було при існуючих тарифах додатково знайти ще 24 мільярди гривень. Хтось щось зробив? Ні. Вирішили просто підняти тарифи. Це призведе до збільшення заборгованості населення за оплату за житлово-комунальні послуги, це не вирішує питання. Вирішити питання можна тільки через зростання економіки, через запуск виробництва, через наповнення бюджету, через розблокування рахунків "Енергоатома" і потужні замовлення на виробництво українське для "Енергоатома", через замовлення на транспорт, через інфраструктурні проекти, через будівництво заводів, це дасть тоді заробітні плати, пенсії і тоді дасть можливість населенню оплачувати тарифи. Що ви робите? Зупиніться.</p>
<p>"Партія "Відродження" півроку пропонує підтримати наш законопроект і ввести мораторій на підвищення тарифів до 2018 року. І всі, хто не підтримує цю пропозицію "Партії "Відродження", ми рахуємо, що просто демагогія, які не хочуть того, щоб в Україні зупинити цей шалений експеримент над населенням. Тому просимо поставити нашу постанову проведення…</p>
<p>&nbsp;</p>
<p>ГОЛОВУЮЧИЙ. Дякую вам. "Народний фронт", Вікторія Петрівна Сюмар, будь ласка.</p>
<p>&nbsp;</p>
<p>10:09:06</p>
<p>СЮМАР В.П.</p>
<p>Шановні колеги, я хочу вам розказати про виїзне засідання нашого Комітету з питань свободи слова в зону антитерористичної операції. Я знаю, що багато з вас там бувають і багато хто там навіть воюють, але ми хотіли вирішити свої профільні питання. Ви знаєте, що ціла 30-кілометрова зона в АТО покрита сьогодні російськими телеканалами і там немає українських сигналів. Що це означає на практиці? Ми ходили по людях і запитували, чи знають люди в зоні АТО хто з ким воює і хто їх обстрілює? Знаєте, що нам відповідали? Нам відповідали, це, напевно, "Айдар" воює зі Збройними Силами України. А знаєте чому вони так думають? Тому що їм це показує "Росія 24", тому що іншого українського сигналу там немає. Але там є українські патріоти, там є керівники сіл, які знаєте як виходять із ситуації? Вони посеред села там, де базари, ставлять гучномовці такі, як під час Другої світової війни. От уявляєте собі, оце голосом Мендельсона, щось там повідомляли, що відбувається на фронті, от щось подібне сьогодні відбувається там, коли там звучить українська музика.</p>
<p>Ми сьогодні… вчора зустрілися з керівниками радіостанцій, з керівниками телеканалів, вони дадуть український контент, ми спробуємо завести туди&nbsp; кабель і провести, щоб там був український сигнал. Але у мене питання, колеги, до нас з вами, а що ми тут робимо для цих людей, які щоденно потерпають від обстрілів? Ви знаєте, що тільки сьогодні вночі 40 разів наших військових обстрілювали там з мінометів і артилерії?</p>
<p>Колеги, що ви вночі сьогодні всі робили, скажіть мені? Ви спокійно спали? А вони 40 разів піддавалися артилерійським обстрілам. Що вони зараз зранку роблять? Вони сьогодні стоять на блокпостах і виконують накази своїх керівників, ризикуючи своїм життям. Що робите ви? Ви ходите по залу, ви нікого не слухаєте, ви один одного не чуєте!</p>
<p>&nbsp;Так війни не виграються, там йде війна, а ми з вами тут займаємося війнушками, хто з нас красивіше один одного опустить. Там чоловіки, які думають про те, як їм втримати Авдіївку і полігон, який завойований там. А ви думаєте, як вам в четвер полетіти в Париж на футбол!</p>
<p>Тому фракція "Народного фронту", яка завжди демонструвала дисципліну в цьому залі сьогодні буде голосувати за закони, які потрібні нам у співпраці з…</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>ГОЛОВУЮЧИЙ. Додайте, будь ласка, одну хвилину.</p>
<p>&nbsp;</p>
<p>СЮМАР В.П. … аби підтримати Прем'єр-міністра, який сьогодні відстоює інтереси України в США для того, щоб Україна отримала підтримку. Але надалі ми вимагаємо, і це наша жорстка вимога, профінансувати оборонне замовлення. Ви знаєте всі дуже добре, в бюджеті оборонне замовлення можливо фінансувати тільки з коштів, які ми заклали, з повернення коштів Януковича. Але саме через те, що в цьому залі дуже багато людей, які хочуть повернути гроші Віктору Федоровичу, а не дати їх на армію, цього не відбувається і цей закон не приймається. Цей закон, до якого було багато претензій, відкликаний. Він буде зареєстрований сьогодні. Далі у нас є три дні. І, будьте ласкаві, за три дні солдати цілі полігони відстоюють і цілі села відвойовують, а нам за три дні можна зробити закон. І в четвер, в середу всі пропозиції внести на комітеті, і в четвер його проголосувати. Це жорстка…</p>
<p>&nbsp;</p>
<p>10:13:22</p>
<p>ГОЛОВУЮЧИЙ. Дякуємо, пані Вікторія.</p>
<p>Будь ласка, Радикальна партія Ляшка. 15 секунд. Я вам уже двічі додавала…</p>
<p>&nbsp;</p>
<p>10:13:38</p>
<p>СЮМАР В.П. Один раз ви мені давали. Ось це куля, яку мені подарував там солдат, яку витягли з його тіла, і вона дивом не розірвалася. Колеги, якщо ми не профінансуємо оборонне замовлення, в нього не буде української кулі, щоб він міг врятувати своє життя. Зробіть це, будь ласка.</p>
<p>&nbsp;</p>
<p>10:13:48</p>
<p>ГОЛОВУЮЧИЙ. Дякуємо, пані Вікторія.</p>
<p>Підтримуємо вашу позицію щодо оборонного замовлення.</p>
<p>Будь ласка, лідер Радикальної партії Олег Ляшко.</p>
<p>&nbsp;</p>
<p>10:13:57</p>
<p>ЛЯШКО О.В.</p>
<p>Олег Ляшко, Радикальна партія. З 1 липня Національна комісія з питань регулювання ринку комунальних послуг вдвічі-втричі підняла вартість води, опалення, комуналки для мільйонів українських громадян. Що робить український парламент, що робить український уряд для того, щоб захистити людей? Адже зрозуміло, що переважна більшість українців не зможуть платити ці послуги. Дивимося сьогоднішній порядок денний Верховної Ради: тут немає ні одного законопроекту, спрямованого на вирішення проблеми комунальних тарифів.</p>
<p>Минулого тижня Європарламент проголосував і створив слідчу комісію по розслідуванню офшорного скандалу, по розслідування корупції високопосадовців. Що робить українська влада, що робить український парламент для того, щоб розслідувати офшори і корупцію Президента України, голови Національного банку України, міністра фінансів України, бізнес-оточення Президента і вищих посадових осіб держави. Нічого. Президент каже: "Проблеми немає". Генеральний прокурор, кум Президента, каже, що офшорний скандал – це мильна бульбашка. Увесь світ розслідує, а для наших офшорних високопосадовців жодних проблем немає. Вони виводять мільярди в офшори, не платять податки, а мільйонам українських громадян піднімають тарифи, щоб покрити дірки в бюджеті, щоб заплатити за корупцію влади. Можемо ми мовчати?&nbsp; Ні!</p>
<p>Саме тому фракція Радикальної партії прийняла рішення продовжувати блокувати парламентську трибуну з двома вимогами: перше – створення слідчої комісії по розслідуванню корупції і офшорів Президента і вищих посадових осіб держави; друге – скасування рішення НКРЕКП про&nbsp; підвищення втричі тарифів для… на комунальні послуги для громадян, скасування рішення уряду. І повернути українцям пільгову ціну на газ, коли вони мали можливість в опалювальний сезон 1200 кубів споживати і платить по 3,60 за куб, а не по 7 тисяч гривень за тисячу кубів.</p>
<p>Також інформую, що сьогодні ми звертаємося до суду з вимогою скасувати рішення про підвищення тарифів.</p>
<p>Я звертаюся до наших колег з фракції "Батьківщина" і "Самопомочі" по демократичній опозиції – в єдності наша сила. Давайте об'єднаємо зусилля, давайте разом блокувати і трибуну, і президію для того, щоб змусити парламент прийняти рішення в інтересах українців. Досить відсиджуватися.</p>
<p>Дякую.&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Будь ласка,&nbsp; до слова запрошується від "Опозиційного блоку" народний депутат Долженков. "Опозиційний блок", народний депутат Долженков.&nbsp; Будь ласка,&nbsp; мікрофон включіть.</p>
<p>&nbsp;</p>
<p>10:17:17</p>
<p>ДОЛЖЕНКОВ О.В.</p>
<p>Прошу передати слово Олександру Вілкулу.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; включіть мікрофон Олександру Вілкулу.</p>
<p>&nbsp;</p>
<p>10:17:24</p>
<p>ВІЛКУЛ О.Ю.</p>
<p>Шановний український народе! Влада продовжує справжній геноцид і нашої країни, і нашого народу.&nbsp; Так, з 1 травня були підвищені тарифи на газ на 90 відсотків при тому, що за останні 2 роки підвищення склало більш, ніж у 8 разів.</p>
<p>7 червня влада прийняла ще одне ганебне&nbsp; рішення: в два рази підвищена ціна на тепло і на черзі підвищення ціни на воду, про це вже об'явлено. І це відбувається при заморожених зарплатах, пенсіях, при космічних цінах, астрономічних, на ліки, на продукти харчування. Люди вже не можуть так виживати.</p>
<p>"Опозиційний блок" останні півтора роки єдина партія, яка системно порти цього бореться. Я не буду перелічувати всі наші законопроекти, зупинюсь лише на законопроекті номер 2342 про встановлення мораторію на підвищення цін і тарифів на житлово-комунальні послуги, який було внесено в березні 2015 року.</p>
<p>Шановні колеги, які зараз хочуть подати до суду, ми на 100 відсотків вас підтримаємо, але хочемо сказати, що ми подали до суду ще 20 жовтня 2015 року, коли ви знаходились у коаліції. І на сьогодні Окружним адміністративним судом Києва ця справа розпочата, але повністю заблокована властью, влада давить на суди, провладні фракції не виносять наші законопроекті до залу і повністю блокує. При цьому всі знають, що в Україні достатньо газу власного видобутку для задоволення потреб населення при тому, що собівартість нашого газу півтори тисячі гривень, людям його продають по 6 тисяч 800. Куди ідуть гроші? Гроші ідуть на корупцію.</p>
<p>Підіть поспілкуйтесь з людьми. Люди питають у влади і у вас, провладних депутатів: "Це вже Європа у вашому уявленні чи буде ще гірше? Чи для вас Європа, це лише астрономічні комунальні тарифи та гей-паради, а не верховенство закону, гідні зарплати та гідні пенсії". У людей, яких позбавили пільг, не платять зарплату, залишилось три виходи: залишити країну, померти в холодних квартирах від голоду чи знести цю владу.</p>
<p>Шановні колеги із влади, скажіть, вам не страшно? Осінню люди вийдуть на вулиці не лише проти тарифів, а й проти цієї влади.</p>
<p>"Опозиційний блок" завжди був, є і буде на боці людей. І лише за підтримки людей, шановний народе України, ми зможемо зупинити цей геноцид. Дякую.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>10:20:31</p>
<p>ГОЛОВУЮЧИЙ. Дякую, шановні колеги.</p>
<p>Тільки прошу не лякати народом, бо народ вже одного разу вийшов і показав своє відношення до тих, хто керував країною, пограбовував її і знищував її. <i>(Оплески)</i> І не вам говорити нам про страх перед народом. Я, бачу, тільки на 5 хвилин вийшов – вже трибуна заблокована. Сподіваємось, що ненадовго.</p>
<p>Зараз слово надається представнику від "Блоку Петра Порошенка" Рибаку, пану Рибаку. Буде виступати з місця. Будь ласка.</p>
<p>&nbsp;</p>
<p>10:21:08</p>
<p>РИБАК І.П.</p>
<p>Шановні колеги, 31 травня цього року відбулося засідання Комітету з питань екологічної політики, природокористування та подолання наслідків Чорнобильської катастрофи. На цьому засіданні було прийняте рішення про проведення 6 червня виїзної робочої групи до міста Львова по проблематиці Грибовицького сміттєзвалища.</p>
<p>Що виявилося в результаті роботи нашої робочої групи? В результаті робочої групи виявилося наступне. Абсолютно відсутні всі дозвільні документи на проведення будь-яких робіт на території сміттєзвалища. Протягом останніх 10 років не проводились ніякі перевірки екологічної інспекції на території там сміттєзвалища у зв'язку з недопуском інспекторів природоохоронних до цього сміттєзвалища, не дивлячись на те, що ними була виграна низка судів, але все ж таки саботаж по підприємству відбувався. Ми повинні з вами, шановні колеги, вивчити цей гіркий досвід міста Львова і не допустити в майбутньому більше таких речей на жодному сміттєзвалищі, на жодному полігоні твердих побутових відходів на території України.</p>
<p>Шановні колеги, фракція "Блоку Петра Порошенка" пропонує свою площадку для того, щоб об'єднались всі співавтори всіх законопроектів поводження твердими побутовими відходами, та все ж таки<a name=_GoBack></a> використовуючи сьогоднішню негативну, хочу нагадати, ситуацію, об'єднались і зробили для майбутнього України, для навколишнього середовища в Україні перспективу та гідне поводження з твердими побутовими відходами.</p>
<p>Також, шановні колеги, хотів би нагадати, що у Верховній Раді зареєстрований законопроект 4723, проект Закону про внесення змін до додатку №3 до Закону України "Про Державний бюджет України на 16-й рік" щодо видатків Міністерства з питань тимчасово окупованих територій та внутрішньо переміщених осіб. Даним законопроектом можна вирішити проблематику виплати зарплати працівникам відповідного міністерства. Адже нагадаю, що не так давно ми з вами в цій залі, шановні колеги, створили відповідне міністерство для того, щоб воно опікувалося тимчасово переміщеними особами та тимчасово окупованими територіями. До сьогоднішнього часу ці люди працюють уже більше 3 місяців і не отримали жодної копійки заробітної плати. Шановні колеги, давайте проведемо законопроект 4723 і вирішимо цю проблему.</p>
<p>Дякую вам.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Від фракції "Самопоміч" Романова Анна Анатоліївна. Будь ласка.</p>
<p>&nbsp;</p>
<p>10:23:48</p>
<p>РОМАНОВА А.А.</p>
<p>Передаю слово Єгору Соболєву.</p>
<p>&nbsp;</p>
<p>10:23:57</p>
<p>СОБОЛЄВ Є.В.</p>
<p>Колеги! Цього тижня нам запропонують призначити 800 суддів, які були призначені за Президента Ющенка і за Президента Януковича, на безстроковий термін, назавжди. Серед цих суддів є судді, які ув'язнювали майданівців. Серед цих суддів навіть є Максим Кицюк, який звинувачується у кримінальному злочині, і ми надавали тут в парламенті згоду на притягнення його до кримінальної відповідальності. Тепер нам пропонується, щоби ми таких, як Максим, зробили суддями безстроково.</p>
<p>Фракція "Самопоміч" пропонує, щоби кожний суддя ставав перед парламентом окремо, щоби у нас, у журналістів, у громадськості був час вивчити кожну кандидатуру. Що цікаво, є судді, які самі за таку процедуру, які кажуть нас не треба, як баранів, стадом призначати. Ми хочемо бути перед парламентом, ми хочемо виступати і хочемо відповідати на ваші запитання. Дуже важливо, щоб ми відійшли від практики часів Януковича призначення суддів великим натовпом, не розбираючись, по домовленостям, які робили і роблять олігархи, і по-справжньому опитали, дізналися і прийняли рішення по кожному судді.</p>
<p>Друге рішення,&nbsp; до якого&nbsp; "Самопоміч"&nbsp; пропонує підійти з таким самим відповідальним підходом, – це&nbsp; Центральна виборча комісія. Ви знаєте, ми дуже багато місяців домагалися від Президента, щоб він&nbsp;&nbsp; нарешті вніс подання на звільнення Охендовського і його команди. І дуже добре нарешті, що це подання з'явилося. "Самопоміч"&nbsp; готова проголосувати&nbsp; за нього хоч зараз. Але ми, чесно кажучи, не знаємо&nbsp; абсолютну більшість нових&nbsp; кандидатів в Центральну&nbsp; виборчу&nbsp; комісію, яких запропонував Президент. Взагалі не знаємо, ми&nbsp; не знаємо, звідки ці люди з'явилися, їхні&nbsp; біографії&nbsp; дуже мало говорять. Оскільки члени ЦВК нового зіштовхнуться так само з великим тиском, з&nbsp; підкупом,&nbsp; з необхідністю&nbsp; зупиняти цього, ми просимо&nbsp; представника Президента&nbsp; організувати зустріч із фракціями, щоб ми дізналися про кожного кандидата і так само по кожному кандидату приймали рішення.</p>
<p>І нарешті, пане спікере,&nbsp; ми вчора дуже багато про це говорили на Погоджувальній раді, –&nbsp; люстрація. Нам треба&nbsp; виконати домовленості з Венеціанською комісією, нам треба розширити люстрацію на&nbsp; суддів Конституційного Суду, на кандидатів у&nbsp; народні депутати, на кандидатів у&nbsp; президенти, давайте почнемо ухвалювати це рішення цього тижня.</p>
<p>&nbsp;</p>
<p>ГОЛОВУЮЧИЙ. Дякую. Я з вашого дозволу,&nbsp; роз'ясню по деяких репліках.</p>
<p>Законопроект, він вже сьогодні включений в порядок денний сесії&nbsp; по змінах до Закону про люстрацію. То залежить від нашої політичної волі, щоб ми в середу комітет, в четвер могли&nbsp; перейти на розгляд.</p>
<p>По членах ЦВК. Колеги,&nbsp; я прошу&nbsp; усі фракції&nbsp; і теж представника Президента&nbsp; в парламенті організувати зустрічі&nbsp; усіх членів&nbsp; кандидатів ЦВК&nbsp; з фракціями.</p>
<p>І по суддях. Ми вчора мали довгу розмову з керівником комітету. І оскільки&nbsp; надто багато є питань по суддях, ми домовились, що, швидше всього, наступний пленарний вівторок ми зробимо днем по суддях, де будуть всі ті питання розглядатися. Це так попередньо, щоб орієнтувались по тих питаннях, які ви озвучили.</p>
<p>Дуже вам дякую. І до слова запрошується від "Волі народу" Мельничук Сергій Петрович. Будь ласка.</p>
<p>&nbsp;</p>
<p>10:27:48</p>
<p>МЕЛЬНИЧУК С.П.</p>
<p>Доброго дня, колеги! Доброго дня, український народе! Хочу згадати події дворічної давнини. Саме сьогодні було звільнено місто Щастя. І, як мінімум, 4 особи мають… 4 народних депутати мають до цього відношення, які сидять у цьому залі.</p>
<p>Сьогодні дзвонили із міста Щастя поздоровляли, просили пожати руку тим, хто приймав участь в тих боях. Але я не до цього, я до того, хочу звернутися до тих наших колег, які сьогодні говорили, що "Айдар" воює зі Збройними Силами України.</p>
<p>Так я хочу згадати, як одне видання, яке називається "Патріоти України", в той же ранок, коли наша колега потрапила в полон сказали, що вони самовільно пішли в атаку.</p>
<p>Я хочу згадати, як "Еспресо" (видання є таке)&nbsp; паплюжить той же самий батальйон "Айдар".</p>
<p>Я хочу згадати як наші, це вже я ближче вертаюся до наших народних депутатів, які до різних міжнародних місій, які приїжджають в Україну, вони йдуть у них на поводу, не зазначаючи те, що в складі цих організацій міжнародних знаходяться російські найманці, які зашифровані під емісарів цих місій.</p>
<p>І ще одне саме останнє, про що я хочу сказати. Що в той час, коли ми виконували свій обов'язок, захищаючи країну, деякі сили влаштовували там втіхи собі.</p>
<p>А зараз устраивают в парламенті втіхи, блокуючи трибуну і дестабілізуючи ситуацію в країні.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Шановні колеги! Справді, вчора була річниця звільнення Маріуполя, і це була важлива&nbsp; подія, яка була відзначена. Сьогодні річниця звільнення Щастя і ми часто згадуємо&nbsp; про ці поразки, які були в нас, але це дні наших перемог – перемог українського &nbsp;наступу.&nbsp; Коли ми перейшли в контрнаступ. І давайте, дійсно, спільно привітаємо всіх тих військових, в тому числі і тих, які є в залі і які 2 роки тому перейшли в український наступ, які звільнили Маріуполь і&nbsp; звільнили Щастя.&nbsp;&nbsp;</p>
<p>Вітаємо вас, бійці українські! Вітаємо! Привітаймо! <i>(Оплески)</i></p>
<p>Чи усі фракції і групи вже виступили? Усі.</p>
<p>Від&nbsp;&nbsp;&nbsp; "Батьківщини"&nbsp; слово надається Юлії Тимошенко,&nbsp; будь ласка.</p>
<p>&nbsp;</p>
<p>10:31:02</p>
<p>ТИМОШЕНКО Ю.В.</p>
<p>Я зараз&nbsp; звертаюся до українців, які зараз нас&nbsp; слухають.&nbsp; Ви знаєте, що більшість фракцій, які мали щойно слово, говорили про абсолютно необґрунтоване,&nbsp; жорстоке, свавільне підвищення&nbsp; тарифів. В цей час в залі Верховної Ради стоїть просто базар, кожен зайнятий своїми справами: хтось щось влаштовує серед своїх лобістських інтересів, "труть" один з одним, нікому навіть не має совісті послухати виступи всіх лідерів фракцій, які говорили&nbsp; про підвищення необґрунтоване тарифів.&nbsp;&nbsp;&nbsp;</p>
<p>7 червня таке підвищення відбулося: вдвічі майже збільшили тариф на тепло і вдвічі збільшили на гарячу воду – це зробила маріонетка з Національної комісії регулювання електроенергетики, яка виконує замовлення вищих посадових осіб держави. З іншого боку,&nbsp; цьому передувало абсолютно незаконне рішення пана Гройсмана, який вдвічі підняв ціну на газ для пільгових категорій населення – це ЧП в країні. Ви розумієте, що сьогодні наші громадяни, які мають в 16-24 рази нижчі пенсії і заробітні плати, ніж в Європі і Сполучених Штатах, їм сьогодні нав'язали тарифи, які або такі самі, як в цих розвинутих країнах, або навіть вище.</p>
<p>Для порівняння. В країнах, які видобувають власний газ, в Казахстані, наприклад, для населення віддають газ по 82 долара і там закладені інвестиційні програми, там закладений прибуток майже у 200 відсотків, а український газ українцям продають з того моменту, як Яценюк і Гройсман прийняли це рішення, по 285 доларів за тисячу кубічних метрів. Хто за це хамство буде відповідати?</p>
<p>І тому я звертаюся зараз до вас, пане Парубій, Голова Верховної Ради, у вас є чотири документи, які треба негайно прийняти у Верховній Раді. Перше – це проект постанови, який внесений лідерами всіх опозиційних фракцій, про створення Тимчасової слідчої комісії про перевірку обґрунтованості підвищення тарифів на житлово-комунальні послуги. Крім того, це три законопроекти, які: перший передбачає, що газ українського видобутку мусить віддаватися українцям з обмеженою рентабельністю; другий – це законопроект про те, щоб знизити рентну плату для державного видобувного підприємства по газу і третє – щоб прозоро встановлювати тарифи. Всі чотири проекти документів не внесені вами до порядку денного. Вчора ви сказали, що вони не пройшли комітети. І хочу вам сказати, що з вашого боку це…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершуйте.</p>
<p>&nbsp;</p>
<p>10:34:14</p>
<p>ТИМОШЕНКО Ю.В.&nbsp; З вашого боку, пане Парубій, це несправедливе і антирегламентне дійство. Тому що ви проектом сьогодні порядку денного поставили 14 законопроектів тут, в яких на сайті Верховної Ради немає висновків комітетів. І це означає, що ви лобістські законопроекти, які лобіюють "Народний фронт" і БПП, ставите в порядок денний без рішення комітетів, а те, що людям потрібно, ви вважаєте, що ставити не потрібно.</p>
<p>Тому я зараз від вас особисто вимагаю, щоб чотири законопроекти і одна постанова…</p>
<p>&nbsp;</p>
<p>ГОЛОВУЮЧИЙ. 30 секунд ще.</p>
<p>&nbsp;</p>
<p>10:34:56</p>
<p>ТИМОШЕНКО Ю.В. … були негайно поставлені в порядок денний, щоб ми їх розглянули, прийняли і припинили знущання над народом по необґрунтованому підвищенню тарифів. А рішення в комітетах блокує "Народний фронт" і БПП. Рік лежать законопроекти і не приймаються. Припиніть це регламентне хамство і таке хамство по відношенню до людей!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги! Хочу проінформувати, що вчора голова… виконуючий обов'язки голови регламентного комітету Пинзеник дав роз'яснення з цього приводу. В тимчасовій слідчій комісії, яку рекомендується нам прийняти, вона справді була відхилена і подана комітетом на доопрацювання. Щоб ви усвідомлювали, там серед членів тимчасової слідчої комісії пропонується обрати в парламенті Ігоря Насалика, який на сьогодні навіть не є народним депутатом України. Я просто звернувся до вас, щоб вам компетентно готували довідки. Сьогодні парламент не може голосувати за включення міністра в парламентську комісію, поскільки він втратив депутатський мандат, перейшовши на міністерську посаду.</p>
<p>Тому у мене є велике прохання дослухатися до рекомендацій комітету, готувати компетентні, правильні законопроекти, і я вам підтверджую, що всі пропозиції, які йдуть, вони будуть включатися в порядок денний сесії.</p>
<p>Більш того, згідно закону мені дали чітке роз'яснення, наш юридичний відділ, якщо законопроект протягом 30 днів не розглядається комітетом, суб'єкт законодавчої ініціативи має письмово звернутися до Голови Верховної Ради протягом 15 днів, і я обіцяю як Голова Верховної Ради, що згідно всіх звернень суб'єктів законодавчої ініціативи я буду ставити в&nbsp; розділ включення в порядок денний сесії всі ті рішення, які не були підтримані комітетом.</p>
<p>Я не звертався ні до кого в залі, я не звертався ні до кого в залі, і тому підстав для репліки немає.</p>
<p>Шановні колеги! <i>(Шум у залі)</i> Одна хвилина, репліка Тимошенко.</p>
<p>&nbsp;</p>
<p>10:37:11</p>
<p>ТИМОШЕНКО Ю.В.</p>
<p>Шановні друзі! Чесно кажучи такої принизи я не бачила в цьому залі протягом, як мінімум, останніх декілька років. Насалик був включений до складу рік тому, коли він ще був народним депутатом&nbsp; і ця відмовка, яку ви зараз сказали, вона не перешкоджає розгляду в комітеті з висновком, що за рік Насалик вже став міністром, і його виключити зі складу членів тимчасової комісії або змінити на іншого. Не можна сьогодні так компрометувати рішення про створення тимчасової слідчої комісії по тарифах, посилаючись, що Насалик став міністром. Ми готували рік назад, Пинзеник, член "Народного фронту", рік не розглядає це. І ви зараз говорите, що це непрофесійно підготовлено?! Ви розберіться спочатку, а потім робіть зауваження!</p>
<p>&nbsp;</p>
<p>ГОЛОВУЮЧИЙ. Рибчинський, будь ласка, слово.</p>
<p>&nbsp;</p>
<p>10:38:11</p>
<p>РИБЧИНСЬКИЙ Є.Ю.</p>
<p>Шановний український народе, шановні депутати! Два роки Україна веде вітчизняну війну, війну, яка забирає людські життя, яка виснажує економіку, яка руйнує мрію і унеможливлює планування скільки-небудь прогнозованого майбутнього. Ми можемо цю гібридно-сепаратну війну скільки завгодно називати АТО, але нащадки у підручниках напишуть, що це була російсько-українська війна за нашу справжню, а не декларовану у 1991 році, незалежність.</p>
<p>Панове, свобода і незалежність – це дуже дорогі, я би сказав, дуже коштовні речі. Те, що у 1991 році нам здавалося безкоштовним, по факту у 2016 році нам вилилося у тисячі людських життів, десятки тисяч інвалідів і сотні тисяч українських громадян, які потребують сьогодні адаптування до звичайного життя. А що, панове, значить звичайне життя? Це найвищий рівень в Європі корупції, це шалені ціни і, як наслідок, зубожіння народу, це зрада…</p>
<p>&nbsp;</p>
<p>ГОЛОВУЮЧИЙ. Будь ласка, одну хвилину включіть.</p>
<p>&nbsp;</p>
<p>10:39:28</p>
<p>РИБЧИНСЬКИЙ Є.Ю. … це збагачення декотрих можновладців на війні і діти сепаратистів у київських ресторанах. От, що це значить. Як, скажіть, адаптувати 200 тисяч бійців АТО до цього "звичайного" (в кавичках) життя, розкажіть? Знаєте, що психологи кажуть нашим хлопцям? Вони кажуть: "Скажіть, що ви відчуваєте?" А ті кажуть: "Розчарування". Герої війни відчувають розчарування, бо воювали вони за трішки інший мир, ніж в якому вони опинилися.</p>
<p>Я дуже хотів би, щоб цей пленарний тиждень був присвячений хоч трішки тим, хто віддав життя, здоров'я і інше за нашу з вами змогу тут працювати на червоних кріслах.</p>
<p>Дуже вам дякую.&nbsp;</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, усі фракції і групи виступили? Усі. Ми можем перейти до&nbsp; розгляду питань&nbsp; порядку денного.</p>
<p>Першим у нас стоїть проект Закону про внесення змін до статті 13 Закону України "Про особливості здійснення права власності у багатоквартирному будинку". Законопроект невеликий, але вкрай важливий для проведення реформування, і є пропозиція від&nbsp; комітету і від авторів, щоб ми його розглянули за скороченою процедурою. Підтримується така пропозиція? Тому, колеги, прошу зайняти робочі місця, приготуватись до голосування.</p>
<p>Будь ласка, колеги. Зараз я поставлю пропозицію розгляду за скороченою процедурою. Прошу&nbsp; приготуватись до голосування. Можем голосувати?</p>
<p>Отже, я ставлю&nbsp; на голосування&nbsp; пропозицію розглянути проект Закону про внесення змін до статті 13 Закону України "Про особливості здійснення права власності у багатоквартирному будинку" (№ 4680) за скороченою процедурою. Хто підтримує дану пропозицію,&nbsp; прошу голосувати.&nbsp; Будь ласка, колеги, голосуємо.</p>
<p>&nbsp;</p>
<p>10:41:55</p>
<p>За-135</p>
<p>Колеги, я ще раз поставлю пропозицію на голосування. Якщо є воля, будемо розглядати повною процедурою, нема жодних заперечень. але просто було би дивним потім переконувати мене, що мало приймається законопроектів. Тому, будь ласка, подумайте й ще раз&nbsp; прийміть рішення. Я ще раз поставлю на голосування.</p>
<p>Колеги, прошу зайняти робочі місця і приготуватись до голосування.<a name=Temp></a></p>
<p>Отже, я ще раз ставлю пропозицію розгляду 4680 за скороченою процедурою. Будь ласка, голосуємо, колеги. 4680 – скорочена процедура.</p>
<p>&nbsp;</p>
<p>10:43:00</p>
<p>За-144</p>
<p>Бачу, є глибоке переконання залу розгляду за повною процедурою. Починаємо розгляд за повною процедурою.</p>
<p>До доповіді запрошується народний депутат України Бабак Альона Валеріївна. Будь ласка.</p>
<p>&nbsp;</p>
<p>10:43:33</p>
<p>БАБАК А.В.</p>
<p>Я готова.</p>
<p>Шановні народні депутати, "економіка" – це слово з давньогрецької означає: "екос" – будинок, господарство і "номос" – закон, закон господарювання, закон управління будинком. Цей парламент може пишатися, що він прийняв другий в історії України найекономічніший закон – закон управління будинками, управління своїм майном господарями. Перший закон був, безумовно, Закон "Про приватизацію державного житлового фонду". За цей рік сприйняття, за рік сприйняття Закону "Про особливості здійснення права власності в багатоквартирних будинках" в Україні збільшилася кількість об'єднань співвласників на 20 відсотків, більше 2 тисяч об'єднань було створено за цей рік, лише в першому кварталі 16-го року більше тисячі об'єднань, тобто кількість зростає з кожним днем. Українці підтверджують своє бажання бути господарями в своїй державі, тому що економічний розвиток починається з домогосподарства, з господаря і його будинку. Водночас треба бути надто оптимістичними, щоби в кожному будинку відбулася така трансформація, тому що 100 років у українців нищили відчуття господарювання. І тому сьогодні ми, депутати профільного комітету, звертаємося до парламенту не відтерміновувати запровадження закону. Щоби з 1 липня пройшли конкурси в тих будинках, де не вибрали ще люди своїх управителів або не створили об'єднання. Але на час проведення цього конкурсу органами місцевого самоврядування, щоби продовжили обслуговувати будинки існуючі ЖЕКи. Саме це і є суть закону, який сьогодні пропонується. Тобто не переносити жодним чином реформу, але на період проведення конкурсів ми очікуємо, що Кабмін дасть нам типовий договір в 20-х числах червня, органи місцевого самоврядування оголосять ці конкурси з 1 липня. І на цей період, щоби не створювати хаос в будинках, щоби ліфти обслуговувались, щоб сміття вивозилося, щоб продовжили на цей період обслуговувати ЖЕКі.</p>
<p>Друга важлива новація в цьому законопроекті. В "Прикінцевих положеннях" дано право власникам в будь-який момент розірвати договір з управителем, призначеним за конкурсом, у разі, якщо вони створять свого управителя або створять об'єднання співвласників. Лише треба буде дати 2 місяці обраному за конкурсом управителю, щоби його поінформувати про таке рішення. Тобто ми даємо всі можливості для того, щоби реформа рухалася, щоб в Україні посилювався інститут господаря і власника. І саме тому ми вважаємо, що сьогодні, щоби не стримувати реформи, не створювати хаос, прийняти цей законопроект за основу і в цілому. Ми вважаємо, що це є абсолютно не політичний, але надзвичайно важливий для кожного українця законопроект.</p>
<p>Тому просимо вашої підтримки сьогодні, проголосувати за нього за основу і в цілому, бо часу більше на голосування не буде. Він підготовлений, він опрацьований комітетом. Тому чекаємо вашої підтримки.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую. Зараз у нас 3 хвилини на питання–відповіді до доповідача. І прошу записатись на запитання–відповіді, будь ласка.</p>
<p>Береза Борислав. Включіть мікрофон, будь ласка.</p>
<p>&nbsp;</p>
<p>10:47:38</p>
<p>БЕРЕЗА Б.Ю.</p>
<p>Дуже важливе питання відтермінування дійсно в хід цього законопроекта. Але в мене є єдине запитання: чи є в цьому законопроекті, я хочу, щоб зараз була відповідь, щоб услышали цю відповідь всі українці, тому це дуже важливо, чи є в цьому законопроекті будь-які слова про капітальний ремонт, який потрібен взагалі всій системі в Україні? Дякую.</p>
<p>&nbsp;</p>
<p>10:48:03</p>
<p>БАБАК А.В.</p>
<p>В цьому законі цього немає, тому що це є в законі 1992 року, який є чинним і називається він про приватизацію державного житлового фонду, стаття 10 пункт сьомий. Попередній до приватизації власник бере участь у співфінансуванні першого після приватизації капітального ремонту. Це є норма діючого на сьогоднішній час закону. І тому дублювати її в цьому законі не було потреби.</p>
<p>&nbsp;</p>
<p>ГОЛОВУЮЧИЙ.&nbsp; Заболотний Григорій Михайлович. Будь ласка.</p>
<p>&nbsp;</p>
<p>10:48:35</p>
<p>ЗАБОЛОТНИЙ Г.М.</p>
<p>Прошу передати слово Олександру Домбровському.</p>
<p>&nbsp;</p>
<p>10:48:42</p>
<p>ДОМБРОВСЬКИЙ О.Г.</p>
<p>Я хотів би звернутися до Олени Бабак з однією сторони словами вдячності за послідовну позицію, тому що цей законопроект є критично важливим для реформування, модернізації житлово-комунального сектору в частині багатоповерхової забудови.</p>
<p>Але в мене до пані Бабак є запитання. Декілька разів прозвучала теза "на цей термін продовжити". А який термін конкретно і які гарантії, що в ці продовжені терміни все-таки проблема, яка сьогодні змушує нас повертатися до розгляду цього законопроекту, буде вирішена?</p>
<p>&nbsp;</p>
<p>10:49:27</p>
<p>БАБАК А.В.</p>
<p>Шановні народні депутати! Відповідно до закону 417, основного, до якого ми зараз прикінцеві зміни… пропонуємо внести зміни, написано, що в 6–місячний термін Кабінет Міністрів мав розробити типовий договір на управління, і Мінрегіон своїм наказом мав затвердити порядок проведення конкурсну. На жаль, тільки зараз юстується порядок проведення конкурсу і в 20-х числах має на Кабміні бути прийнятий типовий договір на управління. Тому ми очікуємо, що з 1 липня все ж таки конкурси відбудуться. Але питання, скільки часу буде проходити цей конкурс, це вже залежить від кожного міста, від кожного окремого конкурсу, тому що на конкурс піде&nbsp; кожен окремий будинок, в якому на 1 липня не буде&nbsp; створено об'єднання або&nbsp; самостійно не обрано управителя самими власниками, рішенням самих власників. Тому ми просто очікуємо, що конкурси будуть проведені&nbsp; в нормальні звичайні терміни і на цей період мають продовжити роботу існуючі обслуговуючі компанії і все.</p>
<p>&nbsp;</p>
<p>ГОЛОВУЮЧИЙ. І останнє запитання, Соловей Юрій Ігорович. Будь ласка.</p>
<p>&nbsp;</p>
<p>10:50:36</p>
<p>СОЛОВЕЙ Ю.І.</p>
<p>Юрій Соловей, 89 виборчий округ. Шановні колеги, у мене десь питання перекликається з попереднім доповідачем у частині того, що пропоновані зміни не регламентують органи місцевого самоврядування, до якого терміну провести відповідні конкурси. Це надзвичайно важливе питання, бо якщо ми&nbsp; зараз&nbsp; залишимо це&nbsp; без змін, то з практики я вам скажу, що органи місцевого самоврядування на роки&nbsp; розтягнуть&nbsp; проведення цих конкурсів, бо вони не зацікавлені у тому, щоб міняти форму управління багатоквартирними будинками. Вони зацікавлені у тому, щоб і надалі залишались так звані комунальні підприємства, які надають послуги, заробляють на цьому достатньо серйозні кошти. Це перше питання.</p>
<p>І друге питання.&nbsp; Я хочу зауважити, шановні колеги і шановний спікере парламенту, що рік тому ми приймали цей закон. Давайте все ж таки&nbsp; більш уважніше підходити до самих законів, які ми приймаємо, бо рік тому приймаємо,&nbsp; а через рік поправляємо ті чи інші закони.</p>
<p>&nbsp;</p>
<p>10:51:47</p>
<p>БАБАК А.В.</p>
<p>Я дуже дякую за це,&nbsp; за цю&nbsp; позицію&nbsp; шановному народному депутату, який щойно виступав, тому що абсолютно вірно, ми повинні якомога… ну, ми не повинні зволікати з цією реформою. І саме, коли законопроект&nbsp; писався, тому і стояла жорстка дата – 1 липня. І сьогодні ми є дійсно&nbsp; послідовними, ми цю дату не переносимо в жодний спосіб, ми лише кажемо, що конкурси з об'єктивних причин будуть&nbsp; лише зараз оголошені, і тому буде певний час на вибір переможців. Як зробити так, щоби органи місцевого самоврядування&nbsp; не зволікали, а ви дійсно правильно кажете, зараз йде саботаж в деяких містах, і я не хочу зараз називати з трибуни, які це міста, але це дійсно відбувається. Йдуть&nbsp; навіть корупційні схеми, з бюджету фінансування остаточно ЖЕКів комунальних, є це сьогодні. Але це є негативні окремі випадки. І тому, якщо парламент захоче написати, що конкурси не повинні бути затягнуті більше, ніж на півроку, можемо так написати. Але, я думаю, що буде тиск і самої громади на органи місцевого самоврядування для того, щоб вони не зволікали з виконанням…</p>
<p>&nbsp;</p>
<p>ГОЛОВУЮЧИЙ. Дякую. Час для запитань завершений.</p>
<p>Для народних депутатів, які піднімають руку. Ми йдемо за повним розглядом, в нас будуть і виступи від фракцій, і виступи від депутатів, кожен буде мати можливість виступити. Тому тут просто терпіння.</p>
<p>До співдоповіді запрошується перший заступник голови Комітету з питань будівництва, містобудування і житлово-комунального господарства Андрієвський Дмитро Йосипович. Будь ласка.</p>
<p>&nbsp;</p>
<p>10:53:21</p>
<p>АНДРІЄВСЬКИЙ Д.Й.</p>
<p>Шановні колеги, я хотів би попросити всіх зараз зосередитися, тому що ми розглядаємо надзвичайно важливий закон, який не дасть можливість з 1 липня перетворити наші міста просто на, справді, сміттєзвалища.</p>
<p>Ми почули змістовну доповідь Альони Валеріївни Бабак. Зараз я хочу додати позицію комітету, який розглянув багато зауважень, врахував більшість цих зауважень. І для того, щоб доопрацювати цей закон і його була можливість прийняти в цілому, а це надзвичайно важливо, ще раз я на цьому наголошую, тому що з 1 липня ЖЕКи наші втрачають можливість обслуговувати багатоквартирні будинки, а цей закон саме покликаний для того, щоб цей процес зробити безперервним. Пропонується, під стенограму я зараз зачитаю, наступні зміни першого абзацу 5 статті… частини п'ятої статті 13 закону викласти в наступній редакції.</p>
<p>П'яте: "У разі, якщо протягом одного року з дати набрання чинності цим законом співвласники багатоквартирного будинку, в якому не створене об'єднання співвласників, не прийняли рішення про форму управління багатоквартирним будинком, управління таким будинком здійснюється управителем, який призначається на конкурсних засадах виконавчим органом місцевої ради, на території якої розташований багатоквартирний будинок.</p>
<p>У випадку, якщо місцевою радою або її виконавчим органом відповідно до законодавства прийнято рішення про делегування іншому органу суб'єкту владних повноважень функцій щодо здійснення управління об'єктами житлово-комунального господарства, забезпечення їх утримання&nbsp; та ефективної експлуатації необхідного рівня та якості&nbsp; послуг&nbsp; управитель&nbsp; призначається на конкурсних засадах таким органом.</p>
<p>У такому разі ціна послуги&nbsp; з управління багатоквартирним будинком визначається за результатами конкурсу, який проводиться у порядку встановленому центральним органом виконавчої влади, що забезпечує&nbsp; формування державної житлової політики і політики у сфері житлово-комунального господарства, а договір про надання послуг з управителем багатоквартирного будинку строком на 1 рік від імені співвласників підписує уповноважена особа виконавчого органу відповідної місцевої ради, за рішенням якого призначено управителя.</p>
<p>І якщо за один місяць до закінчення зазначеного строку жодна зі сторін не повідомить письмово другу сторону про відмову від договору, договір вважається&nbsp; продовженим ще на черговий однорічний строк."</p>
<p>Шановні колеги! Це обов'язково було зачитати під стенограму, щоб це було враховано при прийнятті закону.</p>
<p>І я хотів би звернутися до тих колег, які, я впевнений, будуть підтримувати: і до "Опозиційного блоку", і до блоку Юлії Тимошенко, до&nbsp; Радикальної партії, щоб нам об'єднати зусилля всього парламенту і в обов’язковому порядку цей надзвичайно важливий для кожного українця закон прийняти за основу та в&nbsp; цілому.&nbsp;&nbsp;&nbsp;&nbsp;&nbsp;&nbsp;</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запишіться на запитання до співдоповідача. Будь ласка, прошу провести запис.</p>
<p>Юрій Левченко,&nbsp; будь ласка.&nbsp;</p>
<p>&nbsp;</p>
<p>10:56:48</p>
<p>ЛЕВЧЕНКО Ю.В.</p>
<p>Прошу передати слово Андрію Іллєнку.</p>
<p>&nbsp;</p>
<p>10:56:52</p>
<p>ІЛЛЄНКО А.Ю. Андрій Іллєнко&nbsp; Всеукраїнське об'єднання "Свобода". Хотів би задати запитання, оскільки&nbsp; я неодноразово стикався з цим на своєму виборчому окрузі, спілкуючись з громадянами, це питання стосується житлово-будівельних кооперативів і житлових кооперативів. Тому що в тій попередній редакції цього закону, який був прийнятий, фактично взагалі не було слова про такі об'єднання і це створювало певні незрозумілості і прогалини. Я знаю, що в цьому проекті це питання має бути врегульоване і там вводиться поняття "житлово-будівельний кооператив" і "житловий кооператив". І просто хотілося, щоб ще раз чітко було проговорено для всіх українців, які нас слухають, що про них, про цю форму об'єднань не забули, що вони там є, і відповідно до моменту створення ОСББ не буде ніяких проблем, будуть працювати ці кооперативи.</p>
<p>Дякую.</p>
<p>&nbsp;</p>
<p>10:57:53</p>
<p>АНДРІЄВСЬКИЙ Д.Й.</p>
<p>Дякую за запитання, пане Андрію. По-перше, хочу пояснити логіку, з якою виходив комітет. Ми максимально демократизували всі процедури. Фактично всі організації, які сьогодні здійснюють обслуговування багатоквартирними будинками, вони залишені у тому статусі, в якому є. Ми продовжуємо з 1 липня і для ЖЕКів можливість обслуговувати там, де немає ОСББ, де не визначен управитель. Також, так як і ви, я є депутатом-мажоритарником від міста Києва, до мене теж були десятки звернень щодо кооперативів, ми це все врахували. І тому житлово-комунальні кооперативи продовжують свою роботу, і мають право продовжувати обслуговувати будинки, відповідно отримуючи за це, визначену законодавством, плату.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Савченко Олексій.</p>
<p>&nbsp;</p>
<p>10:58:39</p>
<p>САВЧЕНКО О.Ю.</p>
<p>У мене було таке питання як у Андрія, так що нема, знято воно.</p>
<p>&nbsp;</p>
<p>ГОЛОВУЮЧИЙ. Борислав Розенблат.</p>
<p>&nbsp;</p>
<p>10:58:54</p>
<p>РОЗЕНБЛАТ Б.С.</p>
<p>Шановні колеги, перш за все, хотів би мати таке запитання, але не до співавторів, а до Міністерства ЖЕКХ. Я хотів би просто знати, яким чином сьогодні іде інформаційна підтримка даного законопроекту? Чому сьогодні не створено на місцях таку інформаційну, як би, відповідність для того, щоб того, щоб люди все-таки розуміли що відбувається, яким чином їм жити надалі? Тому що сьогодні багато мажоритарників є свідками шаленого супротиву діючих ЖЕКів, які сьогодні не бажають ніяких нових формувань.</p>
<p>Тому я хотів би просто сьогодні закликати, щоб дали можливість все-таки зробити таку на державному рівні інформаційну політику. От єдине прохання.</p>
<p>&nbsp;</p>
<p>ГОЛОВУЮЧИЙ. Це запитання до співдоповідача, я розумію, це швидше є як виступ. Тому я передаю наступне слово для запитання Григорію Немирі, будь ласка.</p>
<p>&nbsp;</p>
<p>10:59:50</p>
<p>НЕМИРЯ Г.М.</p>
<p>Прошу передати Івченку.</p>
<p>&nbsp;</p>
<p>10:59:57</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги! Я хочу сказати, що сьогодні комітет має нести повну відповідальність за те, що була не врахована при законопроекті 1565 правка "Батьківщини", де ми пропонували передати у власність ОСББ будинки тільки після того, як буде проведений капітальний ремонт цих ветхих будинків. Це перше.&nbsp;</p>
<p>І у мене два запитання: як ви могли пропусти норму в законопроекті про те, що людину можуть виселити з її власного житла при наявності заборгованості за утримання будинку чи прибудинкової території?</p>
<p>І друге питання: як людина має бути захищена від необґрунтованого підвищення чи встановлення тарифів за утримання житла та утримання прибудинкової території? Ми сьогодні даємо можливість цим управителям, які будуть просто необґрунтовано заробляти на ОСББ, підвищувати ці тарифи і ніякої відповідальності вони нести не будуть. А…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 30 секунд, я дам вам закінчити.</p>
<p>&nbsp;</p>
<p>11:01:03</p>
<p>ІВЧЕНКО В.Є. Дякую.</p>
<p>А люди в цьому контексті будуть незахищені. Тому я хочу сказати, колеги, ми цю правку пропонували, і давайте будемо чесними, якщо ми даємо законопроект і вносимо зміни в "Перехідні положення", то у "Батьківщини" теж є законопроект він має бути альтернативний, він… 4780, він має бути альтернативний, він має розглядатися так же само, як ваш. І він має повністю бути доповіданий парламентарям для того, щоб було прийняте рішення.</p>
<p>Будь ласка, відповісте на два питання: як люди зможуть жити при тому, що…</p>
<p>&nbsp;</p>
<p>ГОЛОВУЮЧИЙ. Дмитро Йосипович, будь ласка, це останнє запитання.</p>
<p>&nbsp;</p>
<p>11:01:41</p>
<p>АНДРІЄВСЬКИЙ Д.Й.</p>
<p>Я думаю, що більшість цих запитань носить риторичний характер. Знову&nbsp; ж таки щодо виселення ми не одноразово просили навести конкретні приклади, де, коли, кого виселили за те, що несплата житлово-комунальних послуг? До регулювання цим законопроектом жодне з цих питань не відноситься.</p>
<p>Що ж до захисту і встановлення житлово-комунальних тарифів на обслуговування будинків, все це фактично сьогодні визначають органи місцевого самоврядування. Я впевнений, що люди, обираючи собі владу, потурбуються про те, щоб ця влада піклувалася про них. Так само, до речі, і відбувається сьогодні в місті Києві. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, питання до доповідача, співдоповідача є завершені. Зараз переходимо до виступів від фракцій. Будь ласка, прошу провести запис на виступи від фракцій. Будь ласка.</p>
<p>"Самопоміч", Тарас Пастух, будь ласка.</p>
<p>&nbsp;</p>
<p>11:02:58</p>
<p>ПАСТУХ Т.Т.</p>
<p>Прошу передати слово Альоні Бабак.</p>
<p>&nbsp;</p>
<p>11:03:02</p>
<p>БАБАК А.В.</p>
<p>Шановні народні депутати, справа в тому, що цей законопроект вносить зміни лише в частину "Перехідних положень" основного закону, який ми прийняли з вами рік назад. Про що він говорить? Про те, що люди – власники свого житла – в будь-який момент можуть позбавитися будь-якого управителя, якого їм оберуть на конкурсних засадах органи місцевого самоврядування з 1 липня. Тобто люди зможуть – читайте, будь ласка, прямо слово в слово,&nbsp; –&nbsp; що у разі, якщо буде прийнято рішення співвласниками про створення об'єднання співвласників або вибір свого управителя самими власниками, вони зможуть розірвати в будь-який момент договір з управителем, якого їм призначать по конкурсу. Лише два місяці треба для інформування такого управителя. Шановні, більш демократичних норм не можна собі навіть вже уявити.</p>
<p>А що стосується того, що тарифи будуть збільшуватися, шановні, то в об'єднаннях співвласників, які зараз створюються, люди приймають рішення залишатися на внесках в розмірі, який вони сьогодні платили. От по Києву середній – 3 гривні 30 копійок за квадратний метр. Люди приймають таке рішення: платити і далі 3.30 внесків на утримання свого житла. І це є рішення самих власників, скільки їм платити.</p>
<p>Шановні, не треба спекулювати з питаннями тарифів, що стосується цього закону. Приймайте рішення про управління самостійно і визначайте, скільки ви хочете, можете платити за обслуговування свого житла. Це є ваша власність. Наша власність. Кожного, хто володіє квартирою в багатоквартирному житловому фонді. Тому, будь ласка,&nbsp; шановні, не зволікайте з формуванням сильного, потужного&nbsp; господаря в цій державі, тому що ця економіка&nbsp; починається саме з господаря. Буде господар будинку – буде економіка, будуть за нас хтось&nbsp; інші управляти, свої ціни формувати – буде руйнація.</p>
<p>Тому я&nbsp; закликаю всіх не зволікати з реформами. Прохання: підтримати в цілому і за основу цей законопроект, тому що це лише частинка Перехідних положень, щоб просто нічого не зупинилось на період проведення цих конкурсів. Дякую дуже.&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Курячий Максим Павлович, "Блок Петра Порошенка".</p>
<p>&nbsp;</p>
<p>11:05:38</p>
<p>КУРЯЧИЙ М.П.</p>
<p>Шановні колеги! Шановні народні депутати! Максим Курячий, 25 виборчий округ, місто Дніпро (Дніпропетровськ). Я дуже коротко і дуже змістовно скажу, що рік тому ми з вами прийняли, дійсно, прогресивний революційний закон, який має позбавити громадян України від комунального рабства, в якому багато років перебували наші люди. в житлових комунальних підприємствах не можна було добитися ні правди, а лише тільки кривду і знущання над нашими громадянами. Люди за… що платили за квартплату, а взамін не отримували жодної послуги.</p>
<p>Рік тому ми позбавили людей від цієї&nbsp; залежності і прийняли, дійсно, революційний, прогресивний, перспективний Закон "Про особливості&nbsp; здійснення&nbsp; права власності в багатоквартирних будинках". Так, я мушу&nbsp; відзначити, що вже рік пройшов як ми за нього проголосували, і люди повірили в правдивість і справедливість цього закону.</p>
<p>Сьогодні по всій країні&nbsp; проводяться збори щодо утворення об'єднань співвласників багатоквартирних будинків. Є побоювання.&nbsp; А найголовніше побоювання заключається в тому,&nbsp; що люди бояться, що старі комунальні проблеми: дірки&nbsp; в крівлях, гнилі труби, затоплені підвали – ляжуть з больної голови на їх здорову голову. І оце їх побоювання. Але ми мусимо сказати людям правду і відверто, що ніхто не позбавляє місцеві органи виконавчої влади, органи місцевого самоврядування від виконання програм щодо підтримки і капітальних ремонтів цих застарілих проблем.</p>
<p>Друзі! Дві найголовніші позитивні риси цього вкрай важливого законопроекту, який дозволить впровадити цей Закон "Про особливості здійснення права власності у багатоквартирних будинках". По-перше, це безперервність щодо надання житлово-комунальних послуг, це дуже важливо, оскільки дуже багато людей не встигли ще визначитися самостійно з формою правління свого будинку і не встигли створити ОСББ. Це перше.</p>
<p>Друге і не менш головніше, що цей законопроект надає людям можливості в подальшому в будь-який момент після відповідного попередження за 2 місяці достроково припинити і розірвати договір щодо утримання належного їм будинку і самостійно потім визначитися з формою правління цього будинку. Саме тому таким чином цей закон, це може бути інструментом щодо навпаки зменшення тарифів, інструментом для контролю над якістю над житлово-комунальними послугами. Голосуємо всі одностайно, країна чекає цей вкрай потрібний закон.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Вознюк Юрій Володимирович від "Народного фронту", будь ласка.</p>
<p>&nbsp;</p>
<p>11:08:35</p>
<p>ВОЗНЮК Ю.В.</p>
<p>Прошу передати слово співавтору цього важливого законопроекту Олександру Кодолі.</p>
<p>&nbsp;</p>
<p>11:08:43</p>
<p>КОДОЛА О.М.</p>
<p>Олександр Кодола, Чернігівщина, 209 виборчий округ. Шановні колеги, я як співавтор даної законодавчої ініціативи хотів би виступити на підтримку ухвалення цього законопроекту. Фактично рік тому діюча Верховна Рада ухвалила дуже важливу і, можна сказати, єдину реформу в системі житлово-комунального господарства, якою ми нарешті позбавляємо українців від системи радянських ЖЕКів. І зараз нам необхідно цей законопроект технічно врегулювати шляхом забезпечення безперервності належного обслуговування багатоквартирних будинків.</p>
<p>Саме тому фракція "Народний фронт" підтримує ухвалення цього законопроекту і буде голосувати за нього за основу і в цілому.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>І останній виступ – Балицький Євген Віталійович, "Опозицій блок".</p>
<p>&nbsp;</p>
<p>11:09:35</p>
<p>БАЛИЦЬКИЙ Є.В.</p>
<p>Евгений Балицкий, 80 округ, Мелитополь, Мелитопольский район. Прошу передать слово защитнику города Днепропетровск Александру Вилкулу.</p>
<p>&nbsp;</p>
<p>11:09:46</p>
<p>ВІЛКУЛ О.Ю.</p>
<p>Уважаемый народ Украины, уважаемые коллеги, фракция "Оппозиционного блока" будет поддерживать данный законопроект для того, чтобы избежать коммунального хаоса на переходной период. Значит, в то же время мы хотели бы особо отметить, что данный законопроект не решает всех проблема. Особенно не решает вопросы, связанные с ответственностью домоуправителей. Подобная реформа проводилась очень во многих странах, в странах и Восточной Европы, в странах Прибалтики. И мы сегодня можем увидеть, как позитивный опыт этой реформы, так и негативный опыт. В частности, большой проблемой являлось, когда создаются вот эти домоуправительные фирмы, некоторые из которых бывают жуликами, некоторые из которых бывают аферистами, и после этого просто пропадают с деньгами людей, не оказав никаких услуг.</p>
<p>Значит, мы, наша фракция, мы внесли законопроект, который тоже просим рассмотреть парламент в ближайшее время, который устраняет эти риски и устраняет этот пробел в законодательстве. Это связано, первое, значит, с лицензированием управляющих компаний. Не смотря на то, что страна идет по пути дерегуляции, и необходимо идти по пути дерегуляции, но то, что касается лицензирования управляющих компаний, это необходимо обязательно сделать. Потому что не может быть дворовая фирма "рога и копыта", вчера зарегистрированная, отвечать за электроэнергию, тепло, воду в доме, в котором живут люди.</p>
<p>То есть, первое, – это система лицензирования. Второе, обязательный открытый реестр этих компаний, которые получают лицензии на сайте Кабинета Министров. Второе, значит. Мы предлагаем по опыту европейских стран внести обязательное страхование ответственности вот этих управляющих компаний перед людьми. Потому что люди могут собрать деньги, управляющая компания сбежала, и все, и начался коллапс. В таких странах, как Франция, Германия введено обязательное страхование ответственности управляющих компаний перед людьми. Если компании не стало, обанкротилась, сбежала – не важно, страховка покрывает полностью те взносы людей. И люди при сегодняшних космических коммунальных тарифах при сегодняшней ситуации, при сегодняшней жизни по крайней мере не страдают. Поэтому мы настаиваем в ближайшие дни, вот до 1 июля, пока не вступил в силу эта система перехода на управителей, рассмотреть законопроект об ответственности управляющих компаний. Люди не должны пострадать. Это законопроект 4745. Все.</p>
<p>Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Отже, колеги, зараз у нас останній розділ оговорення…</p>
<p>А! Ще є по фракції від "Батьківщини". Будь ласка, Юлія Тимошенко. І потім виступи від фракцій.</p>
<p>&nbsp;</p>
<p>11:12:50</p>
<p>ТИМОШЕНКО Ю.В.</p>
<p>Зараз я знову би хотіла звернутися до громадян України, які нас слухають. Насправді за абревіатурою ОСББ приховуються дуже небезпечні для людей речі. Наша фракція не голосувала за цей закон, причому ми голосували навіть, мені здається, проти. Тому що в цьому законопроекті передбачається, що тепер на людей повною мірою будуть лягати всі складові квартплати, які потрібні для капітального ремонту будинку, поточного ремонту будинку, в тому числі багатоповерхового, багатоквартирного, під'їздів, комунікацій, котлів, дахів і навіть на 500 метрів навколо будинку, це інженерні мережі, які також планують оплачувати за рахунок квартплати. Іншими словами, ви зараз переживаєте тарифний шок, а Закон про ОСББ, це буде у вас шок по квартплаті такий самий, коли квартплата може підвищитися в два, в три, в чотири, в п'ять, а іноді і в десять разів, тому що є ветхі будинки, які не проходили 60-70 років капітальний ремонт. І зараз вам якби-то хтось, щось доплатить, но насправді повною копійкою ляже це все на бюджети українських родин.</p>
<p>Можу сказати, що цей законопроект такий самий страшний, як і так само ринкові тарифи і ціни на газ, які вам зараз встановлюють. Це злочин проти кожного українця. Тому що не буде добровільності, вам половину закону написали про те, що ви&nbsp;&nbsp; добровільно об'єднуєтеся і даєте добровільну згоду, що ви за власний&nbsp; рахунок будете утримувати свій багатоповерховий будинок. А друга половина&nbsp; закону про те, якщо ви за рік не прийняли добровільне рішення, то вам нав'яжуть управляючих, які будуть над вами знущатися так само, як зараз&nbsp; знущаються по&nbsp; тарифам. І тому це вкрай небезпечна річ.</p>
<p>І я звертаюся&nbsp; знову до Голови Верховної Ради, у нас альтернативний законопроект 4078, чого не поставили в порядок денний? Там якраз відтермінування на рік втілення в життя цього закону. Тому що в цьому законі передбачено, якщо вам нав'яжуть багаторазово збільшену&nbsp; квартплату і ви не здатні будете її заплатити, то будуть забирати ваші квартири. Дорогі друзі, готується ще один величезний тиск на ваші&nbsp; родинні бюджети. І тому цей закон мусить бути на рік&nbsp; відтермінований і&nbsp; ні в якому випадку його&nbsp; неможна приймати.</p>
<p>Я прошу дати мені ще 30 секунд.&nbsp; Справа в тому…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд.</p>
<p>&nbsp;</p>
<p>11:16:00</p>
<p>ТИМОШЕНКО Ю.В. Справа в тому, що управляючі, яких&nbsp; вам нав'язують, – це така сама корупція від місцевої влади як і будь-яка інша корупція. І вони будуть так само&nbsp; над вами знущатися, як зараз знущаються по тарифам. І тому я закликаю всіх громадян України, негайно провести збори будинкові і відмовитися від цього офіційно. ЖЕКи – це погано, це жах, але&nbsp;&nbsp; управляючі компанії – це&nbsp; ще гірше, це втрата квартир для&nbsp; багатьох людей.</p>
<p>&nbsp;</p>
<p>ГОЛОВУЮЧИЙ. Зараз, шановні колеги, останні розділ нашого обговорення, це виступи від народних депутатів. Давайте будемо максимально лаконічними, щоб ми швидше перейшли до прийняття рішення. Я прошу провести запис для виступів від народних депутатів. Будь ласка.</p>
<p>Ярослав Юрійович Єдаков, "Народний фронт".</p>
<p>&nbsp;</p>
<p>11:17:13</p>
<p>ЄДАКОВ Я.Ю.</p>
<p>Прошу передати слово колезі Сташуку.</p>
<p>&nbsp;</p>
<p>11:17:19</p>
<p>СТАШУК В.Ф.</p>
<p>212-й округ, місто Київ. Шановні колеги, я думаю, що ми озвучили всі аргументи на користь цього законопроекту. І я так само закликаю сконцентруватись і підтримати цей закон, тому що він дасть можливість якісно і кваліфіковано входити от в систему реформування ЖКГ.</p>
<p>Всі причини чому треба підтримувати цей закон вже були висловлені. Я пропоную скоротити виступи і проголосувати "за". Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Богдан Матківський.</p>
<p>&nbsp;</p>
<p>11:17:55</p>
<p>МАТКІВСЬКИЙ Б.М.</p>
<p>Прошу передати слово Розенблату.</p>
<p>&nbsp;</p>
<p>11:18:00</p>
<p>РОЗЕНБЛАТ Б.С.</p>
<p>Шановні колеги, дуже дивно чути таку позицію наших колег з партії "Батьківщини". Але я розумію і ще раз повторюю: все нове воно дуже тяжко йде в нашій країні. І від того, що сьогодні ми не маємо можливості людям дати нову якість житла, нову якість можливостей для життя людей, ми сьогодні просто змушуємо їх знову йти в рабство.</p>
<p>Да, сьогодні дійсно є дуже тяжка ситуація в містах. І я хочу навести приклад в одному місті Житомир, де вже номер 4 вів рік боротьбу проти людей, які бажали створити ОСББ. І я вітаю таких керівників ОСББ як пан Янушевич, який домігся через рік отримати право бути власником… мати право власності на свій будинок, в якому проживає більше 300 людей.</p>
<p>Так, вот, я хочу сказати, да, обслуговуючі компанії, сервісні компанії повинні сьогодні надавати дуже якісні послуги, тому що їхнє життя залежить від того, якими будуть ці послуги, як вони будуть надаватися, вчасно чи не вчасно і, які будуть мати гарантії ті люди, які їх сплачують.</p>
<p>А ще я хотів все-таки звернутися ще раз до міністерства. Сьогодні ваша робота, ви так і називаєтесь Міністерство житлово-комунального господарства, будь ласка, робіть роз'яснювальну роботу серед населення, розповідайте їм про переваги даних законопроектів, тому що сьогодні отакими виступами ми сьогодні змушуємо людей вертатися в зворотному напрямку і не мати ніяких можливостей. Якщо ми мову сьогодні ведемо про капітальне будівництво чи капітальний ремонт, сьогодні немає можливість в місцевих бюджетів таких грошей, щоб це проводити. І це можливо тільки при наданні&nbsp; кредитної політики, яку сьогодні підтримує весь світ. Я нагадую: мільярд 400 мільйонів євро було надано нам на 2 роки по питанню енергоефективності.</p>
<p>Шановні колеги! Я вважаю, що цей законопроект ми повинні підтримати в цілому, тому що не маємо права більше зволікати. Людям дайте можливість жити в нових умовах і це крапка.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Романова Анна,&nbsp; будь ласка.</p>
<p>&nbsp;</p>
<p>11:20:08</p>
<p>РОМАНОВА А.А.</p>
<p>Я передаю слово Альоні Бабак.</p>
<p>&nbsp;</p>
<p>11:20:11</p>
<p>БАБАК А.В.</p>
<p>Шановні колеги! Ті, хто в цій залі&nbsp; не знають, що означає абревіатура ОСББ, я спробую розшифрувати: об'єднання співвласників багатоквартирного будинку – це об'єднання вла-сни-ків. І коли&nbsp; хтось в цій залі намагається унизити інститут власності в цій державі,&nbsp; той принижує більше 3 мільйонів людей, які вже створили і об'єднались в об'єднання, в такі об'єднання для гідного управління своїм майном, своїм житлом.</p>
<p>І я тому прошу цей зал все ж таки зрозуміти, що Україна&nbsp; тримається на господарі, і ми не можемо давати право продовжувати замість власника управляти його майном якимось комунальним підприємствам або будь-кому. Це виключна компетенція власника приймати рішення, скільки йому&nbsp; платити на обслуговування, скільки йому брати, якщо треба кредитів або&nbsp; взагалі їх не брати, це виключна компетенція власника.</p>
<p>Шановні, ми не можемо сказати, що ми повинні іти назад в&nbsp; Радянський Союз на 70, на 100 років тому, ми не маємо цього права, тому що ми мусимо&nbsp;&nbsp; мати гідне життя в цій державі.</p>
<p>Для тих, хто говорить про капітальні ремонти. Шановні, закон 1992 року діє! Я всіх українців закликаю, всіх гідних власників звертатися до своїх місцевих громад з проханням розробляти місцеві цільові програми співфінансування капітальних ремонтів в багатоквартирному житлі. Робіть це на місцевому рівні через цільову програму і співфінансуйте капітальні ремонти. В цьому є потреба, це потрібно робити, але це має бути прозоро, зрозуміло для кожного буднику, а не для якогось окремого, який обслуговується якимось карманним ЖЕКом, це має бути право кожного, в кожному населеному пункті мати доступ до бюджетного співфінансування.</p>
<p>Тому, шановні, давайте не будемо реагувати на маніпуляції, які зараз відбуваються, тому що Україна тримається на господарі. Ми не маємо права принижувати тих, хто вже є господарем і готовий гідно жити в цій країні.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Олександр Опанасенко.</p>
<p>&nbsp;</p>
<p>11:22:38</p>
<p>ОПАНАСЕНКО О.В.</p>
<p>Будь ласка, слово Левку Підлісецькому.</p>
<p>&nbsp;</p>
<p>11:22:45</p>
<p>ПІДЛІСЕЦЬКИЙ Л.Т.</p>
<p>Лев Підлісецький, фракція "Самопоміч". Успішна країна – це перш за все освічені домогосподарства, а домогосподарства не закінчуються лише межами квартири, а поширюються на всій території за межами квартири, це є і під'їзди, і сходові клітки, і ліфти, і також прибудинкова територія. Власне, інститут ОСББ – об'єднання співвласників багатоквартирних будинків, дає можливість ефективно управляти всією територією і всім майном, які є поза межами квартири. Власне, інститут ОСББ дає можливість людям розуміти, що вони є власники не лише своєї квартири, а вони мають відповідальність і за те, що є поза межами його квартири, а також, крім відповідальності, вони мають відповідно повноваження, фінансові ресурси, можливості реально управляти даними об'єктами. Тому нам треба великими кроками йти до запровадження по всій країні успішних прикладів, які є в багатьох місцях, власне, успішних прикладів створення ОСББ і функціонування ОСББ. А даний законопроект є зараз надзвичайно важливий, оскільки з 1 липня ми можемо створити таку дірку в функціонуванні будинків тих, що ми не можемо цього допускати.</p>
<p>Тому я закликаю всіх і підтримаю Альону Бабак, і закликаю всіх проголосувати за основу, і в цілому даний законопроект, щоб ми не створили якогось вакууму законодавчого з 1 липня. Голосуємо "за" за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Войціцька Вікторія.</p>
<p>&nbsp;</p>
<p>11:24:30</p>
<p>ВОЙЦІЦЬКА В.М.</p>
<p>Прошу передати слово Альоні Бабак.</p>
<p>&nbsp;</p>
<p>11:24:34</p>
<p>БАБАК А.В.</p>
<p>Зараз мої колеги підходять і говорять про капітальні ремонти і знову звертаються до Закону 1992 року. Шановні колеги! Я звертаю увагу на цей Закон, він називається "Про приватизацію державного житлового фонду", там написано, що перший після приватизації ремонт співфінансується попереднім власником. Дуже багато людей запитують: хто той попередній власник? Будинки всі в Радянському Союзі належали державі, але з набуттям незалежності України в 1991 році від державної власності будинки передані були радам народних депутатів, тобто місцевим громадам вже в нашому розумінні. Тому сьогодні той попередній власник, фактично, який до приватизації був і є сьогодні територіальна громада.</p>
<p>І коли ми з вами говоримо про те, скільки треба коштів, як це організувати? То ми кажемо про те, що сьогодні місцева громада через рішення місцевої ради може розробити місцеву цільову програму по співфінансуванню капітальних робіт.</p>
<p>І якщо в якийсь конкретний будинок, в якомусь населеному пункті не мав жодного фінансування з 1992 року капітального характеру, то, шановні, ми всі з вами маємо право сьогодні вимагати від наших місцевих органів… наших місцевих рад включення фінансування таких робіт на умовах співфінансування з місцевих бюджетів. Це може бути програма, яка буде 10 років, залежно від&nbsp; наявності бюджетних коштів.</p>
<p>Зараз йде децентралізація, місцеві громади отримали більше грошей для того, щоб можна було фінансувати капітального характеру роботи. Вони можливо будуть не просто ремонт ліфта, а, можливо, це буде утеплення того будинку, але це все одно роботи капітального характеру, які будуть спрямовані на покращення огороджувальних конструкцій того чи іншого будинку.</p>
<p>Тому, шановні, давайте ми з вами будемо шукати правильні механізми сьогодні співфінансування, покращення нашого життя і будемо використовувати всі інструменти, які сьогодні існують.</p>
<p>Щодо управителів, про яких тут сьогодні згадувалось. Шановні, ми до кінця роботи цієї сесії маємо проголосувати про Закон про житлово-комунальні послуги, в якому буде зазначено&nbsp; відповідальність управителів через сертифікацію управителів, власне, їхнього кваліфікаційного рівня; обов'язковість страхування збитків, завданих майну внаслідок діяльності чи бездіяльності управителів. Тому, безумовно, ми будемо готувати все законодавче підґрунтя, для того щоб посилити відповідальність будь-кого, хто буде залучений до управління нашим єдиним активом, який сьогодні є в українців, - це наше житло.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Володимир Михайлович Литвин.</p>
<p>&nbsp;</p>
<p>11:27:40</p>
<p>ЛИТВИН В.М.</p>
<p>Шановні народні депутати, ну, зрозуміло, що рішення необхідно приймати, для того щоб були господарі в багатоквартирних будинках. Усі ми бачимо і знаємо, в якому вони перебувають стані.</p>
<p>Я повинен вам сказати, що місті Новоград-Волинському створено багато ОСББ, але переважно проживають люди, які не мають високих статків, і там безліч проблем, і ОСББ ходить з простягнутою рукою, для того щоб вирішити найголовніші, найнагальніші проблеми.</p>
<p>Очевидно, було б правильно, якби перед передачею будинку, або створенням ОСББ, або передача новим управителям була проведена оцінка стану цих будинків: визначено, скільки коштів вклали люди, сплачуючи відповідні комунальні послуги ЖЕКам, і куди ці гроші пішли.</p>
<p>Нарешті було б максимально правильним, якби були вирішені найголовніші проблеми, а саме: це ремонт дахів і ремонт комунікацій. А після того, щоб люди почали самі займатися цим житлом. В іншому випадку, я думаю, що ми створимо багато проблем.</p>
<p>Тому пропозиція така: прийняти за основу цей законопроект як напрямок діяльності і подивитися, що в цьому плані ми можемо внести у вигляді поправок і доповнень до другого читання, щоб тут були створені можливості, щоб закон працював. В іншому випадку ми приймемо непрацюючий закон, будуть правильні гасла і декларації, більше того, вони будуть виглядати як примус щодо людей.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>І, шановні колеги, зараз останній виступ. І я прошу усіх народних депутатів заходити в зал, через 5 хвилин відбудеться голосування. Я прошу голів фракцій змобилизувати депутатів для прийняття&nbsp; рішення.</p>
<p>Отже, Артур Герасимов.</p>
<p>&nbsp;</p>
<p>11:29:56</p>
<p>ГЕРАСИМОВ А.В.</p>
<p>Прошу передати&nbsp; слово народному депутату Барні.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>11:30:03</p>
<p>БАРНА О.С.</p>
<p>Доброго дня! Шановні колеги, український народе! Наша держава відійшла від колгоспного методу управління радянської влади в 1991 році. І тому переходити на ті важелі популістичного управління, що за власників має робити держава чи за власників повинні робити громади їхню роботу, це є неправильно.</p>
<p>Тому саме належна організація управління багатоквартирними&nbsp; будинками саме дасть змогу найти дійсних господарів. І ця вимога стосується саме тих людей, які не хочуть це організовувати, значить буде організатор, який буде відповідати за проведення енергозбереження цих будівель, під які даються кредити; організація контролю надання послуг, особливо щодо теплопостачання, щодо електропостачання, щодо газопостачання; організація обліку надання цих послуг, а також щодо організації тарифів, у тому числі за квартплату і обслуговування територій.</p>
<p>І я&nbsp; хочу наголосити, що загроза державі не зараз є. Загроза державі, і тим самим народу було тоді, коли підписували угоди по ціні на газ в три рази більші, ніж були зараз, чи тоді піднімали. От тоді була загроза і державі,і народу.</p>
<p>Тому, шановні, власники квартир повинні організовуватися і здійснювати ремонт багатоповерхових будинків. Потрібно їх утеплювати. І повинні робити все належне, щоби ці будинки були в відповідному стані.</p>
<p>Тому я прошу депутатів не займатися, знаєте, цим колгоспно-радянським популізмом, а приймати цей закон, і дати можливість людям, які будуть організовані, самим чином належно здійснювати господарську діяльність у будинках, в яких вони&nbsp; проживають, і в квартирах, яких вони є власниками.</p>
<p>Дякую вам.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Хотів би спитатись, чи є потреба в заключному слові доповідача Бабак Альони Валеріївни? Якщо я вас попрошу, може бути від обох одне заключне слово, він двох доповідачів? Від двох, доповідача, співдоповідача одне заключне слово.</p>
<p>Будь ласка, включіть 1 хвилину.</p>
<p>&nbsp;</p>
<p>11:32:33</p>
<p>БАБАК А.В.</p>
<p>Єдине прохання, шановні колеги, у нас немає часу, вже 1 липня набуває чинності норма діючого закону 417 "Про особливості здійснення права власності в багатоквартирних будинках". Конкурси в тих будинках, де люди самі не створили об'єднання або не вибрали самі управителів, мають бути проведені. І в цей час, на період проведення цих конкурсів потрібно, щоб будинки хтось обслуговував. Ми мусимо дати право діючим компаніям з обслуговування продовжити це робити.</p>
<p>Тому, шановні колеги, прохання, сьогодні підтримати цей закон за основу і в цілому.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я прошу заходити в зал, зайняти робочі місця і приготуватись до прийняття рішення. Будь ласка, Секретаріат Верховної Ради України, прошу запросити депутатів в зал, голів фракцій я також прощу запросити депутатів в зал і приготуватись до голосування.</p>
<p>Отже, колеги, ми провели за повною процедурою обговорення проекту Закону "Про особливості здійснення права власності у багатоквартирному будинку". Ми змогли обмінятися думками і прийняти необхідні рішення, і зараз ми можемо перейти до голосування.</p>
<p>І я поставлю першою пропозицію комітету, яка надійшла в Верховну Раду України.</p>
<p>Отже, я ставлю на голосування проект Закону про внесення змін до статті 13 Закону України "Про особливості здійснення права власності у багатоквартирному будинку" (номер 4680) згідно пропозиції комітету за основу і в цілому з урахуванням пропозицій комітету, які були озвучені головою комітету, першим заступником голови комітету під стенограму. Хто підтримує дану пропозицію, прошу проголосувати. Колеги, голосуємо.</p>
<p>&nbsp;</p>
<p>11:35:18</p>
<p>За-259</p>
<p>Закон прийнято. Вітаю авторів, вітаю комітет за добре, якісно проведену роботу.</p>
<p>І ми переходимо до наступного пункту порядку денного. Це проект Закону 3555, проект Закону про фінансову реструктуризацію. Велика кількість поправок. Прошу авторів поправок приготуватись до обговорення. А до доповіді запрошую заступника голови Комітету з питань фінансової політики і банківської діяльності Демчака Руслана Євгенійовича. Будь ласка.</p>
<p>&nbsp;</p>
<p>11:35:52</p>
<p>ДЕМЧАК Р.Є.</p>
<p>Шановний голово, шановні народні депутати! Вашій увазі представляється проект Закону України про фінансову реструктуризацію за номером 3555 від 30.11.2015 року, внесений Кабінетом Міністрів України. Він стосується реструктуризації боргів тільки юридичних осіб Основна ціль даного законопроекту – не допустити банкрутства працюючих підприємств, не повторити помилки 90-х років, дати шанс їм вижити.</p>
<p>До другого читання даний законопроект значною мірою доопрацьований. Над законопроектом плідно працювала робоча група депутатів, представники Міністерства фінансів України, Національного банку, Світового банку, Міжнародного валютного фонду, Європейського банку реконструкції та розвитку.</p>
<p>Хочу звернути вашу увагу на положення, на яких будується остання редакція законопроекту, підтриманого комітетом. Перше – повна двостороння добровільність процедури реструктуризації, тобто відсутність елементів примусу у залученні боржників до процедури. Друге – збільшення порогу для ініціювання боржником процедури реструктуризації за умови, що згода на участь у реструктуризації повинна бути підписана діючими кількома фінансовими установами, яким належить, що найменше, 50 відсотків загальної суми вимог. Надання можливості іншим кредиторам долучатися в процедуру після її початку.</p>
<p>Наступне. Після ролі… підсилення ролі арбітражу у вирішення суперечностей між учасниками і можливість затвердити арбітром плану реструктуризації у разі, що за нього проголосували більше 2/3 кредиторів. Введення запобіжників для кредиторів, які брали участь в… які не брали участь в голосуванні або голосували проти погодженого плану реструктуризації, а саме: умови погашення заборгованості перед ними мають бути не гіршими за умови для тих кредиторів, які голосували; умови для кредиторів, що є пов'язаними з боржником особами, не можуть бути кращими за умови задоволення будь-якого іншого залученого кредитора. При цьому план реструктуризації не може передбачати зобов'язання кредитора, який не брав участь у голосуванні або виступав проти погодження плану реструктуризації, без його згоди щодо надання фінансування боржнику, прощення частини боргу у разі, якщо такий борг повністю забезпечений заставою (іпотекою), повного зупинення нарахування відсотків, направлення коштів від відчуження майна, що перебуває в заставі (іпотеці) такого кредитора на погашення вимог інших кредиторів, за винятком випадків, якщо сума виручених коштів перевищує вимоги кредитора, який не брав участь у голосуванні або голосував проти погодження плану реструктуризації.</p>
<p>Пропозиції цього законопроекту також розповсюджуються на реструктуризацію боргів підприємств перед органами стягнення.</p>
<p>До законопроекту надійшло 422 пропозиції народних депутатів України, з них 370 правок враховано, 52 – відхилено.</p>
<p>Національний банк підтримує законопроект.</p>
<p>І хочу наголосити, що даний законопроект сприятиме зменшенню проблемного портфелю банків та збільшить життєздатність підприємств, які мають значні борги.</p>
<p>Враховуючи…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершити.</p>
<p>&nbsp;</p>
<p>11:39:04</p>
<p>ДЕМЧАК Р.Є. Враховуючи викладене, комітет вирішив рекомендувати Верховній Раді проект Закону України "Про фінансову реструктуризацію", №3555 від 30.11.2015 року, прийняти в другому читанні та в цілому. Прошу підтримати даний законопроект.</p>
<p>І готовий перейти до правок.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Переходимо до правок. Як повідомив представник комітету, 370 правок було враховано, але 52 не були враховані&nbsp; і я почну їх перераховувати. І прошу авторів правок бути уважними.</p>
<p>1-а, Романюк. Чи наполягає? Ні, не наполягає.</p>
<p>13-а, Ленський. Не наполягає.</p>
<p>14-а, Петьовка. Не наполягає.</p>
<p>15-а, Голубов. Не наполягає.</p>
<p>37-а,&nbsp; Поляков. Не наполягає.</p>
<p>50-а, Голубов. Не наполягає.</p>
<p>65-а, Довбенко. Не наполягає.</p>
<p>66-а, Поляков. Не наполягає.</p>
<p>70-а, Довбенко. Не наполягає.</p>
<p>78-а, Воропаєв. Не наполягає.</p>
<p>79-а, Довбенко. Не наполягає.</p>
<p>81-а, Петьовка. Не наполягає.</p>
<p>82-а, Петьовка. Не наполягає.</p>
<p>85-а, Поляков. Не наполягає.</p>
<p>96-а, Петьовка.&nbsp; Не наполягає.</p>
<p>119-а, Петьовка. Не наполягає.</p>
<p>127-а, Ленський. Не наполягає.</p>
<p>137-а, Демчак. Не наполягає.</p>
<p>138-а, Петьовка. Не наполягає.</p>
<p>141-а, Довбенко. Не наполягає.</p>
<p>143-я,&nbsp; Довбенко. Не наполягає.</p>
<p>149-а, Поляков.&nbsp; Не наполягає.</p>
<p>152-а, Довбенко. Не наполягає.</p>
<p>153-я, Петьовка. Не наполягає.</p>
<p>154-а, Поляков.&nbsp; Не наполягає.</p>
<p>161-а, Довбенко. Не наполягає.</p>
<p>162-а, Поляков. Не наполягає.</p>
<p>174-а, Довбенко. Не наполягає.</p>
<p>175-а, Поляков. Не наполягає.</p>
<p>180-а, Левченко. Наполягає.</p>
<p>Будь ласка, Левченко.</p>
<p>&nbsp;</p>
<p>11:41:38</p>
<p>ЛЕВЧЕНКО Ю.В.</p>
<p>Задля уникнення нагромадження справ щодо фінансової реструктуризації варто встановити мінімальний розмір грошового зобов'язання, яке надаватиме право на звернення до секретаріату з метою початку процедури фінансової реструктуризації. Оскільки фінансова реструктуризація характеризується добровільністю, то, вважаю, за можливе встановити для можливості ініціації нижчу межу грошового зобов'язання, ніж для справ про банкрутство. Це технічна правка, яка дозволить нормально запровадити адміністрування цього процесу.</p>
<p>Прошу підтримати цю правку. Дякую.</p>
<p>&nbsp;</p>
<p>ГОЛОВУЮЧИЙ. Ви наполягаєте на голосуванні, пане Юрій?</p>
<p>Тоді я ставлю на голосування поправку 180 народного депутата Левченка. Хто підтримує дану пропозицію, прошу проголосувати.</p>
<p>&nbsp;</p>
<p>11:42:37</p>
<p>За-104</p>
<p>Рішення не прийняте.</p>
<p>187-а, Поляков. Не наполягає.</p>
<p>191-а, Довбенко. Не наполягає.</p>
<p>196-а, Довбенко. Не наполягає.</p>
<p>211-а, Левченко. Не наполягає. 211-а. Наполягає. Включіть мікрофон Левченку.</p>
<p>&nbsp;</p>
<p>11:43:03</p>
<p>ЛЕВЧЕНКО Ю.В.</p>
<p>Прийняття положень, викладених у статті 20 цього законопроекту, загрожує вкрай затягнути банкрутство, оскільки надасть можливість боржнику вже при розпочатій процедурі банкрутства пройти повторну санацію, тобто (в лапках) "добровільну фінансову реструктуризацію".</p>
<p>До того ж можливістю реструктуризації можуть скористатися недобросовісні боржники задля затягування процесу визнання їх банкрутами. Тому з метою недопущення затягування вирішення питань платоспроможності боржника варто обмежити важливість застосування добровільної фінансової реструктуризації, якщо відповідним судом було прийнято до розгляду заяву про порушення провадження у справі про банкрутство.</p>
<p>Крім того, покращення позиції України за напрямом регулювання платоспроможності у рейтингу Doing Business, про який тут дуже багато і дуже говорять вимагає скорочення якраз строків процедури банкрутства. Тому прошу проголосувати за відповідну поправку. Дякую.</p>
<p>&nbsp;</p>
<p>ГОЛОВУЮЧИЙ. Руслан Євгенійович, є потреба прокоментувати цю поправку? Є, так?</p>
<p>Будь ласка, включіть мікрофон Демчак Руслан.</p>
<p>&nbsp;</p>
<p>11:44:00</p>
<p>ДЕМЧАК Р.Є.</p>
<p>Це ніяким разом не затягує процедуру банкрутства. Якщо була уже ухвала про порушення банкрутства судді, то цей закон не… тоді він не діє. Дія цього закону може бути або до процедури банкрутства, або, коли іще не прийнято суддею ухвали про порушення банкрутства.</p>
<p>Тому це абсолютнодва різних процеси. І тому, я вважаю, що, ну, не треба підтримувати цю поправку.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Пане Юрій, наполягаєте&nbsp; на голосування?</p>
<p>Я ставлю на голосування поправку 211 народного депутата Левченко. Хто підтримує дану поправку, прошу проголосувати,&nbsp; будь ласка, голосуємо.&nbsp;</p>
<p>&nbsp;</p>
<p>11:44:54</p>
<p>За-100</p>
<p>Рішення не прийнято.&nbsp;</p>
<p>215-а, Голубов. Не наполягає.&nbsp;</p>
<p>223-я, Демчак. Не наполягає.&nbsp;</p>
<p>226-а, Поляков. Не наполягає.&nbsp;</p>
<p>238-а, Лаврик. Не наполягає – це мудро.</p>
<p>253-я, Довбенко. Не наполягає.&nbsp;</p>
<p>254-а, Поляков. Не наполягає.</p>
<p>316-а, Довбенко. Не наполягає.&nbsp;</p>
<p>320-а, Довбенко. Не наполягає.&nbsp;</p>
<p>324-а, Довбенко. Не наполягає.&nbsp;</p>
<p>326-а, Довбенко. Не наполягає. Наполягає, так? Номер?</p>
<p>До 343-ї ми ще не дійшли, але ми наближаємось невпинно і переконливо до неї.</p>
<p>343-я, Демчак. Не наполягає.&nbsp;</p>
<p>344-а, Поляков.</p>
<p>43-я. Будь ласка, включіть мікрофон. Демчак. Довбенко. Довбенку включіть мікрофон.</p>
<p>&nbsp;</p>
<p>11:46:27</p>
<p>ДОВБЕНКО М.В.</p>
<p>Пане Голово, я пропоную вам 343 поправку поставити на підтвердження. Прошу поставити на голосування 343 поправку.</p>
<p>&nbsp;</p>
<p>ГОЛОВУЮЧИЙ. Я лишень попрошу Руслана Євгеновича прокоментувати. Будь ласка, Демчак Руслан Євгенович.</p>
<p>&nbsp;</p>
<p>11:46:43</p>
<p>ДЕМЧАК Р.Є.</p>
<p>Якщо ми не підтримуємо дану поправку, якщо вона зніметься, а є до цього всі шанси, і ми бачимо, як ми за поправки голосуємо, то у зв'язку із підвищенням ролі незалежного експерта, щоб запобігти корупційній складовій для проведення процедури реструктуризації, хочу оголосити під стенограму техніко-юридичне узгодження.</p>
<p>Пункт 18 частини першої статті 1 після слів "з кредитором" доповнити словами "відповідає вимогам, встановленим спостережною радою".</p>
<p>Друге. Частину другу статті 14 доповнити новим пунктом 8 такого змісту: "Розроблення та затвердження вимог до незалежних експертів".</p>
<p>&nbsp;</p>
<p>ГОЛОВУЮЧИЙ. Ви, будь ласка, скажіть по цій поправці, яка ваша позиція комітету?</p>
<p>&nbsp;</p>
<p>11:47:54</p>
<p>ДЕМЧАК Р.Є. Це моя поправка, я її підтримую, звичайно. Суть в тому, що зараз по рішенню незалежних експертів, якщо буде негативний висновок, а ми розуміємо, що тоді ціна питання цієї експертизи дуже виростає, можуть припинити, однозначно можуть припинити реструктуризацію. Я вважаю, що…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>ДЕМЧАК Р.Є. Враховуючи, що це моя поправка, я зняв би цю норму. Але оскільки зараз поставили на підтвердження, якщо ми навіть це не підтримаємо, то з такими техніко-юридичними правками ми підвищимо вимоги до цих експертів і знівелюємо корупційні складові.</p>
<p>&nbsp;</p>
<p>ГОЛОВУЮЧИЙ. Дякую вам. Тобто комітет не бачить загроз, якщо в залі не буде підтримана ця позиція. Так?</p>
<p>Я ставлю на підтвердження поправку 343 народного депутата Демчака Руслана Євгеновича. Хто підтримує, хто підтримує дану поправку, прошу проголосувати. Будь ласка, голосуємо на підтвердження 343.</p>
<p>&nbsp;</p>
<p>11:48:40</p>
<p>За-100</p>
<p>Рішення не прийняте. Поправка не підтримана.</p>
<p>344. Не наполягає.</p>
<p>383, Довбенко. Не наполягає. Ні, так?</p>
<p>Шановні колеги, я хочу вам повідомити, що ми фактично завершуємо розгляд питання. За 5 хвилин відбудеться голосування, я прошу повідомити і секретаріат Верховної Ради України, і голів фракцій максимально мобілізувати депутатів в залі. Рухаємось далі.</p>
<p>408 поправка, народний депутат Левченко. Наполягає, включіть, будь ласка,&nbsp; мікрофон, 408-а.</p>
<p>&nbsp;</p>
<p>11:49:36</p>
<p>ЛЕВЧЕНКО Ю.В.</p>
<p>Дякую. По-перше, я хотів би все-таки звернутися до доповідачів більш уважно слідкувати за поправками, тому що насправді моя минула поправка не стосувалася попереднього судового процесу, а стосувалася того, що можна зупинити затягування шляхом подачі заяви до суду вже по середині цього процесу, коли прописуєте. Ну, це так просто до слова, власне кажучи.</p>
<p>Я хотів би зараз звернутися до всієї зали щодо неможливості прийняття цього законопроекту, не&nbsp; з точки зору цієї конкретної поправки, а з точки зору взагалі філософії цього проекту. Справа в тому, що з нього випливає, що як кредиторам так і боржникам можуть бути нав'язані умови арбітражного комітету, які формуються спостережною радою, тобто органами виконавчої влади. Таким чином обмежується свобода сторін в господарських та цивільних відносинах, яка гарантується чинним законодавством. До цього&nbsp; варто додати, що як боржниками так і кредиторами можуть виступати державні підприємства в інтересах, яких можуть діяти спостережна рада, а від так арбітражний комітет, отже виникає сумнів у неупередженості таких органів.</p>
<p>Тому я закликаю залу, власне кажучи, не підтримувати цей законопроект як філософський, як філософське питання. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам, ви наполягаєте на голосуванні?&nbsp; Ні. отже, Юрій Левченко не наполягає на голосуванні, я нагадую депутатам, прошу заходити в зал, займати робочі місця, ми продовжуємо йти по поправкам.</p>
<p>Отже, шановні колеги,&nbsp; більше поправок, які були відхилені немає. Ми змогли пройтись по всім поправкам, але я просив би, щоб заступник голови комітету Демчак Руслан Євгенович озвучив для стенограми дуже виразно ці пропозиції, які він озвучував перед тим, що ми вже голосували з озвученням тих пропозицій, враховуючи, що&nbsp; одну з поправок ми не підтримали.</p>
<p>Будь ласка, три хвилини, Руслан Євгенович, скажіть дуже предметно для стенограми. Включіть мікрофон Демчак Руслан.</p>
<p>&nbsp;</p>
<p>11:51:54</p>
<p>ДЕМЧАК Р.Є.</p>
<p>У зв'язку із підвищенням ролі незалежного експерта, щоб запобігти корупційній складовій, для проведення процедури реструктуризації хочу оголосити під стенограму техніко-юридичне узгодження.</p>
<p>Пункт 18 частини першої статті 1. Після слів "з кредитором" доповнити словами "відповідає вимогам, встановленим спостережною радою".</p>
<p>Частину другу статті 14 доповнити новим пунктом, 8-им, такого змісту: "розроблення та затвердження вимог до незалежних експертів".</p>
<p>Крім цього, було звернення до доповідачів. Я хочу в підтримку даного законопроекту сказати, що ніяке затягування банкрутства тут неможливе. Тому що сама реструктуризація – вона обмежена в часі. Надається раді кредиторів 90 днів. Якщо вони за 90 днів не зможуть скласти план реструктуризації і його затвердити одноголосно, то в них є можливість продовжити ще тільки на 90 днів. Якщо за 180 днів вони дійшли згоди, припиняється процедура реструктуризації – і підприємство йде по тому шляху, який зараз розповсюджений, тобто може бути ухвала про порушення банкрутства. І дальше підприємство або може піти на санацію, або може піти на банкрутство.</p>
<p>Суть цього законопроекту: щоб не доводити до банкрутства. В цьому-то сама логіка: щоб в нас не було початку процедури банкрутства. І якщо уже є ухвала судді, як я говорив, то, на жаль, цей закон не буде примінятися до цих підприємств.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Отже, доповідач Демчак Руслан Євгенович під стенограму озвучив поправки. Ми можемо переходити до прийняття рішення. І я прошу усіх народних депутатів зайняти свої місця.</p>
<p>Була проведена дуже ґрунтовна робота і комітету, і народних депутатів. І, шановні колеги, оскільки 1155, з вашого дозволу, я проведу рейтингове голосування, щоб ми змогли перевірити мобілізацію залу по прийняттю рішення. І я прошу усіх народних депутатів зайняти свої робочі місця і приготуватися&nbsp; до голосування, колеги. Отже, зараз на розгляді проект Закону про фінансову реструктуризацію (3555). Але спочатку я проводжу&nbsp; рейтингове голосування, і прошу всіх народних депутатів взяти участь в цьому голосуванні. Будь ласка,&nbsp; колеги, голосуємо. Прошу взяти участь у голосуванні.</p>
<p>Рейтингове голосування. Прошу взяти участь у голосуванні, будь ласка.</p>
<p>&nbsp;</p>
<p>11:55:09</p>
<p>За-195</p>
<p>Шановні колеги, в залі невисокий рівень мобілізації. Може ми обміняємося думками?</p>
<p>"Самопоміч", ви не підтримуєте даний законопроект, так? Ви не підтримуєте даний законопроект? На повторне друге ви підтримуєте чи ні?&nbsp;&nbsp; На повторне друге ви підтримуєте чи ні? Прошу.</p>
<p>Колеги, давайте порадимося, як нам бути. Колеги! Отже яка з пропозицій буде підтримана залом? Це друге читання. Чи підтримає "Самопоміч" на повторне друге читання? Підтримує "Самопоміч". Підтримує "Самопоміч" на повторне друге читання.&nbsp;</p>
<p>Колеги, які рекомендації є по фракціях? Будь ласка,&nbsp; Руслан Євгенійович Демчак включіть.</p>
<p>&nbsp;</p>
<p>11:56:41</p>
<p>ДЕМЧАК Р.Є.</p>
<p>Просто я хотів би звернутися до&nbsp; депутатів із фракції "Самопоміч". Вони є співавторами, і я не можу зрозуміти мотивів їхнього не голосування. Якщо у них є якісь мотиви,&nbsp; нехай вони озвучать, можливо, і дадуть якісь такі внятні аргументації. Якщо ми їх почуємо, да, якщо ні, значить це політичне рішення. І я вважаю, що тут політику потрібно відставити на другий план. Багато підприємств чекають в Україні цієї реструктуризації, нам пробачили міжнародні інституції 20 відсотків від нашої заборгованості, дайте шанс нашим підприємствам вижити.</p>
<p>Тому звертаюся ще раз і прошу підтримати шановних колег.</p>
<p>&nbsp;</p>
<p>ГОЛОВУЮЧИЙ. Будь ласка, "Самопоміч", хто виступить?</p>
<p>Єгор Соболєв, 1 хвилина, будь ласка.</p>
<p>&nbsp;</p>
<p>11:57:26</p>
<p>СОБОЛЄВ Є.В.</p>
<p>Шановні колеги, ми ніколи не голосуємо як обмін, як домовленість, тим більше, як помста. Це абсолютно свідома позиція фракції. Ми підтримуємо багато ідей цього закону. Я просто цитую головну його проблему.</p>
<p>У переважній більшості статей проекту вживаються словосполучення "інші питання", "на інших підставах", "голосувати з будь-яких питань", "інші майнові та фінансові санкції" тощо. Це є з висновку Головного науково-експертного управління. Те саме є і бідою постійно нашого Комітету з протидії корупції. Коли написано слово "інше", це означає будь-що, а цей закон наповнений такими формулюваннями. Оскільки ідеться про гроші, про фінансову реструктуризацію, це потім викличе великі зловживання. Ми пропонуємо цей закон розробити наново, так, щоб не було цих не чітких формулювань, і з задоволенням його підтримаємо.</p>
<p>&nbsp;</p>
<p>ГОЛОВУЮЧИЙ. 1 хвилина – Ляшко і потім – Кужель.</p>
<p>&nbsp;</p>
<p>11:58:43</p>
<p>ЛЯШКО О.В.</p>
<p>Олег Ляшко, Радикальна партія. Фракція Радикальної партії наполягає на тому, щоб парламент в першочерговому порядку розглянув закони про створення слідчої комісії по розслідуванню корупції офшорів вищих посадових осіб держави, щоб ми прийняли рішення, які дадуть можливість радикально знизити вартість тарифів і комуналки для громадян, яка підвищується з 1 липня до космічних висот і люди нездатні за неї заплатити. Після цього ми розблокуємо парламентську трибуну, будемо працювати і голосувати за всі необхідні законопроекти.</p>
<p>Що стосується вказаного законопроекту про реструктуризацію боргів юридичних осіб, безумовно, законопроект важливий. Але давайте згадаємо. Нещодавно Президент називав голову Нацбанку Гонтареву кращим банкіром всіх часів і народів. За минулий рік в Україні було знищено майже 70 банків, понад 82 мільярди гривень власних коштів і майна втратили юридичні особи. Це фактично знищення власної економіки, це фактично вимивання коштів із економіки. Тому ми категорично проти цього заперечуємо і…</p>
<p>&nbsp;</p>
<p>ГОЛОВУЮЧИЙ. Дякую. Отже, зараз 1 хвилина, Кужель. І переходимо до прийняття рішень. Будь ласка, колеги, зараз буде прийняття рішення. Будь ласка, заходимо в зал. І, Олександра Кужель, будь ласка, 1 хвилина.</p>
<p>&nbsp;</p>
<p>11:59:58</p>
<p>КУЖЕЛЬ О.В.</p>
<p>Сьогодні фракція "Батьківщина" дуже ретельно обговорювала цей законопроект на засіданні фракції. І ми підтримали його у другому читанні, але вже готові були, отримали доручення готувати до нього зміни. І якщо така нагода, я розумію, що таке ж відчуття є і в інших колег депутатів, тому що в даному законопроекті більше все ж таки інтерес реструктуризації банків. На жаль, фінансова реструктуризація підприємств залишається доволі складною та трудойомкою для боржника. Найстрашніше, що до проекту це не поширюється на фізичних осіб підприємців. Це є порушення права, конституційні. І тому маючи раз таку нагоду, раз більшість залу відчувають ті ж застереження, що у нас, ми пропонуємо направити цей законопроект на повторне друге читання з учётом тих зауважень, які я назвала. Дякую.</p>
<p>&nbsp;</p>
<p>ГОЛОВУЮЧИЙ. Колеги, отже, давайте ми за такою логікою: зараз я поставлю на пропозицію рішення комітету, якщо воно не набере більшості, тоді ми на повторне друге читання… І підтримує "Самопоміч", так? Олег, я ще раз перепитую: "Самопоміч" підтримує повторне друге читання?</p>
<p>Я прошу колег змобілізуватись. Ми переходимо до прийняття рішення. Колеги, будь ласка, я поставлю спочатку пропозицію комітету. Якщо вона не набере необхідної кількості голосів, перейдемо на повторне друге читання. Може мати вагу кожен голос, кожен голос може мати вагу. І тому я дуже прошу усіх зайняти робочі місця.</p>
<p>Отже, я ставлю на голосування проект, проект Закону про фінансову реструктуризацію (номер 3555) в другому читанні і в цілому. Хто підтримує дану пропозицію прошу… Дочекаємося. Колеги підходять на місце.</p>
<p>Колеги! Весь зал чекає поки ви дійде до своїх робочих місць. Весь зал очікує.&nbsp; Зайняли місця робочі?</p>
<p>Отже, проект Закону про фінансову реструктуризацію (номер 3555) в другому читанні та в цілому. Важливий законопроект, колеги. Голосуємо. Прошу голосувати. Будь ласка.</p>
<p>&nbsp;</p>
<p>12:02:54</p>
<p>За-229</p>
<p>Рішення прийняте. Вітаю авторів. Вітаю колектив з прийняттям цього рішення.</p>
<p>Шановні колеги, перед тим як оголосити перерву, одну хвилинку, у нас ще є оголошення.</p>
<p>Перше. Згідно з поданою заявою та відповідно до частини третьої статті 60 Закону України "Про Регламент Верховної Ради&nbsp; України" повідомляю про вихід народного депутата України Мураєва Євгена Володимировича зі складу депутатської фракції "Опозиційний блок".</p>
<p>Також хочу вам повідомити, що зараз на третьому поверсі відбувається виставка, яка приурочена і організована до завтрашніх парламентських слухань. І я запрошую усіх: і голів фракцій, і депутатів – на виставку, яка відбувається на третьому поверсі, щоб своєю увагою приділити увагу нашим науковцям.</p>
<p>Згідно Регламенту я оголошую перерву в роботі Верховної Ради України на 30 хвилин до 12.35.</p>
<p>Дякую вам. До продовження нашої роботи.&nbsp;</p>
<p>&nbsp;</p>
<p align=center><i>(Після перерви)</i></p>
<p>&nbsp;</p>
<p>ГОЛОВУЮЧИЙ. Шановні колеги, час, відведений для перерви, вичерпаний. Я прошу усіх народних депутатів&nbsp; заходити в зал, займати робочі місця, приготуватись до роботи.</p>
<p>Шановні колеги, я ще раз запрошую в зал&nbsp; всіх народних депутатів. У президію надійшло звернення-вимога&nbsp; від&nbsp; двох фракцій про оголошення перерви, від&nbsp; фракції "Самопоміч"&nbsp; і фракції Радикальної партії. Але вони готові вимогу&nbsp; перерви замінити виступом від трибуні.</p>
<p>І я надаю слово для виступу від трибуни Вікторії Войціцькій. Будь ласка,&nbsp; включіть мікрофон.</p>
<p>&nbsp;</p>
<p>12:39:19</p>
<p>ВОЙЦІЦЬКА В.М.</p>
<p>Шановні колеги,&nbsp; шановний пане Голово, дуже дякую вам за можливість виступити перед вами сьогодні. Сьогоднішній ранок для моєї сім'ї почався неспокійно. Це вже другий випадок, який я можу назвати як тиск, тиск на мене як на депутата, тиск на мою родину.</p>
<p>Зранку, коли мій чоловік заїжджав на подвір'я свого офісу на Воровського, його машину протаранила машина з литовськими номерами. При цьому при всьому з машини вибіг якийсь чоловік з маскою на обличчі і з закритою головою і втік, залишивши машину на вулиці.</p>
<p>Це вже другий випадок спроби тільки цього року тиснути на мене, на мою сім'ю, на моїх рідних. Для вашого розуміння, я під'їхала до цього місця через пару хвилин, як це сталося. Разом зі мною в машині була моя 15-річна донька. Саме моя донька допомагала нам о 4-й ранку гасити ту пожежу, яка виникла в результаті того, що була кинута трилітрова банка з запалювальною сумішшю прямо під вікнами нашої спальні, де ми спали із 4-місячною дитиною.</p>
<p>Моя дитина плакала і ці сльози я запам'ятаю дійсно на все життя. Але також я запам'ятаю те, що протягом всього цього часу один-єдиний раз мене викликали в Службу безпеки України для того, щоб я давала показання. За весь цей час я не чула від слідчого нічого абсолютно, жодного слова. Так само і від керівництва МВС жодного слова, жодного розслідування. Таке враження, що нічого не сталося.</p>
<p>Попередній Генеральний прокурор Шокін заявив тоді, що він бере на персональний контроль той випадок ганебний, який стався під вікнами мого дому о 4-й ранку. І таке враження, що його персональний контроль ні до чого, на жаль, не призвів.</p>
<p>У мене просте питання: де можуть знайти в нашій країні справедливість і хоча б яку-небудь безпеку звичайні люди тоді, коли справи, які бере на контроль Генеральний прокурор, лежать місяцями і не розслідуються. У мене величезне сподівання і заклик до сьогоднішнього Генерального прокурора, до пана Луценка, взяти&nbsp; під персональний контроль цю ситуацію і забезпечити розслідування і притягнення до відповідальності тих, хто намагається мене і всю нашу фракцію, всю нашу партію залякати поокремо.&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершити.</p>
<p>&nbsp;</p>
<p>ВОЙЦІЦЬКА В.М. Єдине, що хочу додати, що я не вірю в співпадіння. Сьогодні за моєю ініціативою буде розглядатися в Комітеті паливно-енергетичному питання щодо, ви знаєте таку формулу "Роттердам + фрахт", встановлення ціни на вугілля, яка дасть пану Ахметову і його холдингу ДТЕК забезпечити додаткові 10 мільярдів гривень цього року лише. Це тоді, коли&nbsp; ми підвищуємо ціни на комунальні послуги і тарифи населенню.</p>
<p>І тому, ще раз хочу звернутися до вас, шановні колеги! Кожен з вас може стати таким самим джерелом проблем для наших олігархів, але я закликаю&nbsp; вас подумати про те, що ми маємо забезпечити справедливість в нашій країні.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Шановні колеги, я хотів би з вами порадитись. У нас зараз стоїть на розгляді два законопроекти: один – це є проект Закону про внесення змін до Закону України "Про вищу освіту" (2280а), до якого є всього 2-3 правки і наступний&nbsp; – для повторного&nbsp; розгляду з пропозиціями&nbsp; Президента&nbsp; України. "Для повторного розгляду з пропозиціями Президента&nbsp; України" - не може розглядатись&nbsp; за скороченою процедурою, він потребує повної процедури&nbsp; розгляду. Чи не було би&nbsp; у вас&nbsp; заперечень,&nbsp; шановні колеги, якби ми почали&nbsp; нашу роботу після обіду з Закону України "Про державне оборонне замовлення" (2090а), оскільки воно&nbsp; передбачає ключове завдання –забезпечення нашої армії озброєнням, танками, а потім до законопроекту про вищу освіту. Якщо нема заперечень, шановні колеги, оскільки буде довгий розгляд "з пропозиціями Президента" і ми зможемо змобілізуватися під час розгляду цього питання, щоб ми могли вийти на рішення.</p>
<p>Якщо нема заперечень, тоді я оголошую розгляд Закону України "Про внесення змін до Закону України "Про державне оборонне замовлення" з пропозиціями Президента України (номер 2090а) і запрошую до доповіді представника Президента України у Верховній Раді Герасимова Артура Володимировича.</p>
<p>Будь ласка, пане Артур. Наголошую, це за повною процедурою, у нас нема інакшої процедури, тільки так ми можемо йти, будь ласка.</p>
<p>&nbsp;</p>
<p>12:45:16</p>
<p>ГЕРАСИМОВ А.В.</p>
<p>Шановний пане Голово, шановні колеги, 26 січня 2016 року парламентом прийнято в цілому Закон України "Про внесення змін до Закону України "Про державне оборонне замовлення" щодо формування та виконання державного оборонного замовлення (реєстраційний номер 2090а). Зазначений закон не може бути підписаний Президентом України з огляду на наступне. В законі, що надійшов на підпис, використовуються такі поняття як "поза межами оборонного замовлення", "у виняткових випадках", "у разі нагальної потреби". Однак їх сутність не відповідає принципу юридичної визначеності правових норм і може бути суб'єктивно трактованою під час практичної реалізації. Відтак главою держави пропонуються зміни, які усунуть зазначену правову невизначеність у змісті закону, що надійшов на підпис. Законом також передбачено, що Кабінет Міністрів України затверджує основні показники державного оборонного замовлення протягом місяця після прийняття Закону про Державний бюджет України на відповідний рік. Проте відповідно до частини п'ятої статті 94 Конституції України, закон набирає чинності через 10 днів з дня його офіційного оприлюднення, якщо інше не передбачене самим законом, але не раніше дня його опублікування.</p>
<p>Зважаючи на викладене, Президент України пропонує слова "прийняття закону" замінити словами "набрання чинності законом". Як відомо, на сьогодні для всіх випадків, коли державним контрактом передбачено закупівля продукції оборонного призначення за імпортом на суму, що перевищує 5 мільйонів євро, діє вимога статті 8 Закону України "Про державне оборонне замовлення" щодо обов'язкового укладення компенсаційних офсетних договорів.</p>
<p>Абзацом же другим пункту 6 розділу І закону, що надійшов на підпис встановлюється, що в умовах особливого періоду введення надзвичайного стану та в період проведення антитерористичної операції компенсаційні офсетні договори не укладаються, що позбавляє можливості в рамках цих договорів створювати виробництво в Україні продукції оборонного призначення, яка закуповується за імпортом.</p>
<p>З огляду на зазначене, Президент України пропонує положення абзацу другого пункту 6 розділу І закону викласти в такій редакції: "В умовах особливого періоду, введення надзвичайного стану та в період проведення антитерористичної операції компенсаційні офсетні договори можуть за рішення Кабінету Міністрів України не укладатися".</p>
<p>Також абзацом п'ятим пункту 6 розділу І закону, що надійшов на підпис, передбачено можливість для державних замовників самостійно укладати державні контракти з іноземним суб'єктом господарювання, якщо державний замовник має повноваження щодо впровадження зовнішньоекономічної діяльності для здійснення закупівлі продукції, робіт та послуг оборонного призначення.</p>
<p>Однак, відповідно до Закону України "Про державний контроль за міжнародними передачами товарів військового призначення та подвійного використання", відповідні договори укладаються суб'єктами господарювання, що здійснюють міжнародні передачі товарів, а не державними замовниками як у законі, що надійшов на підпис.</p>
<p>З огляду на зазначене, норми абзацу 5 пункту 6 розділу І не відповідають положенням чинного законодавства України, а тому пропонується їх виключити.</p>
<p>Враховуючи вище викладене, Президент України повернув до Верховної Ради України зазначений вище закон зі своїми вмотивованими і сформульованими пропозиціями.</p>
<p>Шановні колеги! Прошу підтримати пропозиції Президента України до вказаного закону. Щиро дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги! Зараз запитання до доповідача. Хто має запитання, прошу провести запис. І прошу записатися на запитання, будь ласка.</p>
<p>Єгор Соболєв, будь ласка.</p>
<p>&nbsp;</p>
<p>12:49:42</p>
<p>СОБОЛЄВ Є.В.</p>
<p>Прошу передати Тарасу Пастуху слово.</p>
<p>&nbsp;</p>
<p>12:49:50</p>
<p>ПАСТУХ Т.Т.</p>
<p>Об'єднання "Самопоміч". Фракція об'єднання "Самопоміч" буде підтримувати дані ініціативи Президента, оскільки вони дійсно спрямовані на те, щоб навіть в умовах особливого період, який у нас сьогодні є, не було спроб, які, на жаль, останнім часом доволі часто лунають і в цьому залі, приховати будь-які закупівлі, які проводяться в Міністерстві оборони, чи будь-які закупівлі, послуги, чи товарів.</p>
<p>Тому, власне, ініціатива Президента про те, що такі всі закупівлі мають проходити виключно через оборонне замовлення, яке бачить комітет, яке бачить парламент, яке ми затверджуємо після того фінансування в бюджеті, і виключно в такому порядку ми можемо, дійсно, знати, що ці кошти підуть і будуть використані ефективно. Тому що, враховуючи, що під особливий період можна провести доволі багато договорів, які сьогодні, я думаю, ходаків є достатньо під Міністерством оборони, і, на жаль, цих договорів ми вже бачити не зможемо. Тому сьогодні закликаємо всіх даний законопроект…</p>
<p>&nbsp;</p>
<p>ГОЛОВУЮЧИЙ. Дякую. Я розумію, це було не запитання, а виступ, так?</p>
<p>Тому давайте наступний. Олександр Данченко. Ні. Так, Левченко Юрій. Це запитання, нагадую.</p>
<p>&nbsp;</p>
<p>12:51:06</p>
<p>ЛЕВЧЕНКО Ю.В.</p>
<p>Дякую. Левченко, 223 округ, місто Київ, "Свобода". Я просто хотів би звернути увагу доповідача як представника Президента, ну, і принагідно запитати його, можливо, він дасть відповідь, ну, і звернути увагу всієї фракції Президента БПП. Справа в тому, що по дивному збігу обставин, ну, відсотків 85 пропозицій Президента, які він повернув зараз в цей закон, один в одне повністю копіюють мої поправки, які я пропонував врахувати під час розгляду законопроекту до другого читання, але які чомусь, знаєте, ну, в кращому випадку, набирали 95-97 голосів. Ну, просто таке, знаєте, можливо, це риторичне запитання, а, можливо, представник Президента щось відповість, що, можливо, все ж таки треба уважніше працювати над поправками, щоб не було так, що спочатку фракція Президента провалює поправки, а потім Президент сам же ж ці поправки&nbsp; і повертає у Верховну Раду у вигляді своїх пропозицій. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, пане Артур.</p>
<p>Герасимову включіть мікрофон.</p>
<p>&nbsp;</p>
<p>12:52:06</p>
<p>ГЕРАСИМОВ А.В.</p>
<p>Шановний пане Юрію! Шановні колеги! Ви знаєте, я думаю, що коли справа стосується обороноздатності держави, у нас єдине завдання: всіляко разом підтримувати те, щоб наші хлопці на фронті мали&nbsp; найкраще озброєння,&nbsp; найкраще оснащення і&nbsp; перемагали ворога. Дякую.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую вам.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Сергій Мельничук.</p>
<p>&nbsp;</p>
<p>12:52:29</p>
<p>МЕЛЬНИЧУК С.П.</p>
<p>У мене запитання. Чи в оборонному замовленні саме спрямовані всі тенденції на те, щоби саме Збройні Сили України отримали якісь відповідні&nbsp; преференції, а не МВС. Тому що під завуальованим&nbsp; оборонним замовленням криються "рюкзаки Авакова", пожежні автомобілі блокуючої трибуну фракції і так далі.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; включіть мікрофон Герасимова.</p>
<p>&nbsp;</p>
<p>12:53:07</p>
<p>ГЕРАСИМОВ А.В. Дякую за запитання.</p>
<p>Можу одразу сказати, що державне оборонне замовлення чітко враховує інтереси Збройних Сил України, перш за все. Але, однак, ми не можемо казати, що ми маємо поступитися у тих справах, які стосуються нашої Національної гвардії чи Прикордонних військ. Також ми маємо підтримувати ці роди військ.</p>
<p>І, крім&nbsp; цього, я б хотів сказати, що одна з пропозицій Президента якраз повернути всі договори в межі оборонного замовлення, тому що ви знаєте, в тому законі, який був проголосований Верховною Радою молися змогу заключати ці договори поза межами&nbsp; оборонного замовлення. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Час, відведений&nbsp; для питань, відповідей вичерпаний. І я запрошую до співдоповіді голову Комітету з питань національної безпеки і оборони Пашинського Сергія Володимировича.</p>
<p>Будь ласка,&nbsp; Сергій Володимирович.</p>
<p>&nbsp;</p>
<p>12:54:02</p>
<p>ПАШИНСЬКИЙ С.В.</p>
<p>Доброго дня, шановний головуючий! Доброго дня,&nbsp; шановні колеги! Я хотів би повернутися до виступу своєї колеги Вікторії Сюмар сьогодні зранку.</p>
<p>Ми розглядаємо дуже важливий Закон "Про державне оборонне замовлення". Ми значно його покращили, комітет пропонує підтримати редакцію Президент. Але, шановні друзі, подивіться на цей зал, тут немає навіть 200 голосів, щоб підтримати цей законопроект.</p>
<p>Шановні друзі, ми в сотий раз вас інформуємо, це гарний законопроект про державне оборонне замовлення, але ми з вами не виділили грошей на державне оборонне замовлення. І ви знаєте, таке враження, що багато чого в залі чекає, коли Путін призначить нам губернатора, свідомо провалюючи всі ініціативи про підвищення обороноздатності нашої держави.</p>
<p>Я вкотре звертаюся до всіх. Друзі! Давайте трошечки забудемо про самопіар, давайте забудемо про свої рейтинги, давайте забудемо про розхитування країни. Я переконую всіх, що якщо ми програємо цю війну, то вас це все цікавити не буде.</p>
<p>Я ще раз закликаю. Перше – підтримати цей законопроект. І друге –&nbsp; давайте від слів перейдемо до реальних справ. Давайте в четвер проголосуємо Закон про спецконфіскацію і наповнимо реальним змістом ці законодавчі акти. П'ятий раз повторюю: з 15 квітня фактично виконання державного оборонного замовлення заблоковано, ми не виділили коштів. Зараз по залу ходять агенти Путіна і розказують, що неможна в армію давати грошей, тому що там їх розкрадуть. Так давайте вже скажіть, давайте армію розпустимо, давайте об'явимо лозунг ні миру, ні війни, а армію розпустити, давайте звернемося до північного сусіда, щоб він нам прислав царя якого-небудь, тому що у нас, по-моєму, царя в голові вже немає.</p>
<p>Дорогі друзі, я призиваю всіх проголосувати цей закон, і в четвер наповнити цей закон реальними фінансами і реальним змістом.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, питанні-відповіді до співдоповідача, прошу провести запис.&nbsp;&nbsp;</p>
<p>Павло Кишкар, будь ласка, включіть мікрофон.</p>
<p>&nbsp;</p>
<p>12:56:56</p>
<p>КИШКАР П.М.</p>
<p>Павло Кишкар, Народний Рух України. В цілому підтримуючи ідеологію законопроекту, не можна погодитися, точніше не можна не погодитися з паном Сергієм Володимировичем щодо відсутності наповнення самого державного оборонного замовлення. Нагадаю, коротка ретроспектива. Саме державне оборонне замовлення було прийнято в січні місяці, в січні місяці! І до сих пір там немає жодної гривні. Якщо ми будемо і далі розмовляти і перекладати з одного на друге… хай пан Президент внесе законопроект, яким з загального фонду державного бюджету профінансуються ті заходи, які плануються у відповідному законі, у нормативно-правовому акті державному оборонному замовленні. Чекаємо цього законопроекту від Президента України. Дякую.</p>
<p>&nbsp;</p>
<p>ГОЛОВУЮЧИЙ. Дякую. Є потреба для відповіді? Будь ласка, включіть мікрофон. Сергій Володимирович Пашинський.</p>
<p>&nbsp;</p>
<p>12:57:58</p>
<p>ПАШИНСЬКИЙ С.В.</p>
<p>Те, що сказав шановний депутат Кишкар, звучить так: давайте не будемо забирати грошей Януковича, а давайте заберемо гроші вчителів, лікарів, давайте уріжемо субсидії. Я погоджуюсь: оборона нашої держави – це першочергове, але все-таки, можливо, давайте і зробимо за рахунок вкрадених у народу України коштів. До речі, мова йде про 40 мільярдів, а на питання оборонного замовлення заповнення всього бюджету сектору безпеки це тільки 10 мільярдів. 30 мільярдів ми зможемо направити на підняття благосостояння нашого, нашого народу.</p>
<p>І я ще раз звертаю увагу, звичайно, ніхто не дасть популістам і демагогам зупинити переозброєння нашої армії. Але не хотілось би це робити за рахунок простих громадян.</p>
<p>&nbsp;</p>
<p>ГОЛОВУЮЧИЙ. Соловей Юрій Ігоревич, запитання.</p>
<p>&nbsp;</p>
<p>12:58:52</p>
<p>СОЛОВЕЙ Ю.І.</p>
<p>Юрій Соловей, 89 виборчий округ, Гуцульщина і Покуття. Шановні колеги, пропозиції Президента по цьому законопроекту, вони дещо розширюють перелік тих послуг і робіт, які потрібно нам довключити в сферу державного оборонного замовлення, оскільки частина коштів, яка передбачається сьогодні, на жаль, витрачається Міністерством оборони поза межами державного оборонного замовлення. І тому з цими пропозиціями варто погодитися, вони носять слушний характер.</p>
<p>Поряд з тим, я підтримую голову комітету пана Пашинського, що сьогодні питання фінансування державного оборонного замовлення у нашій державі повинно носити пріоритетний характер. І той законопроект, який стоїть в четвер, я вважаю сьогодні всім потрібно мобілізуватись, про спецконфіскацію, щоб його підтримати. Жодні аргументи, які будуть в цьому законопроекті, я вважаю, що вони повністю підчищенні, не прийнятні, тому що сьогодні державне оборонне замовлення…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, будь ласка, завершити.</p>
<p>&nbsp;</p>
<p>13:00:06</p>
<p>СОЛОВЕЙ Ю.І. Оскільки сьогодні виконання державного оборонного замовлення в нашій державі є під загрозою зриву.</p>
<p>Поряд з тим, я хочу зауважити, що виробництво зброї – це одна з найбагатьох галузей в структурі української економіки, яка може бути конкурентною і на яку держава повинна спрямовувати всі зусилля.</p>
<p>Тому я закликаю підтримати пропозиції Президента і всі в четвер проголосувати за Закон про спецконфіскацію.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Останнє запитання Сергій Мельничук.</p>
<p>&nbsp;</p>
<p>13:00:36</p>
<p>МЕЛЬНИЧУК С.П.</p>
<p>Співдоповідач розказував, що армії треба кошти. Да, армії потрібно кошти. Но ні міліції, ні пану Авакову, ні його сину, ні його заступникам, які вкрали кучу грошей, ні пану Авер'янову, пожежні машини, які до сих пір не поступили і скільки вкрадено там мільйонів гривень, десятки мільйонів гривень, без тендерів гроші пішли. От на це треба звернути… Менше красти треба і будуть гроші на армію.</p>
<p>&nbsp;</p>
<p>ГОЛОВУЮЧИЙ. Будь ласка, Пашинський Сергій Володимирович.</p>
<p>&nbsp;</p>
<p>13:01:23</p>
<p>ПАШИНСЬКИЙ С.В.</p>
<p>Я хочу звернутися до шановного пана депутата. Якщо в нього є факти про крадіжку того чи іншого чиновника треба належним чином це передати в Генеральну прокуратуру, в Національне антикорупційне бюро.</p>
<p>Хочу звернутися до глядачів. Отакими розмова нас відводять від суті питання. Мова йде не про видачу грошей якомусь чиновнику, мова йде про фінансування ВПК України, про фінансування нашої&nbsp; армії. А&nbsp; для&nbsp; того, щоб зірвати це фінансування, нам вкидають ці фейки.</p>
<p>Я ще раз&nbsp; хочу звернути увагу, ми, звичайно, зробимо все можливе і неможливе і профінансуємо державне оборонне замовлення вже&nbsp; по новому закону. А панам, які так турбуються за гроші Януковича,&nbsp; я хочу сказати:&nbsp; розслабтесь, ні він, ні його подільники ці гроші не отримають і долю нікому не заплатять.</p>
<p>&nbsp;</p>
<p>ГОЛОВУЮЧИЙ. ас для запитань і відповідей вичерпаний. Переходимо на виступи&nbsp; від фракцій.</p>
<p>І я прошу провести запис на виступи від фракцій&nbsp; і груп&nbsp; парламенту. Будь ласка.</p>
<p>&nbsp; Андрій Лозовий, Радикальна партія, передає слово&nbsp; Ігорю Мосійчуку. Включіть&nbsp; мікрофон.</p>
<p>&nbsp;</p>
<p>13:02:59</p>
<p>МОСІЙЧУК І.В.</p>
<p>Ігор Мосійчук, Радикальна партія Олега Ляшка. "Як не буде&nbsp; в нас&nbsp; сили, не осягнемо нічого,&nbsp; хоч би все найкраще&nbsp; для нас складалося. Як же ж будемо мати силу, тоді вийдемо побідно з найгіршого лихоліття і здобудемо все, що нам треба", –&nbsp; так казав вождь ОУН, полковник Євген Коновалець, 125 років від&nbsp; дня народження якого сьогодні відзначає Україна.</p>
<p>З 11 на&nbsp; 12 червня скажені обстріли та наступ ДРГ з боку агресора мають дуже тяжкий для України результат: четверо загиблих бійців "Правого сектору" поблизу шахти "Бутівка" і двоє бійців батальйону "Айдар" на Луганщині.</p>
<p>Намагаючись ганебно дотримуватись так званих Мінських&nbsp; домовленостей,&nbsp; представники Генерального штабу Збройних Сил України&nbsp; брешуть українському суспільству, що&nbsp; загиблих немає.</p>
<p>Я звертаюся до всіх парламентарів, до всіх українців, сьогодні о 15-й годині на Майдані Незалежності відбудеться прощання з загиблими бійцями "Правого сектору". Прийдіть і вшануйте героїв.</p>
<p>Наша влада цинічно бреше українському суспільству стосовно реальних втрат на східному фронті, приховує реальну кількість бойових втрат. В той же час, цинічні бариги від політики продовжують вести торгівлю та інший бізнес з окупованими територіями, зокрема, і країною-агресором в цілому. Чого варта лише закупка корпорацією "Богдан" для програми "Шкільний автобус" російських ПАЗів. Чого варте те, що замість КрАЗів українське військо починає закуповувати білоруські МАЗи на 75 відсотків зібрані з російських запчастин. Парламент мусить не проявляти яловість, а брати під контроль, розслідувати випадки співпраці наших цинічних бариг від політики з агресором та їх посіпаками. Парламент мусить негайно розглянути законопроект про окуповані території з усіма витікаючими з цього наслідками. Парламент має заслухати міністра закордонних справ Клімкіна щодо "мінських договорняків" та зобов'язань, які в ході цих так званих перемовин взяла на себе наша влада. Парламент має негайно ініціювати скликання міжнародних перемовин у Будапештському форматі, а у випадку відмов країн-гарантів в забезпеченні територіальної цілісності ініціювати відновлення ядерного статусу України.</p>
<p>&nbsp;</p>
<p>ГОЛОВУЮЧИЙ. Павло Кишкар.</p>
<p>&nbsp;</p>
<p>13:06:09</p>
<p>КИШКАР П.М.</p>
<p>Давайте коротко, по суті. Звичайно, закон треба з тими пропозиціями Президента, які були подані підтримувати.</p>
<p>А щодо фінансування державного оборонного замовлення. Це більше, Сергію Володимировичу, як і взагалі планування державного бюджету, планувати без закону як заплановані доходи по гральному бізнесу не можна. Так само і не можна планувати видатки без дохідної частини, які заплановані&nbsp; зі спецконфіскації. Прийміть закон, а потім&nbsp; плануйте, що завгодно. А так получається незрозуміло, хто попереду: чи конка, чи віз.&nbsp; Тому,&nbsp; будь ласка, давайте думати по-державницькому, і якщо немає зараз можливості забезпечити виконання заходів державного оборонного замовлення&nbsp;&nbsp; зі спецконфіскації,&nbsp;&nbsp; давайте це робити із загального бюджету, бо це першочергове.&nbsp; І я тут погоджуюся&nbsp; з вами, що оборона держави – першочергове.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Вікторія Войціцька&nbsp; "Самопоміч".</p>
<p>&nbsp;</p>
<p>13:07:15</p>
<p>ВОЙЦІЦЬКА В.М.</p>
<p>Прошу передати слово&nbsp; Тарасу Пастуху.</p>
<p>&nbsp;</p>
<p>13:07:20</p>
<p>ПАСТУХ Т.Т. Тарас Пастух "Об'єднання "Самопоміч". Як ми вже говорили раніше, ми однозначно будемо підтримувати ініціативи Президента в цій частині і власне у вигляді його поправок, і голосувати зараз з його пропозиціями в цілому.</p>
<p>Але я хочу нагадати вам взагалі історію, яким чином ми цей&nbsp; законопроект розглядали. З'явився він у нас в парламенті в червні минулого&nbsp;&nbsp; року і рік часу ми його мучимо між першим читанням, другим читанням. Ми його приймаємо нарешті в лютому місяці цього року. І треба віддати&nbsp; належне Президенту, який достатньо швидко відреагував і у нас буквально в парламенті, до 10 днів, вже були його застереження і зауваження. І ми знову шукали 4 місяці часу для того,&nbsp; щоб поставити стратегічний для оборони закон і стратегічний документ для формування власне замовлень для оборони, ми знайшли час поставити лише в червні місяці. І тому це десь пропозиція, напевно, власне для всіх нас депутатів, для того, щоб такі законопроекти, які є комплексними і цілісними&nbsp; для Міністерства оборони, для наших Збройних Сил і взагалі для сил захисту України&nbsp; ставити все-таки вище і ставити в пріоритеті – це перше.</p>
<p>&nbsp;І з приводу фінансування Збройних Сил і не лише. Я тут хочу&nbsp; також підтримати свого колегу&nbsp; Павла Кишкаря про те, що фінансування Збройних Сил, воно сьогодні повинно бути, можливо, навіть пріоритетнішим, ніж&nbsp;&nbsp;&nbsp;&nbsp;&nbsp; фінансування вчителів чи медиків, тому що сьогодні від Збройних Сил залежить життя вчителів і медиків. І я думаю, нікому не прийшло в думку поставити залежність фінансування бюджетників від спецконфіскації, а додумалися поставити в залежність Збройні Сили. І я не виключаю, що цей закон завтра може бути оскаржено постановою про результати&nbsp; голосування, може&nbsp; бути вето Президента, може бути подання депутатів до Конституційного Суду, які хочуть захистити кошти Януковича, і це означає, що ми будемо чекати коли та спецконфіскація відбудеться в листопаді, грудні, а може у наступному році, і цього року взагалі не будемо фінансувати Збройні сили? Тому, власне, сьогодні це повинна бути наша вимога до Кабінету Міністрів, який повинен знайти на сьогодні джерела фінансування. І на наступних останніх двох пленарних тижнях нашої сесії ми повинні прийняти зміни до бюджету, а спецконфіскацією після того перекрити ту дірку, яка, можливо, сьогодні з'явиться. Дякую.</p>
<p>&nbsp;</p>
<p>ГОЛОВУЮЧИЙ. Від "Народного фронту" – Чорновол Тетяна.</p>
<p>&nbsp;</p>
<p>13:09:52</p>
<p>ЧОРНОВОЛ Т.М.</p>
<p>Оборонне замовлення – це пріоритетне питання для кожного депутата в цій сесійній залі, незважаючи в якій фракції цей депутат, незважаючи в якому комітеті. У нас вже два роки йде війна і я вам скажу, що це великий сором для всіх нас, що зараз в армії не з'явилося за ці два роки нічого нового. Якщо щось нове з'явилося, то це завдяки простим громадянам, завдяки і депутатам у цій верховній залі, які на власні кошти купували тепловізори, купували дрони, я дуже дякую всім, хто це робили. Але це капля в морі, ми воююча держава, ми воюємо з дуже сильним супротивником, нам потрібно модернізувати нашу зброю, надзвичайно потрібно. І я вам зараз скажу, що Росія на кілька кроків попереду нас, хоча нам дістався єдиний спадок. Я вам скажу, що будь-яку модернізовану зброю ми, на жаль, дістаємо в бою в якості трофеїв. Коли нарешті ми почнемо рухатися? Насправді я вам скажу у держави для цього є великий потенціал, але треба зробити ряд кроків і ці ряд кроків залежать від кожного з нас.</p>
<p>Перше. Це закон про оборонне замовлення. Так, ми його підтримуємо, наша фракція його підтримує.</p>
<p>Друге. Так, це треба заповнити реальними коштами. Надзвичайно важливо тут зробити наступний крок, це Закон про спецконфіскацію коштів Януковича, це якраз найкраще, що може бути. Якщо Янукович, який фактично і організував цю агресію Росії, який фактично організував цей конфлікт на сході України, що якраз цими коштами, які він вкрав з держбюджету, ми і будемо робити нову зброю.</p>
<p>Знову ж таки зауважу дуже важливий нюанс, дуже важливий. Повірте, ті особи, які крали з державного бюджету, і ті, які зараз не дають, щоб ці кошти потрапили назад у державний бюджет, чим вони відрізняються? Нічим вони не відрізняються. Ми повинні бути єдиними, ми повинні бути єдиними, бо йдеться про нашу державу, ми повинні наповнити державний бюджет, наповнити наше оборонне замовлення коштами, за які зробимо новітню озброю.</p>
<p>І я тут звертаюся до всіх депутатів, ми повинні прийняти цей закон, ми повинні наповнити його грошима, ми повинні проконтролювати витрати цих коштів. Це надзвичайно велика справа і справа всіх нас. Я тут звертаюсь, що ми повинні пройти кожну з цих сходинок, звертаюсь до фракції Радикальної партії, я вас дуже прошу, тимчасово хоча би розблокуйте трибуну, проголосуйте за оборонне замовлення. Я знаю, що ви підтримуєте спецконфіскацію, я вам дуже вдячна.</p>
<p>Я звертаюсь знову-таки до "Самопомочі", я вас прошу проконтролювати, як і використання коштів Януковича, які підуть у державний бюджет, а також підтримати і направлення цих коштів на оборону.</p>
<p>Це вся наша спільна справа, давайте працювати єдиним кулаком, ми тут також фронт – фронт боротьби з агресією Російської імперії. Я вас дуже прошу. Україна понад усе!</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Від фракції "Батьківщина" слово має Надія Савченко, будь ласка. Включіть мікрофон.</p>
<p>&nbsp;</p>
<p>13:12:49</p>
<p>САВЧЕНКО Н.В.</p>
<p>Колеги, ми тут зараз обговорюємо, і ви плутаєте два законопроекти. Ви говорите зараз про поправки Президента, які вносяться… (яка різниця)…&nbsp; які вносяться до того, що оборонне замовлення не може йти напряму, наприклад, від командирів батальйонів, да? саме в міжнародному відношенні, а повинні йти через вищі державні структури, органи і так само Міністерство оборони. Це в принципі правильно, це порядок. Тому що, якщо кожен буде закуповувати, це буде те, про що Президент говорив, ми би без волонтерів виграли, але було б довше. У нас зараз волонтери працюють на цьому фронті, але нам потрібно ті гроші, які держава виділяє на це, вони повинні йти, дійсно, через… це в нормальній системі, вони повинні йти через вищий контрольний орган.</p>
<p>Що відбувається зараз стосовно того, що в армії? Я проїхала і побачила, що корупція просто процвітає. І от зараз другий проект, який ви&nbsp; сюди доплітаєте – це законопроект про спецконфіскацію. Да, ви заберете ці гроші. Де факт, що завтра їх не вкрадуть? Ні, ви їх покладете в казну держави, в держбюджет, хто у нас ще не навчився красти з держбюджету?</p>
<p>І у мене ще одна підозра, що Закон про спецконфіскацію він потрібен, треба забирати гроші Януковича, просто боюсь, що вони вже вкрадені і закон буде просто фікцією. Це мої особисті, це мої особисті як би… ну, відчуття, як народу, що я бачу і не вірю, де що не так. Ці закони потрібні, і їх голосувати потрібно. Я думаю, що ці поправки президентські – цей закон, про який зараз йдеться, - їх потрібно, цей закон прийняти з президентськими поправками. Але я скажу вам, що це закон не сильний, це так, абияк було.</p>
<p>А стосовно спецконфіскації, цей закон треба ще вичитати. Тому що ми можемо просто зараз прикрити те, що вже зроблено до нас, і сказати, що ми це витратили на армію, а жоден солдат не отримає жодної кулі, як і не отримував раніше. Я це бачила на фронті своїми очима на минулому тижні. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Чи всі фракції, депутатські групи, хто мав бажання висловитись, висловились? Усі висловились.</p>
<p>Переходимо до останнього розділу: "Виступи від народних депутатів України". Я прошу колег народних депутатів провести запис на виступи від народних депутатів. Будь ласка.</p>
<p>Олексій Савченко, будь ласка.</p>
<p>&nbsp;</p>
<p>13:15:28</p>
<p>САВЧЕНКО О.Ю.</p>
<p>Будь ласка, передайте слово Герасимову. Дякую.</p>
<p>&nbsp;</p>
<p>ГОЛОВУЮЧИЙ. Олексій Савченко виступає чи ні? Будь ласка, пане Артур.</p>
<p>&nbsp;</p>
<p>13:15:51</p>
<p>ГЕРАСИМОВ А.В.</p>
<p>Шановні колеги, під час всіх виступів ми почули, що представники всіх фракцій підтримують цей законопроект. Тому ще раз хочу підкреслити, що коли справа стосується обороноздатності держави, підтримки наших хлопців, підтримки Збройних Сил України, Національної гвардії, Прикордонних військ – всіх, хто сьогодні захищає нашу державу, - ми маємо бути об'єднані і одностайні.</p>
<p>Тому велике прохання підтримати цей законопроект, підтримати пропозиції Президента і проголосувати. Дякую за увагу.&nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; Петро Михайлович Ванат, "Народний фронт".</p>
<p>&nbsp;</p>
<p>13:16:54</p>
<p>ВАНАТ П.М.</p>
<p>Фракція одноголосно буде підтримувати цей закон, бо це не тільки підтримка обороноздатності нашої армії, це нові робочі місця, це розвиток промисловості, це розвиток країни. Тому я закликаю всіх підтримати цей законопроект і одностайно проголосувати за нього. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; Юрій Береза, "Народний фронт".</p>
<p>&nbsp;</p>
<p>13:17:27</p>
<p>БЕРЕЗА Ю.М.</p>
<p>Шановні колеги! Шановний український народе! Не перестає дивувати зал Верховної Ради на рахунок того, що, мабуть, хтось забув, що у нас уже три роки йде війна на сході. Мабуть хтось забув, що у нас відбувається на сході. Мабуть хтось забув, як був анексований Крим і як останні міністри оборони приводили в небоєспособність українську армію.&nbsp; Тому я говорю про те. що ми однозначно повинні підтримати цей закон. Але це не основне. Все ж таки Закон про спец конфіскацію і наповнення&nbsp; військового (наголошую, в першу чергу, військового!) бюджету надважливо на сьогоднішній час. І всі дискусії,&nbsp; які зараз намагаються нам нав'язати, про контроль, використання або інші питання, які намагаються… інші питання, якими нас намагаються збити з правильного&nbsp; шляху, вони недопустимі. Насправді, не треба маніпулювати тим, що відбувається на фронті.&nbsp; Надважливо: ми повинні зрозуміти в один момент, що на сьогоднішній день всі, хто присутні в цій залі, вони також несуть відповідальність&nbsp; перед майбутнім держави. І надважливо, щоб сьогодні, завтра, післязавтра, в першу чергу, приймалися всі ті закони,&nbsp; які&nbsp; стосуються, в першу чергу українського війська, от того простого українського солдата, який зі зброєю в руках зараз сидить в окопі. Не просто, не просто зламати хребет отій безпринципності, отому поклонінню країні-агресору.</p>
<p>Я закликаю всіх, всіх не байдужих депутатів, я закликаю патріотів до того, щоб нарешті в цьому залі був проголосований закон про спецконфіскацію, він на сьогоднішній день необхідний нашій державі, він необхідний нашій оборонній промисловості. І насправді треба зрозуміти одне – ніякі місії міжнародні не припинять війну на сході. Насправді війну на сході може зупинити тільки сильне українське військо, українське військо спроможне дати відповідь з українською зброєю, ніхто не привезе і не думайте, що є панацея з зброєю проти російської агресії. Для російської агресії найстрашніше, коли ми єдині в цьому залі, коли єдиний український народ, для агресора надважливо нас розсварити і щоб ми дивились в різні боки.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую .</p>
<p>Єднак Остап Володимирович, будь ласка.</p>
<p>&nbsp;</p>
<p>13:20:39</p>
<p>ЄДНАК О.В.</p>
<p>Прошу передати слово Павлу Кишкарю.</p>
<p>&nbsp;</p>
<p>13:20:44</p>
<p>КИШКАР П.М.</p>
<p>Павло Кишкар, Народний Рух України. Я ще раз нагадую, що ми не обговорюємо законопроект про спецконфіскацію. Друзі, жодних заперечень щодо 2090а ні в кого немає, цей закон необхідний, його варто підтримувати.</p>
<p>Щодо такої турботи про спецконфіскацію, наголошую, що це була велика маніпуляція тих людей, які заклали ці видатки в держбюджет. Адже, вибачте за погану асоціацію, але ви не плануєте в сімейному бюджеті видатки з тієї зарплати, якої ви навіть, якщо ви безробітний, навіть ще не маєте. Тому давайте схаменемося, внесемо відповідний законопроект про зміни до державного бюджету, профінансуємо заходи державного оборонного замовлення. І тут я з усіма погоджуюся, що це не лише та техніка, яка піде потім на фронт. Це підтримка наших підприємств військово-промислового комплексу, це конкретні робочі місця, це зарплати і благополуччя тих громадян, які працюють на цих підприємствах. Видатки такі планувати не можна, треба планувати реальні надходження до розподілу.</p>
<p>Тому, будь ласка, підтримаємо всім залом цей законопроект. Жодних питань щодо спецконфіскації, я думаю, ні в кого не виникає. Розглядати законопроект варто, але закривати дірку, яка виникне в держбюджеті, уже з прийнятого законопроекту, а не з того, який планується до розгляду. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Перед тим, як надати слово наступному виступаючому, хочу повідомити: за 5 хвилин відбудеться прийняття рішення в нашому залі. Тому я прошу секретаріат Верховної Ради повідомити, а також голів фракцій максимально змобілізувати депутатів. Через 5 хвилин ми перейдемо до прийняття рішення.</p>
<p>А зараз я надаю слово для виступу Гопко Ганні Миколаївні, будь ласка.</p>
<p>&nbsp;</p>
<p>13:22:39</p>
<p>ГОПКО Г.М.</p>
<p>Доброго дня, шановні колеги. Законопроект потрібно підтримувати. Але, з іншої сторони, ми маємо звернути увагу на те, що і заклик до парламентарів здійснювати, парламентський контроль щодо бюджету Міністерства оборони, Генерального штабу. Це те, що немає і не було такої практики в парламенті, але вже є достатня кількість парламентарів, які повинні мати доступ і дивитися, як відбувається планування бюджету Міністерства оборони, які нові технології залучаються.</p>
<p>Якщо ми подивимося на оборонну промисловість в Україні, то вона є державною і закритою. І саме оборонна промисловість могла би стати локомотивом відновлення всієї економіки, бо вона є частиною промислового комплексу, і вона є в занедбаному стані. І тому треба закликати до державно-приватного партнерства.</p>
<p>На минулому тижні під час зустрічі у Вашингтоні, коли ми обговорювали, як привести військово-промисловий комплекс і оборонну промисловість під час виставки в Вашингтоні, дуже багато питань звучать і про корупцію зокрема, і про те, що Укроборонпром не здатний до реформування, не готовий відкривати для різного приватно-державного партнерства. І якщо ми хочемо створити робочі місця і використати наш військово-промисловий комплекс, а я хочу нагадати, що деякі компанії і там є вже в напівзбанкрутілому стані, не створюються робочі місця, ми не маємо інновацій і технологій. Ми бачимо певну монополію, звичну радянську традицію. І тому я хотіла б сказати, що парламент в парламентсько-президентській республіці має відігравати більш потужну роль для того, щоб ми не ганьбилися перед самітом в НАТО, не маючи ні посла представництва в Брюсселі, спростити експортні процедури, відкрити можливість міжнародним компаніям. Якщо ми подивимося навіть в авіації, літакобудуванні, є приватні партнерства, які приносять державі, оскільки там висока додана вартість, приносять мільйони прибутків. Ми аграрна держава, з однієї сторони, і ми дякуємо Богу за 7&nbsp; відсотків світових запасів чорноземів, але наше майбутнє за інноваціями. І військово-промисловий комплекс і оборонна промисловість якраз і є оцим рушієм і локомотивом.</p>
<p>І тому я хотіла би сказати, що інновації, подякувати тим парламентарям, які беруть участь, зокрема, в Міжпарламентській асамблеї НАТО як Олексій Скрипник, багато інших, які багато докладають до того, щоб Україна на шляху до євроатлантичної інтеграції змогла отримати своє членство. Бо коли ми зараз бачимо, як Чорногорія отримує членство в НАТО, а Україна разом з Грузією не може цього домогтися, то давайте не забувати, що корупція якраз і є тим гальмом на шляху до нашої євротрансатлантичної інтеграції.</p>
<p>Тому закликаю парламентарів здійснювати і пам'ятати про свій парламентський контроль над бюджетуванням Міністерства оборони, в тому числі. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>І останній заключний виступ – Барна Олег Степанович, після чого переходимо до голосування.</p>
<p>Шановні колеги, прошу усіх заходити в зал.</p>
<p>Барна Олег, будь ласка, одна хвилина.</p>
<p>&nbsp;</p>
<p>13:25:40</p>
<p>БАРНА О.С.</p>
<p>Шановні друзі! Президент несе відповідальність за обороноздатність країни. І наша справа, обов'язок не заважати йому і народу захищати державу, а сприяти всім законопроектам, законодавчим ініціативам, що забезпечують нашу обороноздатність. Досить спекулювати на фактах. І коли ми говоримо про загрозу тут всередині країни, це саме загроза корупції, хабарі за депутатські запити. І коли ми говоримо про небезпеку держави чи нема грошей, то треба задуматися над тим, як в 2009 році підписали угоду за газ, переплачуючи Росії щороку лишніх 10 мільярдів доларів, за які Росія тоді переозброїла свою армію, а ми поставили свою на коліна.</p>
<p>Тому зараз не треба спекулювати і на тих самих Мінських домовленостей, котрі були фактично на той час єдиним способом заставити світову спільноту стримати наступ російського звіря, а нашій армії дати передишку для переозброєння і для формування.</p>
<p>По решті. Під&nbsp; час зустрічі&nbsp; президента Світового Конгресу Українців Євгеном Чолійом у "Львівській…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, будь ласка.</p>
<p>&nbsp;</p>
<p>13:27:03</p>
<p>БАРНА О.С.</p>
<p>Ця особа є не тільки&nbsp; великим&nbsp; патріотом, але ще і юристом міжнародного рівня, дав чітку вказівку на те, що&nbsp; на безглуздість&nbsp; і непоміркованість, ігнорування Мінських домовленостей, якщо на той час&nbsp; не було альтернативи. І я дуже прошу, не домовляйтеся за переговори з сепаратистами, а спочатку спитайте думку воїнів, поранених, родин&nbsp; загиблих, чи вони&nbsp; хочуть цих переговорів, чи ні. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги,&nbsp; обговорення завершене. Від&nbsp; групи? Вже був розділ&nbsp; "від груп". І я перепитував, чи&nbsp; є бажаючі? Не було бажаючих. А зараз був розділ "від депутатів". Від депутатів виступили усі, хто був записаний.&nbsp; І ми можемо перейти до прийняття рішення.</p>
<p>Шановні колеги, це питання великої ваги. В час, коли&nbsp; ми бачимо активізацію російських окупантів на східному фронті, нам вкрай важливо забезпечити наших бійців на передовій&nbsp; зброєю, танками, а для того необхідне рішення парламенту. Тому я дуже прошу відповідально підійти до цього голосування.</p>
<p>Щоб не поставити&nbsp; під ризик голосування, шановні колеги, я поставлю&nbsp; спочатку на рейтингове голосування, якщо немає заперечень. Немає заперечень, так, в залі?&nbsp; Якщо немає жодних заперечень, зараз я ставлю рейтингове голосування, щоб звірити, наскільки високий потенціал залу. Я прошу&nbsp; не виходити із залу.&nbsp; Я прошу взяти участь в рейтинговому голосуванні&nbsp; і прошу провести голосування.</p>
<p>Будь ласка, голосуємо.</p>
<p>&nbsp;</p>
<p>13:29:16</p>
<p>За-245</p>
<p>Приємно, що є відповідальність в залі, це дуже важливо. І я ставлю на голосування Закон України "Про внесення змін до Закону України "Про державне оборонне замовлення" з пропозиціями Президента України (номер 2090а) за пропозицією комітету в цілому з урахуванням пропозицій Президента України. Хто підтримує дану пропозицію, прошу голосувати. Будь ласка, колеги, голосуємо.</p>
<p>&nbsp;</p>
<p>13:30:03</p>
<p>За-258</p>
<p>Закон прийнято. Вітаю авторів. Вітаю представника Президента. І, вважаю, що ми прийняли відповідальне рішення і дуже важливе рішення.</p>
<p>Репліка 30 секунд, Артур Герасимов.</p>
<p>&nbsp;</p>
<p>13:30:23</p>
<p>ГЕРАСИМОВ А.В.</p>
<p>Шановні колеги, я б хотів щиро подякувати вам за єдність залу і за підтримку пропозицій Президента, які дійсно допомагають зміцнити обороноздатність цієї держави.</p>
<p>Щиро дякую представникам всіх фракцій, позафракційним, які підтримали ці пропозиції. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, я прошу не розходитись. Зараз в нас на порядку денному стоїть проект Закону про внесення змін до Закону України "Про вищу освіту" щодо Національного агентства із забезпечення якості вищої освіти (2280а). Тут всього-на-всього 18 правок. Тобто його розгляд буде дуже коротким, дуже коротким. Я тому дуже прошу, всіх закликаю, залишатися на місцях, щоб ми змогли прийняти по цьому закону важливе рішення. Я прошу всіх колег бути на місцях.</p>
<p>&nbsp;І ми переходимо до розгляду проекту Закону про внесення змін до Закону України "Про вищу освіту" (номер 2280а). І запрошую до доповіді першого заступника голови Комітету з питань науки і освіти Співаковського Олександра Володимировича.</p>
<p>Олександр Володимирович,&nbsp; будь ласка, включіть мікрофон.</p>
<p>&nbsp;</p>
<p>13:31:31</p>
<p>СПІВАКОВСЬКИЙ О.В.</p>
<p>Шановний Голово, шановні колеги! Ми повинні прийняти цей законопроект і нарешті розблокувати роботу Національного агентства з якості освіти. Шановні колеги, ми голосуємо про все, колеги зараз виходять з залу. Я&nbsp; розумію, що вища освіта нікого не цікавить тут. І я звертаюся&nbsp; до Олега Валерійовича Ляшка і до його фракції проголосувати за цей законопроект.</p>
<p>Законопроект вже доопрацьований до другого читання, там вирішені практично всі питання, в тому числі і питання статті 58 Конституції&nbsp; України. І Комітетом з питань науки і освіти за наслідками підготовки законопроекту в другому читанні, підготовлено порівняльну таблицю, яка містить 16 правок і пропозицій, що надійшли від 6 суб'єктів права законодавчої ініціативи. Комітетом враховані 6 пропозицій: 1 пропозиція – частково і 9 – відхилено. Також нами&nbsp; додатково враховані останні пропозиції народного депутата&nbsp; України Семенухи.</p>
<p>Зокрема, прошу під стенограму, це дуже важливо. Враховано частково абзац сьомий підпункту першого пункту 3 розділу І законопроекту викласти&nbsp; в такій редакції: "Закінчення строку, на який йо обрано (делеговано)".</p>
<p>Також враховано повністю підпункт один пункту 3 розділу І законопроекту доповнити абзацом 14 такого змісту: "Відкликання суб'єктом, який його обрав (делегував)". У зв'язку з цим абзац 14-й вважати відповідно абзацом&nbsp; 15-им.</p>
<p>Шановні колеги! Комітет на своєму засіданні 18 травня ухвалив рішення рекомендувати&nbsp; Верховній Раді&nbsp; України проект Закону&nbsp; України і за&nbsp; результатами&nbsp;&nbsp; розгляду прийняти в другому читанні та в&nbsp; цілому.&nbsp;</p>
<p>Шановні колеги, якщо ми підтримаємо цей законопроект, ми розкриваємо ворота для того, щоб провести розмежування функцій&nbsp; Міністерства освіти і науки України в частині акредитації,&nbsp; ліцензування, захисту дисертацій&nbsp; кандидатських&nbsp; і докторських. Шановні колеги, те, що зараз відбувається,&nbsp; фактично за підзаконними актами не&nbsp; виконується пряма імперативна норма Закону "Про вищу освіту". Фактично з 1 вересня 2015 року незаконно видаються дипломи кандидатів, докторів наук, вищі отримують незаконно ліцензування, акредитацію. За рахунок такого вирішення сьогодні тисячі людей і десятки тисяч студентів опиняються в стані правового нігілізму, тобто вони можуть бути через суд визнані отримання ними дипломів недійсними. Тому ще раз звертаюсь до всіх вас підтримати цей законопроект і проголосувати за нього як за закон. Дякую всім.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Це була і позиція Міністерства освіти, щоб ми сьогодні цей законопроект розглянули. Я прошу авторів поправок приготуватися, я починаю перераховувати поправки, які були відхилені.</p>
<p>1-а, народний депутат Левченко. Чи наполягає? Так, будь ласка, включіть мікрофон.</p>
<p>&nbsp;</p>
<p>13:35:00</p>
<p>ЛЕВЧЕНКО Ю.В.</p>
<p>Левченко, "Свобода", 223 округ місто Київ.</p>
<p>Надання Кабінету Міністрів права призначати та припиняти повноваження членів Національного агентства із забезпечення якості вищої освіти, що пропонується в цьому законопроекті, є неприйнятним. Оскільки це суперечить підходу Закону України про вищу освіту до створення Національного агентства із забезпечення якості вищої освіти. Вище вказаний орган є незалежним від виконавчої влади і повинен забезпечувати контроль за якістю освіти. Це досягається тим, що вказані члени обираються Національною академією наук України, кожною національною галузевою академією наук, з'їздами з числа представників вищих навчальних закладів України, державної, комунальної та приватної форм власності, спільним представницьким органом всеукраїнських об'єднань, організацій роботодавців, з'їздів представників органів студентського самоврядування, вищих навчальних закладів з числа осіб, які здобувають вищу освіту. Проте, тут пропонується надати повноваження Кабінету Міністрів призначати та звільняти вказаних осіб після того, як їх обрали вище перелічені органи. І це лише призводитиме до корупційних ризиків та зменшить можливості для призначення незаангажованих людей в тому… в чому всі мали змогу переконатися при обранні членів до Національного агентства з питань запобігання корупції, що ми вже проходили. Тому пропоную цю норму…</p>
<p>&nbsp;</p>
<p>ГОЛОВУЮЧИЙ. Будь ласка, прокоментуйте, пане Співаковський.</p>
<p>&nbsp;</p>
<p>13:36:12</p>
<p>СПІВАКОВСЬКИЙ О.В.</p>
<p>Дякую. Це слушне зауваження, але хочу сказати, що держава повинна мати вплив. Дійсно, всі 25 членів Національного агентства з якості освіти обираються згідно чинного законодавства. І вони були обрані. Але ви знаєте, що заблокована робота Національного агентства, тому що попередній міністр освіти Сергій Миронович Квіт сказав, що там є три особи, які заплямовані. Тому цей законопроект, який ми подали з тими поправками якраз враховує баланс між впливом держави і тим, що цей незалежний орган обирається напряму через ту систему, яка описана в законі. Тобто це розумний компроміс між впливом держави і незалежним органом, який тут описаний в цьому законі. Дякую.</p>
<p>&nbsp;</p>
<p>ГОЛОВУЮЧИЙ. Ви наполягаєте на голосуванні?</p>
<p>Хто підтримує поправку номер 1, народного депутата Левченка, прошу проголосувати, будь ласка,&nbsp; голосуємо.</p>
<p>&nbsp;</p>
<p>13:37:26</p>
<p>За-144</p>
<p>144 – "за". Рішення не прийняте.</p>
<p>2-а, Голубов, чи наполягає? Ні, не наполягає.</p>
<p>3-я, Ленський, чи наполягає? Ні, не наполягає.</p>
<p>5-а, Голубов. Не наполягає.</p>
<p>6-а, Ленський. Не наполягає.</p>
<p>10-а, Ленський. Не наполягає.</p>
<p>11-а, Голубов. Не наполягає.</p>
<p>12-а, Ленський. Не наполягає.</p>
<p>12-а, Голубов. Не наполягає.</p>
<p>Шановні колеги! Ми пройшли обговорення по всім поправкам. Є наполягання на підтвердженні правки 15-ї і 16-ї, пане Співаковський? Фракція "Самопоміч" наполягає на підтвердження правки 15-ї і 16-ї. Прошу прокоментувати, будь ласка,&nbsp; включіть мікрофон.</p>
<p>&nbsp;</p>
<p>13:38:21</p>
<p>СПІВАКОВСЬКИЙ О.В.</p>
<p>Шановні колеги! Я не проти – це нормальна, демократична процедура, давайте якщо ви вважаєте за необхідне давайте поставте на голосування.</p>
<p>&nbsp;</p>
<p>ГОЛОВУЮЧИЙ. Шановні колеги! Я ставлю на підтвердження правку 15 і правку 16. Спочатку правку… пане Співаковський як нам голосувати, порадьте? Підтверджувати чи не підтверджувати, яка порада комітету для депутатів?</p>
<p>&nbsp;</p>
<p>13:38:45</p>
<p>СПІВАКОВСЬКИЙ О.В.</p>
<p>Шановні колеги! Це на наш погляд це технічне питання, позиція &nbsp;комітету тут була… Зараз, одну хвилиночку. Враховано частково. Це порядок обрання членів Національного агентства із забезпечення якості освіти, що не є предметом цього закону. Це враховується через відповідні постанови, які будуть встановлювати порядок обрання цих членів. Тому врахування це через закон, на наш погляд, не є предметом. Але якщо "Самопоміч" як політична сила наполягає на цьому, я не проти того, щоб це проголосували.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, тоді я ставлю на підтвердження поправку 15. Хто підтримує пропозицію по підтвердження поправки 15, прошу проголосувати. Будь ласка, голосуємо.</p>
<p>&nbsp;</p>
<p>13:39:59</p>
<p>За-142</p>
<p>142 – "за". Поправка не підтверджена.</p>
<p>І тепер так само ставлю на голосування поправку 16 на підтвердження. Хто підтримує підтвердження поправки 16 народного депутата Ленського, прошу проголосувати. Будь ласка, голосуємо, колеги.</p>
<p>&nbsp;</p>
<p>13:40:24</p>
<p>За-134</p>
<p>134 – "за". Рішення не прийняте.</p>
<p>Таким чином, ми завершили обговорення. Шановні колеги, за хвилину я поставлю на голосування прийняття рішення. Я прошу Секретаріат Верховної Ради повідомити депутатів, що зараз відбудеться прийняття рішення. І прошу голів фракцій закликати депутатів в зал. Будь ласка.</p>
<p>Готові приймати рішення? Отже, колеги, я ставлю на голосування проект Закону про внесення змін до Закону України "Про вищу освіту" щодо Національного агентства із забезпечення якості вищої освіти (№ 2280а) за пропозицією комітету в другому читанні та в цілому. Хто підтримує дану пропозицію. Прошу голосувати. Голосуєм, колеги.</p>
<p>&nbsp;</p>
<p>13:41:48</p>
<p>За-225</p>
<p>Шановні колеги, на табло було 226, я бачив. Це просто вибило якусь карточку. Давайте зберемося, товариство. Я прошу проголосувати за повернення до 2280а. Будь ласка,&nbsp; прошу змобілізуватися.</p>
<p>Я прошу зайти в зал, змобілізуватися. Готові, колеги? Я прошу повернутися до розгляду 2280а. Прошу голосувати уважно. Будь ласка,&nbsp; колеги, голосуємо.</p>
<p>&nbsp;</p>
<p>13:42:47</p>
<p>За-230</p>
<p>Рішення прийняте.</p>
<p>І я знов ставлю на голосування проект Закону про внесення змін до Закону України "Про вищу освіту" (№ 2280а) в другому читанні та в цілому. Голосуєм, колеги.</p>
<p>&nbsp;</p>
<p>13:43:17</p>
<p>За-225</p>
<p>А що відбувається, колеги? Ви поясніть, що відбувається? <i>(Шум у залі) </i>Це якась катастрофа. Є якісь політичні застереження, товариство? Не встигли? Картка не спрацювала? Я бачу звернення від Берези.</p>
<p>Товариство, я ще раз поставлю, але це буде в останній раз. Я вас дуже прошу бути уважним і пильнувати за своїми карточками. Я повторюю, я більше не буду ставити на повернення.</p>
<p>Я ще раз ставлю&nbsp; на голосування повернення до 2280а, прошу проголосувати, хто підтримує дану пропозицію. Будь ласка, повернення 2280а. Прошу голосувати за повернення.</p>
<p>&nbsp;</p>
<p>13:44:23</p>
<p>За-224</p>
<p>Немає політичної волі. Можливо нас об'єднає пропозиція повторне друге читання?</p>
<p>Шановні колеги, я просто одну хвилинку, одну хвилинку. Я повідомляю за 5 хвилин, коли буде голосування, за 5 хвилин, потім за 3 хвилини повідомляю. Це є повна відповідальність політичних фракцій.</p>
<p>Я ставлю ще раз на повернення, я ставлю на повернення до розгляду 2280а. Хто підтримує дану пропозицію, прошу голосувати. 2280а, прошу голосувати.</p>
<p>&nbsp;</p>
<p>13:45:25</p>
<p>За-227</p>
<p>Повернулись.</p>
<p>От зараз людина виходить з залу. Це виходить Закон "Про вищу освіту". Закон повернувся "Про вищу освіту", це добре.</p>
<p>Шановні колеги, я ставлю на голосування проект Закону про внесення змін до Закону України "Про вищу освіту" щодо Національного агентства і забезпечення якості вищої освіти (2280а) за пропозицією комітету в другому читанні та в цілому. Хто підтримує дану пропозицію, прошу голосувати. Будь ласка, голосуємо.</p>
<p>&nbsp;</p>
<p>13:46:24</p>
<p>За-230</p>
<p>Закон прийнято. Вітаю авторів, вітаю комітет за якісно проведену роботу.</p>
<p>Шановні колеги, зараз у нас стоїть питання включення в порядок денний сесії. Є велика кількість питань, хоча б якусь частину з них ми зможемо розглянути зараз. І тому я прошу усіх продовжити роботу. І я переходжу до переліку законопроектів, які стоять у нас до включення в порядок денний сесії.</p>
<p>Перший з них: проект Закону про внесення змін до Закону України "Про військовий обов'язок і військову службу", номер 4689. Хто підтримує пропозицію включення його в порядок денний сесії, прошу проголосувати. "Про військовий обов'язок і військову службу". Будь ласка, голосуємо колеги, включення в порядок денний сесії. Голосуємо.</p>
<p>&nbsp;</p>
<p>13:47:34</p>
<p>За-197</p>
<p>Рішення не прийняте. Наступний проект Закону про внесення змін до розділу ІI "Прикінцеві та перехідні положення" Закону України "Про внесення змін до деяких законів України щодо приведення законодавства України…" (номер 4739). Хто підтримує включення в порядок денний сесії 4739, прошу проголосувати. Будь ласка, 4739, прошу проголосувати.</p>
<p>&nbsp;</p>
<p>13:48:17</p>
<p>За-187</p>
<p>Рішення не прийняте.</p>
<p>Шановні колеги, я тоді, може, до вас звернуся. Ми говорили з усіма головами фракцій, що ми сьогодні, коли приїхали наші європейські друзі парламентарії і місія Кокса в Україну, і зранку ми з ними бачились, що ми нарешті включимо в порядок денний сесії проект Закону про внесення змін до Регламенту Верховної Ради України. Від нас чекають наші партнери цього рішення. Ми провели дискусії з усіма політичними фракціями. До речі, я прошу, Радикальна партія є співучасниками цього рішення. Олега Валерійовича нема.</p>
<p>Шановні колеги, я прошу… <i>(Шум у залі)</i> Так, це лишень включення в порядок денний сесії, колега. 5 законопроектів, поміж них є альтернативні, автори їх є в залі. Давайте, я вас дуже прошу, зайдемо в зал і приймем відповідальне рішення, включення в порядок денний сесії. Я наголошував на тому, що мало говорити про реформи в Брюсселі, треба дати їм шлях і крок.</p>
<p>Тому я звертаюсь… Ярослав Москаленко! Пане Ярослав, я прошу вас підтримати лишень включення в порядок денний сесії.</p>
<p>Колеги! "Блок Петра Порошенка"! "Народний фронт"! "Самопоміч"! Радикальна партія! Прошу підтримати, колеги. Включення в порядок денний сесії. Я прошу зайти в зал і змобілізуватись. Прошу секретаріат Верховної Ради повідомити, що зараз відбудеться голосування. Готові, колеги? Прошу підтримати включення в порядок денний сесії проектів законів про внесення змін до Регламенту Верховної Ради України 4696, 4696-1, 4696-2, 4696-3, 4696-4. Продемонструємо європейський напрям нашого реформування. Підтримаємо і внесемо в порядок денний сесії. Прошу голосувати, колеги. Будь ласка, прошу проголосувати, колеги.</p>
<p>Так, всі з альтернативними. Прошу проголосувати.</p>
<p>&nbsp;</p>
<p>13:50:41</p>
<p>За-185</p>
<p>Шановні колеги! Ми можем розраховувати, що в залі буде достатня мобілізація, ще раз поставити?</p>
<p>Шановні колеги! До мене звернулися представники кількох фракцій, що просто в залі вже немає голосів, щоб приймати рішення, щоб ми розгляд тих законопроектів, а їх є близько 40, близько&nbsp; 40 законопроектів, щоб ми їх все-таки розглядали після перерви.</p>
<p>А давайте ми з вами порадимось, колеги. У мене до вас є одна пропозиція. Дивіться, після перерви у нас може на початку теж не бути достатньої кількості голосів. Можливо, ми б після перерви перейшли до наступного питання, де є друге читання. І коли буде змобілізований зал, тоді б ми повернулись до включення в порядок денний сесії.&nbsp; Якщо&nbsp; не буде заперечень в&nbsp; залі, тоді ми о 4-й годині розпочнемо той, який&nbsp; є у нас в другому&nbsp; читанні законопроект, який теж є дуже важливий&nbsp; і підтриманий&nbsp; фактично усіма фракціями, а потім ми запустимо розділ "включення в порядок денний сесії". Хочу нагадати, тут є&nbsp; законопроекти усіх фракцій і тут&nbsp;&nbsp; є усі зацікавлені у тому, щоб вони були включені в порядок денний сесії.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Добре. Є прохання переголосувати ті, що стояли. І я вам обіцяю, я поставлю&nbsp; на переголосування ті, які вже стояли, тобто ми&nbsp; поставимо їх ще раз на голосування. Я прошу просто підготуватись, змобілізувати свої фракції, щоб ми після обіду змогли провести таку саму плідну роботу, як і до&nbsp; обіду.</p>
<p>Тому, шановні колеги, на цьому я ранкове засідання&nbsp; Верховної Ради України&nbsp; оголошую закритим. Згідно&nbsp; Регламенту я оголошую перерву на&nbsp; 2 години. О 16-й годині&nbsp; ми збираємося знову&nbsp; в цьому залі і продовжуємо нашу роботу. Будь ласка, о 16-й годині обов'язково тут збираємося в залі.</p>
<p>Ранкове засідання Верховної Ради України&nbsp; оголошую закритим.</p>
<p>&nbsp;</p>

