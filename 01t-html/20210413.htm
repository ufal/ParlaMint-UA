Стенограма пленарного засідання
13 квітня 2021

<p align=center>ЗАСІДАННЯ СІМНАДЦЯТЕ</p>
<p align=center>Зал засідань Верховної Ради України</p>
<p align=center>13 квітня 2021 року, 10 година</p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>10:06:48</p>
<p>ГОЛОВУЮЧИЙ. Доброго ранку, шановні колеги! Доброго ранку, шановні представники засобів масової інформації! Я радий вас всіх сьогодні бачити. Дивлюсь, всі фракції та групи скучили за роботою Верховної Ради України, по очам бачу. Будь ласка, підготуйтесь до реєстрації.</p>
<p>Поки народні депутати готуються до реєстрації, нагадую вам, що сьогодні у нас буде пленарне засідання. Пленарне засідання буде з десятої до третьої. Перерва буде з дванадцятої до першої. Тому що 30 хвилин у нас передбачено Регламентом, 30 хвилин можу запропонувати я як Голова Верховної Ради України. Для того, щоб ми встигли привести зал до ладу, прокварцувати. І щоб ви встигли пообідати.</p>
<p>Шановні колеги, шановні колеги! Я бачу, всі скучили. Після третьої у нас буде година перерви до четвертої. І після буде два позачергових засідання Верховної Ради України. Сподіваюсь, що ми швидко їх зможемо пройти. Обидва позачергові засідання скликані на вимогу народних депутатів України.</p>
<p>Готові реєструватися? Нагадую, реєстрація відбувається шляхом натискання зеленої кнопки, першої зліва, за допомогою сенсорної кнопки. Готові?</p>
<p>Прошу реєструватись.</p>
<p></p>
<p>10:08:52</p>
<p>У залі зареєстровано 237 народних депутатів України. Пленарне засідання Верховної Ради України оголошую відкритим.</p>
<p>Шановні колеги, відповідно до статті 25 Регламенту Верховної Ради України ми маємо 30 хвилин для виступів уповноважених представників депутатських фракцій та груп з внесенням пропозицій, оголошенням заяв та повідомлень. Прошу записатися на виступи представників депутатських фракцій та груп.</p>
<p>Шановні колеги, ще раз нагадую, що в нас продовжується пандемія, тому, будь ласка, використовуйте маски, як це передбачає законодавство. Дякую.</p>
<p>Батенко Тарас Іванович.</p>
<p></p>
<p>10:09:58</p>
<p>БАТЕНКО Т.І.</p>
<p>Шановні колеги, шановний пане Голово, українське суспільство, українські громадяни! Знаєте, те, що відбулося на 87 окрузі в Надвірній, це знущання і глум над людьми, над народним волевиявленням і над українською демократією. Я хочу, щоб ми всі про це знали і всі про це пам'ятали. Ми не бачили такого цинізму з боку партії влади з часів Кучми і з часів Януковича. Вся країна спостерігала за цим безчинством "Слуг народу", які увірвалися на засідання окружної виборчої комісії, за безчинством правоохоронної системи України.</p>
<p>Якщо ми проковтнемо цю ситуацію зараз і промовчимо, представники всіх фракцій і груп, такі вибори нас будуть чекати у майбутньому. Фальсифікація результатів волевиявлення громадян, підробка виборчої документації, зникнення бюлетенів, скандальний десант "слуг", залучення Служби безпеки України. Ми побачили беспредел, як це було в 2004 році в Мукачеві, як це було на окремих виборах в мажоритарних округах у 2012 році, де результати відбулися і пішли люди на перевибори. В будь-якому випадку цей беспредел закінчується безславно для діючої влади, для партії влади. А перемога виявляється пірровою перемогою або передвісником кінця для такої влади в плані її легітимності та здатності захищати інтереси суспільства.</p>
<p>Нещодавнє рішення Франківського окружного адміністративного суду, який частково анулював рішення окружної виборчої комісії зі встановлення результатів виборів лише підтверджує, що ОВК, а саме окремі її члени прямо причетні до спотворення результатів. І треба називати тих членів і голову ОВК пана Лозинського і окремих членів, які представляли нібито демократичні партії, які сьогодні в парламенті мають фракції.</p>
<p>Звертаюся до Центральної виборчої комісії з вимогою внести в так звані "чорні" списки таких членів ОВК і голів ОВК, делегованих, до слова, демократичними парламентськими партіями. Ми вимагаємо виконання рішення суду і встановлення чесних результатів виборів, а винні у фальсифікації мають бути покарані.</p>
<p>Шановні друзі, окрім цієї теми, яка безумовно збентежила суспільство наша депутатська група "Партія "За майбутнє" зібрала 153 підписи депутатів представників різних фракцій і груп для проведення позачергового пленарного засідання. Критичні неплатежі в ЖКХ за спожитий газ та електроенергію досягли близько 100 мільярдів гривень. Люди просто не платять, тому що немає звідки їм платити.</p>
<p>Тому ми сьогодні хочемо розглянути і прийняти Постанову Верховної Ради України щодо повернення пільгового тарифу на електроенергію за спожиті перші 100 кіловат годин. Щодо необхідності введення мораторію терміном на 1 рік на підвищення тарифів на енергоносії та вжиття невідкладних заходів щодо зниження ціни на електроенергію та тарифів на послуги з постачання і розподілу природного газу. Шановні колеги, закликаємо всіх прийти на позачергове засідання і зупинити непрофесійні дії нашої влади.</p>
<p>Дякую.</p>
<p></p>
<p>ГОЛОВУЮЧИЙ. Чорноморов Артем Олегович.</p>
<p></p>
<p>10:13:14</p>
<p>ЧОРНОМОРОВ А.О.</p>
<p>Доброго ранку. Дякую, пане Голово. Доброго ранку, народ України.</p>
<p>З цієї величної трибуни сьогодні, народні депутати шановні колеги, я звертаюся насамперед до вас і хотів би запропонувати трохи помандрувати в часі, а саме повернутися до 4 березня 2020 року. Тоді ми з вами затвердили нового Прем'єр-міністра і новий Кабмін. Потім, з плином часу, 4 червня 2020 року ми з вами не прийняли першу редакцію діяльності програми уряду. 12 червня Верховна Рада зробила свій вирок доопрацьованій програмі уряду і 207 народних депутатів також проголосувало за неї, і це було недостатньо для того, щоб ми утвердили програму уряду.</p>
<p>І наразі, що ми маємо, колеги? Більше року Кабінет Міністрів працює без чіткого вектора, без програми – куди ж рухається наша країна. На сьогодні ми, мажоритарники та народні депутати-списочники, їздимо по країні, спілкуємося з людьми і отримуємо одні і ті ж самі слова, що ви ж їх обрали, це ж ваш Кабінет Міністрів працює.</p>
<p>Тому наразі, шановні колеги, я вважаю, що прийшов час отримати відповіді на запитання, які турбують наших виборців, наших людей. А саме: яка ситуація у нас з пандемією? Якщо ми так гарно працюємо, то чому ж ми все ж таки останні в списку по вакцинації і майже перші по рівню захворюваності? Чому Кабінет Міністрів відмінив пільги на електроенергію? І завдяки народним депутатам був затверджений законопроект 4587, який сьогодні буде представлений в цій палаті. І, я вважаю, що наш долг і честь його затвердити.</p>
<p>Шановні колеги, відповіді на ці запитання ми повинні отримати, оскільки хотів би нагадати, що Закон України про Кабінет Міністрів говорить про те, що Кабмін повинен перед нами звітувати не пізніше 15 квітня, як пройшов вже рік. Тому ми чекаємо на них. А наразі дана ситуація нагадує нам те, що вони "зайцем" хочуть проїхатися на нашому пароплаві, який йде до прекрасного майбутнього, але ми цього не повинні допустити, тому чекаємо Кабмін на звіт. Колеги, прошу всіх…</p>
<p></p>
<p>ГОЛОВУЮЧИЙ. Дякую.</p>
<p>Осадчук Андрій Петрович.</p>
<p>Рудик Кіра Олександрівна.</p>
<p></p>
<p>10:16:31</p>
<p>РУДИК К.О.</p>
<p>Шановні колеги, звертаюся до вас з тим, про що говорять українці вже не перший місяць. За цей рік Україна ще більше закріпила за собою звання найбіднішої країни Європи і мільйони українців щодня відчувають це на собі. Уряд своєю абсолютною некомпетентністю довів країну до цього стану, попри пусті обіцянки зростання економіки, за І квартал ми бачимо зниження на 3 відсотки. Безробіття зараз вже на рівні 2009 року. За минулий рік близько мільйона українців, ви просто вдумайтесь в цю цифру, близько мільйона втратили роботу.</p>
<p>Ціна неоголошених заздалегідь локдаунів вражаюча. Лише сектор громадського харчування, ресторатори, втратили більше шести мільярдів гривень, при цьому, лише три мільярди уряд виділив на всіх-всіх-всіх підприємців. Наразі більшість малих та середніх підприємств можуть протриматися в умовах карантину приблизно два місяці, а потім вони закриються назавжди. А державну допомогу, яку зараз виділяють, вони витратять на погашення кредитів.</p>
<p>У Кабінету Міністрів просто не має плану для економіки, і це на другому році пандемії, коли він так сильно потрібен. Уряд не зміг запропонувати нічого системного для того, щоб захистити роботу та доходи наших громадян.</p>
<p>З чого ви, шановна більшосте, плануєте платити зарплати та пенсії, якщо зараз системно знищуєте платників податків. Партія "Голос" не чекає відповіді на це риторичне запитання, ми діємо, тому ми ініціювали позачергове скликання парламенту для того, щоб Верховна Рада сама знайшла відповідь на загрози, які зараз стоять перед країною.</p>
<p>Ми пропонуємо два конкретних кроки. Перше – це організована вакцинація. Ще 100 днів тому "Голос" запропонував дорожню карту вакцинацій. Просто скористайтеся нею зараз для того, щоб жодна вакцина не пропадала, для того, щоб люди, які хочуть вакцинуватися, мали доступ. Вакцинація – це єдиний шанс зараз для країни повернутися до нормальної роботи, до нормального життя.</p>
<p>І друге – це виконання антикризового плану "Голосу". Ми закликаємо проголосувати наш законопроект 5346 для підтримки економіки. Це реальний план дій, щоб захистити робочі місця українців, зберегти підприємства від банкрутства і дати шанс нашій економіці на розвиток.</p>
<p>Колеги, час повернути людину в центр політики, час використати наші знання, експертизу, ідеї, щоб показати результат, українці очікують від нас цього.</p>
<p>Дякую.</p>
<p></p>
<p>ГОЛОВУЮЧИЙ. Арешонков Володимир Юрійович.</p>
<p></p>
<p>10:19:33</p>
<p>АРЕШОНКОВ В.Ю.</p>
<p>Володимир Арешонков, депутатська група "Довіра", Житомирщина. Шановна Президія, шановні колеги! Депутатська група "Довіра" наполягає на тому, що пріоритетними на найближчий період було декілька важливих питань.</p>
<p>Перше – це питання національної безпеки і оборони, безпековий сектор. І зараз ми пропонуємо нашим колегам з профільних комітетів, спільно з Кабінетом Міністрів України, за участю членів Ради національної безпеки і оборони, терміново доопрацювати весь комплекс нормативно-правових актів, які мають забезпечити реалізацію даного питання, щоб не було так, як законопроект 4210 про генеральне оборонне планування, який ми сьогодні будемо відправляти на доопрацювання.</p>
<p>Питання вакцинації, яке не просто вже дратує всю країну, нарешті міністр охорони здоров'я має сказати чіткий план проведення вакцинації. Але нас турбує і поточна робота уряду. Скажіть мені, чому до цього часу уряд не спромігся розробити стандарт кисневих станцій, які можуть бути зроблені на рівні районних лікарень, опорних лікарень? І зараз місцеві "кулібіни" роблять хто як хоче, на власний розсуд.</p>
<p>І, врешті-решт, питання врегулювання заробітної плати медичних працівників. Різниця, профільний розрахунок сьогодні немає соціальної справедливості в даному питанні: ПМСД і ті, хто там працює, і ті, хто працює в лікарні і госпіталях, до цього часу різниця в оплаті праці. Це неправильно, це треба врегульовувати.</p>
<p>І, якщо вже говорити про заробітну плату, мова йде, що треба завершити цю ганебну історію з заборгованістю заробітної плати для наших педагогів, вчителів. Я знаю, що профільний комітет попрацював у цьому плані, але уряду зараз терміново треба долучатися до даного питання.</p>
<p>Депутатська група "Довіра" підготувала цілий ряд законопроектів, які ми напрацювали після звернень голів об'єднаних територіальних громад. Це і 5244, 5245, які мають врегульовувати питання наповнення місцевих бюджетів і багато інших. Тому теж цьому питанню треба приділяти увагу.</p>
<p>І на завершення. Шановні колеги, 26 квітня – 35 річниця з моменту аварії на Чорнобильській АЕС. Верховна Рада так і не спромоглася, на жаль, розглянути постанову, в якій врахований весь комплекс заходів. Не внесли на розгляд ні одного законопроекту, який би вирішив, врегулював питання по нашим ліквідаторам, по громадянам, які постраждали від аварії на ЧАЕС. Ще є час, давайте попрацюємо в цьому плані.</p>
<p>Дякую.</p>
<p></p>
<p>ГОЛОВУЮЧИЙ. Колтунович Олександр Сергійович.</p>
<p></p>
<p>10:22:43</p>
<p>КОЛТУНОВИЧ О.С.</p>
<p>Дякую. Вельмишановний пане Голово, шановні колеги! Один із виступаючих від фракції "Слуга народу" досить влучно заявив – а куди рухається країна? На жаль, країна знаходиться в критичній і в катастрофічній ситуації в економіці і в соціальній сфері. Ми коли з вами розглядали й аналізуємо результати діяльності 20-го року, 21-го року. Ми маємо вже в цьому році падіння промислового виробництва на 4,2 відсотки, і це після того, що ми більш ніж на 5 відсотків впали в минулому році і на піввідсотка в 19-му році. Це один аспект.</p>
<p>Металургія, машинобудування, похідні речі всі, вони показують падіння десь під 20 відсотків. Сільське господарство, у нас же ж аграрний локомотив і так далі, у цьому році 6 відсотків падіння сільськогосподарського виробництва, а в минулому році було падіння 11,5 відсотків. Це колосальні втрати, які сьогодні несе національна економіка і в більшості питань питання не стосується ані COVID-19, ані інших похідних речей.</p>
<p>Третє питання. Підсумком провальної економічної політики є і соціальна політика. Ми бачимо заборгованість по заробітній платі 3,2 мільярда гривень. Ми бачимо колосальні борги, абсолютний антирекорд – 82 мільярди гривень, більше, ніж 82 мільярди гривень – це борги за житлово-комунальні послуги. А це означає, що та тарифна політика, яку запропонував уряд, НКРЕКП та інші інститути державні, вона сьогодні є непідйомною для переважної більшості домогосподарств в Україні.</p>
<p>Ще один важливий момент – у нас абсолютно неадекватна боргова політика. Ми сюди прийшли в 19-му році в серпні місяці, з того періоду державний, гарантований державою борг зріс аж на 10 мільярдів доларів. Десять мільярдів взяв цей Кабмін за невеликий проміжок часу.</p>
<p>Чому я приводжу всі ці речі? Тому що пріоритетами економічної і соціальної політики влади, Кабінету Міністрів, бюджетної політики мають бути ті кроки по вирішенню тих проблем, які ми щойно розглядали. Ми запропонували відповідну програму – антиковідну чи постковідну щодо відновлення національної економіки, щодо повернення до докризових параметрів 2013 року, до інших питань соціальних стандартів і так далі, подолання бідності, врешті-решт, те, про що казав Президент у своїй програмі. На сьогоднішній день цього немає.</p>
<p>І тому наша фракція наполягає на тому, що коли ви заходите в позачергові засідання, ви маєте в першу чергу розглядати питання тарифної політики, промислової політики, відновлення національної економіки, стабілізації фінансової і банківської системи. Поки цього не буде, наша фракція не буде приймати участі у таких позачергових засіданнях, де не відстоюються інтереси громадян України.</p>
<p>Дякую за увагу.</p>
<p></p>
<p>ГОЛОВУЮЧИЙ. Пузійчук.</p>
<p>Тимошенко Юлія Володимирівна.</p>
<p></p>
<p>10:26:03</p>
<p>ТИМОШЕНКО Ю.В.</p>
<p>Юлія Тимошенко, фракція "Батьківщина". Я зараз хочу звернутися до всіх українців, тому що до зали Верховної Ради звертатися немає ніякого сенсу. Я хочу передати вам настрій, який зараз панує в залі: двох третин депутатів немає, в залі стоїть загальний базар, всі розібралися по групах, і, я так думаю, обговорюють якісь свої побутові справи. Це не Верховна Рада, всі ключові рішення, які в цій Верховній Раді проштовхуються, вони приймаються за межами зали Верховної Ради – приймаються в адміністрації Президента, а тут просто протягуються.</p>
<p>Дорогі друзі, я з цієї трибуни почула зараз дуже багато добрих слів, але вони нікому не потрібні і нічого в цьому залі вони не змінять. Я лише хочу сказати, що в локдаун, коли забороняється людям збиратися по 2-3, тут депутатів хочуть наштовхати в цей зал в локдаун тільки з однією метою на цю сесію – тому що вони хочуть за цю сесію проштовхнути два законопроекти, які забезпечують продаж сільськогосподарської землі. Більше ніякої мети служити людям в цьому залі немає.</p>
<p>Вони хочуть сьогодні остаточно проштовхнути зміни до Земельного кодексу, де вони передбачають повністю усунути державу від контролю за використанням сільськогосподарської землі. Вони передбачають зараз розпродавати особливо цінні землі, скасувати в цьому кодексі заборону на продаж сільськогосподарської землі іноземцям. І вони також хочуть скасувати заборону на зняття верхнього шару родючих земель і по всьому Земельному кодексу в словосполученні "родючі землі України" скасувати слово "Україна". Ось їх мета сьогоднішнього збору під час локдауну.</p>
<p>Вони тут жують собі гумки, роблять селфі, нормально там собі спілкуються один з одним, і їм глибоко "пофіг", що робиться з Україною, з землею, з усіма іншими питаннями.</p>
<p>А друге – хочуть протягнути електронні аукціони, до яких достукатися по продажу землі нашим селянам буде неможливо.</p>
<p>Всі ці закони два – це є проти України, проти національних інтересів, на користь лобістам, які вже бачать свої трильйони, зароблені на українській сільськогосподарській землі.</p>
<p>І тому з цим залом говорити немає ніякого сенсу. І тому я заявляю, що "Батьківщина" виходить за межі цього залу. Ми оголошуємо всеукраїнський референдум з питань заборони продажу сільськогосподарської землі і будемо звертатися до народу. Бо в цьому залі робота йде проти народу і проти України.</p>
<p>Всі на референдум, захистимо Україну! Слава Україні!</p>
<p></p>
<p>ГОЛОВУЮЧИЙ. Герасимов.</p>
<p>Геращенко Ірина Володимирівна.</p>
<p></p>
<p>10:29:19</p>
<p>ГЕРАЩЕНКО І.В.</p>
<p>Шановні українці, безумовно, кожного сьогодні турбує аномальне скупчення російських окупаційних військ поблизу українських кордонів. Що це таке – брязкання зброєю чи реальна загроза повторного вторгнення Російської Федерації і просування вглиб України?</p>
<p>Очевидно, це потребує серйозної відповіді від українського суспільства, від всіх нас єдності, посилення української армії, дипломатії і серйозної інформаційної політики, і правди.</p>
<p>Два роки тому Зеленський пообіцяв суспільству легкий рецепт миру – просто перестать стрелять, встретиться посредине где-то. А його команда сказала, що головне від влади усунути тих, хто заробляє на війні, і настане мир в усьому мирі.</p>
<p>Ми бачимо сьогодні, що дійсно війська відвели, тільки українську армію. Слава Богу, ще не на середину України. Ми бачимо, що перестали стріляти, тому що діє заборона і досі. І дуже важливо, щоб Зеленський нарешті і його команда визнали правду, що вони брехали і оббріхували, і продовжують це, на жаль, робити.</p>
<p>Після Катару Зеленський доїхав до Донбасу. Ми це вітаємо. Але насправді важливі не тільки вояжі до армії, як він закликав політиків їздити в армію. А там і досі сміються Збройні Сили з передвиборчого піар-туру "Слуг народу", які приїхали в ар<a name=Temp></a>мію, але після того знову прийняли бюджет, в якому підняли зарплати ДБР, Міністерству внутрішніх справ, всім карально-репресивним органам, окрім Збройних Сил України.</p>
<p>І тому ми закликаємо вас, колеги, негайно переглянути бюджет на цей рік. Армія українська сильна, але вона має бути мотивована. Повернути контрснайперські групи, повернути безпілотники, повернути артилерію і міномети, щоби посилити наші позиції.</p>
<p>Дипломатія. Легковажні заяви Зеленського про те, що він проведе окремі перемовини з кожним учасником Нормандського формату, по суті, зруйнували Нормандський формат, і нам потрібно негайно його відновити, посили санкції проти Російської Федерації Путіна і його команди.</p>
<p>Надзвичайно важливо сьогодні так само повернутися до ідей нашої політичної команди – це безпекова дорожня карта, дорожня карта Мінська, де ключовий блок є безпековий.</p>
<p>І до теми миротворців. Президент Порошенко провів відповідні перемовини з Генсеком ООН Гутерришем про технічну місію на Донбасі щодо миротворців. Терміново потрібно повернутись до цієї ідеї.</p>
<p>І звичайно, НАТО. Шкода, що Зеленський в 19-му році відмовився поїхати на саміт НАТО в Лондоні і просити ПДЧ, це потрібно робити. Але НАТО – це принципи, в тому числі демократичні вибори, в тому числі вакцинація без корупції і чесно.</p>
<p>І звичайно, інформаційна політика. Тут дуже потрібна правда, а не фейки, які, на жаль, команда Зеленського за бюджетні гроші продовжує розпускати на бюджетному…</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>10:32:31</p>
<p>ГОЛОВУЮЧИЙ.</p>
<p>Дякую. Шановні колеги, ми завершили виступи від парламентських фракцій та груп і переходимо до розгляду законопроекту 2194 у повторному другому читанні.</p>
<p>Ми зупинилися: поправка 1050, народний депутат Дубіль. Не наполягає.</p>
<p>1053-я, народна депутатка Плачкова. Не наполягає.</p>
<p>54-а, Плачкова. Не наполягає.</p>
<p>1056-а, Волошин.<a name=_GoBack></a> Не наполягає. <i>(Шум у залі)</i></p>
<p>Там Кириленко Іван Григорович був. Ну я не можу за всіма співавторами… Я подивився, Іван Григорович… <i>(Шум у залі)</i> Зараз, секундочку, тоді.</p>
<p>1051, Кириленко Іван Григорович або Івченко. Хто буде? Івченко.</p>
<p></p>
<p>10:33:49</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановний головуючий, я попросив би вас по порядку, будь ласка, називайте всі правки. У нас 1200 сторінок правок. Ми навіть не завжди встигаємо для того, щоби перегорнути, подивитися на правки. Тому всі правки, будь ласка, які відхилені, називайте по порядку. А депутат або буде брати слово або не буде. Це буде правильно. Це перше.</p>
<p>Друге. От я хочу вам пригадати, що як минулого року під час пандемії, під час локдауну, ми знову з вами збираємося і продаємо українську землю. Тоді ви прийняли Закон про продаж землі з 1 липня цього року. А сьогодні фермери, аграрії, сільгосптоваровиробники не готові, вони звертаються до депутатів і до Верховної Ради, щоб відтермінувати вступ в дію цього закону.</p>
<p>Колеги, ми з вами робимо непоправиму помилку, коли не слухаємо аграрні асоціації і сільгосптоваровиробників.</p>
<p>Дякую.</p>
<p></p>
<p>ГОЛОВУЮЧИЙ. Ставиться на голосування поправка 1051 народного депутата Кириленка і Івченка.</p>
<p>Комітет пропонує відхилити. Прошу визначатись та голосувати.</p>
<p></p>
<p>10:35:17</p>
<p>За-54</p>
<p>Рішення не прийнято.</p>
<p>Наступна поправка. 1059, Красов. Не наполягає.</p>
<p>1060, Дубнов. Не наполягає.</p>
<p>1061, Дубнов. Не наполягає.</p>
<p>1062, Ковальов. Наполягаєте? Будь ласка, 1062, народний депутат Ковальов.</p>
<p></p>
<p>10:35:54</p>
<p>КОВАЛЬОВ О.І.</p>
<p>Шановні колеги, хочу повернутися до цього законопроекту, 2194, а саме до переважного права. От у нас було два тижні і я зустрічався з аграріями, які читали уважно цей законопроект, і хочу сказати їх негативне ставлення саме до цієї норми, до того, що ми досить зарегулюємо відносини, правовідносини в земельній сфері.</p>
<p>У нас є дуже хороша норма в Земельному кодексі 148 стаття прим.1, яка вже гарантує аграріям їхнє продовження договорів оренди.</p>
<p>Тому я хочу поставити дану правку на підтвердження і прошу, щоб зал проголосував "за". Дякую.</p>
<p></p>
<p>ГОЛОВУЮЧИЙ. Не на підтвердження, а на врахування ви все-таки мали на увазі, бо вона не врахована. Да? Дякую.</p>
<p>Ставлю на голосування поправку 1062 народного депутата Ковальова. Комітет пропонує відхилити. Прошу визначатись та голосувати.</p>
<p></p>
<p>10:37:04</p>
<p>За-74</p>
<p>Рішення не прийнято.</p>
<p>1064, Ковальов. Не наполягаєте. Дякую.</p>
<p><a href="http://w1.c1.rada.gov.ua/pls/zweb2/webproc4_2?pf3516=1065&skl=10" target=_blank>1065</a> – теж не наполягаєте.</p>
<p>1071, Чорноморов. Не наполягаєте. Наполягаєте? Будь ласка, 1071, народний депутат Чорноморов.</p>
<p></p>
<p>10:37:33</p>
<p>ЧОРНОМОРОВ А.О.</p>
<p>Шановні колеги, дивіться, ситуація наступна наразі проходить в Україні. Були під патронатом Президента України передані землі громадам, це акти прийому передачі, які приїхали насамперед глави ОТГ і підписали ці акти прийому передачі і прийняли землю до себе. Але у нас наразі є юридична колізія, і без цього закону яку ми вирішити не можемо. А саме: згідно статті 125 Земельного кодексу України, якщо право на землю не зареєструвати, то вона не буде належати громаді. А цей закон дає повну можливість того, щоб автоматично ці землі після акту прийому-передачі перейшли в комунальну власність громади.</p>
<p>Шановні колеги, я прошу припинити правковий спам і нарешті зробити те правильне дійство для нашої України, і передати землі громадам.</p>
<p>Дуже дякую.</p>
<p></p>
<p>ГОЛОВУЮЧИЙ. Дякую.</p>
<p>Ви наполягаєте на голосуванні за вашу поправку? Не наполягаєте, дякую вам.</p>
<p>1073, Фріс. Не наполягає.</p>
<p>1079, Івченко, будь ласка.</p>
<p></p>
<p>10:38:45</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги, в цьому законопроекті є досить багато і корупційних норм. Тільки уявіть собі, міністр аграрної політики заявляє про 700 тисяч гектарів вкраденої землі. Колеги, тільки за минулий рік це 60 тисяч. 60 тисяч – при вашій владі. 144 тисячі – в 19-му році. А я хочу нагадати, що ви прийшли безпосередньо у травні місяці.</p>
<p>Колеги, сотні, тисячі гектарів виводяться через особисті селянські господарства в приватну власність поза мораторієм. Тому тут є корупційні правки, на яких я буду наполягати і говорити про те, щоб ми з вами їх провалили. Колеги, це мільйонні оборудки у когось в руках. Навіщо вам протягувати цю корупцію у відповідному законі?</p>
<p>І наступне, колеги. Ми будемо звертатися, коли ми не бачимо підтримки залу, будемо звертатися до громадян України, і будемо оголошувати…</p>
<p></p>
<p>ГОЛОВУЮЧИЙ. Слово… Ой, Боже, перепрошую.</p>
<p>Ставиться на голосування 1079 народного депутата Івченка. Комітет пропонує відхилити. Прошу визначатись та голосувати.</p>
<p></p>
<p>10:40:11</p>
<p>За-69</p>
<p>Рішення не прийнято.</p>
<p>Наступна поправка 1080, Івченко, будь ласка.</p>
<p></p>
<p>10:40:20</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги, вас має вчити безпосередньо досвід європейських країн, які пройшли вже земельну реформу і запустили давно ринки землі. Ви пам'ятаєте Литву, пам'ятаєте Латвію? Багато земель скупили іноземці або через товариства з обмеженою відповідальністю, які потім фактично перекочували іноземцям, і вони не прослідковуються ці сделки купівлі-продажу.</p>
<p>Колеги, це досить важливо, щоб ми зрозуміли, щоб наші фермери і сільгосптоваровиробники потім не були батраками і не орендували українську землю у компаній безпосередньо, які будуть належати іноземцям або підставним особам.</p>
<p>Я хочу вам нагадати, що на сьогоднішній день і Саудівська Аравія вже купила великий холдинг, 270 тисяч гектарів, і Сполучені Штати Америки сьогодні працюють в Україні. І це приблизно 4 мільйони гектарів землі...</p>
<p></p>
<p>ГОЛОВУЮЧИЙ. Ставиться на голосування поправку 1080 народного депутата Івченка. Комітет пропонує відхилити. Прошу визначатися та голосувати.</p>
<p></p>
<p>10:41:42</p>
<p>За-76</p>
<p>Рішення не прийнято.</p>
<p>Заблоцький. Не наполягає.</p>
<p>Салійчук. Не наполягає.</p>
<p>Так, 1096, Бондарєв. Не наполягає? Не наполягає. Дякую.</p>
<p>1099, Пузійчук. Не наполягає? 1099, Пузійчук, будь ласка.</p>
<p></p>
<p>10:42:25</p>
<p>ПУЗІЙЧУК А.В.</p>
<p>Руслане Олексійовичу, в мене є поправка 1091. Давайте з неї розпочнемо.</p>
<p></p>
<p>ГОЛОВУЮЧИЙ. Давайте 1091.</p>
<p></p>
<p>ПУЗІЙЧУК А.В. Андрій Пузійчук, фракція "Батьківщина", Житомирщина. Шановні громадяни України, нагадаю вам, що це вже другий законопроект з пакету так званої реформи. Перший законопроект був прийнятий вночі з порушенням Регламенту. І за ініціативою "Батьківщини" Конституційний Суд відкрив провадження. Всі чекають рішення Конституційного Суду. І ми плекаємо дуже велику надію, що цей ганебний законопроект буде скасований.</p>
<p>Ви на сьогоднішній день продовжуєте, не дивлячись на провадження в Конституційному Суді, не дивлячись на порушення Конституції, не дивлячись на порушення законів, ви продовжуєте ганебну традицію саме приймати антиконституційні, антинародні законопроекти.</p>
<p>Прошу поставити мою поправку на підтвердження. Дякую.</p>
<p></p>
<p>ГОЛОВУЮЧИЙ. Ставлю на голосування 1091 народного депутата Пузійчука. Комітет пропонує відхилити. Прошу визначатись та голосувати.</p>
<p></p>
<p>10:43:52</p>
<p>За-79</p>
<p>Рішення не прийнято.</p>
<p>1099. Пузійчук, будь ласка.</p>
<p></p>
<p>10:43:57</p>
<p>ПУЗІЙЧУК А.В.</p>
<p>Андрій Пузійчук, фракція "Батьківщина", Житомирщина. Шановні колеги, зараз майже вся країна находиться в "червоній" зоні, закривається малий бізнес, зростає безробіття, в Україні відсутні тести, ліжка переповнені.</p>
<p>Скажіть, у вас на сьогоднішній день немає інших проблем? Все вирішили в цій країні, крім того, що розпродати землю залишилося? Чому ви сьогодні не зупините розгляд цього ганебного законопроекту і не почнете розглядати законопроекти, які направлені на розвиток економіки, на захист українських громадян, на медичний захист громадян, на забезпечення медиків всім необхідним? Поясніть українським громадянам, що сьогодні робиться, чиї інтереси ви тут представляєте і чиї інтереси ви захищаєте на сьогоднішній день…</p>
<p></p>
<p>ГОЛОВУЮЧИЙ. Ставиться на голосування поправка 1099 народного депутата Пузійчука. Комітет пропонує відхилити. Прошу визначатись та голосувати.</p>
<p></p>
<p>10:45:22</p>
<p>За-73</p>
<p>Рішення не прийнято.</p>
<p>1100, Пузійчук. Будете наполягати?</p>
<p>Да, 1100. Пузійчук, будь ласка.</p>
<p></p>
<p>10:45:35</p>
<p>ПУЗІЙЧУК А.В.</p>
<p>Андрій Пузійчук, фракція "Батьківщина", Житомирщина. Колеги, я до вас звертаюся, почуйте опозицію! Уже практика показує, що законодавчим спамом займаєтеся ви, а не опозиція. Опозиція захищає інтереси: інтереси держави, інтереси українських громадян. І те, що ви зараз приймаєте законопроект, норми законопроекту 2194, який уже був один раз відхилений українським парламентом, суперечить нормам наступного законопроекту 2195.</p>
<p>Відхиліть цей законопроект і проведіть комплексні ґрунтовні опрацювання, які будуть направлені на захист українських селян, на захист українського фермерства, а не на розпродаж української землі.</p>
<p>Прошу підтримати мою поправку. Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування поправка 1100 народного депутата Пузійчука. Комітет пропонує відхилити. Прошу визначатися та голосувати.</p>
<p></p>
<p>10:46:56</p>
<p>За-77</p>
<p>Рішення не прийнято.</p>
<p>Наступна 1101, Столар. Не наполягає.</p>
<p>1103, Яцик. Не наполягає.</p>
<p>1104, Німченко Василь Іванович. Не наполягає, так? Є, будь ласка, Василь Іванович. Я просто не побачив вас за народним депутатом Мамкою.</p>
<p></p>
<p>10:47:17</p>
<p>НІМЧЕНКО В.І.</p>
<p>Німченко Василь Іванович, "Опозиційна платформа – За життя". Шановні колеги, зазначені пропозиції стосувались перш за все відносно того… Ви подивіться, який цілий ряд, ціла шеренга суб'єктів на продаж землі: і держава, і місцеві органи влади. Проте нема територіальних громад, якщо на те пішло. А ці об'єднані територіальні громади, вони також є суб'єктом, але де вони в цьому? По-перше.</p>
<p>По-друге, коли ставиться питання щодо продажу землі, то хотілося б все-таки вияснити, яка ж там роль цього власника землі, чому він повинен запитувати орендаря на право продажі своєї землі. Тому виходячи саме з цих положень, ми і вносимо ці пропозиції стосовно того, що є недопустимим…</p>
<p></p>
<p>ГОЛОВУЮЧИЙ. Дякую, Василь Іванович.</p>
<p>Ставиться на голосування поправка 1104, народних депутатів Німченка, Шуфрича. Комітет пропонує відхилити. Прошу визначатись та голосувати.</p>
<p></p>
<p>10:48:43</p>
<p>За-65</p>
<p>Рішення не прийнято.</p>
<p>Наступна поправка 1105. Василь Іванович, будь ласка.</p>
<p></p>
<p>10:48:53</p>
<p>НІМЧЕНКО В.І.</p>
<p>Шановні колеги, на продовження цього ж питання… Та я позіхав би на вашому місці теж, доповідач. Я так бачу, що ви так заінтересовані в цьому, що вже заснули на кафедрі, – як ви продаєте землю.</p>
<p>Я хотів би сказати, що подивіться, у нас появились механізми продажу, електронна форма продажу землі. То ви подивіться, то як же це буде співвідноситись з тими суб'єктами, які записані в цих статтях.</p>
<p>Шановні колеги, я хотів би виходити з того, що на сьогоднішній день позбавлені права участі по суті орендодавці в реалізації своїх прав на продаж земель і ви їх там не знайдете в суб'єктах продажі, от про що йде мова. І тому ми вважаємо, що нашу пропозицію необхідно застосувати і підтримати.</p>
<p></p>
<p>ГОЛОВУЮЧИЙ. Так, обов'язково, ставимо на голосування, Василь Іванович, вашу пропозицію під номером 1105 поправка. Комітет пропонує відхилити. Прошу визначатись та голосувати.</p>
<p></p>
<p>10:50:20</p>
<p>За-68</p>
<p>Рішення не прийнято.</p>
<p>1006, Лукашев, будь ласка. Павленко, будь ласка, ви співавтор.</p>
<p></p>
<p>10:50:31</p>
<p>ПАВЛЕНКО Ю.О.</p>
<p>Шановний головуючий, шановні колеги! Власне, моя правка є надзвичайно простою, я наполягаю аби в частині першій статті 131 Земельного кодексу після слів "юридичні особи" було додано слово "Україна". На жаль, даний законопроект, не дивлячись на всі запевнення влади, дає можливість купувати українську землю іноземним юридичним особам і власне ця правка спрямована на те, щоб це унеможливити.</p>
<p>Більше того ми наполягаємо, що треба зняти з розгляду цей закон, відхилити його так само, як і попередній, який стосувався відкриття ринку сільськогосподарської землі. Відтермінувати до того моменту, коли Україна вийде із соціально-економічної кризи, коли буде налагоджена робота з вакцинацією, протидією пандемії, коли ми зрозуміємо, що українці багаті і зможуть на референдумі сказати свою позицію, тільки після цього ці закони мають право…</p>
<p></p>
<p>ГОЛОВУЮЧИЙ. Ставиться на голосування поправка 1106 народних депутатів Лукашева і Павленка. Комітет пропонує відхилити. Прошу визначатися та голосувати.</p>
<p></p>
<p>10:51:56</p>
<p>За-72</p>
<p>Рішення не прийняте.</p>
<p>Наступна поправка 1107, Волошин. Будь ласка, Олег Анатолійович.</p>
<p></p>
<p>10:52:04</p>
<p>ВОЛОШИН О.А.</p>
<p>Дякую, пане Руслане. Шановні колеги, ми багато разів говорили про те, що запуск, і не тільки ми, в принципі, всі розумні люди розуміють, що в умовах не завершення конфлікту на Донбасі не може жоден український селянин, жодний український аграрій отримати справедливу ціну на землю. Я думаю, що в тих ситуаціях, що зараз розгортаються, в безпековій сфері і на Донбасі, і на інших напрямках на сході України, ми вже всі бачимо і це об'єктивні факти, почався відтік інвестицій з України. І ми розуміємо, що в умовах так званої військової тривоги жодні розмови про запуск ринку землі виглядають просто ідіотичними. І абсолютно всім чітко сьогодні зрозуміло, що поки не розв'язаний конфлікт на Донбасі, поки не врегульовані відносини з нашим східним сусідом, ми ніколи не зможемо тут проводити жодні серйозні економічні процеси. Це стосується в тому числі і продажу землі. Відтак вважаємо в цілому запуск ринку землі в цих умовах абсолютно недоречний.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування поправку 1107 народного депутата Волошина та Славицької. Комітет пропонує відхилити. Прошу визначатися та голосувати.</p>
<p></p>
<p>10:53:30</p>
<p>За-62</p>
<p>Рішення не прийнято.</p>
<p>Наступна поправка 1108 народного депутата Колтуновича. Будь ласка, Олександр Сергійович.</p>
<p>Загородній Юрій Іванович, будь ласка.</p>
<p></p>
<p>10:53:45</p>
<p>ЗАГОРОДНІЙ Ю.І.</p>
<p>Дякую, Руслане Олексійовичу.</p>
<p>Юрій Загородній, політична партія "Опозиційна платформа – За життя". Я наполягаю, щоб у моїй правці в частині першій статті 131 після слів "юридичні особи" було доповнено "юридичні особи України" – це перше.</p>
<p>Друге. Микола Тарасович, у мене до вас є одне запитання і ваша відповідь на це запитання дуже важлива і вона важлива для українського народу.</p>
<p>Скажіть, будь ласка, після того як був прийнятий Закон 2178-10 про обіг земель сільськогосподарського призначення, і цей закон, який ми зараз розглядаємо в сесійній залі 2194 – це є порушенням Конституції України, зокрема статей 5, 13, 14? Ваша відповідь я вважаю, надзвичайно важлива і цю відповідь має почути весь український народ. Дякую.</p>
<p>А правку прошу поставити на голосування.</p>
<p></p>
<p>ГОЛОВУЮЧИЙ. Дякую. Це і роблю – ставлю на голосування поправку номер 1108 народного депутата Колтуновича, Загороднього. Комітет пропонує відхилити. Прошу визначатися та голосувати.</p>
<p></p>
<p>10:55:08</p>
<p>За-62</p>
<p>Рішення не прийнято.</p>
<p>Наступна поправка 1109. Шуфрич, Кива. Хто буде?</p>
<p>Нестор Іванович, будь ласка.</p>
<p></p>
<p>10:55:18</p>
<p>ШУФРИЧ Н.І.</p>
<p>Дякую. Шановний головуючий, шановні колеги!</p>
<p>Я прошу залишити чинну редакцію так, як ця позиція відображена в діючому законі, принаймні там говориться про українських громадян, про українські підприємства і не викидається слово "Україна".</p>
<p>Я розумію, що вже є бажання роздерибанити Україну як державу, роздерибанити і залишити від неї..., не залишити від неї навіть назви. Але все ж таки наполягаю на тому, щоби відповідні поправки були виключені, залишилася чинна редакція, яка сьогодні відстоює права наших громадян. Ще раз підкреслю, Земельний кодекс був прийнятий в надскладних умовах якраз із метою захистити інтереси землевласників.</p>
<p>Дякую за увагу.</p>
<p></p>
<p>ГОЛОВУЮЧИЙ. Дякую, Несторе Івановичу.</p>
<p>Ставлю вашу поправку 1109. Комітет пропонує відхилити. Прошу визначатися та голосувати.</p>
<p></p>
<p>10:56:39</p>
<p>За-65</p>
<p>Рішення не прийнято.</p>
<p>Наступна поправка 1111, Плачкова. Не наполягає.</p>
<p>Наступна – 1120, народний депутат Івченко. Будь ласка, 1120, Вадим Євгенович.</p>
<p></p>
<p>10:57:08</p>
<p>ІВЧЕНКО В.Є.</p>
<p>Ви пропустили мою правку 1115 і 1116.</p>
<p>Шановні колеги...</p>
<p></p>
<p>ГОЛОВУЮЧИЙ. Я їх пропустив, бо вони враховані, якщо ви не проти.</p>
<p></p>
<p>ІВЧЕНКО В.Є.</p>
<p>Шановні колеги, шановні колеги, я б хотів, щоб ми з вами замислилися над тим, для кого ми відкриваємо ринок сільськогосподарських земель. Ми маємо тут чітко в цьому законі передбачити захист національних інтересів і захист національного товаровиробника.</p>
<p>Колеги, я хочу нагадати, що під ризиком в цьому законі стають органіки. Вони сотні мільйонів доларів, можна сказати, вклали в свої землі, сертифікували землю, свої безпосередньо земельні наділи, а зараз ми цим законом не даємо їм пріоритетне право купівлі землі.</p>
<p>Колеги, ми не даємо тут в цьому законі пріоритетне право купівлі землі тваринникам, і теж ставимо під загрозу цю галузь.</p>
<p>Давайте десять разів подумаємо, нежели будемо приймати такі антиконституційні закони.</p>
<p></p>
<p>ГОЛОВУЮЧИЙ. Ставиться на голосування поправка 1120 народного депутата Івченка і Мейдича. Комітет пропонує відхилити. Прошу визначатися та голосувати.</p>
<p></p>
<p>10:58:38</p>
<p>За-71</p>
<p>Рішення не прийнято.</p>
<p>Наступна поправка 1121. Івченко Вадим Євгенович, будь ласка.</p>
<p></p>
<p>10:58:47</p>
<p>ІВЧЕНКО В.Є.</p>
<p>Шановні колеги, однією з передвиборчих обіцянок було проведення опитування або референдумів задля того, щоб порадитися з українцями, навіщо сьогодні робити те, що не записано у вашій передвиборчій програмі.</p>
<p>Сьогоднішнє питання стоїть: кому буде належати українська земля, і яким чином буде розвиватися аграрний сектор? Невже ви не хочете запитати у українців, провести референдум, щоб українці врешті-решт сказали, чи хочуть вони продавати українську землю, щоб вони сказали, чи хочуть вони, щоби на цій землі цю землю купували іноземці; чи хочуть вони, щоби цю землю купували латифундисти і великі олігархи?</p>
<p>Колеги, цей закон – виключна перемога грошей: хто більше дасть грошей, той і буде купувати українські землі. Тут нема фермера, тут нема сільгосптоваровиробника маленького, дрібного. Тут нема сімейного…</p>
<p></p>
<p>ГОЛОВУЮЧИЙ. Ставиться на голосування поправка 1121 народного депутата Івченка. Комітет пропонує відхилити. Прошу визначатися та голосувати.</p>
<p></p>
<p>11:00:13</p>
<p>За-71</p>
<p>Рішення не прийнято.</p>
<p>1124. Волошин Олег Анатолійович, будь ласка.</p>
<p></p>
<p>11:00:25</p>
<p>ВОЛОШИН О.А.</p>
<p>Дякую, пане Руслане.</p>
<p>Я дуже ціную те, що пан Руслан як юрист знає, що демократія – це диктатура процедури і шанує в цьому сенсі права опозиції на представлення поправок і не маніпулює тим, що це є якимось відвертим зловживанням. На жаль, деякі ваші колеги, також юристи, в чомусь в цьому побачили зловживання правом.</p>
<p>Тепер щодо знову ж таки нашого законопроекту, що ми розглядаємо. Знову ж таки я переконаний, що в нинішніх умовах всі, хто сьогодні в цьому залі перебувають, можуть обговорити що завгодно, тому що всі бачать, що сьогодні хвилює передусім нашу державу – це і безпекова ситуація, і критична абсолютно ситуація в економіці, і з бюджетом, з недоотриманням дохідної частини. В цих умовах запускати якусь масштабну реформу, яка спрямована на істотні зміни у власності величезних обсягів національних ресурсів, є не просто злочинним, це є просто дурним. Ми не…</p>
<p></p>
<p>ГОЛОВУЮЧИЙ. Ставиться на голосування поправка 1124 народного депутата Волошина та Славицької. Комітет пропонує відхилити. Прошу визначатись та голосувати.</p>
<p></p>
<p>11:01:50</p>
<p>За-65</p>
<p>Рішення не прийнято.</p>
<p>1125, народний депутат Колтунович, народний депутат Загородній. Хто буде? Будь ласка, Олександр Сергійович.</p>
<p></p>
<p>11:02:05</p>
<p>КОЛТУНОВИЧ О.С.</p>
<p>Дякую, вельмишановний головуючий.</p>
<p>Перше, на що я хотів би звернути увагу, – що ми паралізували ті стратегічні пріоритети провадження земельної політики, яка була в кількох законопроектах, здійснили відповідні розрахунки. І ми подивились, що у нас, наприклад, у валовому внутрішньому продукті, якщо брати, на сьогоднішній день там частка становить 9,3 відсотки. В структурі ВВП виробничим методом цей показник буде знижуватись, буде знижуватись індекс сільськогосподарської продукції. Посилення сировинної спрямованості національної економіки, якщо ми говоримо про виробництво харчових продуктів, про експорт сировини, зернових і так далі.</p>
<p>Тому в подібних проектах законів, я зараз скажу загалом за концепт, а потім ми зайдемо в поправки, було б важливо передбачати відповідні запобіжними, які б унеможливлювали: а) сировинний експорт або його зменшували; з іншого боку – сприяли б експорту переробної продукції, готової харчової продукції, якщо ми говоримо, там елементи зрошення і так далі. Але це...</p>
<p></p>
<p>ГОЛОВУЮЧИЙ. Ставлю на голосування поправку 1125 народних депутатів Колтуновича і Загороднього. Комітет пропонує відхилити. Прошу визначатися та голосувати.</p>
<p></p>
<p>11:03:32</p>
<p>За-64</p>
<p>Рішення не прийнято.</p>
<p>Наступна поправка 1128. Івченко Вадим Євгенович, будь ласка.</p>
<p></p>
<p>11:03:47</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги, вся країна в локдауні, підприємства закриті, безпосередньо наші підприємці терплять збитки у зв'язку з закриттям підприємств. Люди не можуть збиратися. А сьогодні Верховна Рада, порушуючи всі норми, всі норми, які сьогодні є, і фактично рекомендації Міністерства охорони здоров'я, зібрала 450 депутатів задля того, щоб протягнути Закон про ринок землі.</p>
<p>Наполовину закон сьогодні говорить про продаж землі безпосередньо і про тих, хто сьогодні буде купувати землю. На жаль, цей закон не дає відповіді, чи цю землю будуть купувати все ж таки фермери, маленькі фермерські господарства, сімейній фермерські господарства. Цей закон говорить про те, що цю землю будуть купувати ті, в кого є гроші безпосередньо.</p>
<p>Колеги, ми не можемо дозволити, монопольно щоб скуповували нашу українську...</p>
<p></p>
<p>ГОЛОВУЮЧИЙ. Ставиться на голосування поправка 1128 народного депутата Івченка. Комітет пропонує відхилити. Прошу визначатись та голосувати.</p>
<p></p>
<p>11:05:11</p>
<p>За-67</p>
<p>Рішення не прийнято.</p>
<p>Наступна поправка 1129, народний депутат Івченко. Будь ласка, Вадим Євгенович.</p>
<p></p>
<p>11:05:20</p>
<p>ІВЧЕНКО В.Є.</p>
<p>Колеги, і колосальні корупційними оборудками безпосередньо сьогодні напічканий цей закон. Я буду говорити про ці правки і ставити на підтвердження.</p>
<p>Ну не можуть сьогодні, колеги, органи місцевого самоврядування погоджувати сотні тисяч наказів корупційних керівників Держгеокадастра. Вам сьогодні відкрили дані і міністр АПК говорить про те, що сотні тисяч гектарів виведено з державної в приватну власність. Фактично країна пограбована. І міністр сьогодні не хоче погоджувати відповідні накази. А, що відбувається? Ви корупційними правками в цьому законі пропонуєте, щоб сотні тисяч людей прийшли тепер до мерів і голів об'єднаних територіальних громад.</p>
<p>Колеги, тут колосальна корупція з якою потрібно боротися. І давайте з вами будемо провалювати ці правки. Я їх назву трохи пізніше.</p>
<p>Дякую.</p>
<p></p>
<p>ГОЛОВУЮЧИЙ. Ставиться на голосування поправка 1129 народного депутата Івченка. Комітет пропонує відхилити. Прошу визначатись та голосувати.</p>
<p></p>
<p>11:06:39</p>
<p>За-69</p>
<p>Рішення не прийнято.</p>
<p>1142, Власенко. Будете наполягати? Будь ласка.</p>
<p></p>
<p>11:07:02</p>
<p>ВЛАСЕНКО С.В.</p>
<p>Коли нема що говорити, представники монобільшості говорять про законодавчий спам. Я хочу сказати, що сам законопроект 2194 є класичним законодавчим спамом, тому що цей законопроект немає нічого спільного з інтересами українських громадян. Він захищає іноземців, дає їм додаткові можливості. Він захищає іноземні юридичні особи, дає їм додаткові можливості. Він руйнує можливість держави і контроль держави щодо стратегічного запасу земель сільськогосподарського призначення. Він не має нічого спільного з інтересами народу. При цьому перед тим як цей законопроект приймати ніхто не запитав українських громадян, чи хочуть вони саме такий так званий ринок землі, коли все, по суті, буде передаватися великим корпораціям і банкам на земельних публічних торгах. Тому прошу підтримати мою поправку, а законопроект не підтримувати в цілому.</p>
<p>Сергій Власенко, фракція "Батьківщина". Дякую.</p>
<p></p>
<p>ГОЛОВУЮЧИЙ. Ставиться на голосування поправка 1142 народного депутата Власенка. Комітет пропонує відхилити. Прошу визначатись та голосувати.</p>
<p></p>
<p>11:08:23</p>
<p>За-71</p>
<p>Рішення не прийнято.</p>
<p>Наступна поправка 1143. Власенко, будь ласка.</p>
<p></p>
<p>11:08:36</p>
<p>ВЛАСЕНКО С.В.</p>
<p>Дякую, пане головуючий.</p>
<p>Позиція фракції "Батьківщина" з питань відкриття ринку сільськогосподарських земель наступна. Ми за те, щоб в першу чергу спитати українських громадян, чи хочуть вони так званого ринку сільськогосподарських земель, який насправді ринком не є.</p>
<p>По-друге, і навіть якщо українські громадяни зазначать, що так, такий ринок потрібен, цей ринок треба будувати за принципами такими, щоб першочергове право на використання земель сільськогосподарського призначення мали українські фермери і щоб вони мали це на праві оренди. А у випадку, якщо власники паїв захочуть їх продати, то українська держава зобов'язана була би викупити такі паї за ринковою ціною. Оце позиція "Батьківщини".</p>
<p>Тому ми за те, щоб земля передавалася в оренду всім суб'єктам господарювання, які мають право господарювати на українській сільськогосподарській землі, і в першу чергу українським фермерам. Про це моя поправка 1043.</p>
<p></p>
<p>ГОЛОВУЮЧИЙ. Ставиться на голосування поправка 1043 народного депутата Власенка. Комітет пропонує відхилити. Прошу визначатись та голосувати. 1043 зараз. Один, один, я перепрошую.</p>
<p></p>
<p>11:09:58</p>
<p>За-75</p>
<p>Поправка 1143, за – 75. Рішення не прийнято.</p>
<p>А про яку поправку ви йдете?</p>
<p>Перепрошую.</p>
<p>1141, Бондарєв. Перепрошую.</p>
<p></p>
<p>11:10:24</p>
<p>БОНДАРЄВ К.А.</p>
<p>Фракція "Батьківщина", Бондарєв Костянтин. Я хочу нагадати шановним народним обранцям, а також урядовцям, що ми сьогодні знаходимось перед колосальною загрозою. Сьогодні російський агресор концентрує війська вже не на границі з Україною, а фактично на українській території. І що, ви вважаєте, що інвестори в чергу становляться для того, щоб інвестувати сюди? Ні. Тільки спекулятивний капітал.</p>
<p>Сьогодні в українського аграрія нема грошей для того, щоб купувати землю. Сьогодні дуже погані умови для того, щоб відкривати ринок землі.</p>
<p>Фракція "Батьківщина" вимагає проведення референдуму, на якому треба запитати у українського народу, чи хоче він продавати українську землю і чи є це небезпечно в цей час і вигідно для нього. Тому, спочатку референдум...</p>
<p></p>
<p>ГОЛОВУЮЧИЙ. Ставиться на голосування поправка 1141 народного депутата Бондарєва. Комітет пропонує відхилити. Прошу визначатись та голосувати.</p>
<p></p>
<p>11:11:55</p>
<p>За-68</p>
<p>Рішення не прийнято.</p>
<p>Наступна поправка 1148, Шустер… Ой, Боже… Шуфрич Нестор Іванович, я перепрошую. Нестор Іванович, я перепрошую.</p>
<p></p>
<p>11:12:11</p>
<p>ШУФРИЧ Н.І.</p>
<p>Дякую. Шановні колеги, мова йдеться про те, щоб ми не надавали перевагу під час проведення земельних торгів. Вважаю, що якщо вже стане колись питання продажу землі, щоб всі, хто буде приймати участь в торгах, мали рівні можливості, і піднімали ціну незалежно від того, хто буде продавати – держава або приватний власник. І, безумовно, виникає питання. Скажіть, будь ласка, всі чекають, що питання продажу землі буде розглянуто на референдумі. Я знаю, що вже навіть почався збір підписів щодо організації референдуму. Невже слабо Президенту України скористатися своїм конституційним правом і самому ініціювати референдум, щоб люди не мучились і не збирали 3 мільйони підписів або страшно запитати думку людей?</p>
<p>Дякую.</p>
<p></p>
<p>ГОЛОВУЮЧИЙ. Дякую, Несторе Івановичу.</p>
<p>Ставиться на голосування поправка 1148, народні депутати Шуфрич, Кива. Комітет пропонує відхилити. Прошу визначатися та голосувати.</p>
<p></p>
<p>11:13:38</p>
<p>За-67</p>
<p>Рішення не прийнято.</p>
<p>1151, Лукашев. Павленко, так? Будете наполягати? Будь ласка, Юрію Олександровичу.</p>
<p></p>
<p>11:13:55</p>
<p>ПАВЛЕНКО Ю.О.</p>
<p>Шановний головуючий, шановні колеги! Власне, моя правка стосується необхідності зміни абзацу 2 частини другої статті 135 Земельного кодексу України, де я наполягаю, аби після слів "організатор земельних торгів з продажу земельної ділянки" були додані слова "яка включена до переліку земельних ділянок державної та комунальної власності або прав на них на земельних торгах, яка виставляється на земельні торги".</p>
<p>Власне, ключова позиція, з якою ми виступаємо і послідовно відстоюємо кожну правку, – це те, аби захистити інтереси українських громадян, аби не допустити продаж землі іноземним громадянам, великим транснаціональним компаніям, які повністю би знищили українське селянство, знищили українського фермера.</p>
<p>Ми також наполягаємо, що подібні законопроекти мають розглядатися в залі Верховної Ради лише після проведення всеукраїнського референдуму, як того...</p>
<p></p>
<p>ГОЛОВУЮЧИЙ. Ставиться на голосування поправка 1151 народних депутатів Лукашева і Павленка. Комітет пропонує відхилити. Прошу визначатися та голосувати.</p>
<p></p>
<p>11:15:20</p>
<p>За-63</p>
<p>Рішення не прийнято.</p>
<p>Ковальов, не наполягаєте. Наполягаєте? 1153.</p>
<p></p>
<p>11:15:35</p>
<p>КОВАЛЬОВ О.І.</p>
<p>Шановний головуючий, я хочу наполягати саме на п'яти правках, які йдуть – 1153, 1158.</p>
<p>Стосовно правки 1153. Хочу зазначити, з цієї високої трибуни нам теж розповідали про те, що 14 відсотків ПДВ є благом для виробників і є благом для переробників. Але життя показало, що за три місяці ми побачили повну зупинку виробництва. Така ситуація буде у нас із законопроектом 2194, особливо в частині переважного права купівлі земель сільськогосподарського призначення.</p>
<p>Що це буде? Ми знову будемо переглядати після прийняття цього закону, якщо він буде прийнятий в стінах цього залу, ми будемо знову переглядати це переважне право.</p>
<p>Хочу закликати ще раз народних депутатів вивчити це питання, досконало його вивчити і прийняти вже для себе певне рішення – голосувати за нього чи не голосувати.</p>
<p>Дякую.</p>
<p></p>
<p>ГОЛОВУЮЧИЙ. Скажіть, будь ласка, а я можу поставити… Шановні колеги, я не бачу народного депутата. Відійдіть з проходів, будь ласка. Я можу поставити підряд всі ці п'ять поправок, так, без слова, правильно? Давайте п'ять підряд, а там ще у вас будуть інші поправки. Ще одну хвилину потім дам, а потім поставимо.</p>
<p>Ставиться на голосування поправка 1153 Ковальова. Комітет пропонує відхилити. Прошу визначатись та голосувати.</p>
<p></p>
<p>11:17:14</p>
<p>За-68</p>
<p>Рішення не прийнято.</p>
<p>Далі зі 154-ї по 158-у я вам даю одну хвилину і ставлю їх підряд. Да? Будь ласка, Ковальов.</p>
<p></p>
<p>11:17:23</p>
<p>КОВАЛЬОВ О.І.</p>
<p>Хочу також звернутися до аграрного комітету. От зараз ми в цьому залі розглядаємо законопроект 2194. А чому в цьому залі ми не розглядаємо законопроект про приватизацію державних підприємств, який є по факту корупційною гідрою? І на моєму окрузі в ДП "Великі Клини" вже працівники чекають того, що буде все ж таки ухвалений цей законопроект. Цей законопроект уже в першому читанні пройдений. Чому друге читання наразі не виноситься в зал? Якщо можливо, дайте, будь ласка, відповідь, голова комітету.</p>
<p>Дякую вам.</p>
<p></p>
<p>ГОЛОВУЮЧИЙ. Тепер я ставлю підряд, а голова комітету потім дасть, тому що він може озвучити тільки офіційну позицію комітету. Чи ви хочете відповісти, да? Будь ласка, позиція комітету.</p>
<p></p>
<p>11:18:13</p>
<p>СОЛЬСЬКИЙ М.Т.</p>
<p>Шановний колега, ваші правки – це правки, які змінюють розмір, якщо я не помиляюсь, гарантійного внеску, вони відхилені, причому незрозуміло, чому ви п'ятьма різними правками пропонуєте різні гарантійні внески до однієї і тої самої статті.</p>
<p>А щодо закону, про який ви говорите, він зараз на розгляді в комітеті, в другому читанні, після цього піде в зал. Зараз 2194.</p>
<p></p>
<p>ГОЛОВУЮЧИЙ. Дякую, Микола Тарасович. Ми знаємо, що зараз 2194. Ми ще не втратили нитку логіки в наших засіданнях.</p>
<p>Ставиться на голосування 1154 поправка народного депутата Ковальова. Комітет пропонує відхилити. Прошу визначатись та голосувати.</p>
<p></p>
<p>11:19:07</p>
<p>За-63</p>
<p>Рішення не прийнято.</p>
<p>Наступна поправка 1155 народного депутата Ковальова. Комітет пропонує відхилити. Прошу визначатись та голосувати.</p>
<p></p>
<p>11:19:30</p>
<p>За-64</p>
<p>Рішення не прийнято.</p>
<p><a href="http://w1.c1.rada.gov.ua/pls/zweb2/webproc4_2?pf3516=1156&skl=10" target=_blank>1156</a> народного депутата Ковальова. Комітет пропонує відхилити. Прошу визначатись та голосувати.</p>
<p></p>
<p>11:19:51</p>
<p>За-72</p>
<p>Рішення не прийнято.</p>
<p><a href="http://w1.c1.rada.gov.ua/pls/zweb2/webproc4_2?pf3516=1157&skl=10" target=_blank>1157</a> народного депутата Ковальова. Комітет пропонує відхилити. Прошу визначатись та голосувати.</p>
<p></p>
<p>11:20:11</p>
<p>За-72</p>
<p>Рішення не прийнято.</p>
<p>Наступна 1158, народного депутата Ковальова. Комітет пропонує відхилити. Прошу визначатись та голосувати.</p>
<p></p>
<p>11:20:32</p>
<p>За-73</p>
<p>Рішення не прийнято.</p>
<p>На решті поправок по математиці ви не наполягаєте, правильно я розумію? Дякую.</p>
<p>Наступна поправка 1188. Народний депутат Волошин Олег Анатолійович, будь ласка.</p>
<p></p>
<p>11:21:27</p>
<p>ВОЛОШИН О.А.</p>
<p>Шановні колеги, знову ж таки, я, перед тим як поставити правку на голосування, дуже коротко хотів би звернути увагу на ситуацію, що сьогодні складається в українському фінансовому секторі.</p>
<p>Очевидно, що за нинішніх умов, для того, щоб наші, дійсно, фермерські господарства могли придбати великі ділянки землі, а мова йде про запуск ринку землі вже цього року, вони повинні були мати доступ до "дешевих кредитів", що зовсім не проглядається в нинішній фінансовій ситуації. Очевидно, що сьогодні "дешеві кредити" можуть бути лише надані іноземними банками.</p>
<p>Більше того, ми, і це вже багато обговорювалось, в самому законопроекті про ринок землі не заклали запобіжників проти того, що якщо земля береться як застава банками, то потім, після того, як кредитор не розрахувався і цю заставу банк забрав, що вже банк, як третя особа, не може перепродавати цю землю іноземним юридичним особам.</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування 1188 поправка народного депутата Волошина та Славицької. Комітет пропонує відхилити. Прошу визначатися та голосувати.</p>
<p></p>
<p>11:22:56</p>
<p>За-60</p>
<p>Рішення не прийнято.</p>
<p>Наступна поправка 1202. Нестор Іванович Шуфрич і Кива Ілля Володимирович. Хто буде? Ви, Нестор Іванович? Будь ласка, Нестор Іванович.</p>
<p></p>
<p>11:23:27</p>
<p>ШУФРИЧ Н.І.</p>
<p>Дякую, шановний головуючий.</p>
<p>Просимо залишити чинну редакцію законопроекту, але не можу не звернути увагу на наступне.</p>
<p>Сьогодні ми зберемося на позачергову сесію і позачергова сесія, яка на вимогу опозиції, ми, безумовно, приймемо участь і будемо сьогодні боротися за зниження тарифів та повернення пільг щодо тарифів і ціни на електроенергію для наших громадян. А от наступна позачергова сесія, яка ініціюється "слугами", має дуже цікавий порядок денний. До речі, Закон України про внесення змін до Закону України "Про статус гарнізонної та вартової служб Збройних Сил України", увага, щодо військового поховального ритуалу (номер закону 4636-1).</p>
<p>Скажіть, будь ласка, в сьогоднішніх умовах це найголовніше – як ховати…?</p>
<p></p>
<p>ГОЛОВУЮЧИЙ. Ставиться на голосування поправка 1202 народного депутата Шуфрича і Киви. Комітет пропонує відхилити. Прошу визначатися та голосувати.</p>
<p></p>
<p>11:24:51</p>
<p>За-61</p>
<p>Рішення не прийняте.</p>
<p>Наступна поправка 1206. Народний депутат Івченко, будь ласка.</p>
<p></p>
<p>11:25:04</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги, я хочу ще раз сказати, що ті люди, які писали Земельний кодекс (Новаковський, Третяк) вони безпосередньо хотіли одного єдиного – захистити товаровиробника і захистити українську землю.</p>
<p>На сьогоднішній день ми не захищені в цьому законі. Фермери на сьогоднішній день не зможуть купувати цю землю. Не зможуть, оскільки у фермерів немає грошей, половина з них закредитовані чи навіть більша частина, вони кредити взяли для посівної.</p>
<p>І сьогодні всі фермерські асоціації вимагають перенести початок безпосередньо земельної реформи, як ви кажете, а я кажу – ринку землі.</p>
<p>Колеги, повірте, ми маємо не зробити лихо, а маємо зробити так, щоб український товаровиробник спокійно міг купувати землю і спокійно міг безпосередньо нею розпоряджатися, а не "бабло", вибачте…</p>
<p></p>
<p>ГОЛОВУЮЧИЙ. Ставиться на голосування поправка 1206 народного депутата Івченка і Мейдича. Комітет пропонує відхилити.</p>
<p>Прошу визначатися та голосувати.</p>
<p></p>
<p>11:26:29</p>
<p>За-64</p>
<p>Рішення не прийнято.</p>
<p>Наступна 1207. Івченко Вадим Євгенович, будь ласка.</p>
<p></p>
<p>11:26:37</p>
<p>ІВЧЕНКО В.Є.</p>
<p>Шановні колеги, ви запитаєте, чому ми так рьяно безпосередньо виступаємо по поправках – та тому що всі правки, які подала фракція "Батьківщина", в більшості вони відхилені, в більшості не було обговорення на комітеті. І ми би хотіли, що саме ви, колеги, чули, що ми говоримо і що ми захищаємо.</p>
<p>І коли ми говоримо про особливо цінні землі, і коли ми говоримо про те, що у нас багато земель, не внесених в кадастр, а ми пропонуємо цим законом визнати їх безхазяйними і дерибанити безпосередньо під приватну власність. Колеги, коли ми говоримо про корупційні речі, які сьогодні записані в цьому законі, багато "хотєлок", в тому числі мільйони "хотєлок". Оті люди, які грабували з 14-го року українців по землі, вони ці "хотєлки" сюди вписали. Тому, колеги, нам варто з вами задуматися, що в цьому законі є і як ми захистимо українську...</p>
<p></p>
<p>ГОЛОВУЮЧИЙ. Ставиться на голосування поправка 1207 народного депутата Івченка. Комітет пропонує відхилити. Прошу визначатися та голосувати.</p>
<p></p>
<p>11:27:58</p>
<p>За-68</p>
<p>Рішення не прийнято.</p>
<p>Наступна поправка 1208, Лукашев, Павленко. Павленко, будь ласка, Юрій Олексійович.</p>
<p></p>
<p>11:28:07</p>
<p>ПАВЛЕНКО Ю.О.</p>
<p>Шановний головуючий, шановні колеги, власне, моя правка дана стосується статті 136 Земельного кодексу України, я наполягаю на вилученні частини 2-1. Це принципова правка, спрямована, як і більшість правок, які внесені представниками нашої фракції, на те, аби захистити українську землю, захистити українського селянина, захистити українського громадянина розпоряджатися своєю землею.</p>
<p>На жаль, в нинішніх умовах, коли недолуго проводиться децентралізація, поділені на ОТГ, коли проведена зміна районування без відповідних повноважень і функцій районів, коли, на жаль, організаційна і методична спроможність більшості міністерств є надзвичайно слабкою, проводити подібного роду зміни земельні, зміни в країні – ну, на мій погляд, виглядає злочинно. Тому ми...</p>
<p></p>
<p>ГОЛОВУЮЧИЙ. Ставиться на голосування поправка 1207. Комітет пропонує відхилити. Прошу визначатися та голосувати.</p>
<p></p>
<p>11:29:29</p>
<p>За-64</p>
<p>Рішення не прийнято.</p>
<p>Наступна поправка 1210. Власенко Сергій Володимирович, будь ласка.</p>
<p></p>
<p>11:29:40</p>
<p>ВЛАСЕНКО С.В.</p>
<p>Дякую, пане головуючий.</p>
<p>Позиція фракції "Батьківщина" щодо земельного закону наступна. Ми вважаємо, що перш за все необхідно провести референдум і відповідно до статті 13 і 14 української Конституції запитати у власника – в українського народу, як, в який спосіб, в якій формі він хоче розпоряджатися своєю власністю. Якщо український народ зазначить, що так, я, як власник, хочу розпоряджатися українською землею, тоді треба прийняти закон, який забезпечить представникам українського народу, українському фермерству переважне право користування землею сільськогосподарського призначення у вигляді оренди. А у випадку, якщо вони хочуть продати паї, то держава зобов'язана викупити ці паї за ринковою ціною.</p>
<p>Саме в такій ідеології здійснені всі наші поправки, у тому числі і поправка 1210, яку я прошу підтримати, а сам законопроект не підтримувати.</p>
<p>Дякую.</p>
<p></p>
<p>ГОЛОВУЮЧИЙ. Ставиться на голосування поправка 1210 народного депутата Власенка. Комітет пропонує її відхилити. Прошу визначатися та голосувати.</p>
<p></p>
<p>11:30:59</p>
<p>За-65</p>
<p>Рішення не прийнято.</p>
<p>1211, Власенко. Не наполягає, я зрозумів.</p>
<p></p>
<p>ГОЛОВУЮЧИЙ. 1212, Плачкова. Не наполягає.</p>
<p>1217. Павленко, будь ласка.</p>
<p></p>
<p>11:31:18</p>
<p>ПАВЛЕНКО Ю.О.</p>
<p>Шановні колеги, власне, ми продовжуємо наполягати на наших правках. І наше послідовне завдання – з тим, аби захистити українських громадян і не дати продати землю іноземцям, з тим, аби зберегти можливості для наступних поколінь відчувати себе українськими громадянами, господарями на цій землі. Власне, ця правка так само спрямована саме на це.</p>
<p>Ще раз наполягаємо на тому, що дані законопроекти, які стосуються ринку землі, продажу землі, мають розглядатися лише після того, як український народ скаже своє слово – за це він чи проти – через всеукраїнський референдум.</p>
<p></p>
<p>ГОЛОВУЮЧИЙ. Ставиться на голосування поправка 1217 народних депутатів Лукашева, Павленка. Комітет пропонує відхилити. Прошу визначатися та голосувати.</p>
<p></p>
<p>11:32:22</p>
<p>За-59</p>
<p>Рішення не прийнято.</p>
<p>Наступна поправка 1219. Павленко, будь ласка.</p>
<p></p>
<p>11:32:31</p>
<p>ПАВЛЕНКО Ю.О.</p>
<p>Шановні колеги, от аналізуючи як сьогодні працює і центральна влада і місцеві влади, ми можемо говорити про достатню слабкість інституційної сьогодні української держави, про хаос в управлінських рішеннях.</p>
<p>Так до сьогоднішнього дня остаточно не сформоване профільне Міністерство агропромислової політики. В умовах децентралізації, аналізуючи будь-який напрямок державної політики, чи то захист прав дитини, чи то захист людей старшого віку, чи тим більше питання, пов'язані з земельними питаннями, ми бачимо, що з точки зору державного управління, інформації, аналітики, втрачена первинна ланка.</p>
<p>А таким чином, всі рішення, які сьогодні ухвалюються в центрі, і включаючи тут, у Верховній Раді України, вони не базуються ні на спроможності їх реалізації, з точки зору захисту громадян, ні на чіткій картині ситуації…</p>
<p></p>
<p>ГОЛОВУЮЧИЙ. Ставиться на голосування поправка 1219 народних депутатів Лукашева і Павленка. Комітет пропонує відхилити. Прошу визначатися та голосувати.</p>
<p></p>
<p>11:33:55</p>
<p>За-66</p>
<p>Рішення не прийнято.</p>
<p>Наступна поправка 1227. Павленко, будь ласка.</p>
<p></p>
<p>11:34:16</p>
<p>ПАВЛЕНКО Ю.О.</p>
<p>Шановні колеги, перед тим, як взагалі починати розгляд цього законопроекту, треба було чітко дати відповідь щодо чітко розмежованих повноважень, функцій і завдань новостворених районів. Райони, які зараз існують, вони, на жаль, в повній мірі не розуміють, що вони роблять, для чого вони створені і які їхні повноваження і можливості захистити людей.</p>
<p>Те ж саме, треба було чітко розмежувати і чітко встановити функції кожної об'єднаної територіальної громади. Створити повноцінно працюючі як міністерство, так і органи влади, і лише тоді проводити якісь зміни. В тих умовах, в яких сьогодні є органи влади, як центральні і місцеві, реалізація цього закону, як і того, який відкриває ринок сільськогосподарських земель, призведе до серйозних порушень, протистоянь, але саме головне – втратить український народ.</p>
<p>Тому прошу його зняти.</p>
<p></p>
<p>ГОЛОВУЮЧИЙ. Давайте спочатку по правці, якщо можна. 1227, народний депутат Лукашев, Павленко. Комітет пропонує відхилити. Прошу визначатись та голосувати.</p>
<p></p>
<p>11:35:47</p>
<p>За-58</p>
<p>Рішення не прийнято.</p>
<p>Наступна поправка 1230. Івченко, будь ласка.</p>
<p></p>
<p>11:36:00</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановний головуючий, я ще раз вам хочу нагадати, що ми збираємося під час локдауну, порушуючи всі рекомендації Міністерства охорони здоров'я.</p>
<p>Я хочу вам наголосити, що ми показуємо приклад іншим, що можна збиратися. Тому що багато людей говорять: "Чому Верховна Рада сьогодні може збиратися, а ми не можемо заробляти собі останні копійки?"</p>
<p>Я вам хочу нагадати, що рік тому так же само під час пандемії, локдауну вночі протягувалися правки по ринку землі. Але при цьому ви не дали жодного разу відповіді: коли саме, пане головуючий, ви плануєте провести референдум щодо продажу землі для того, щоб запитати українців, як вони ставляться до цієї реформи, яку ви назвали земельною реформою? А я її називаю тотальним розпродажем української землі, фермери нічого не отримають.</p>
<p>Дайте відповідь, будь ласка.</p>
<p></p>
<p>ГОЛОВУЮЧИЙ. Оскільки ви звернулися до мене, я вам хочу нагадати, що якщо ви відкриєте і прочитаєте вже підписаний Президентом опублікований Закон "Про всеукраїнський референдум", ви зможете побачити чітку процедуру, як проводиться референдум. І тільки на підставі і в спосіб, передбачений законом, може бути проведений референдум, а не на підставі палких заяв в залі Верховної Ради України. Для цього ми і приймаємо закони, щоб дати порядок, підстави і можливість реалізації громадянам України свого права на волевиявлення. Дякую.</p>
<p>Це тому, що ви до мене звернулися. Я не коментую, ви до мене звернулись, я реалізовую своє право.</p>
<p>Тому – 1230, народного депутата Івченка. Із задоволенням ставлю на голосування. Прошу визначатись та голосувати.</p>
<p></p>
<p>11:38:06</p>
<p>За-62</p>
<p>Рішення не прийнято.</p>
<p>Наступна поправка 1231, народний депутат Івченко. Будь ласка, Вадиме Євгеновичу.</p>
<p></p>
<p>11:38:14</p>
<p>ІВЧЕНКО В.Є.</p>
<p>Дякую вам, пане головуючий, щиро за відповідь. Але хочу нагадати, по тому закону Президент теж має виключне право своїм указом оголосити референдум. Це написано в Програмі Президента Зеленського. Тому, будь ласка, давайте звернемося до Президента, щоб він указом своїм оголосив референдум щодо продажу землі. Це перше.</p>
<p>Друге. "Батьківщина", звичайно, буде виконувати всі ті норми, всі ті норми Закону про народовладдя, і подивимось як легко проводити референдум. Але ми збираємо людей. Ми будемо збирати ініціативні групи і будемо збирати підписи. І це буде друге питання, про яке "Батьківщина" завжди говорить, – референдум по ринку землі за народною ініціативою. Але у Президента є шанс сьогодні указом такий референдум зробити.</p>
<p>Дякую.</p>
<p></p>
<p>ГОЛОВУЮЧИЙ. Вадим Євгенович, мені відповідати вам чи нема потреби? Відповідати.</p>
<p>Тоді, з вашого дозволу, я вам ще раз скажу. Якщо ви прочитаєте Закон про всеукраїнський референдум, ви побачите, що Президент не має права своїм указом призначати референдум сам, а тільки на підставі, в спосіб і в межах передбачених законом, коли буде 3 мільйони підписів зібрано і передано йому. Тому давайте інколи читати закони, які приймає Верховна Рада. Або все-таки голосувати за ці закони, а не користуватися тим благом, яке наголосували інші. Дякую.</p>
<p>Я ставлю на голосування 1231, народного депутата Івченка. Комітет пропонує відхилити. Прошу визначатись та голосувати.</p>
<p></p>
<p>11:40:00</p>
<p>За-62</p>
<p>Рішення не прийнято.</p>
<p>Наступна 1234, народний депутат Лукашев, Павленко. Хто буде? Павленко, будь ласка.</p>
<p></p>
<p>11:40:09</p>
<p>ПАВЛЕНКО Ю.О.</p>
<p>Шановний головуючий, шановні колеги! Власне, дана правка спрямована на те, аби не дозволити продати українську землю за безцінок, як того, мабуть, хочуть ініціатори даного законопроекту, або ж по праву багатшого або сильнішого. Тобто зробити все і запровадити такі інструменти, щоб мінімізувати можливості для українського громадянина, селянина, фермера стати власником землі. Тому дана правка є важливою.</p>
<p>Крім того, ми підтримуємо наших колег в тому, що згідно Закону "Про всеукраїнський референдум", який підписаний, є достатньо можливостей і підстав саме у Президента ініціювати референдум, його далі відповідним чином реалізувати. І, на жаль, так виписаний закон, що така можливість є в нього переважно, інші, на жаль, і політичні сили, і громадяни достатньо відсторонені від цього процесу.</p>
<p></p>
<p>ГОЛОВУЮЧИЙ. Мені відповідати теж вам не потрібно? Просто ви як людина, яка балотувалась до Конституційного Суду, гляньте, в Конституції так написано, розумієте. Це не ми придумали.</p>
<p>Шановні колеги, я ставлю, із задоволенням, 1234, народних депутатів Лукашева і Павленка, на голосування. Комітет пропонує відхилити. Прошу визначатись та голосувати.</p>
<p></p>
<p>11:41:46</p>
<p>За-58</p>
<p>Рішення не прийнято.</p>
<p>Наступна поправка 1239, Колтунович, Загородній. Хто буде? Юрій Іванович Загородній, будь ласка.</p>
<p></p>
<p>11:41:58</p>
<p>ЗАГОРОДНІЙ Ю.І.</p>
<p>Дякую, Руслане Олексійовичу.</p>
<p>Юрій Загородній, фракція політичної партії "Опозиційна платформа – За життя". Я наполягаю на тому, щоб моя правка була врахована. Суть цієї правки заключається в наступному: встановлювати стартову ціну продажу земельної ділянки, яка щодо земель державної та комунальної власності не може бути нижчою за експертну грошову оцінку земельної ділянки.</p>
<p>Я наполягаю, щоб моя правка, поставити цю правку на голосування. І прошу залу підтримати цю правку.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 1239, народних депутатів Колтуновича та Загороднього. Комітет пропонує відхилити. Прошу визначатись та голосувати.</p>
<p></p>
<p>11:42:57</p>
<p>За-61</p>
<p>Рішення не прийнято.</p>
<p>1241, Власенко. Будь ласка, Сергій Володимирович.</p>
<p></p>
<p>11:43:06</p>
<p>ВЛАСЕНКО С.В.</p>
<p>Дякую, пане Голово.</p>
<p>Продовжуючи дискусію, питання ж не в процедурах, а питання в політичній обіцянці Президента радитись з народом по всіх ключових питаннях. І він, Президент, зобов'язаний, виконуючи цю обіцянку, зробити все від нього залежне для того, щоб, згідно з законом, відбувся референдум. Але Президент не робить нічого в цьому напрямку – в цьому політичне питання до Президента. Це по-перше.</p>
<p>По-друге, "Батьківщина" знає процедуру проведення референдуму. Саме про це говорили мої колеги. Ми проведемо референдум у повній відповідності із законом і допоможемо українському народу. Тому що ви кажете про благо, але Закон про референдум виписаний у такий спосіб, що насправді звичайні громадяни без допомоги великих політичних партій не зможуть провести те, що ви називаєте референдум. Тому це не благо було, а це черговий ваш був законодавчий спам.</p>
<p>А поправочку мою прошу підтримати. Дякую.</p>
<p></p>
<p>ГОЛОВУЮЧИЙ. Дякую. Мені відповідати вам? Не треба. Тоді у приват чаті, добре?</p>
<p><a href="http://w1.c1.rada.gov.ua/pls/zweb2/webproc4_2?pf3516=1241&skl=10" target=_blank>1241</a> ставлю на голосування. Комітет пропонує відхилити. Прошу визначатись та голосувати.</p>
<p></p>
<p>11:44:32</p>
<p>За-66</p>
<p>Рішення не прийнято.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>11:44:36</p>
<p>ГОЛОВУЮЧИЙ. 1242, Івченко.</p>
<p></p>
<p>11:44:39</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановний співголовуючий, ви дали відповідь на перше питання, а не дали відповідь на друге: коли ви як монобільшість і Президент скористаєтесь своїм правом і звернетеся до українського народу щодо референдуму по ринку землі? Це важливе питання для кожного українця.</p>
<p>І я хочу сказати, що в цьому законі, на жаль, буде вигравати той, хто має більше грошей, а не буде вигравати український фермер і українські товаровиробники.</p>
<p>У цьому законі навіть не виграють територіальні громади, оскільки те, що ви передаєте громадам, вже давно в оренді на десятки років. Громади не отримають права розпорядження цієї землею, тільки через десятки років громади отримають розпорядження.</p>
<p>Тому, будь ласка, дайте відповідь: коли ви скористаєтесь як влада своїм правом і безпосередньо звернетеся до народу щодо проведення референдуму по ринку землі?</p>
<p>Дякую.</p>
<p></p>
<p>ГОЛОВУЮЧИЙ. 1242 правка, Івченка. Комітетом не підтримана. Прошу визначатися та голосувати.</p>
<p></p>
<p>11:46:02</p>
<p>За-63</p>
<p>Рішення не прийнято. Правка не врахована.</p>
<p>Вадиме Євгеновичу, наступна правка 1243. Не наполягаєте? Наполягаєте, бачу. Будь ласка.</p>
<p></p>
<p>11:46:10</p>
<p>ІВЧЕНКО В.Є.</p>
<p>Я хочу також нагадати... Я також хочу нагадати, колеги, що Президент, згідно підписаного ним закону, може виступити ініціатором безпосередньо І, ІІІ і ХІІІ розділу, як це говориться по закону. А це означає, що у вас сьогодні є можливість виступити ініціатором проведення Всеукраїнського референдуму по ринку землі.</p>
<p>Я прошу, колеги, щоб ми не приймали законодавство, не радячись з громадянами України. Ми – представники безпосередньо українців і саме українці мають сказати своє слово на всеукраїнському референдумі. Бо це болюче питання, повірте, буде для кожної громади, для кожного фермера і для кожного селянина. Продавці у нас всі. А хто ж ці покупці української землі?</p>
<p></p>
<p>ГОЛОВУЮЧИЙ. Ставлю на голосування 1243. Комітетом не підтримана. Прошу визначатись та голосувати.</p>
<p></p>
<p>11:47:32</p>
<p>За-67</p>
<p>Рішення не прийнято. Правка не врахована.</p>
<p>1244. Івченко.</p>
<p></p>
<p>11:47:46</p>
<p>ІВЧЕНКО В.Є.</p>
<p>Колеги, ось дивіться, ця правка говорить про недопущення проведення торгів з емфітевзису. Ну навіщо проводити торги з емфітевзису, якщо ми або ви запускаєте ринок землі? Якщо йде ринок землі, є покупець є продавець, або є безпосередній продаж прав оренди. Навіщо ми знову плодимо можливість через емфітевзис забирати у українців право розпоряджатися українською землею?</p>
<p>Багато схем побудовано земельними так сказати латифундистами і мафіозами через емфітевзис щодо крадіжки української землі. Вони купували цю землю через емфітевзис, колеги. І повірте, це один із способів того, що ця земля, вона вже перекочувала безпосередньо до тих людей, хто заплатив гроші під час мораторію.</p>
<p>Ось вам правки, про які ми можемо говорити сотнями, в тому числі і ті корупційні, про які я буду говорити далі.</p>
<p>Дякую.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>11:48:51</p>
<p>ГОЛОВУЮЧИЙ. Ставиться на голосування поправка 1244 народного депутата Івченка і Мейдича. Комітет пропонує відхилити. Прошу визначатись та голосувати.</p>
<p></p>
<p>11:49:10</p>
<p>За-73</p>
<p>Рішення не прийнято.</p>
<p>Наступна поправка 1245. Івченко Вадим Євгенович, будь ласка.</p>
<p></p>
<p>11:49:17</p>
<p>ІВЧЕНКО В.Є.</p>
<p>Колеги, досить важливо, щоб закон давав право безпосередньо і можливість маленьким фермерам, сімейним фермерськім господарствам в пріоритеті, щоб вони купували свої наділи і не втрачали бізнес. Досить важливо, щоб органіки, тваринники не втрачали бізнес. Це стратегічно важливі напрямки сільськогосподарського розвитку фактично в Україні.</p>
<p>Колеги, в цьому законі ми не даємо таким людям переважного права. Якщо ви запитаєте, чи є, наприклад, у полтавської "Агроекології", яка обробляє органічним землеробством 6,5 тисяч гектарів землі, і сьогодні швейцарці дають за гектар 10 тисяч євро, можливість купити за таку ціну безпосередньо те, що вони обробляють своє господарство, то вони вам скажуть – ні. І багато-багато таких органічних виробництв сьогодні не мають коштів, щоб …</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>11:50:24</p>
<p>ГОЛОВУЮЧИЙ. 1245. Комітетом не підтримана. Прошу визначатись та голосувати.</p>
<p></p>
<p>11:50:42</p>
<p>За-67</p>
<p>Рішення не прийнято. Правка не врахована.</p>
<p>1250, Власенко.</p>
<p></p>
<p>11:50:48</p>
<p>ВЛАСЕНКО С.В.</p>
<p>Дякую, пане головуючий.</p>
<p>Позиція фракції "Батьківщина", яку я вже зазначав, наступна. Ми – за те, щоб об'єктом продажу було лише право оренди земельної ділянки сільськогосподарського призначення. Ми вважаємо, що у випадку, якщо власники паїв хочуть їх продати, їх повинна викупати держава за ринковою ціною, забезпечивши цим власникам можливість реалізувати своє право власності. Одночасно ми вважаємо, що механізм продажу прав емфітевзису на сьогоднішній день є одним із найбільш корупційних механізмів, який дозволяє по суті набувати контроль над земельною ділянкою без її купівлі-продажу. Тому ми вважаємо, що це повинно бути прибрано із цього закону.</p>
<p>Ще раз, "Батьківщина" – за те, щоб українською землею першочергово мали можливість опікуватись українські фермери.</p>
<p></p>
<p>ГОЛОВУЮЧИЙ. Ставлю на голосування 1250. Комітетом не підтримана. Прошу визначатись та голосувати.</p>
<p></p>
<p>11:52:12</p>
<p>За-67</p>
<p>Рішення не прийнято. Правка не врахована.</p>
<p>Німченко. Наполягаєте? Наполягає. 1253.</p>
<p></p>
<p>11:52:22</p>
<p>НІМЧЕНКО В.І.</p>
<p>Шановні колеги, ми з вами підходимо, так тихенько, до електронних торгів. Ви можете сьогодні представити нашого фермера, нашого одноосібника, в далекому селі Кантакузівка і як він буде учувствовать в цих електронних торгах? Це насмішка над людьми. Ми що, не розуміємо того, що ми вимагаємо в законі з особистого кабінету електронного направляти і приймати участь як суб'єкт торгів? Чи зможе це забезпечити люд простий?</p>
<p>Шановні колеги, що ж ми робимо? Ми з якої вершини дивимося на людей?</p>
<p>Я хотів би, щоб ми працювали для людей, а не над людьми. І тому я хочу, щоб все-таки прислухались і припинили це знущання.</p>
<p></p>
<p>ГОЛОВУЮЧИЙ. Ставлю на голосування 1253, Німченко Василь Іванович. Комітетом не підтримана. Прошу визначатись та голосувати.</p>
<p></p>
<p>11:53:45</p>
<p>За-62</p>
<p>Рішення не прийнято.</p>
<p>1254, Німченко.</p>
<p></p>
<p>11:54:03</p>
<p>НІМЧЕНКО В.І.</p>
<p>Так я продовжую. Давайте припиняти знущання з людей. Шановні колеги, почитайте зміст, шановні представники турборежимів, не знущайтесь з людей, по-перше.</p>
<p>І, по-друге, я хотів би довести до вашого відома, що як суб'єкт звернення до Конституційного Суду, ми поставили перед фактом, що проігноровано було Верховною Радою і Президентом питання продажу землі, яке вже вирішувалося на референдумі у 1991 році, де сказали, що не може бути предметом торгу земля. Народ сказав 1 грудня 1991 року. Хто не послухався і не прислухався до цієї думки, так це ми з вами, коли прийняли цей "знаменитий" (в кавичках) закон. І тому ми звернулися до Конституційного Суду, він зараз на розгляді…</p>
<p></p>
<p>ГОЛОВУЮЧИЙ. Ставлю на голосування 1254, Німченко. Комітетом не підтримана. Прошу визначатися та голосувати.</p>
<p></p>
<p>11:55:27</p>
<p>За-58</p>
<p>Рішення не прийнято. Правка не врахована.</p>
<p>Торохтій. Не наполягає.</p>
<p>1259. Шуфрич Нестор Іванович.</p>
<p></p>
<p>11:55:53</p>
<p>ШУФРИЧ Н.І.</p>
<p>Дякую, пане Голово.</p>
<p>Шановні колеги, безумовно, такі питання, які ми сьогодні розглядаємо, бажано і потрібно, і необхідно розглядати після того, як визначиться народ на всеукраїнському референдумі. І враховуючи надскладні умови, в яких приймався Земельний кодекс, просимо залишити чинну редакцію Земельного кодексу.</p>
<p>Ще раз повертаюся до питання щодо скликання сьогодні двох позачергових сесій. Одна – абсолютно зрозуміла: будемо боротися за тарифи, за їх зменшення, за повернення пільг.</p>
<p>Скажіть, будь ласка, яка необхідність збиратися на другу сесію, щоб обговорювати ритуал поховання наших військовослужбовців? Це ви так надихаєте їх під час того протистояння, яке зараз є? Це найголовніше – обговорити і покращити ритуал поховання наших військовослужбовців? Та совість у вас є? Замість того, щоб сьогодні боротися за мир, щоб вони були живими, ви вдосконалюєте протокол ритуалу поховання.</p>
<p></p>
<p>ГОЛОВУЮЧИЙ. Ставлю на голосування 1259. Комітетом не підтримана. Прошу визначатися та голосувати.</p>
<p></p>
<p>11:57:18</p>
<p>За-55</p>
<p>Рішення не прийнято. Правка не врахована.</p>
<p>Халімон. Не наполягає.</p>
<p>Лукашев, 1265.</p>
<p>Павленко, 1265.</p>
<p></p>
<p>11:57:36</p>
<p>ПАВЛЕНКО Ю.О.</p>
<p>Шановний пане Голово, шановні колеги! Дана поправка спрямована на посилення спроможності центральної влади, взагалі державної влади в Україні, бо в тих умовах, в яких сьогодні існує українська держава, коли є серйозний хаос в державному управлінні, є слабкість влади. Нормами даного закону, якщо він, не дай Бог, буде ухвалений в залі Верховної Ради, скористаються негідники, обмануть українських селян, обмануть фермерів і їм навіть не буде до кого звернутися і кому їх захистити.</p>
<p>Тому ще раз наполягаю на цій правці і закликаю всіх голосувати за скасування цього закону.</p>
<p></p>
<p>ГОЛОВУЮЧИЙ. 1265 ставлю на голосування. Комітетом не підтримана. Прошу визначатися та голосувати.</p>
<p></p>
<p>11:58:45</p>
<p>За-50</p>
<p>Рішення не прийнято.</p>
<p>Волошин, 1266.</p>
<p></p>
<p>11:58:53</p>
<p>ВОЛОШИН О.А.</p>
<p>Славицькій прохання передати слово.</p>
<p></p>
<p>ГОЛОВУЮЧИЙ. Славицька Антоніна Керимівна.</p>
<p></p>
<p>11:58:57</p>
<p>СЛАВИЦЬКА А.К.</p>
<p>Доброго дня, шановні колеги! Цією правкою пропонується частину третю статті 137 Земельного кодексу України залишити в чинній редакції кодексу. Тобто залишити за повноваженнями центрального органу виконавчої влади такі повноваження як реалізація державної політики саме в сфері земельних відносин.</p>
<p>Але користуючись нагодою, в контексті слів головуючого про те, що потрібно читати закон, можливо, в кожного депутата не вистачить ознайомитися зі змістом всього закону, підготовленого до другого читання. Разом з тим, можна ознайомитися зі змістом зауважень Головного юридичного управління Апарату Верховної Ради, де на 30 сторінках нам юридичне управління пише про те, що цей законопроект суперечить Конституції, положенням Конституційного Суду, положенням правових позицій Конституційного Суду, а також Європейського суду з прав людини.</p>
<p>Тому, на наше переконання, цей закон не може бути ухвалений, а правку...</p>
<p></p>
<p>ГОЛОВУЮЧИЙ. Ставлю на голосування 1266. Комітетом не підтримана. Прошу визначатися та голосувати.</p>
<p></p>
<p>12:00:15</p>
<p>За-54</p>
<p>Рішення не прийнято.</p>
<p>12:00. Оголошується перерва до 13-ї. Будь ласка, не запізнюйтесь.</p>
<p></p>
<p align=center><i>(Після перерви)</i></p>
<p></p>
<p>13:00:25</p>
<p>ГОЛОВУЮЧИЙ. Шановні колеги, продовжуємо нашу роботу. Будь ласка, займіть свої місця.</p>
<p>Власенко. Не наполягає.</p>
<p>Лукашев. Не наполягає.</p>
<p>Волошин. <i>(Шум у залі) </i>Так Лукашев же є.</p>
<p>Павленко. 1274.</p>
<p></p>
<p>13:00:49</p>
<p>ПАВЛЕНКО Ю.О.</p>
<p>Шановні колеги, шановний пане Голово! Надзвичайно важлива правка, принципова. Прошу поставити її на голосування.</p>
<p></p>
<p>ГОЛОВУЮЧИЙ. Ставлю на голосування 1274. Комітетом не підтримана. Прошу визначатися та голосувати.</p>
<p></p>
<p>13:01:22</p>
<p>За-29</p>
<p>Рішення не прийнято.</p>
<p>Волошин. Не наполягає. А, є. Наполягає. 1276.</p>
<p></p>
<p>13:01:33</p>
<p>ВОЛОШИН О.А.</p>
<p>Прошу поставити, Голово, на голосування мою…</p>
<p></p>
<p>ГОЛОВУЮЧИЙ. Ставлю на голосування 1276. Комітетом не підтримана. Прошу визначатися та голосувати.</p>
<p></p>
<p>13:01:58</p>
<p>За-32</p>
<p>Рішення не прийнято.</p>
<p>1277. Колтунович. Можемо голосувати?</p>
<p></p>
<p>13:02:06</p>
<p>КОЛТУНОВИЧ О.С.</p>
<p>Дякую, вельмишановний пане Голово.</p>
<p>Я хотів звернути увагу на те, що в попередньому своєму виступі я уже говорив про те, що ми порахували і розрахували певні прогнозні показники щодо впливу земельної реформи так званої та національну економіку, на структуру валового внутрішнього продукту, на зміну обсягів в структурі експорту і так далі.</p>
<p>Так от, що стосується товарної структури експорту. Якщо ми беремо за цілий 20-й рік, то у нас зараз є 45,1 відсотка або в грошовому виразі 22 мільярди доларів, це експорт продукції сільського господарства. Це суттєва цифра. Але якщо ми візьмемо долю харчових продуктів готових, це тільки 6,8 відсотки або 3,3 мільярда доларів. Згідно з нашими прогнозами ця цифра буде зменшуватися. А от натомість частка зернових, яка зараз складала 19,1 відсотка або в грошовому виразі 9,4 мільярда доларів, вона буде зростати. Це в підтвердження того, що ми говорили, що буде відповідний сировинний перегин…</p>
<p></p>
<p>ГОЛОВУЮЧИЙ. Ставлю на голосування 1277. Комітетом не підтримана. Прошу визначатись та голосувати.</p>
<p></p>
<p>13:03:30</p>
<p>За-36</p>
<p>Рішення не прийнято. Правка не врахована.</p>
<p>Наступна правка – Павленко, 1294.</p>
<p></p>
<p>13:03:39</p>
<p>ПАВЛЕНКО Ю.О.</p>
<p>Шановний пане Голово, шановні колеги, власне, це чергова правка, яка спрямована на те, аби захистити інтереси українських селян, українських фермерів. Не допустити, як, на жаль, пропонує даний законопроект, продажу землі іноземцям, а також створити всі умови для того, щоб розвивалося українське село, розвивався український агропромисловий комплекс, а не був знищений транснаціональними компаніями чи тими, хто сьогодні вже готується масово скупити українську землю і позбавити український народ майбутнього.</p>
<p>Прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування 1294. Комітетом не підтримана. Прошу визначатись та голосувати.</p>
<p></p>
<p>13:04:39</p>
<p>За-40</p>
<p>Рішення не прийнято.</p>
<p>Плачкова. Не наполягає.</p>
<p>Тимошенко.</p>
<p>1298, Павленко.</p>
<p></p>
<p>13:04:54</p>
<p>ПАВЛЕНКО Ю.О.</p>
<p>Шановний пане Голово, шановні колеги! Іде розгляд поправок, розгляд цього законопроекту і протягом всього сьогоднішнього дня до нас ідуть численні дзвінки і звернення з населених пунктів України і сільської місцевості. Де люди говорять про те, що влада готується продати землю, позбавити їх умов існування, але при цьому не здатна забезпечити ні тестами – можливості зробити тест сьогодні в сільській місцевості практично немає можливості, ні вакцинацію, яка провалена. І на жаль, отака нездатність організаційна влади, вона показує, що реалізація норм цього закону через якийсь час може призвести до ще більших наслідків негативних для України.</p>
<p>Тому ми черговий раз звертаємося: будь ласка, уряд, влада, зробіть сьогодні все можливе, щоб кожен...</p>
<p></p>
<p>ГОЛОВУЮЧИЙ. Ставлю на голосування 1298. Прошу визначатись та голосувати.</p>
<p></p>
<p>13:06:16</p>
<p>За-45</p>
<p>Рішення не прийнято. Правка не врахована.</p>
<p>Правка 1299, Славицька Антоніна Керимівна. Включіть, будь ласка, мікрофон.</p>
<p></p>
<p>13:06:27</p>
<p>СЛАВИЦЬКА А.К.</p>
<p>Волошину Олегу передайте слово, будь ласка.</p>
<p></p>
<p>ГОЛОВУЮЧИЙ. Волошин Олег Анатолійович.</p>
<p></p>
<p>13:06:40</p>
<p>ВОЛОШИН О.А.</p>
<p>Дякую, Дмитре Олександровичу.</p>
<p>Знову ж таки ми черговий раз при обговоренні цього законопроекту бачимо, що є намір запускати ринок землі в тій формі недосконалій, в якій відповідно законопроект був ухвалений, і саме в ці часові рамки. Тобто тоді, коли сьогодні, я думаю, що більшість українців думає про проблеми з вакцинацією, з поширенням, точніше, з поширенням коронавірусу, що в тому числі є наслідком провалу вакцинації з боку чинного уряду, про колосальні тарифи, які так і не були знижені, а з 1 квітня були підвищені.</p>
<p>В цих умовах, зрозуміло, що жодного розвитку фермерства від ринку землі не буде, а скуплять землю лише ті, хто накопичив або спекулятивний капітал, або капітал, який був отриманий корупційним шляхом.</p>
<p></p>
<p>ГОЛОВУЮЧИЙ. Ставлю на голосування 1299. Комітетом не підтримана. Прошу визначатись та голосувати.</p>
<p></p>
<p>13:07:53</p>
<p>За-44</p>
<p>Рішення не прийнято. Правка не врахована.</p>
<p>Івченко, 1308.</p>
<p></p>
<p>13:08:08</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги, я ще раз хочу нагадати про європейський досвід, коли майже всі країни Європи провели земельну реформу так, що виграли сільгосптоваровиробники. Але були країни, наприклад, Латвія і Литва, які не змогли до кінця захистити місцевого товаровиробника. І на сьогоднішній день місцеві фермери, і я був особисто в Литві і проїжджав фермерські господарства з групою народних депутатів минулого скликання, ці фермери орендують землю у іноземців або у компаній, які тоді купили землю на території Литви.</p>
<p>Колеги, у нас через півроку розпочнеться ринок землі. А ще через рік ми дамо змогу купувати товариствам з обмеженою відповідальністю, тобто юридичним особам. Це, повірте, порушить повністю баланс і зробить корпоратизацію українського фермера і українського товаровиробника. Вкрай шкідливий закон…</p>
<p></p>
<p>ГОЛОВУЮЧИЙ. Ставлю на голосування 1308. Комітетом не підтримана. Прошу визначатись та голосувати.</p>
<p></p>
<p>13:09:31</p>
<p>За-55</p>
<p>Рішення не прийнято.</p>
<p>Наступна правка. Волошин…</p>
<p>1309, Івченко.</p>
<p></p>
<p>13:09:43</p>
<p>ІВЧЕНКО В.Є.</p>
<p>Вадим Івченко, "Батьківщина". Колеги, я хотів би сказати, що шкідливий на сьогоднішній день закон.</p>
<p>І зрозумійте одну річ, що товариства з обмеженою відповідальністю продають свої корпоративні права. І жодна країна не може відслідкувати, кому ж ці корпоративні права будуть належати. І таким чином вони будуть залучати дешеві кошти. І точно наші фермери і маленькі дрібні фермерські господарства не будуть конкурентоспроможними з дешевими грошима.</p>
<p>Сьогодні фінансово-кредитна система не готова без застави давати гроші під купівлю землі.</p>
<p>У нас будуть, колеги, великі проблеми. У нас насувається корпоратизація українського фермерства. Це тоді, коли будуть отримувати шалені прибутки ті, хто не буде належати до сільського господарства. Подумайте, будь ласка, що ви робите. І взагалі, зверніться до громадян України і запитайте у них, чи погоджуються вони продавати українську...</p>
<p></p>
<p>ГОЛОВУЮЧИЙ. 1309. Комітетом не підтримана. Прошу визначатись та голосувати.</p>
<p></p>
<p>13:11:05</p>
<p>За-47</p>
<p>Рішення не прийнято.</p>
<p>1310, Власенко.</p>
<p></p>
<p>13:11:13</p>
<p>ВЛАСЕНКО С.В.</p>
<p>Дякую, шановний пане Голово.</p>
<p>Немає жодної країни в світі, де би держава не регулювала або секторально або відповідні галузі народного господарства і не впливала на них в той чи інший спосіб. Стихійного ринку на сьогоднішній день не існує в жодній країні світу. Нам же пропонують модель, за якою у нас буде відбуватися стихійне розбазарювання української землі на користь тих, хто буде мати більше грошей для того, щоб її придбати, і при цьому не виключаючи іноземців. Не виключаючи іноземців і не виключаючи іноземні банки.</p>
<p>"Батьківщина" пропонує абсолютно іншу модель. Після проведення референдуму, у випадку, якщо громадяни України підтримають відкриття ринку, то треба запроваджувати ринок, який буде протекційно захищений з боку держави по відношенню до українського фермера, який повинен мати пріоритет на взяття в оренду української сільськогосподарської землі. А власники паїв повинні продавати паї державі.</p>
<p>Дякую.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>13:12:18</p>
<p>ГОЛОВУЮЧИЙ. Ставиться на голосування поправка 1310 народного депутата Власенка. Комітет пропонує відхилити. Прошу визначатись та проголосувати.</p>
<p></p>
<p>13:12:35</p>
<p>За-60</p>
<p>Рішення не прийнято.</p>
<p>Наступна поправка 1313. Волошин Олег Анатолійович, будь ласка.</p>
<p></p>
<p>13:12:45</p>
<p>ВОЛОШИН О.А.</p>
<p>Шановні колеги, я думаю, що всі сьогодні в засобах масової інформації бачили і обговорюють цікаву чергову новину від Офісу Президента стосовно американських комплексів Patriot. Але там обговорення іде трошки у хибному варіанті. Тому що, якщо уважно подивитись, як це сказав саме пан Єрмак, то мова йде фактично про образу на американців, Що нібито, от, бачите, ми вас захищаємо, а комплекси розміщуються тільки в Польщі, а не в Україні.</p>
<p>Для чого я це згадав. Тому що я чітко пам'ятаю, коли ми ухвалювали Закон про землю і наша фракція рішуче проти цього виступала, вже тоді обіцяли золоті гори від МВФ, Але цього не сталося. І зараз ви також розумієте, що щоб ви зараз не проголосували, знову ніякого кредиту до кінця року може й не бути.</p>
<p>Тому нащо зараз ухвалювати рішення, які повністю суперечать інтересам більшості українців, якщо все рівно американці в черговий раз "кинуть"?</p>
<p>Дякую.</p>
<p></p>
<p>ГОЛОВУЮЧИЙ. Ставиться на голосування поправка 1313 народного депутата Волошина. Комітет пропонує відхилити. Прошу визначатись та голосувати.</p>
<p></p>
<p>13:13:55</p>
<p>За-48</p>
<p>Рішення не прийнято.</p>
<p>Наступна правка 1314. Колтунович, будь ласка.</p>
<p></p>
<p>13:14:03</p>
<p>КОЛТУНОВИЧ О.С.</p>
<p>Дякую, шановний пане Голово.</p>
<p>Продовження теми. Ще є дві поправки щодо того, що результати наших досліджень щодо впливу запровадження земельної реформи на національну економіку. Розрахували щодо індексу сільськогосподарської продукції в Україні. Спочатку динамічні ряди.</p>
<p>По-перше, це те, що у січні-лютому цього року у нас уже падіння на 6,1 відсоток, у минулому році, я вже сьогодні про це говорив, 11,5 відсотків падіння. За категоріями виробників, підприємств: підприємства зменшили сільськогосподарське виробництво на 14 відсотків, а господарство населення – на 6,8 відсотків. Якщо беремо там по строку виробництва: це рослинництво – мінус 13,9; тваринництво – мінус 12,6.</p>
<p>Перекоси будуть у нас, згідно з нашими прогнозами, знову буде зменшуватись кількість сільськогосподарських тварин, зменшення індексу сільськогосподарської продукції у тваринництві. Будуть перекоси у рослинництві, і саме – те, що ми говорили – у сировинну економіку. Це один також з негативних наслідків запровадження подібної реформи без…</p>
<p></p>
<p>ГОЛОВУЮЧИЙ. Ви наполягаєте поставити, так, на голосування?</p>
<p>Ставиться на голосування 1314 поправка народного депутата Колтуновича і Загороднього. Комітет пропонує відхилити. Прошу визначатися та голосувати.</p>
<p></p>
<p>13:15:31</p>
<p>За-52</p>
<p>Рішення не прийнято.</p>
<p>Наступна поправка 1330. Івченко Вадим Євгенович, будь ласка.</p>
<p></p>
<p>13:15:46</p>
<p>ІВЧЕНКО В.Є.</p>
<p>Івченко, "Батьківщина". Шановні колеги, я ще раз хочу вам сказати про те, що вкрай важливі норми по децентралізації, які пропонує "Батьківщина". Зокрема, ви знаєте, що договори оренди на державні землі є, але вони на 20, на 30 років заключені, до 2042 року. І саме такі землі ви своїм законом пропонуєте передати громадам.</p>
<p>"Батьківщина" ж запропонувала, що після 7 років громади можуть розірвати відповідні договори оренди або підвищити орендну ставку, яка заключена на мінімальні відсотки. Саме про це говорять відповідні наші правки. І, на жаль, ви не підтримуєте ці правки.</p>
<p>Тоді скажіть, будь ласка, що ви даєте громадам: договори оренди, які на 30 років заключені, і тільки через 30 років вони матимуть змогу...?</p>
<p></p>
<p>ГОЛОВУЮЧИЙ. Ставиться на голосування поправка 1330 народного депутата Івченка. Комітет пропонує відхилити. Прошу визначатися та голосувати.</p>
<p></p>
<p>13:17:07</p>
<p>За-57</p>
<p>Рішення не прийнято.</p>
<p>Наступна поправка номер 1336. Павленко, будь ласка.</p>
<p></p>
<p>13:17:22</p>
<p>ПАВЛЕНКО Ю.О.</p>
<p>Шановний головуючий, шановні колеги, чергова правка, яка спрямована на те, щоб посилити функції державного органу влади, посилити спроможність держави по захисту інтересів українських громадян, бо, чесно кажучи, у людей, які до нас звертаються, викликає обурення той факт, що влада безапеляційно чомусь впевнена в тому, що вона проведе цю земельну реформу, що вона спроможна зробити все, щоб було чесно і прозоро.</p>
<p>Але у людей є величезна недовіра до тієї влади, яка не спромоглася забезпечити всіх громадян України, а особливо в сільській місцевості тестами, масками, захистити людей, забезпечити сьогодні необхідним лікуванням. Я вже не говорю про повний провал вакцинації.</p>
<p>Тому давайте чесно подивіться собі в очі, відкладіть розгляд цих законів, проведіть референдум і тоді в стабільній країні вже говоріть про земельну реформу. Прошу поставити…</p>
<p></p>
<p>ГОЛОВУЮЧИЙ. Ставлю на голосування 1336 поправку, народних депутатів Лукашева, Павленка. Комітет пропонує її відхилити. Прошу визначатись та голосувати.</p>
<p></p>
<p>13:18:46</p>
<p>За-55</p>
<p>Рішення не прийнято.</p>
<p>Наступна поправка 1337. Волошин, будь ласка.</p>
<p>Славицька, будь ласка. Перепрошую.</p>
<p></p>
<p>13:18:57</p>
<p>СЛАВИЦЬКА А.К.</p>
<p>Шановні колеги, цією правкою пропонується залишити за центральними органами виконавчої влади повноваження реалізації державної політики у сфері здійснення державного контролю в агропромисловому комплексі.</p>
<p>Нам не зовсім зрозуміла логіка профільного комітету, який її не врахував. Також хочу вам всім нагадати, що на сьогоднішній день в Конституційному Суді знаходиться щонайменше декілька подань стосовно конституційності Закону щодо ринку земель сільськогосподарського призначення. Так само Конституційний Суд розглядає подання щодо офіційного тлумачення Конституції щодо землі як національного багатства.</p>
<p>Тому, на наше переконання, цілком доречно було б дочекатися рішення Конституційного Суду з цих питань, які є дотичними до сьогоднішнього законопроекту, а сьогодні його не розглядати.</p>
<p>Правку прошу поставити на голосування.</p>
<p></p>
<p>ГОЛОВУЮЧИЙ. Неодмінно. Ставлю на голосування 1337 народного депутата Волошина і Славицької. Комітет пропонує її відхилити. Прошу визначатись та голосувати.</p>
<p></p>
<p>13:20:11</p>
<p>За-55</p>
<p>Рішення не прийнято.</p>
<p>Наступна поправка 1338, Шуфрич, Кива. Хто буде? Шуфрич Нестор Іванович, будь ласка.</p>
<p></p>
<p>13:20:23</p>
<p>ШУФРИЧ Н.І.</p>
<p>Дякую, шановний головуючий.</p>
<p>Шановні колеги, в цій поправці ми пропонуємо залишити той порядок, який вже відображений в діючому Земельному кодексі. І, чесно кажучи, я не розумію, навіщо в ці стосунки треба втягувати інші органи. Це питання вже врегульовано.</p>
<p>Чесно кажучи, правильно абсолютно сьогодні говорили мої колеги, що такі складні реформи мають викликати довіру у людей. А як можна сьогодні довіряти владі, яка в питанні, яке має бути найголовнішим і найпростішим зараз, а саме боротьба з COVID і вакцинація, виявляється, що в Міністерстві охорони здоров'я сьогодні нема грошей на закупівлю вакцин.</p>
<p>Ще три місяці тому ми приймали бюджет, він ледве вступив в силу, пройшов один квартал. Таке враження, що ми уже купили 30 мільйонів вакцин і треба ще 6,5 мільярда, як просить міністр, щоб купити наступні 20 мільйонів.</p>
<p></p>
<p>ГОЛОВУЮЧИЙ. Ставлю на голосування 1338. Комітет пропонує відхилити. Прошу визначатись та голосувати.</p>
<p></p>
<p>13:21:44</p>
<p>За-54</p>
<p>Рішення не прийнято.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>13:21:49</p>
<p>ГОЛОВУЮЧИЙ. 1339, Плачкова. Не наполягає.</p>
<p>Шуфрич, 1341.</p>
<p></p>
<p>13:21:57</p>
<p>ШУФРИЧ Н.І.</p>
<p>Дякую, пане Голово.</p>
<p>В цій поправці ми визначаємо підстави, за яких можна втратити право на користування землею, якщо не будуть усунуті в 30-денний термін зауваження, виявлені державним уповноваженим інспектором.</p>
<p>Безумовно, все це важливо, якби сьогодні була реальна можливість продавати землю за реальною ціною. Буквально у наших сусідів, у маленькій Угорщині, яка в сім разів менша за територію і в чотири рази менша кількість громадян цієї країни, ВВП такий же як у нас, а земля, увага, в десять раз, вартість її більша. тому там такі питання треба було би врегульовувати. А сьогодні ми спонукаємо людей за безцінь продати свої земельні паї з тим, щоби забезпечити життя-буття…</p>
<p></p>
<p>ГОЛОВУЮЧИЙ. Ставлю на голосування 1341, Шуфрича. Комітетом не підтримана. Прошу визначатись та голосувати.</p>
<p></p>
<p>13:23:22</p>
<p>За-58</p>
<p>Рішення не прийнято.</p>
<p>Павловський, 1343. Ні? Не наполягає.</p>
<p>Волошин, 1344.</p>
<p></p>
<p>13:23:36</p>
<p>ВОЛОШИН О.А.</p>
<p>Шановні колеги, я думаю, що всі розуміють, що ті, хто вважають, що громадяни України сьогодні перебувають в тому фінансовому і відповідно моральному стані, коли вони здатні на обачливі дії щодо власних паїв, то можна подивитися на те, що відбувається з незаконним видобутком янтаря, з вирубкою лісів. Зрозуміло, що за цим стоять кримінальні угрупування, але ж безпосередній злочин проти природи, проти національних багатств вчиняється руками простих українців. І робиться це тому, що якщо ти спілкуєшся з цими людьми, вони говорять: а на що нам інакше жити? Тобто вони не думають навіть елементарно про своє майбутнє, не кажучи про майбутнє дітей, а ми хочемо, щоб за цих умов люди могли дійсно раціонально скористатися своїми земельними ділянками.</p>
<p>Звичайно, вони з радістю їх зараз продадуть, хоч за дві тисячі доларів, тому що дві тисячі доларів, на жаль, для середнього українця – це колосальні гроші і це ніщо для міжнародних спекулянтів.</p>
<p>Саме тому ми рішуче і протестуємо проти запуску ринку землі не стільки навіть в…</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>13:24:46</p>
<p>ГОЛОВУЮЧИЙ. Ставлю на голосування поправку 1344 народного депутата Волошина. Комітет пропонує відхилити. Прошу визначатись та голосувати.</p>
<p></p>
<p>13:25:00</p>
<p>За-55</p>
<p>Рішення не прийнято.</p>
<p>1346. Павленко, будь ласка.</p>
<p></p>
<p>13:25:12</p>
<p>ПАВЛЕНКО Ю.О.</p>
<p>Шановний головуючий, шановні колеги! Дана правка принципова, вона передбачає і я пропоную частину другу статті 144 Земельного кодексу України виключити, і прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування поправку 1346 народних депутатів Лукашева, Павленка. Комітет пропонує відхилити. Прошу визначатися та голосувати.</p>
<p></p>
<p>13:25:48</p>
<p>За-56</p>
<p>Рішення не прийнято.</p>
<p>Наступна поправка 1348. Королевська, будь ласка, Наталія Юріївна.</p>
<p></p>
<p>13:26:02</p>
<p>КОРОЛЕВСЬКА Н.Ю.</p>
<p>Шановні колеги, шановні телеглядачі! Позиція нашої команди "Опозиційна платформа – За життя" залишається незмінною. Ми впевнені в тому, що не можна зараз за безцінь продавати українську землю.</p>
<p>Ми звертаємося до зали, колеги, у нас є з вами можливість об'єднати зусилля для того, щоб сьогодні захищати людей, для того, щоб підтримати українські родини, підтримати сьогодні тих людей, які так чекають на адекватні рішення парламенту, а замість цього, вже не першу добу ми розглядаємо законопроект, який спрямований на те, щоб за безцінь розпродати Україну.</p>
<p>Тому ми звертаємося до вас, припинити цей фарс та перейти до розгляду актуальних питань.</p>
<p>Дякуємо.</p>
<p></p>
<p>ГОЛОВУЮЧИЙ. Ставлю на голосування 1348 народної депутатки Королевської. Комітет пропонує відхилити. Прошу визначатися та голосувати.</p>
<p></p>
<p>13:27:25</p>
<p>За-50</p>
<p>Рішення не прийнято.</p>
<p>Наступна поправка 1349. Павленко, будь ласка.</p>
<p></p>
<p>13:27:35</p>
<p>ПАВЛЕНКО Ю.О.</p>
<p>Шановний головуючий, шановні народні депутати! Правка 1349 передбачає доповнити статтю 144 Земельного кодексу такою редакцією: "В разі, якщо особа, яка допустила правопорушення, не виконала протягом зазначеного строку повторної вказівки-припису державного інспектора щодо припинення правопорушення, орган державного контролю за використанням та охороною земель або орган державного контролю за охороною довкілля звертається до відповідного органу виконавчої влади, або органу місцевого самоврядування з клопотанням про припинення права користування земельною ділянкою".</p>
<p>Власне на такому формулюванні я наполягаю. Прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування поправку 1340, народний депутат Лукашев і Павленко. Комітет пропонує відхилити. Прошу визначатися та голосувати.</p>
<p></p>
<p>13:28:38</p>
<p>За-51</p>
<p>Рішення не прийнято.</p>
<p>Наступна поправка 1350. Павленко, будь ласка.</p>
<p></p>
<p>13:28:47</p>
<p>ПАВЛЕНКО Ю.О.</p>
<p>Шановний головуючий, шановні колеги! Власне, дана правка пропонує доповнити статтю 144 Земельного кодексу України такою редакцією: "Рішення органу виконавчої влади або органу місцевого самоврядування про припинення права користування земельною ділянкою може бути оскаржене землекористувачем в судовому порядку".</p>
<p>Власне, як ця, так і попередні правки, вони спрямовані на те, щоб була сильна і ефективна як центральна влада відповідальна за цю політику, так і органи місцевого самоврядування, щоб люди розуміли і відчували, що в країні є влада, яка здатна захистити їхні інтереси.</p>
<p>Прошу поставити на голосування дану правку.</p>
<p></p>
<p>ГОЛОВУЮЧИЙ. Ставлю на голосування поправку 1350 народних депутатів Лукашева і Павленка. Комітет пропонує відхилити. Прошу визначатись та голосувати.</p>
<p></p>
<p>13:29:52</p>
<p>За-54</p>
<p>Рішення не прийнято.</p>
<p>Наступна поправка 1354, Німченко Василь Іванович. Будь ласка, Василь Іванович.</p>
<p></p>
<p>13:30:04</p>
<p>НІМЧЕНКО В.І.</p>
<p>Шановні колеги, я хочу сказати вам про те, що якраз 1354 поправка стосується того, що як завуальовано в латентній формі зробили можливість, можливість конфіскації земельних угідь. Подивіться, якщо особа отримала право власності на землю, але вона не може мати це право власності, вона повинна її продати.</p>
<p>І друге – излишки, лишки землі і подивіться як це проходить – за рішенням суду на земельних торгах. Скажіть, будь ласка, правову природу рішення суду на земельних торгах. Це не абракадабра, это клиника в правовой системе регулирования земельних відносин. Тому я хотів би, щоб автори дивилися, що вони пишуть і я прошу нашу пропозицію врахувати.</p>
<p></p>
<p>ГОЛОВУЮЧИЙ. Ставлю на голосування, Василь Іванович, вашу пропозицію, викладену у поправці 1354 на голосування. Комітет пропонує відхилити. Прошу визначатися та голосувати.</p>
<p></p>
<p>13:31:28</p>
<p>За-60</p>
<p>Рішення не прийнято.</p>
<p>1355. Василь Іванович, будь ласка.</p>
<p></p>
<p>13:31:33</p>
<p>НІМЧЕНКО В.І.</p>
<p>Шановні колеги, а тут іде якраз питання про те, хто набуває право власності, якщо він дав кому-то кредит під цю землю. І подивіться, що ж там законодавець, це ми з вами, пропонує: протягом року вирішити питання про його реалізацію (уже як власник цієї землі).</p>
<p>Скажіть, будь ласка, єсть загальні цивілістичні основи права власності і ми казали: свята святих – приватна власність. Скажіть, будь ласка, якою нормою буде перечеркнуто конституційний припис і основновоположний принцип непорушності права приватної власності? І тому, якщо ми пишемо норми, вони повинні узгоджуватися нормами Конституції, і не менше, і не більше.</p>
<p>І друге питання – питання конфіскації. Що таке питання конфіскації? Напишіть, що це платна конфіскація.</p>
<p></p>
<p>ГОЛОВУЮЧИЙ. Ставлю на голосування правку 1355 народних депутатів Німченка і Шуфрича. Комітет пропонує відхилити. Прошу визначатися та голосувати.</p>
<p></p>
<p>13:32:56</p>
<p>За-59</p>
<p>Рішення не прийнято.</p>
<p>Наступна поправка 1356, Кива, Шуфрич. Хто буде? Нестор Іванович, ви?</p>
<p>Василь Іванович, тут вас немає. Я перепрошую. Нестор Іванович, будь ласка, 1356.</p>
<p></p>
<p>13:33:09</p>
<p>ШУФРИЧ Н.І.</p>
<p>Дякую. Дякую, шановний пане головуючий.</p>
<p>Відповідна поправка теж стосується принципу позбавлення права власності в разі, якщо хтось отримав земельну ділянку і не має на неї права, наприклад, в спадщину. На протязі року він має бути позбавлений такого права.</p>
<p>Сьогодні хочу звернути вашу увагу на те, шановні колеги, що ми маємо послухати народ України і виходити виключно з його позицій. Зараз ініціюється народний референдум на питання щодо вчасності введення ринку землі. І, мабуть, коректно було би відкласти цей закон, припинити його розгляд, можливо, навіть проголосувати і повернутися до нової редакції цього закону, дочекавшись референдуму, про що так багато обіцяли…</p>
<p></p>
<p>ГОЛОВУЮЧИЙ. Ставлю на голосування поправку 1356 народних депутатів Шуфрича і Киви. Комітет пропонує відхилити. Прошу визначатися та голосувати.</p>
<p></p>
<p>13:34:33</p>
<p>За-56</p>
<p>Рішення не прийнято.</p>
<p>Наступна поправка 1359. Пузійчук, будь ласка.</p>
<p></p>
<p>13:34:44</p>
<p>ПУЗІЙЧУК А.В.</p>
<p>Андрій Пузійчук, фракція "Батьківщина", Житомирщина. Шановні колеги! Я навіть в першу чергу звертаюся до голови комітету. Микола Тарасович, а поясніть, будь ласка, доцільність і необхідність внесення змін до цілого ряду статей, які перекреслюються іншим законопроектом 2195. При тому, ці два законопроекти комплексно готувалися до другого читання в комітеті, який ви очолюєте, – в аграрному комітеті. Зміни до статей 135, 136, 137 перекреслюються законопроектом 2195. Законопроектом 2195 ці статті пропонується викласти в новій редакції.</p>
<p>Шановні громадяни, зверніть увагу, "Слуги народу" звинувачують опозицію у спамі, хоча по факту самі створюють цей спам. Зараз розглядають одні статті, на наступному законопроекті будуть ці ж самі статті намагатися…</p>
<p></p>
<p>ГОЛОВУЮЧИЙ. Ставлю на голосування поправку 1359 народного депутата Пузійчука. Комітет пропонує відхилити. Прошу визначатись та голосувати.</p>
<p></p>
<p>13:36:07</p>
<p>За-65</p>
<p>Рішення не прийнято.</p>
<p>1360, Пузійчук. Будь ласка, Андрій Вікторович.</p>
<p></p>
<p>13:36:11</p>
<p>ПУЗІЙЧУК А.В.</p>
<p>Руслан Олексійович, я все-таки хотів би почути відповідь голови профільного комітету. А то складається враження і у мене, і у громадян України, що мовчання – це визнання вини. Що таким мовчанням ви підтверджуєте те, що законопроект 2195 суперечить законопроекту 2194, він буде створювати колізії, неузгодження.</p>
<p>Поясніть, де люди зможуть відстояти свої інтереси? В яких судах? Ви на сьогоднішній день не завершили судову реформу. Конституційний Суд знаходиться в глибокій кризі після того, як відкрив конституційне провадження за позовом "Батьківщини". І після цього почався значний тиск на Конституційний Суд.</p>
<p>Ви дайте, будь ласка, відповідь, щоб громадяни України зрозуміли те, що стосується, перша частина запитання, суперечності.</p>
<p>І друге. Чим ви мотивуєте прийняття…</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>13:37:20</p>
<p>СОЛЬСЬКИЙ М.Т.</p>
<p>Шановний колего, коли ви говорите про суперечність, наведіть приклад, тоді можна аргументовано відповісти. Але якщо ви говорите загально, що є суперечності, я вам загально відповідаю, що їх немає.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування поправку 1360 народного депутата Пузійчука. Комітет пропонує відхилити. Прошу визначатись та голосувати.</p>
<p></p>
<p>13:37:56</p>
<p>За-60</p>
<p>Рішення не прийнято.</p>
<p>Наступна – 1361, Волошин. Будь ласка, Олег Анатолійович.</p>
<p></p>
<p>13:38:04</p>
<p>ВОЛОШИН О.А.</p>
<p>Прошу поставити мою правку на голосування.</p>
<p></p>
<p>ГОЛОВУЮЧИЙ. Ставлю на голосування поправку 1361, народні депутати Волошин і Славицька. Комітет пропонує відхилити. Прошу визначатись та голосувати.</p>
<p></p>
<p>13:38:27</p>
<p>За-58</p>
<p>Рішення не прийнято.</p>
<p>Далі, 1365. Пузійчук, будь ласка.</p>
<p></p>
<p>13:38:39</p>
<p>ПУЗІЙЧУК А.В.</p>
<p>Андрій Пузійчук, фракція "Батьківщина", Житомирщина. Шановні громадяни, звертаюся до вас, а не до колег із монобільшості. Що відбувається на сьогоднішній день? Загострення ситуації на сході, пік епідемії, відсутність ліків, відсутність тестів. Що робить монобільшість? Замість того, щоб зняти з розгляду цей законопроект і розглянути ті законопроекти, які дійсно направлені на захист українських громадян, сьогодні монобільшість прикладає всі зусилля для того, щоб продати найцінніше, що є в українського народу – це українську землю.</p>
<p>Шановні, в країні, де йде війна, не торгують землею. Зніміть цей законопроект і не робіть такі ганебні вчинки, як ви робите.</p>
<p>Дякую. А мою поправку прошу підтримати.</p>
<p></p>
<p>ГОЛОВУЮЧИЙ. Ставлю на голосування поправку 1365 народного депутата Пузійчука. Комітет пропонує відхилити. Прошу визначатись та голосувати.</p>
<p></p>
<p>13:39:54</p>
<p>За-66</p>
<p>Рішення не прийнято.</p>
<p>Наступна поправка. 1373, Пузійчук. Будь ласка.</p>
<p></p>
<p>13:40:08</p>
<p>ПУЗІЙЧУК А.В.</p>
<p>Дякую, шановний головуючий.</p>
<p>Андрій Пузійчук, фракція "Батьківщина", Житомирщина. Шановні громадяни, на превеликий жаль, от сьогоднішній день показує реалії того, де ми живемо, в якій країні ми живемо.</p>
<p>В 2019 році, коли ви йшли на вибори, ви свято вірили в те, що ваше голосування змінить ваше життя на краще. Що ми бачимо на сьогоднішній день? На сьогоднішній день ми бачимо, що йдуть ті законопроекти, які направлені на знищення українських фермерів, на знищення поселенської мережі, законопроекти, які направлені на знищення українських селян.</p>
<p>Категорично закликаю вас не підтримувати цей ганебний законопроект. Не пляміть себе. Ви увійдете в історію як люди, які продали українську землю.</p>
<p>Прошу підтримати мою поправку. Дякую.</p>
<p></p>
<p>ГОЛОВУЮЧИЙ. Ставлю на голосування поправку 1373 народного депутата Пузійчука. Комітет пропонує відхилити. Прошу визначатися та голосувати.</p>
<p></p>
<p>13:41:29</p>
<p>За-66</p>
<p>Рішення не прийнято.</p>
<p>Наступна поправка 1377. Павленко, будь ласка.</p>
<p></p>
<p>13:41:41</p>
<p>ПАВЛЕНКО Ю.О.</p>
<p>Шановний головуючий, шановні колеги! Юрій Павленко, "Опозиційна платформа – За життя".</p>
<p>Власне, надзвичайно важлива правка, яка стосується 145 статті Земельного кодексу України. Чому? Чому ми так послідовно наполягаємо на своїх правках? Бо виглядає, ну, м'яко кажучи, дивно і недоречно розгляд цього закону в тих умовах, в яких є сьогодні країна. Країна знаходиться в глибокій соціально-економічній кризі.</p>
<p>Нагадаю лише деякі цифри за деякими макроекономічними показниками, параметрами падіння триває вже 12 місяців поспіль. Перший квартал цього року: так само бачимо серйозні проблеми в промисловості, падіння склало більше як 4 відсотки, найгірше справи ідуть у машинобудуванні, у вугільній промисловості, металургії. Та, власне, і в сільському господарстві падіння в січні-лютому склало більше 6 відсотків. Тобто бідніє країна, бідніють...</p>
<p></p>
<p>ГОЛОВУЮЧИЙ. Ставлю на голосування 1377 народних депутатів Лукашева, Павленка. Комітет пропонує відхилити. Прошу визначатись та голосувати.</p>
<p></p>
<p>13:43:04</p>
<p>За-58</p>
<p>Рішення не прийнято.</p>
<p>Наступна поправка 1378. Павленко, будь ласка.</p>
<p></p>
<p>13:43:12</p>
<p>ПАВЛЕНКО Ю.О.</p>
<p>Продовження попередньої правки. І хочу ще раз наголосити, що падіння ключових макроекономічних параметрів, провал економічної і соціальної політики влади, він вплинув в першу чергу на якість життя українських громадян. Українських громадян, яким в цьому році влада хоче відкрити ринок землі і нібито дати можливість купити землі. За що?</p>
<p>Деякі показники соціальної політики і глибокої соціальної кризи, які підтверджують заборгованість населення, наприклад: за житлово-комунальні послуги зросла більше як до 82 мільярдів гривень, заборгованість заробітної плати на початок березня збільшилася більше як на 3 мільярди гривень. Подолання епохи бідності вилилося поки що в зменшені прожиткового реального мінімуму, який сьогодні становить жалюгідні 78 доларів, а мінімальна пенсія – менше 63...</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>13:44:18</p>
<p>ГОЛОВУЮЧИЙ. 1378 комітетом не підтримана. Прошу визначатись та голосувати.</p>
<p></p>
<p>13:44:36</p>
<p>За-57</p>
<p>Майже.</p>
<p>Наступна правка 1379, Шпенов. Не наполягає.</p>
<p>Королевська 1383.</p>
<p></p>
<p>13:44:52</p>
<p>КОРОЛЕВСЬКА Н.Ю.</p>
<p>Шановні колеги, шановні телеглядачі! У нас продовжується розгляд законопроекту, який ще стоїть щитом на захисті української землі. І можна сказати, що залишились считанные години, може, декілька днів до того, щоб ця влада отримала право розпродати Україну.</p>
<p>"Опозиційна платформа – За життя" наполягає на тому, що треба провести референдум. І ми з вами знаємо, що Президент підписав Закон про референдум. І це питання, яке повинно стати першим, – референдуму, та спитати людей, чи хочуть вони, щоб їх батьківщину, щоб їх землю сьогодні розпродавали, і тільки після цього приймати рішення.</p>
<p>Дякую.</p>
<p></p>
<p>ГОЛОВУЮЧИЙ. 1383 комітетом не підтримана. Прошу визначатись та голосувати.</p>
<p></p>
<p>13:46:13</p>
<p>За-56</p>
<p>Рішення не прийнято.</p>
<p>1385, Павленко.</p>
<p></p>
<p>13:46:22</p>
<p>ПАВЛЕНКО Ю.О.</p>
<p>Шановні колеги, власне, надзвичайно важлива правка, яка стосується 145 статті Земельного кодексу, яка вчергове звертає увагу вас, шановні колеги, на те, що в умовах цієї глибокої соціально-економічної кризи, зубожіння людей, коли влада фактично бореться не з бідністю, а з бідними, роблячи їх ще біднішими, а в разі реалізації так званої цієї земельної реформи взагалі перетворити їх на жебраків чи наймитів – очевидно, це неприпустимо.</p>
<p>В цих умовах нам стає зрозуміло, чому так важливо було накладати санкції на опозицію, знищувати телевізійні канали. Щоб люди все менше і менше чули правдивої інформації, жили в якомусь створеному міфі і полі.</p>
<p>Тому я наполягаю на своїй правці. І звертаюсь до всіх не голосувати за цей закон – закон, який руйнує країну і збіднює наших людей.</p>
<p></p>
<p>ГОЛОВУЮЧИЙ. 1385. Комітетом не підтримана. Прошу визначатися та голосувати.</p>
<p></p>
<p>13:47:41</p>
<p>За-55</p>
<p>Рішення не прийнято.</p>
<p>1386, Івченко.</p>
<p></p>
<p>13:47:50</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги, децентралізація – це коли ми громадам передаємо землю у розпорядження. А ви пропонуєте передати громадам землю у розпорядження через 10, 20 і 30 років у зв'язку з тим, що договори оренди заключені за досить навіть низькі відсотки.</p>
<p>"Батьківщина" пропонує щодо того, щоб органи місцевого самоврядування змогли переглянути відсоткову ставку, яка в більшості таких договорів є занижена, і дати можливість наповнити власні бюджети об'єднаних територіальних громад. Оце є справжня децентралізація.</p>
<p>І я звертаюся до тих депутатів, які хочуть, дійсно, передати землю у розпорядження територіальних громад, підтримати саме правку 1386. І через 7 років громади зможуть переглянути ті кабальні умови, які заключав Держгеокадастр або райадміністрації.</p>
<p>Дякую.</p>
<p></p>
<p>ГОЛОВУЮЧИЙ. 1386, Івченко. Комітетом не підтримана. Прошу визначатися та голосувати.</p>
<p></p>
<p>13:49:09</p>
<p>За-59</p>
<p>Рішення не прийнято.</p>
<p>1387, Івченко.</p>
<p></p>
<p>13:49:14</p>
<p>ІВЧЕНКО В.Є.</p>
<p>Шановні колеги, тоді скажіть, будь ласка, про яку децентралізацію в цьому законопроекті говориться, коли більшість землі, 99 відсотків, знаходиться в оренді за заниженою орендною ставкою? І ви не даєте громадам розпоряджатися і наповнювати свої бюджети. Ви даєте віддалено через 10-20 років, що, коли закінчаться договори оренди, вони зможуть заключити нові. А що робити зараз? Як наповнювати сільським громадам бюджети, колеги?</p>
<p>Оце, досить важливо – дати можливість через 7 років безпосередньо взяти і розірвати договори, або змінити істотні умови договору щодо відсоткової ставки, яка в більшості таких договорів обмежена.</p>
<p>І я звертаюся до органів місцевого самоврядування, щоб ви чули, що сьогодні пропонує опозиція, що сьогодні пропонує "Батьківщина" – саме ті речі, які потрібні сьогодні для децентралізації і для…</p>
<p></p>
<p>ГОЛОВУЮЧИЙ. 1387. Комітет не підтримав. Прошу визначатись та голосувати.</p>
<p></p>
<p>13:50:35</p>
<p>За-57</p>
<p>Рішення не прийнято.</p>
<p>Волошин, 1388.</p>
<p></p>
<p>13:50:42</p>
<p>ВОЛОШИН О.А.</p>
<p>От я щойно прочитав в новинах коментар радника Президента, мого дуже давнього знайомого Олега Устенка щодо того, що новий кредит МВФ можливо отримати виключно, якщо Верховна Рада виконає, тобто ухвалить низку законопроектів, які Міжнародний валютний фонд в черговий раз вимагає від нас, а в протилежному випадку потрібно готуватися до скорочення бюджетних видатків, і так дуже, до речі, куцого на соціальні витрати, бюджету. І ця людина дійсно фахівець, він знає про що він говорить.</p>
<p>Тобто в черговий раз, вже два майже роки Верховна Рада працює виключно для того, щоб задовольняти "хотєлкі" МВФ, щоб отримати якусь невеличку суму грошей.</p>
<p>Ну давайте згадаємо, як ми ухвалювали Закон про землю. Нам тоді Президент прямо говорив: це треба, тому що МВФ вимагає. Зараз знову нове вже. Тобто цей перелік нескінченний. І поки Україна не займе більш жорсткої позиції на цих переговорах, так і будуть постійно нові умови задля того, щоб тільки поманити кредитом, а навіть його і не надати, не кажучи вже про те, що жити в кредит…</p>
<p></p>
<p>ГОЛОВУЮЧИЙ. 1388. Комітетом не підтримана. Прошу визначатись та голосувати.</p>
<p></p>
<p>13:52:06</p>
<p>За-49</p>
<p>Рішення не прийнято.</p>
<p>1393, Німченко.</p>
<p></p>
<p>13:52:14</p>
<p>НІМЧЕНКО В.І.</p>
<p>Шановні колеги, я хотів би ще раз вам нагадати про те, що земля є єдиним природним джерелом існування нашої нації. Скажіть, будь ласка, якщо не буде землі… (Доповідач, хватить вам позіхати, ви дайте відповідь.) Якщо продасте землю, кому буде належати природне єдине джерело існування? На жаль, ви це не можете відповісти. А я вам скажу, що за цим іде біда, іде питання про здачу національних інтересів, от про що йде. Тоді в ніч з подачі, на жаль, глави держави – нашого Президента, ви прийняли цей закон. І що історія про це скаже? На сьогоднішній день ви включаєте другу серію цього: як уже з 1 липня пустити і відкрити ринок. Це є ганебне явище. І тому ми просимо все-таки зняти…</p>
<p></p>
<p>ГОЛОВУЮЧИЙ. 1392… 1393, вибачте. Комітетом не підтримана. Прошу визначатись та голосувати.</p>
<p></p>
<p>13:53:41</p>
<p>За-55</p>
<p>Рішення не прийнято.</p>
<p>1394, Німченко.</p>
<p></p>
<p>13:53:46</p>
<p>НІМЧЕНКО В.І.</p>
<p>І впродовж сказаного. Шановні колеги, шановні автори і прихильники цього законопроекту, відкрийте, будь ласка, Конституцію. Ви там найдете, що ми повинні працювати на честь, на гідність, достойний рівень життя нашого народу. А ви своїм законопроектом оцим, ви знущаєтесь, ви позбавляєте право мати джерело існування, яким є земля. Це перше.</p>
<p>І друге. Шановні колеги, на жаль, але я повинен констатувати, що тут на сьогоднішній день уже пов'язано з МВФ – ми повинні прийняти цей законопроект, інакше нам не дадуть чергового траншу. Оце за цим і вся політика. Оце за цим і вся стратегія: ми стали попрошайкою, а тепер станемо ще і…</p>
<p></p>
<p>ГОЛОВУЮЧИЙ. Ставлю на голосування 1394, Німченко. Комітетом не підтримана. Прошу визначатись та голосувати.</p>
<p></p>
<p>13:55:11</p>
<p>За-57</p>
<p>Рішення не прийнято.</p>
<p>Шуфрич, 1395.</p>
<p></p>
<p>13:55:19</p>
<p>ШУФРИЧ Н.І.</p>
<p>Дякую, пане Голово.</p>
<p>Давайте зупинимо оцей шабаш, спочатку створимо реальну вартість землі, щоб не спонукати людей за безцінь її продавати, а фактично грабувати.</p>
<p>І скажіть, будь ласка, які у вас пріоритети сьогодення? Сьогодні у вас головний пріоритет – це вкрасти у людей землю, скористатись ситуацією, знаючи, що їм нема за що їсти, примусити їх за безцінь продати.</p>
<p>І другий пріоритет, саме сьогодні, на позачерговій сесії – це змінити і покращити військовий ритуал поховання наших військовослужбовців. Совісті у вас нема! Давайте боротися за те, щоб наші військові жили, працювали на землі і хліб вирощували, а не створювати їм кращі умови для похорон. Ганьба!</p>
<p>Дякую за увагу.</p>
<p></p>
<p>ГОЛОВУЮЧИЙ. 1395, Шуфрич. Комітетом не підтримана. Прошу визначатись та голосувати.</p>
<p></p>
<p>13:56:37</p>
<p>За-56</p>
<p>Рішення не прийнято.</p>
<p>1396, Власенко.</p>
<p></p>
<p>13:56:45</p>
<p>ВЛАСЕНКО С.В.</p>
<p>Дякую, пане Голово.</p>
<p>Я в чергове зазначаю, що "Батьківщина" має системне бачення законодавчого врегулювання обігу сільськогосподарських земель. Перш за все треба провести референдум, як це неодноразово обіцяв Президент України, на підставі того закону, який був ухвалений Верховною Радою і підписаний Президентом.</p>
<p>Друге. Треба, якщо українці скажуть "так" обігу сільськогосподарських земель, тоді треба запроваджувати таку модель цього ринку, щоб першим і захищеним в першу чергу був український фермер, а не іноземці, іноземні банки і іноземні юридичні особи.</p>
<p>І "Батьківщина" також абсолютно проти продовження використання таких прихованих механізмів, як емфітевзис і суперфіції. Тому що на сьогоднішній день це одні з найбільших корупційних тіньових механізмів по факту забезпечення контролю для латифундистів над сільськогосподарською землею.</p>
<p>Дякую.</p>
<p></p>
<p>ГОЛОВУЮЧИЙ. 1396. Комітетом не підтримана. Прошу визначатися та голосувати.</p>
<p></p>
<p>13:58:08</p>
<p>За-64</p>
<p>Рішення не прийнято.</p>
<p>Колтунович Олександр Сергійович, 1397.</p>
<p></p>
<p>13:58:14</p>
<p>КОЛТУНОВИЧ О.С.</p>
<p>Дякую. Вельмишановний пане Голово, попереду ще 1 тисяча 731 поправка з 3 тисяч 128, тому якраз у мене є можливість ще аргументувати і привести негативні наслідки і прогнозні параметри щодо реалізації земельної реформи. Я вже говорив про товарну структуру експорту, ВВП, індекс сільськогосподарської продукції, хотів би сказати, що є досить серйозні ризики в результаті запровадження земельної реформи щодо інфляційно-девальваційних процесів, ну і власне є такий термін як стагфляція. Стагфляція – це зменшення обсягів виробництва на фоні зростання цін.</p>
<p>І ми сьогодні вже спостерігаємо галопуючу інфляцію, навіть в окремих секторах – гіперінфляцію. Це те, що нас чекає в результаті реалізації даної земельної реформи, я вже не кажу про похідні бюджетні і фінансові аспекти, зменшення надходжень до бюджету, зменшення реалізації фінансових програм тощо. Ну і безумовно сільська місцевість, розвиток територій, сільських територій, щодо реальних доходів населення і інших, я вже в наступній поправці це озвучу.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 1398, Колтуновича. Комітетом не підтримана. Прошу визначатися та голосувати.</p>
<p></p>
<p>13:59:38</p>
<p>За-57</p>
<p>Рішення не прийнято.</p>
<p>1399, Лукашев.</p>
<p>Павленко.</p>
<p></p>
<p>13:59:46</p>
<p>ПАВЛЕНКО Ю.О.</p>
<p>Шановний пане Голово, шановні колеги! Власне, дана правка, яка стосується 148 статті Земельного кодексу, спрямована на посилення ролі і можливостей об'єднаної територіальної громади з точки зору відстоювання інтересів як землі, так і інтересів жителів даної громади.</p>
<p>Крім того, це важливо ще і в тих умовах, коли якщо в центральному населеному пункті ОТГ ще більш-менш захищені інтереси, то, на жаль, в інших населених пунктах, де керують старости, дуже часто ситуація така, що староста не представляє цю громаду, є не місцевим цього села чи селища жителем, а "скинутим парашутистом" для не знаю чиїх інтересів представлення, але точно не інтересів тих людей, які живуть в цьому конкретному населеному пункті.</p>
<p>В цих умовах проводити земельну реформу є небезпечно, є…</p>
<p></p>
<p>ГОЛОВУЮЧИЙ. Ставлю на голосування 1399. Комітетом не підтримана. Прошу визначатись та голосувати.</p>
<p></p>
<p>14:01:11</p>
<p>За-52</p>
<p>Рішення не прийнято.</p>
<p>Королевська, 1400.</p>
<p></p>
<p>14:01:17</p>
<p>КОРОЛЕВСЬКА Н.Ю.</p>
<p>Шановні колеги, шановні телеглядачі! Ми всі з вами дуже добре розуміємо, в яких сьогодні складних обставинах опинилась наша країна, а головне – наші люди, українці. І наше з вами завдання сьогодні – це об'єднати зусилля для того, щоб вирішити найголовніші питання.</p>
<p>Перше – це повернення миру в нашу країну. І парламент не повинен стояти з боку цієї проблеми.</p>
<p>Друге питання. Колеги, ми з вами просто зобов'язані сьогодні відправити уряд у відставку, уряд, який провалив повністю всі напрямки розвитку держави.</p>
<p>Ну, і третє головне питання – це питання підтримки та захисту людей. Якщо ми не об'єднаємо зусилля… Ми з вами розуміємо наскільки складно сьогодні людям, тому припиняйте, будь ласка, оцей фарс з распродажу України...</p>
<p></p>
<p>ГОЛОВУЮЧИЙ. Шановні колеги, давайте наступного разу якось по темі правки, а то я просто можу запитати позицію комітету, комітету навіть нема що відповісти. Добре? Дякую вам.</p>
<p>Ставлю на голосування 1400. Комітетом не підтримана. Прошу визначатися та голосувати.</p>
<p></p>
<p>14:02:59</p>
<p>За-51</p>
<p>Рішення не прийнято.</p>
<p>А якщо б по темі правки було, то було би 55.</p>
<p>1402, Німченко.</p>
<p></p>
<p>14:03:14</p>
<p>НІМЧЕНКО В.І.</p>
<p>Шановні колеги, коли іде питання про право власності, представте собі, ті ж банки-іноземці, вони скуплять продовж кордону за 50-кілометровою цією лінією. І як ми будемо ійи до свого кордону? Про це думали чи не думали? І тоді Україна становиться "сервітуткой" (це я для тих, хто там дивиться і по телефону что-то шукає з області проституток). От куди ви ведете Україну? І я хотів би, щоб звернули увагу на це, тому що на сьогоднішній день ті орендні відносини, які є стосовно землі, то я вам скажу, вони не мають нічого загального з общими цивілістичними нормами, це все шляхи наживи. Сорок дев'ять років, і що ми будемо чекати? От кули ми приведемо Україну, вірніше, ви вже її привели. Ми настоюємо на своїй поправці.</p>
<p></p>
<p>ГОЛОВУЮЧИЙ. 1402, Німченко. Комітетом не підтримана. Прошу визначатися та голосувати.</p>
<p></p>
<p>14:04:36</p>
<p>За-53</p>
<p>Рішення не прийнято. Правка не підтримана.</p>
<p>1403, Німченко.</p>
<p></p>
<p>14:04:44</p>
<p>НІМЧЕНКО В.І.</p>
<p>Я продовжу. Шановні колеги, вертаючись до права власності, ви подивіться, про що йде мова. Якщо ми – автори законопроекту, який стає регулятором земельних відносин в подальшому, то як же ми дивимося на те, що тут ігноруються основоположні принципи: що таке припинення права власності, що таке договори на оренду, що таке договори куплі-продажу і отримання права власності.</p>
<p>Ми ж ніде не бачимо, що територіальна громада стає власником. Місцевий орган влади. А хто такі місцеві органи на сьогоднішній день? Хто не пам'ятає, я скажу. У нас були три земельні кодекси. Три, з 2000 року по 2002. Чому його тричі приймали? Тому що такі ж були очевидці чи погляди на це, як і сьогодні. Тому ми дуже просимо підтримати нашу пропозицію.</p>
<p></p>
<p>ГОЛОВУЮЧИЙ. 1403. Комітетом не підтримана. Прошу визначатися та голосувати.</p>
<p></p>
<p>14:06:06</p>
<p>За-50</p>
<p>Рішення не прийнято.</p>
<p>1404, Шуфрич.</p>
<p></p>
<p>14:06:11</p>
<p>ШУФРИЧ Н.І.</p>
<p>Дякую, шановний головуючий. Відповідна правка стосується принципу вилучення земельних ділянок для суспільних та інших потреб. Але сьогодні хочу вказати, що це питання вже врегульовано в діючому Земельному кодексі.</p>
<p>Я взагалі не розумію, навіщо ми зараз напружуємо роботу Верховної Ради України. Невже нема більш важливих питань? Вже декілька фракцій пропонує зняти це питання з розгляду, повернутися до того, що болить всім українцям – до врегулювання питання боротьби з пандемією, про тарифи, про пенсії. Невже ми маємо втрачати? І ми готові працювати, працювати і працювати, навіть в складних умовах. Але заради чого? Заради дерибану? Заради того, щоб хтось обікрав людей, використав ситуацію і обібрав їх.</p>
<p>Вважаємо, що питання ринку землі є не на часі. Більш важливим є питання подолання кризи ковідної, тарифної та соціальної.</p>
<p></p>
<p>ГОЛОВУЮЧИЙ. 1404, ставлю на голосування.</p>
<p>Прошу визначатись та голосувати.</p>
<p></p>
<p>14:07:35</p>
<p>За-48</p>
<p>Рішення не прийнято.</p>
<p>1411, Волошин.</p>
<p></p>
<p>14:07:50</p>
<p>ВОЛОШИН О.А.</p>
<p>Дякую, Дмитро Олександрович.</p>
<p>Ви знаєте, ось буквально сьогодні на брифінгу в Брюсселі мій колега Дмитро Кулеба в черговий раз абсолютно вірно заявив, що офіційний Київ виступає виключно за мирне врегулювання конфлікту на Донбасі.</p>
<p>Але якщо це так, якщо дійсно українська влада виступає виключно за мирне врегулювання, то чому сьогодні тут ми не обговорюємо ті законопроекти, які передбачені політичною частиною Мінських угод?</p>
<p>І ми готові навіть до того, що націоналістичні фракції внесли би свої 4 тисячі правок до цих законопроектів. І готові були би працювати денно і нощно, якби правляча більшість дійсно підтримала наше прагнення забезпечити мирне врегулювання конфлікту. Тому що сьогодні ситуація настільки серйозна, що цей заморожений конфлікт вже дуже скоро може розморозитись так, що непереливки буде всім в цьому залу і в усій країні. Я вас в цьому запевняю.</p>
<p>Тому я просто дуже дивуюся тому, що ми займаємося тут абсолютно іншими питаннями, ігноруючи ключове – війну, яка сьогодні ще маленька, а завтра вже може бути, цілком вірогідно, стати великою.</p>
<p>Дякую.</p>
<p></p>
<p>ГОЛОВУЮЧИЙ. 1411. Комітетом не підтримана. Прошу визначатись та голосувати.</p>
<p></p>
<p>14:09:12</p>
<p>За-50</p>
<p>Рішення не прийнято.</p>
<p>1416, Волошин.</p>
<p></p>
<p>14:09:19</p>
<p>ВОЛОШИН О.А.</p>
<p>Я виступлю хвилину і потім, там у мене 9 правок підряд, прошу поставити їх підряд на голосування, Дмитре Олександровичу.</p>
<p>Таким чином, знову ж таки про що я говорив ще на початку сьогоднішнього засідання, навіть попри те, що у нас різні позиції з правлячою більшістю щодо питання землі, і мене запевняли ще під час виборів, нібито тоді ще кандидат Володимир Зеленський обіцяв створити ринок землі. Припустимо, але він точно обіцяв мир і точно обіцяв виконувати Мінські угоди.</p>
<p>Тому я знову ж таки не розумію, чому ми спільно з правлячою більшістю сьогодні не розглядаємо політичну складову Мінських угод, відповідно законопроекти про амністію, про особливості проведення виборів на підконтрольних територіях і про особливий статус нарешті. І саме це в комплексі з іншими, цілою низкою заходів, – зниження військової істерії, відмова від інших провокаційних дій і таке інше, забезпечило б те, що ми спокійно все могли би планувати з вами, роботу і до кінця весни, і на літо, а не думати про те, чи є у нас тут взагалі бомбосховища в Києві.</p>
<p></p>
<p>ГОЛОВУЮЧИЙ. Ставлю на голосування. Одразу декілька, да, правок? 1416, комітетом не підтримана. Прошу визначатись та голосувати.</p>
<p></p>
<p>14:10:48</p>
<p>За-49</p>
<p>Рішення не прийнято.</p>
<p>1417. Прошу визначатись та голосувати.</p>
<p></p>
<p>14:11:05</p>
<p>За-51</p>
<p>Рішення не прийнято.</p>
<p>1418. Комітетом не підтримана. Прошу визначатись та голосувати.</p>
<p></p>
<p>14:11:23</p>
<p>За-52</p>
<p>Рішення не прийнято.</p>
<p>1419. Комітетом не підтримана. Прошу визначатись та голосувати.</p>
<p></p>
<p>14:11:42</p>
<p>За-52</p>
<p>Рішення не прийнято.</p>
<p>Олег Анатолійович, я так розумію, що трохи не набирають. Можемо далі йти по правках? Дякую.</p>
<p>Сольський, 1432. Не наполягаєте?</p>
<p>Княжицький, 1450. Включіть, будь ласка, мікрофон. 1449.</p>
<p></p>
<p>14:12:36</p>
<p>КНЯЖИЦЬКИЙ М.Л.</p>
<p>Дякую. Там дві правки. У мене буде один виступ.</p>
<p>Отже, законопроект пропонує виключити з Земельного кодексу статтю про особливо цінні землі. А це відкриває в тому числі шлях до махінацій з захоплення земель природоохоронного призначення. Я вам, колега Сольський, наведу приклад зі Львова. У нас між селом Білогорща, яке входить зараз в Львівську ОТГ, і Рясним, є торфовища відомі всім. Що робить міська влада на чолі з мером Садовим? Вони збирають сміття і на ці торфовища вивозять. Зараз через те, що це особливо цінні землі, люди з Білогорщі змусили їх відкрити там заповідники, розібратися з тим, хто це робить. Виключення цієї норми, з нашої точки зору, є шкідливим. Просимо її залишити і підтримати дві мої правки.</p>
<p>Дякую.</p>
<p></p>
<p>ГОЛОВУЮЧИЙ. Я дві зразу ставлю, да, на голосування?</p>
<p>Правка номер 1449. Комітетом не підтримана. Прошу визначатись та голосувати.</p>
<p></p>
<p>14:13:45</p>
<p>За-90</p>
<p>Рішення не прийнято.</p>
<p>Наступна правка 1450, Княжицький. Комітетом не підтримана. Прошу визначатись та голосувати.</p>
<p></p>
<p>14:14:07</p>
<p>За-90</p>
<p>Рішення не прийнято.</p>
<p>Кириленко, 1446. Іван Григорович.</p>
<p></p>
<p>14:14:23</p>
<p>КИРИЛЕНКО І.Г.</p>
<p>Кириленко, "Батьківщина".</p>
<p>Шановні друзі, шановний головуючий, за останні роки в цьому залі прозвучали десятки обурливих виступів з приводу того, що аграрна Україна, яка зі своїми землями може прогодувати півмільярда людей, постійно нарощує імпорт продовольства. Мільйони валюти йде зокрема зарубіжним виробниками картоплі, різноманітних овочів. Все більше і більше площ засіваються у нас дорогими сортами і гібридами імпортної селекції кукурудзи, сої, соняшника, пшениці і так далі.</p>
<p>Коли провідні наші вчені-земельники, академіки зі світовим ім'ям, ще раз назву їх – Леонід Новаківський, Антон Третяк, писали нині діючий кодекс, вони далекоглядно і мудро наполягали на потужному статусі захисту особливо цінних земель. Ці землі в тому числі і для сортовипробувань, для гібридизації, для насінництва. Отже, це районовані, свої сорти і гібриди, а не ризиковані імпортні. Це врешті-решт продовольча, а значить, національна безпека. Друзі, не будьте безумцями, захистимо ці землі.</p>
<p></p>
<p>ГОЛОВУЮЧИЙ. 1446. Комітетом не підтримана. Прошу визначатись та голосувати.</p>
<p></p>
<p>14:15:45</p>
<p>За-76</p>
<p>Рішення не прийнято.</p>
<p>1447, Крулько.</p>
<p>Кириленко. Івченко.</p>
<p></p>
<p>14:16:02</p>
<p>ІВЧЕНКО В.Є.</p>
<p>Вадим Івченко, "Батьківщина". Шановні колеги, зараз Іван Кириленко сказав про те, як розробники Земельного кодексу Новаківський і Третяк захищали особливо цінні землі. А я вам приведу конкретний приклад. Ось уявіть собі "Подільські Товтри" – національний природний заповідник і так далі. Всього приблизно там 268 тисяч гектарів землі, але в кадастр внесено лише 11 тисяч як природо-заповідний фонд. А всі інші цінні землі, оці чорноземи, бурі землі і так далі, цілі пласти земель, вони рахуються як цінні землі.</p>
<p>Так ось, цим законом ми пропонуємо наліво-направо продавати заповідні "Подільські Товтри", те, що не внесено в кадастр. Це вам приклад безхазяйності, яка сьогодні пропонується в цьому законі, і багато інших новел. Колеги, давайте відправимо на доопрацювання. Дякую.</p>
<p></p>
<p>ГОЛОВУЮЧИЙ. 1447 комітетом не підтримана. Прошу визначатись та голосувати.</p>
<p></p>
<p>14:17:20</p>
<p>За-70</p>
<p>Рішення не прийнято. Правка не врахована.</p>
<p>Івченко, 1452.</p>
<p>Соболєв 1448.</p>
<p></p>
<p>14:17:35</p>
<p>СОБОЛЄВ С.В.</p>
<p>…правок, я їх всі знімаю, якщо дасте 3 хвилини. І я одну тільки наполягаю, а далі всі знімаю.</p>
<p></p>
<p>ГОЛОВУЮЧИЙ. Дайте 3 хвилини, будь ласка.</p>
<p></p>
<p>14:17:45</p>
<p>СОБОЛЄВ С.В.</p>
<p>Шановні колеги, ми якраз підійшли до ключової статті – це особливо цінні землі. Я звертаю вашу увагу на те, що фактично ніякої передачі земель об'єднаним громадам не буде. Не дивлячись на указ Президента про 2 мільйони, всі чудово розуміють, що цих двох мільйонів немає. Всі землі або в довгостроковій оренді, за безцінь здані на 49 і інші роки, або розбазарені за останні 2 місяці при вашій владі за рахунок так званого городництва, де тисячі гектарів земель передаються безпосередньо незрозуміло кому. І я думаю, що якраз нічого буде передавати об'єднаним громадам. Саме тому десятки і сотні листів ідуть від голів об'єднаних громад, що вони нічого не можуть взяти на облік.</p>
<p>А тепер по особливо цінних землях. Зверніть увагу, яку статтю викинув комітет взагалі із Земельного кодексу, яка існувала 20 з лишнім років – "Особливо цінні землі..."</p>
<p>Перше: наприклад, тут зняті землі південного узбережжя Криму. Для чого? Щоб окупаційна влада Криму на чолі з Путіним приватизовувала ці землі. Землі Масандри зняті з цього взагалі проекту. Чому? Тому що Масандра роздерибанена" товаришами Путіна і вже приватизована. Ви це узаконюєте. От навіщо це зроблено.</p>
<p>До інших особливо цінних земель відносяться заповідні землі, які ви прибираєте взагалі з редакції наступної Земельного кодексу. Незрозумілий і порядок передачі цих земель і їх перепрофілювання. Якщо раніше – тільки за рішенням обласних рад, Севастопольської і Київської міської, за зверненням до Верховної Ради. Тільки Верховна Рада ухвалювала рішення про зміну їх цільового призначення і виведення із земель особливо цінних, тепер це будуть робити місцеві чиновники. Ось навіщо виключили цілу статтю "Особливо цінні землі" із Земельного кодексу. Це легко побачити. Подивіться ліву сторіночку, ці статті існують в Земельному кодексі, і подивіться правки комітету – виключити взагалі цю статтю. І далі ви її не побачите, а побачите уривки в різних статтях, де немає цілісного підходу до особливо цінних земель.</p>
<p>Саме тому моя правка дуже проста. Для того, щоб залишити і південне узбережжя Криму, і землі "Масандри", і особливо цінні чорноземи, і торф'яники, і національні парки, включаючи Національний парк "Хортиця", і природні заповідники, нам треба залишити статтю в тій редакції, в якій вона існувала 20 з лишнім років, коли жодна із цих земельних ділянок не була приватизована.</p>
<p>Прошу поставити цю правку на залишення. Дякую.</p>
<p></p>
<p>ГОЛОВУЮЧИЙ. Яку правку на голосування?</p>
<p></p>
<p>14:21:01</p>
<p>СОБОЛЄВ С.В.</p>
<p>1448.</p>
<p></p>
<p>ГОЛОВУЮЧИЙ. 1448. Я зрозумів.</p>
<p>1448, правка Соболєва. Комітетом не підтримана. Прошу визначатися та голосувати.</p>
<p></p>
<p>14:21:22</p>
<p>За-108</p>
<p>Рішення не прийнято. Правка не підтримана.</p>
<p>1452, Івченко.</p>
<p></p>
<p>14:21:32</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги, невже не цікаво все ж таки подискутувати з приводу того, а що відбувається із статтею 150? Чи будуть у нас збережені особливо цінні землі? Колеги, невже не цікаво подискутувати навколо того, чи буде сьогодні дійсно фермер чи сімейний фермер купувати українську землю? Колеги, невже нецікаво подумати про долю 4 мільйонів одноосібних господарств, які сьогодні поза аграрним ринком, які роблять сільськогосподарську продукцію, які не мають доступу до кредитів, які не мають доступу до дешевих фінансів? Невже, колеги, нецікаво подумати про те, що буде з землею через роки, і яким чином відбувається проштовхування закону безпосередньо для спекулянтів, а не для сільгосптоваровиробників?</p>
<p>Колеги, одумайтесь, будь ласка. Давайте доробляти. Ця земельна реформа має піти на користь людей.</p>
<p></p>
<p>ГОЛОВУЮЧИЙ. Ставлю на голосування 1452, Івченко. Комітетом не підтримана. Прошу визначатись та голосувати.</p>
<p></p>
<p>14:22:58</p>
<p>За-60</p>
<p>Рішення не прийнято.</p>
<p>1453, Івченко.</p>
<p></p>
<p>14:23:03</p>
<p>ІВЧЕНКО В.Є.</p>
<p>Шановні колеги, якщо заглибитись в суть децентралізації, то ви чітко побачите, що громадам потрібно передати повноваження і ресурси для виконання повноважень. А у нас все відбувається таким чином, що ми передаємо повноваження, а не передаємо ресурси, колеги. І в тому числі ми це бачимо, коли даємо їм додаткові завдання щодо забезпечення наших лікарень і амбулаторій. Так ось, колеги, ресурси громадам потрібні, а перш за все їм потрібно переглянути ті дострокові договори, які ви їм намагаєтеся всунути, які підписані Держгеокадастром або чиновниками райдержадміністрації за хабарі на десятки або на три десятка років. Громадам потрібно, щоб як мінімум ці відсоткові ставки за оренду землі були рівні і іншим товаровиробникам, які обробляють на їхній території. Дайте їм можливість…</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>14:24:08</p>
<p>ГОЛОВУЮЧИЙ. Ставлю на голосування поправку 1453 народного депутата Івченка і Мейдича. Комітет пропонує відхилити. Прошу визначатись та голосувати.</p>
<p></p>
<p>14:24:27</p>
<p>За-61</p>
<p>Рішення не прийнято.</p>
<p>Наступна поправка 1457. Народний депутат Власенко Сергій Володимирович, будь ласка.</p>
<p></p>
<p>14:24:41</p>
<p>ВЛАСЕНКО С.В.</p>
<p>Дякую, шановний пане головуючий.</p>
<p>Насправді, що таке ліквідація статті 150, про яку вже багато говорилося. Насправді – це показник повної відсутності державної стратегії і державної політики в частині захисту і спеціального статусу особливо цінних земель. Тобто ця стаття регулює статус цих земель. Це означає, що держава більш прискіпливо ставиться до тих земель, спеціально регулює всі порядки, пов'язані з такими землями, оскільки вони є вкрай важливими для функціонування агропромислового комплексу української держави. Натомість нам замість державної політики пропонують повну анархію і хаос, повне урівняння всіх видів земель з точки зору регулювання, що є, в принципі, неприпустимим в будь-якій країні світу, окрім, на жаль, сучасної України.</p>
<p>А відтак прошу підтримати мою поправку, вона аналогічна поправкам моїх колег, і не підтримувати закон в цілому.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування поправку 1457 народного депутата Власенка. Комітет пропонує відхилити. Прошу визначатись та голосувати.</p>
<p></p>
<p>14:26:04</p>
<p>За-66</p>
<p>Рішення не прийнято.</p>
<p>Наступна поправка 1460, Королевська Наталія Юріївна. Не наполягає. А, Павленко, да, перепрошую. Павленко.</p>
<p></p>
<p>14:26:21</p>
<p>ПАВЛЕНКО Ю.О.</p>
<p>Шановний головуючий, шановні колеги, надзвичайно важлива поправка, прошу поставити її на голосування.</p>
<p></p>
<p>ГОЛОВУЮЧИЙ. Ставлю на голосування поправку 1460 народної депутатки Королевської та Павленка. Комітет пропонує відхилити. Прошу визначатись та голосувати.</p>
<p></p>
<p>14:26:46</p>
<p>За-54</p>
<p>Рішення не прийнято.</p>
<p>1464, Василь Іванович Німченко. Будь ласка, Василь Іванович.</p>
<p></p>
<p>14:26:57</p>
<p>НІМЧЕНКО В.І.</p>
<p>Шановні колеги, я хочу акцентувати увагу на тому, що є розуміння "ціна землі" і "цінність землі". Так от, ціна землі на сьогоднішній день, це на Черкащині сама дорога ціна, – 35 тисяч за гектар, ціну визначили так на державному рівні. Так от, я хочу сказати, що на цій землі вимерли з голоду в 1932-1933 роках більша частина, чим на Правобережжі України – це там, де центр самої дорогої землі, от про що ми ведемо мову. Це природне джерело існування – це перше.</p>
<p>І друге. Скажіть, будь ласка, як можна виключати цю статтю взагалі, коли йде питання про особливо цінні землі. Хто зробив кадастр землі на сьогоднішній день? За п'ятнадцять прошедших років півтора мільйона заболочені і засолені в нас чорноземи, що рівно…</p>
<p></p>
<p>ГОЛОВУЮЧИЙ. Ставлю на голосування поправку 1464, народних депутатів Німченка і Шуфрича. Комітет пропонує відхилити. Прошу визначатись та голосувати.</p>
<p></p>
<p>14:28:23</p>
<p>За-50</p>
<p>Рішення не прийнято.</p>
<p>Наступна поправка 1465. Василь Іванович, будь ласка.</p>
<p></p>
<p>14:28:30</p>
<p>НІМЧЕНКО В.І.</p>
<p>Так я продовжуючи, так оце засолені та заболочені ґрунти за 15 років – це рівноцінно Херсонській і Миколаївській області сільгоспугідь, щоб ми розуміли, де ми втрачаємо землю. Скажіть, будь ласка, воно є у нас якось відзначено? В кадастрі нічого цього немає.</p>
<p>Коли ми ведемо мову про особливо цінні, ви ж бачите, що законодавець зараз має намір внести добровільну відмову від особливо цінних, вилучення цих земель і взагалі ліквідація розуміння особливо цінних земель.</p>
<p>Я так розумію, що люди не знають, що таке калібровка, селекція чи все інше, що стосується розвитку аграрного сектору, на жаль, і в цьому наша біда. Я прошу підтримати нашу пропозицію відмовитися від ліквідації.</p>
<p></p>
<p>ГОЛОВУЮЧИЙ. Ставлю на голосування поправку 1465 народного депутата Німченка, Шуфрича. Комітет пропонує відхилити. Прошу визначатися та голосувати.</p>
<p></p>
<p>14:29:55</p>
<p>За-56</p>
<p>Рішення не прийнято.</p>
<p>Наступна поправка 1466. Волошин. 1467 – теж.</p>
<p>1477. Івченко Вадим Євгенович, будь ласка. Вадим Євгенович. Нема? Я зрозумів. Добре.</p>
<p><a href="http://w1.c1.rada.gov.ua/pls/zweb2/webproc4_2?pf3516=1478&skl=10" target=_blank>1478</a> – теж ні?</p>
<p>1481, Власенко. Будете? Ні.</p>
<p>1488, Волошин. Будь ласка, Олег Анатолійович.</p>
<p></p>
<p>14:30:51</p>
<p>ВОЛОШИН О.А.</p>
<p>Пане Руслане, чесно кажучи, я чекав, як мені включать мікрофон. НУ добре. Ні, я жодним чином не звинувачую, як тут деякі колеги, в узурпації влади, хоча якраз про це і хотів сказати. Тому що ми бачимо, що Президент вніс в якості невідкладного чомусь законопроект не про зниження тарифів чи не про ухвалення тих рішень, які сьогодні необхідні для убезпечення України від великої біди, а щодо ліквідації, готівки, Окружного адміністративного суду. І в цьому сенсі ми звичайно, коли у нас Конституційний Суд заблоковано, причому абсолютно штучно, а зараз ліквідують ще один важливий суд, то, звичайно, про що можна говорити. Про які взагалі нормальні сімейні відносини в цій країні можна говорити, якщо судова влада, як єдина, яка здатна була би розв'язувати суперечки між власниками та всіма учасниками земельних відносин, фактично сьогодні руйнується. Тобто вона й так була, м'яко кажучи, недосконала, а зараз вона повністю руйнується, а в цих умовах ми вважаємо, що…</p>
<p></p>
<p>ГОЛОВУЮЧИЙ. Якраз, мені здається, не самий яскравий приклад гавані правосуддя ви назвали. Давайте поставимо 1468.</p>
<p>Ставлю на голосування поправку 1468 народного депутата Волошина і Славицької. Комітет пропонує відхилити. Прошу визначатися та голосувати.</p>
<p></p>
<p>14:32:25</p>
<p>За-52</p>
<p>Рішення не прийнято.</p>
<p>Будь ласка, наступна поправка ваша, Олеже Анатолійовичу. Будь ласка 1489, Волошин.</p>
<p></p>
<p>14:32:33</p>
<p>ВОЛОШИН О.А.</p>
<p>Також, дійсно, (продовжу просто) в умовах, коли інвестори бачать, при чому абсолютно не ангажовані інвестори, які можуть абсолютно позитивно в цілому ставитись до аграрних перспектив України, але вони розуміють, що виключно через суди в будь-якій країні можна забезпечити право власності. Коли в країні рішенням РНБО накладаються санкції там на будь-кого і блокуються активи і тим самим громадяни, власне, України навіть позбавляються права на справедливий суд, що є базовою характеристикою європейських цінностей і базовою характеристикою правової держави. Тому що кожний громадянин, в тому то і різниця між іноземцями, щодо яких можуть застосовувати санкції, і громадянами, що їх активи, з ними може відбуватися що завгодно тільки після того як вступив в силу вирок суду. Там це і є гарантія від держави, що громадянин цієї країни від цієї держави не постраждає в інший спосіб, як через суд, в якому він зможе мати хоча б шанс доводити свою невинуватість.</p>
<p>Тому я вважаю, що в цих мовах запуск ринку землі є дійсно злочином і буде грати лише…</p>
<p></p>
<p>ГОЛОВУЮЧИЙ. Ставлю на голосування поправку 1489. Комітет пропонує відхилити. Прошу визначатись та голосувати.</p>
<p></p>
<p>14:33:59</p>
<p>За-51</p>
<p>Рішення не прийнято.</p>
<p>Наступна поправка 1490. Народний депутат Волошин, будь ласка.</p>
<p></p>
<p>14:34:07</p>
<p>ВОЛОШИН О.А.</p>
<p>Там у мене декілька підряд поправок. Я зараз цю хвилину виступлю, а потім прошу поставити на голосування підряд.</p>
<p>Так ось, в продовження знову ж таки теми санкцій, ну, звичайно, що якщо розрахунок, знаєте, по найменшому спільному знаменнику брати, коли дійсно люди, які ні в чому не розбираються, то їм, звичайно, подобається, коли замість того, щоб організувати нормальну роботу правоохоронних органів та судової системи, вживаються ось такі заходи. Але якщо завтра замість того, щоб ловити квартирних ворів або тих, хто викрадають автомобілі, або вбивць правоохоронна система буде все перекладати на РНБО і проти тих всіх людей будуть просто санкції вводиться через які… До речі, я хочу пояснити, хто не знає, активи санкціями не можуть бути відібрані, націоналізовані на користь держави, вони можуть бути лише заморожені. Ну, ви завтра на "ворів в законі" санкції накладіть, в яких за поняттями взагалі власності ніякої немає, ніколи не було, замість того, щоб з ними боротися. Тобто це означає, що в державі повний правовий безлад, як...</p>
<p></p>
<p>ГОЛОВУЮЧИЙ. Ставлю на голосування поправку 1490, народного депутата Волошина. Комітет пропонує відхилити.</p>
<p></p>
<p>14:35:36</p>
<p>За-52</p>
<p>Рішення не прийнято.</p>
<p>І так, я ставлю решту, да?</p>
<p>Поправка 1491 народного депутата Волошина. Прошу визначатися та голосувати.</p>
<p></p>
<p>14:35:59</p>
<p>За-53</p>
<p>Рішення не прийнято.</p>
<p><a href="http://w1.c1.rada.gov.ua/pls/zweb2/webproc4_2?pf3516=1491&skl=10" target=_blank>1491</a> народного депутата Волошина. Прошу визначатися та голосувати.</p>
<p></p>
<p>14:36:20</p>
<p>За-52</p>
<p>Рішення не прийнято.</p>
<p><a href="http://w1.c1.rada.gov.ua/pls/zweb2/webproc4_2?pf3516=1492&skl=10" target=_blank>1492</a> народного депутата Волошина. Прошу визначатися та голосувати.</p>
<p></p>
<p>14:36:40</p>
<p>За-50</p>
<p>Олеже Анатолійовичу, може… Ну нема потенціалу в залу підтримати. Може, підемо далі, да? <i>(Шум у залі) </i> Добре. Ставимо? Добре.</p>
<p><a href="http://w1.c1.rada.gov.ua/pls/zweb2/webproc4_2?pf3516=1494&skl=10" target=_blank>1494</a> народного депутата Волошина. Прошу визначатися та голосувати.</p>
<p></p>
<p>14:37:08</p>
<p>За-50</p>
<p>Рішення не прийнято.</p>
<p><a href="http://w1.c1.rada.gov.ua/pls/zweb2/webproc4_2?pf3516=1495&skl=10" target=_blank>1495</a> народного депутата Волошина. Прошу визначатися та голосувати.</p>
<p></p>
<p>14:37:27</p>
<p>За-51</p>
<p>Рішення не прийнято.</p>
<p><a href="http://w1.c1.rada.gov.ua/pls/zweb2/webproc4_2?pf3516=1496&skl=10" target=_blank>1496</a> народного депутата Волошина. Прошу визначатися та голосувати.</p>
<p></p>
<p>14:37:47</p>
<p>За-50</p>
<p>Рішення не прийнято.</p>
<p><a href="http://w1.c1.rada.gov.ua/pls/zweb2/webproc4_2?pf3516=1497&skl=10" target=_blank>1497</a> народного депутата Волошина. Прошу визначатися та голосувати.</p>
<p></p>
<p>14:38:06</p>
<p>За-50</p>
<p>Рішення не прийнято.</p>
<p><a href="http://w1.c1.rada.gov.ua/pls/zweb2/webproc4_2?pf3516=1498&skl=10" target=_blank>1498</a> народного депутата Волошина. Прошу визначатися та голосувати.</p>
<p></p>
<p>14:38:27</p>
<p>За-48</p>
<p>Рішення не прийнято.</p>
<p>Наступна поправка Василя Івановича Німченка. Василь Іванович, 1499.</p>
<p></p>
<p>14:38:34</p>
<p>НІМЧЕНКО В.І.</p>
<p>Шановні колеги! Німченко, "Опозиційна платформа – За життя". Тут іде питання про арбітра, хто буде виносити рішення при наявності спору. Ви подивіться, там мінімум є 7 суб'єктів на підрив зразу нараховую, плюс ще організатори електронних торгів. Про що це йде мова? Про те, що у нас по суті мінімізується судова влада. Це по-перше.</p>
<p>По-друге. На якій підставі передують їм повноваження квазісудів? Там є третейські суди.</p>
<p>Шановні колеги, якщо ми таким шляхом підемо, то цей безлад залишить людей беззахисними і не буде доступу до правосуддя. От про що іде мова.</p>
<p>Тому ми звертаємо увагу на ці обставини. Це значимі для того, щоб урівноважити права громадян за захист своїх інтересів.</p>
<p></p>
<p>ГОЛОВУЮЧИЙ. Ставлю на голосування поправку 1499 народного депутата Німченка, Шуфрича. Комітет пропонує відхилити. Прошу визначатись та голосувати.</p>
<p></p>
<p>14:39:56</p>
<p>За-51</p>
<p>Рішення не прийнято.</p>
<p>Поправка 1500, ювілейна. Василь Іванович, ваша. Будь ласка.</p>
<p></p>
<p>14:40:04</p>
<p>НІМЧЕНКО В.І.</p>
<p>Спасибі за довіру, шановні колеги. Що я хочу сказати? Коли прочитаєш цей зміст, так і хочеться звернутись до "даниловщини", яка на сьогоднішній день у нас процвітає. Нам треба, щоб сюди ще добавити Раду національної безпеки і вона визначить питання – хто прав, хто ворог, а кому віддати землю із нужних людей. От про що йде мова.</p>
<p>Зверніть увагу, будь ласка, на електронні торги. Хто признає недійсними електронні торги? Та це же сам організатор. А де ж суди?</p>
<p>Скажіть, будь ласка, де 55-а Конституції? Ми з вами не забезпечуємо людям право на судовий захист. Ми з них знущаємося, тому що люди для нас – це ніщо. От про що йде мова. І я хотів би звернути на це увагу.</p>
<p>Досить знущатися. Ми йдемо з вами по лезу ножа скоєння злочину…</p>
<p></p>
<p>ГОЛОВУЮЧИЙ. Дякую, Василь Іванович.</p>
<p>Ювілейна 1500 поправка, ставлю на голосування. Комітет, на жаль, пропонує відхилити. Тому прошу визначатись та голосувати.</p>
<p></p>
<p>14:41:31</p>
<p>За-56</p>
<p>Рішення не прийнято.</p>
<p>Наступна поправка 1501, Шуфрич, Кива. Хто буде? Нестор Іванович, будь ласка.</p>
<p></p>
<p>14:41:39</p>
<p>ШУФРИЧ Н.І.</p>
<p>Дякую. Шановні колеги, невже ви думаєте, що наші колеги народні депутати України третього скликання, вони були недосвідченими і не врегулювали це питання?</p>
<p>Дуже складно дійсно проходили це голосування, з кров'ю фактично відстояли право людей на приватну власність і на право продати землю. Але тоді народні депутати України розуміли, що для того, щоб відкрити ринок землі, необхідно створити вартість землі, щоб людям був дійсно зиск і цікаво продати землю.</p>
<p>А сьогодні що відбувається? Сьогодні, на жаль, фактично у людей буде вкрадено за безцінь. Це не продаж, це крадіжка землі, пограбування людей.</p>
<p>Тому ми наполягаємо, щоб залишили чинну редакцію Земельного кодексу в цій частині.</p>
<p>Дякую за увагу.</p>
<p></p>
<p>ГОЛОВУЮЧИЙ. Ставлю на голосування 1501 правку народних депутатів Шуфрича, Киви. Комітет пропонує відхилити. Прошу визначатись та голосувати.</p>
<p></p>
<p>14:43:03</p>
<p>За-49</p>
<p>Рішення не прийнято.</p>
<p>1502. Народний депутат Волошин, будь ласка.</p>
<p>Славицька, будь ласка, Славицька, перепрошую.</p>
<p></p>
<p>14:43:18</p>
<p>СЛАВИЦЬКА А.К.</p>
<p>Так, шановні колеги, цією правкою пропонується внести зміни до статті 158 Земельного кодексу України, де додати після словосполучення "місцеве самоврядування" словосполучення "та центральним органам виконавчої влади, що реалізують державну політику у сфері земельних відносин". Аналогічна зміна пропонується поправкою 1505, тому я прошу поставити ці дві поправки на голосування.</p>
<p>І користуючись нагодою, хочу сказати, що під час сьогоднішньої дискусії ми не почули від представника профільного комітету спростувань усіх тих аргументів, які лунали на рахунок того, що цей законопроект приймати не на часі. Чи потрібно проводити всеукраїнський референдум і дочекатися рішень Конституційного Суду.</p>
<p>Прошу ці дві правки поставити на голосування, 1502 і 1505.</p>
<p></p>
<p>ГОЛОВУЮЧИЙ. Ставлю на голосування поправку 1502 народних депутатів Волошина і Славицької. Комітет пропонує відхилити. Прошу визначатись та голосувати.</p>
<p></p>
<p>14:44:32</p>
<p>За-48</p>
<p>Рішення не прийнято.</p>
<p>І 1505, так? Ставлю на голосування 1505, народних депутатів Волошина і Славицької. Комітет пропонує відхилити. Прошу визначатись та голосувати.</p>
<p></p>
<p>14:44:59</p>
<p>За-50</p>
<p>Рішення не прийнято.</p>
<p>Наступна 1506. Хто буде Волошин чи Славицька? <i>(Шум у залі)</i></p>
<p>А, бачите. Ну це не я, це вони вас, перешагнули через вас. Перекрокували, перепрошую. Є така поправка.</p>
<p>1504, Колтунович. Будь ласка, Олександр Сергійович.</p>
<p></p>
<p>14:45:22</p>
<p>КОЛТУНОВИЧ О.С.</p>
<p>Дякую, шановний головуючий.</p>
<p>В підтвердження аргументації наших поправок і наших тез, ми розрахували інтегральні композитні індикатори макроекономічного прогнозування на середньострокову перспективу. І за результатами цього розгляду, я уже вам казав, що ми маємо падіння по ключовим макроекономічним параметрам і відтік, що найголовніше, прямих іноземних інвестицій. Головний концепт земельної реформи був ще і в тому, щоб залучити прямі іноземні інвестиції. Натомість ми бачимо, навіть в минулому році, що при вашій владі вперше за багато років відбувся відтік прямих іноземних інвестицій на 868 мільйонів доларів, це тоді, коли щороку ми там мали, в кращі роки, по 5, по 6 мільярдів доларів на рік. Тому з цієї точки зору щодо інвестиційної привабливості є дуже велике запитання. Це перше.</p>
<p>І друге. Те про що казали уже мої колеги, що в умовах узурпації влади з боку Президента України, запровадження незаконних, неконституційних санкцій, які будуть оскаржені у Верховному Суді щодо фізичних осіб щодо незалежних інформаційних телеканалів, це відштовхує інвестора від національної економіки.</p>
<p>Дякую за увагу.</p>
<p></p>
<p>ГОЛОВУЮЧИЙ. Ставлю на голосування 1504 поправку народних депутатів Колтуновича і Загороднього. Комітет пропонує відхилити. Прошу визначатись та голосувати.</p>
<p></p>
<p>14:46:45</p>
<p>За-53</p>
<p>Рішення не прийнято.</p>
<p>Наступна поправка 1507, Німченко, Шуфрич. Василь Іванович, будь ласка.</p>
<p></p>
<p>14:46:55</p>
<p>НІМЧЕНКО В.І.</p>
<p>Шановні колеги, це якраз ті статті, які стосуються утворення меж і наявності спорів, хто повинен вирішувати. Так я хочу вам сказати, що якщо ми хочемо, щоб не проливалась кров, повірте, споконвічно і за межі була бойня, особливо серед тих людей, хто обробляє цю землю. Поїдьте на село і подивіться. І ми що робимо? Місцеві територіальні громади – місцеві органи територіальних громад, що вони там вирішать? Що вони там вирішать при наявності фізичного протистояння? А воно сьогодні є.</p>
<p>А що таке рейдерство? Ви що не знаєте, що ночью убирають урожаї? Ви не знаєте і посилаєтесь на те, що така межа. То що ми пишемо? Повинен бути централізований орган, який вирішує це питання, централізований орган, якщо хочете, щоб був порядок.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>14:48:03</p>
<p>ГОЛОВУЮЧИЙ. 1507. Комітетом не підтримана. Прошу визначатись та голосувати.</p>
<p></p>
<p>14:48:21</p>
<p>За-52</p>
<p>Рішення не прийнято.</p>
<p>1508, Німченко.</p>
<p></p>
<p>14:48:27</p>
<p>НІМЧЕНКО В.І.</p>
<p>Шановні колеги, якраз тут ми з вами в цьому законопроекті повертаємося до земельних сервітутів. Ви взагалі можете собі представити, що це буде, коли розкуплять по шматочкам територію України? Це буде суверенна держава? Це буде суверенітет територіальний чи це будуть постійні сервітутні спори? І в тому числі держава буде виходити і просити когось, якогось закордонного співвласника. Я вже не кажу, що буде проходити з людьми.</p>
<p>Шановні колеги, я хотів просити, представляючи точку зору політсили "Опозиційна платформа – За життя", зніміть з повістки дня цей законопроект. Це біда. Зніміть, це здача національних інтересів. Що тут ще незрозуміло? Почитайте, що ви пишете. І куди ми прийдемо після 1 липня?</p>
<p>Спасибі.</p>
<p></p>
<p>ГОЛОВУЮЧИЙ. 1508. Комітетом не підтримана. Прошу визначатись та голосувати.</p>
<p></p>
<p>14:49:49</p>
<p>За-53</p>
<p>Рішення не прийнято.</p>
<p>1509, Шуфрич Нестор Іванович.</p>
<p></p>
<p>14:49:55</p>
<p>ШУФРИЧ Н.І.</p>
<p>Дякую, пане Голово.</p>
<p>Шановні колеги, я ще пам'ятаю, коли ці табло були дуже близько до нас, до народних депутатів України. Але саме 25 жовтня 2001 року, коли табло були розтрощені у нашій боротьбі за право людей розпоряджатись своєю землею, і тоді ми голосували поіменними бюлетенями. Тому що голосувати в цій залі було неможливо, все було розтрощено. Але ми відстояли право наших громадян володіти і продавати землю.</p>
<p>Але ми тоді розуміли, що в умовах, коли вартість землі мізерна, спонукати, підштовхувати людей продати її – це безвідповідально. Те, що ви зараз робите, – це злочин проти власного народу, злочин проти селян, злочин проти фермерів, яких і не буде з такою політикою. Руки геть від селян.</p>
<p>Дякую.</p>
<p></p>
<p>ГОЛОВУЮЧИЙ. 1509 комітетом не підтримана. Прошу визначатись та голосувати.</p>
<p></p>
<p>14:51:20</p>
<p>За-52</p>
<p>Рішення не прийнято.</p>
<p>Волошин, 1510.</p>
<p>Славицька Антоніна Керимівна.</p>
<p></p>
<p>14:51:33</p>
<p>СЛАВИЦЬКА А.К.</p>
<p>Шановні колеги, це доволі проста правка. У назві статті 159 Земельного кодексу після словосполучення "місцевого самоврядування" доповнити словосполученням "та центральним органом виконавчої влади, що реалізує державну політику у сфері земельних відносин". Тим не менш, в комітету в таблиці відсутні будь-які обґрунтування щодо відхилення або врахування тих чи інших правок.</p>
<p>Разом з тим хочу наголосити на послідовності нашої позиції про те, що спочатку треба проводити всеукраїнський референдум на рахунок того, як українські громадяни хочуть розпоряджатися землями сільськогосподарського призначення. І сьогодні в нас є всі передумови задля того, щоб реалізувати першу передвиборчу обіцянку Президента, народовладдя через референдуми, адже загальновідомо, що через два роки після свого президенства він все ж таки підписав відповідний законопроект. Тому ми цілком обґрунтовано підтримуємо ідею наших колег, що треба цей законопроект зараз не розглядати, а ініціювати це питання.</p>
<p>Дякую.</p>
<p></p>
<p>ГОЛОВУЮЧИЙ. 1510. Комітетом не підтримана. Прошу визначатися та голосувати.</p>
<p></p>
<p>14:52:55</p>
<p>За-54</p>
<p>Рішення не прийнято.</p>
<p>Павленко, 1511.</p>
<p></p>
<p>14:53:02</p>
<p>ПАВЛЕНКО Ю.О.</p>
<p>Шановний пане Голово, шановні колеги! Власне, це чергова поправка, яка спрямована на те, аби захистити людей, захистити українських громадян, захистити Україну. Бо ми вже маємо наслідки попередньо проведених так званих реформ: пенсійної, тарифної, медичної, освітньої, децентралізації, деінституалізації, які вже призвели до надзвичайно негативних демографічних наслідків.</p>
<p>Підсумки 20-го року: на 38 народжених 100 померлих українців – це один з найгірших демографічних показників за історію України. Цей ювілейний для української незалежності рік, 21-й, може стати найгіршим, з демографічної з точки зору, роком для України. І на жаль, ця земельна реформа так звана і цей закон ще більше вб'є українців, ще більшою зробить неможливість проживати на…</p>
<p></p>
<p>ГОЛОВУЮЧИЙ. Ставлю на голосування 1511. Комітетом не підтримана. Прошу визначатись та голосувати.</p>
<p></p>
<p>14:54:26</p>
<p>За-52</p>
<p>Рішення не прийнято. Правка не підтримана.</p>
<p>1512. Павленко.</p>
<p></p>
<p>14:54:34</p>
<p>ПАВЛЕНКО Ю.О.</p>
<p>На жаль, шановні колеги, шановний Голово, не дивлячись на те, що переважна більшість українців виступає проти тих законів, які відкривають ринок землі в цих непростих соціально-економічних умовах. В умовах, коли на території України йде війна, йдуть військові дії, кожен день гинуть люди і від війни, не тільки від вашої цинічної антилюдської соціально-економічної політики, ви продовжуєте її нав'язувати.</p>
<p>Звертаюся вчергове. Давайте цей закон відхилимо. От поставимо зараз на голосування, припинимо оцю війну поправок, поставимо на голосування, відхилимо, проведемо референдум, перейдемо до тих законів, які сьогодні чекають люди, які допоможуть їм вижити в непростих умовах, які сьогодні збережуть їхнє життя і здоров'я, А не будемо далі продовжувати нав'язувати країні закон, який ще більше вб'є українців.</p>
<p></p>
<p>ГОЛОВУЮЧИЙ. Ставлю на голосування 1512, Павленко. Комітетом не підтримана. Прошу визначатись та голосувати.</p>
<p></p>
<p>14:55:57</p>
<p>За-50</p>
<p>Рішення не прийнято. Правка не підтримана.</p>
<p>Волошин.</p>
<p>Славицька Антоніна Керимівна.</p>
<p></p>
<p>14:56:08</p>
<p>СЛАВИЦЬКА А.К.</p>
<p>Шановні колеги, правка 1513, 16 і 20 вони є аналогічними за змістом. І пропонується після словосполучення "місцеве самоврядування" доповнити словосполученням "та центрального органу виконавчої влади, що реалізує державну політику у сфері земельних відносин". Тому я прошу поставити всі ці правки на голосування.</p>
<p>І користуючись нагодою, хочу ще раз звернутися до колег, які, можливо, не мали часу ознайомитись з текстом законопроекту до другого читання повним з огляду на його обсяг і складність. Тим не менше, Головне юридичне управління Верховної Ради наголосило на його суперечності Конституції України. Тому у мене, наприклад, виникає питання, навіщо ми ухвалюємо законопроекти, які з часом будуть оспорюванні в Конституційному Суді і визнані такими, що суперечать Основному Закону.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 1513. Комітетом не підтримана. Прошу визначатись та голосувати.</p>
<p></p>
<p>14:57:21</p>
<p>За-50</p>
<p>Рішення не прийнято.</p>
<p>Плачкова, наполягає? Не наполягає.</p>
<p>Антоніна Керимівна, я так розумію, що ви по трьом правкам сказали. Можемо далі йти, да?</p>
<p>Німченко Василь Іванович, 1517.</p>
<p></p>
<p>14:57:42</p>
<p>НІМЧЕНКО В.І.</p>
<p>Шановні колеги, саме ці норми законопроекту передбачають можливість вирішення спорів: хто є суб'єктом, хто є арбітром. Я хотів би звернути увагу на те, що ми зовсім мінімізуємо систему судової влади як незалежну гілку вдали. Чому? Тому що взагалі суди не присутні. Якщо іде питання про межі за населеним пунктом, там вищестоящі вирішують. Якщо внутри села чи селища, чи міста, то це буде вирішувати місцевий орган влади. А дальше що? Те, що пропонують колеги – вищестоящий орган. Це перше.</p>
<p>І друге. Чому нема спроби надати можливість вирішити це питання в судовому порядку. Тим більше, тут ув'язано з виконанням цих рішень. Як вони будуть самі своє рішення виконувати. Колеги…</p>
<p></p>
<p>ГОЛОВУЮЧИЙ. Ставлю на голосування 1517. Комітетом не підтримана. Прошу визначатись та голосувати.</p>
<p></p>
<p>14:59:05</p>
<p>За-49</p>
<p>Рішення не прийнято.</p>
<p>1518.</p>
<p></p>
<p>14:59:12</p>
<p>НІМЧЕНКО В.І.</p>
<p>Я на продовження скажу, та хто ж буде виконувати ці рішення? Якщо виніс рішення місцевий орган влади, не територіальний і не об'єднана територіальна громада і сам його виконує, то він становиться суддею у своїй справі. То куди ми прийдемо? То чим закінчиться цей спір? А нічим він не закінчиться, він все рівно закінчиться в судових інстанціях рано чи пізніше.</p>
<p>Шановні колеги, коли ми ведемо мову про те, що як врегулювати ці відносини при наявності спору, звертайтесь до Конституції, яка прямо вказує, починаючи зі статті 55-ї і розділом "Правосуддя", що всі правовідносини можуть бути оспорені в суді чи їх законність може буде перевірена незалежним об'єктивним і всебічним судом, тому туди і дивіться.</p>
<p>Спасибі.</p>
<p></p>
<p>ГОЛОВУЮЧИЙ. Ставлю на голосування 1518, Німченко. Комітетом не підтримана. Прошу визначатись та голосувати.</p>
<p></p>
<p>15:00:35</p>
<p>За-47</p>
<p>Рішення не прийнято. Правка не врахована.</p>
<p>Пленарне засідання Верховної Ради оголошую закритим.</p>
<p>Позачергове засідання розпочнеться о 16:00. Дякую, колеги.</p>
