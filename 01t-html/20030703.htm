Стенограма пленарного засідання
03 липня 2003
<div>
<p align=center>ЗАСІДАННЯ&nbsp; ШІСТДЕСЯТ&nbsp; ВОСЬМЕ</p>
<p align=center>Сесійний зал Верховної Ради України</p>
<p align=center>3&nbsp; липня&nbsp; 2003 року, 10.00 година</p>
<p align=center>Веде засідання Голова Верховної Ради України ЛИТВИН В.М.</p>
<p>&nbsp;</p>
<p>ГОЛОВА. Доброго ранку, шановні народні депутати, запрошені та гості Верховної Ради. Прошу народних депутатів підготуватися до реєстрації. Увімкніть систему "Рада".</p>
<p>10:01:57</p>
<p>Зареєструвалося&nbsp;-437</p>
<p>В залі зареєстровано 437 народних депутатів. Ранкове засідання Верховної Ради України оголошую відкритим.</p>
<p>Шановні народні депутати, відповідно до Регламенту сьогодні - день прийняття Верховною Радою рішень. Розклад засідання на четвер у вас є.</p>
<p>Одну хвилиночку, шановні колеги. З процедури, 5 хвилин, запишіться, а то у нас буде це безкінечно. 5 хвилин, запишіться, з процедури. На табло, будь ласка, прізвища народних депутатів.</p>
<p>Омелян Парубок, фракція комуністів.</p>
<p>Віталій Шибко, фракція соціалістів. Є у вас щось з процедури?</p>
<p>&nbsp;</p>
<p>10:02:50</p>
<p>ШИБКО В.Я.</p>
<p>Володимир Михайлович, шановні колеги! Все-таки вчора ми розглядали дуже важливе питання, те, що стосується АПК. Чи недоцільно на сьогодні почати з цього питання, а потім перейти до політичних питань. Тобто ми наполягаємо на тому, щоб почати з питань АПК.</p>
<p>&nbsp;</p>
<p>ГОЛОВА. Шановні колеги, я хотів би відразу вашої згоди на те, що давайте будемо іти за розкладом засідань, дійдемо до АПК, інакше ми поламаємо сьогодні всю роботу нашу.</p>
<p>Олександр Турчинов, фракція Блоку Юлії Тимошенко.</p>
<p>&nbsp;</p>
<p>10:03:28</p>
<p>ТУРЧИНОВ О.В.</p>
<p>Шановний Володимире Михайловичу, шановні колеги! Ми повністю підтримуємо пропозицію, яка уже була проголошена, розпочати засідання з розгляду найактуальнішого питання, яке цікавить усіх наших громадян - стабілізація в аграрно-промисловому комплексі і питання продовольчої безпеки України. Без розгляду цього питання, про це вчора говорили у своїх виступах народні депутати, ми не будемо розглядати і не дамо розглядати всі інші питання.</p>
<p>Дякую за увагу.</p>
<p>&nbsp;</p>
<p>ГОЛОВА. Дякую. Будь лака, Насалик.</p>
<p>&nbsp;</p>
<p>10:04:01</p>
<p>НАСАЛИК І.С.</p>
<p>Я знімаю запитання.</p>
<p>&nbsp;</p>
<p>ГОЛОВА. Знімайте. Іван Стойко, фракція "Наша Україна".</p>
<p>&nbsp;</p>
<p>10:04:06</p>
<p>СТОЙКО І.М.</p>
<p>Шановний Володимире Михайловичу, прошу передати слово Роману Зваричу.</p>
<p>&nbsp;</p>
<p>ГОЛОВА. Я не чую. Прошу уваги.</p>
<p>&nbsp;</p>
<p>10:04:15</p>
<p>ЗВАРИЧ Р.М.</p>
<p>Шановний Володимире Михайловичу, шановні колеги! Сьогодні у порядку денному стоять кілька доленосних питань. Уже неодноразово фракції та окремі народні депутати піднімали питання про те, що не виконується рішення Конституційного Суду, яке вимагає, щоб депутат голосував виключно особисто.</p>
<p>Володимире Михайловичу, від імені фракції "Наша Україна" я таки наполягаю на тому, щоб до того, поки ви поставите питання, будь-яке питання, на голосування, були перевірені всі картки, були витягнені всі картки відсутніх народних депутатів України, які відповідно до рішення Конституційного суду не мають права сьогодні голосувати, оскільки вони відсутні. Щоб таким чином не надавати можливість їхнім колегам порушувати Конституцію.</p>
<p>Фракція наполягає на тому, щоб були вилучені картки відсутніх народних депутатів України.</p>
<p>&nbsp;</p>
<p>ГОЛОВА. Так, Пхиденко. Станіслав Пхиденко, фракція комуністів.</p>
<p>&nbsp;</p>
<p>10:05:30</p>
<p>ПХИДЕНКО С.С. Шановний Володимире Михайловичу!</p>
<p>&nbsp;</p>
<p>ГОЛОВА. Так.</p>
<p>&nbsp;</p>
<p>ПХИДЕНКО С.С. Уже не один раз ми говорили на таку тему, і сьогодні я теж хочу порушити питання більш серйозного ставлення Секретаріату і керівництва Верховної Ради до організації проведення сесійних засідань особливо в четвер. От нам ще за півгодини до початку на готовий розклад нашого засідання дали в руки надзвичайно величезну кількість документів, тих, які ми сьогодні повинні розглянути і прийняти серйозні рішення. Але, на превеликий жаль, і сьогодні ж, крім того, ми є приймаємо таке надзвичайно питання, яке, мабуть, багато часу займе, як конституційні зміни, зміни в Конституцію. І виникне цілий ряд таких питань, які ми просто не зможемо розглянути. Навіщо отак дезорганізовувати засідання?</p>
<p>&nbsp;</p>
<p>ГОЛОВА. Так, будь ласка, Луценко. Юрій Луценко. Рудьковському передає слово.</p>
<p>&nbsp;</p>
<p>10:06:47</p>
<p>РУДЬКОВСЬКИЙ М.М. Рудьковський, Соціалістична партія України.</p>
<p>Шановний Володимире Михайловичу! Є ряд законопроектів, які були включені на Погоджувальній раді, вони ще вчора були в комп'ютерній системі, в базі, а сьогодні не стоять на голосування. Ну не можна із порядком денним, як із шахматами на дошці. Я маю на увазі законопроект про касовий метод...</p>
<p>&nbsp;</p>
<p>ГОЛОВА. Номер законопроекту.</p>
<p>&nbsp;</p>
<p>РУДЬКОВСЬКИЙ М.М. ... і податок на додану вартість. Законопроект 2006 і 2306. Один з них включений, інший - ні. Я прошу, щоб це питання ви доручили Секретаріату розібратися.</p>
<p>&nbsp;</p>
<p>ГОЛОВА. Так, будь ласка, Семинога, фракція Блоку Юлії Тимошенко.</p>
<p>&nbsp;</p>
<p>&nbsp;10:07:33</p>
<p>СЕМИНОГА А.І. Я прошу передати слово Віктору Тарену.</p>
<p>&nbsp;</p>
<p>ГОЛОВА. Віктор Терен.</p>
<p>&nbsp;</p>
<p>10:07:41&nbsp;</p>
<p>ТАРАН В.В. Дякую.</p>
<p>Віктор Терен, фракція Блоку Юлії Тимошенко.</p>
<p>Шановний Володимире Михайловичу! Вчора був у нас Прем'єр-міністр Віктор Федорович Янукович. І було заявлено про те, що ми разом виробляємо той блок законів, разом працюємо аби вийти з цієї кризової ситуації, яка сталася сьогодні на ринку зерна, на ринку хліба.</p>
<p>І тому доти, доки ми не вирішимо цього питання, всі інші питання - там двопалатний парламент, трьохпалатний і так далі - для людей не мають значення.</p>
<p>Наша фракція категорично наполягає, щоби ми в першу чергу розглядали блок законів, ті постанови, які стосуються того, що сталося сьогодні на ринку зерна, інакше ми не будемо брати участі в роботі парламенту.</p>
<p>Дякую.</p>
<p>&nbsp;</p>
<p>ГОЛОВА. Так, час вичерпаний.</p>
<p>Шановні народні депутати, прошу уваги! Відносно пропозиції народних депутатів: Терена, Турчинова і Шибка про те, щоб перейти до розгляду законопроектів, які пов'язані з агропромисловим комплексом.</p>
<p>Розгляд цих законопроектів сьогодні передбачено розкладом засідання. Тому є така пропозиція - працювати за розкладом засідання, щоб ми його виконали, бо інакше ми внесемо складність в роботу нашу сьогодні, коли будемо вибирати одні чи інші законопроекти.</p>
<p>Дальше. Відносно зауважень народного депутата Пхиденка щодо організації проведення засідань.&nbsp; Я хочу сказати, шановні колеги, шановні народні депутати,&nbsp; що Секретаріат і керівництво працювали до ранку для того, щоб дотягти те, що не зробили комітети. Тому я просив би, щоб більше увагу звертали на роботу комітетів, а не на роботу Секретаріату. Секретаріат не спав сьогодні.</p>
<p>&nbsp;Відносно пропозиції народного депутата Рудьковського. Я прошу секретаріат розібратися і&nbsp; дати мені інформацію - щодо законопроектів 2006, 2306.</p>
<p>Відносно пропозиції народного депутата Зварича. Я прошу Секретаріат подати інформацію про відсутніх народних депутатів. Як-то: які перебувають на лікарняному, на лікуванні, які перебувають в відрядженнях або в відпустках. Я їх оголошу.</p>
<p>&nbsp;Оголошується до розгляду проект постанови... - процедуру закінчено - проект Постанови про календарний план проведення четвертої сесії Верховної Ради України четвертого скликання. Будь ласка. (Шум у залі)</p>
<p>Не треба, не треба, дійдемо ми сьогодні, дійдемо. Як я буду все це ламати? Я ще раз вас прошу: давайте розглядати демократично все.</p>
<p>(Ш у м&nbsp; у&nbsp; з а л і)</p>
<p>Ви знайдіть мені ці законопроекти, ви їх подивіться.</p>
<p>Шановні народні депутати! Сядьте, я зараз ставлю на голосування. Я прошу керівників фракцій навести порядок у фракціях. Ви домовились, ви узгодили розклад цього засідання. Чому ви зриваєте роботу сьогодні сесії?!</p>
<p>Та я поставлю! Сядьте на місце! Ви ж будете голосувати! Так от, хай роздадуть, тоді будемо голосувати.</p>
<p>Що проголосували в першу чергу, що голосували? Ви досвідчена людина, не грайте ту роль, яку вам відводять.</p>
<p>Шановні народні депутати, за наполяганням я ставлю на голосування, щоб зараз, в першу чергу, розглянути... У нас є два проекти постанови з питань агропромислового комплексу, з тим питань, які ми вчора обговорювали.</p>
<p>Ставлю на голосування. Прошу народних депутатів визначитися.</p>
<p>&nbsp;</p>
<p>10:12:03</p>
<p>За-284</p>
<p>По фракціях.</p>
<p>Я прошу дати мені два проекти постанови, будь ласка, з аграрного сектора. Катерина Тимофіївна є ці постанови? Дайте мені, будь ласка. Асадчев.</p>
<p>&nbsp;</p>
<p>&nbsp;10:13:18</p>
<p>АСАДЧЕВ В.М.</p>
<p>Дякую. Володимире Михайловичу, у мене питання&nbsp; до вас з процедури. Я хочу, щоб ви дали відповідь до якого розділу порядку денного&nbsp; відноситься питання про проект Закону&nbsp; про внесення змін до Конституції? Чи це перше читання, чи це друге читання, чи це розгляд?&nbsp; До якого розділу воно іде?&nbsp; Це просто так вписали, аби вписати, так же не буває. Порядок денний&nbsp; - це ж документ, ви його включайте до якогось розділу. Ці законопроекти не розглядалися взагалі, не обговорювалися. Чому вони тоді у порядку денному?</p>
<p>&nbsp;</p>
<p>ГОЛОВА. Дякую. Виключіть мікрофон.</p>
<p>Я хочу нагадати шановному&nbsp; народному депутату&nbsp; колезі Асадчеву, якого щиро поважаю за принципову позицію, що при&nbsp; розгляді законопроектів, які направляються до виступу до Конституційного Суду, немає&nbsp; ні першого читання, немає&nbsp; ні другого читання, немає ні третього. У нас не має розділу, у який направляли, ми його виокремили спеціально.&nbsp; Все там є.&nbsp; Да заспокойтеся, процедура закінчилася уже. Оголошується до розгляду, да ну я прошу вас, ми&nbsp; 5 хвилин відвели&nbsp; для процедури. Не треба.</p>
<p>Я ще раз&nbsp; говорю, оголошується до розгляду проект Постанови про інформацію Кабінету&nbsp; Міністрів України&nbsp; про ситуацію&nbsp; в агропромисловому комплексі України та загрозу продовольчій безпеці держави у зв'язку&nbsp; з різким зростанням цін на продукцію харчування. Томич Іван Федорович є? Будь ласка, давайте.</p>
<p>&nbsp;</p>
<p>10:15:04</p>
<p>ТОМИЧ І.Ф.</p>
<p>Шановний Володимире Михайловичу! Шановні народні депутати! Заслухавши інформацію уряду про ситуацію в агропромисловому комплексі відповідно на&nbsp; розгляд Верховної Ради внесені дві постанови, це за номерами&nbsp; 3685, 3685-1. Проте комітет дані постанови не розглядав, хоча&nbsp; відповідно&nbsp; до&nbsp; питання, яке обговорювалося, у комітеті&nbsp;&nbsp; попередньо йшла розмова, і комітет&nbsp; в цілому підтримує внесення змін до бюджету. Зокрема, це стосується, в першу чергу, що стосується направлення 500 мільйонів гривень на здійснення заходів щодо подолання стихійного лиха у сільському господарстві.</p>
<p>Прийняття Закону щодо надання податкових пільг по&nbsp; імпорту продовольчого зерна в Україні, а також розгляду наступних законопроектів: про внесення змін до&nbsp; Закону України " Про податок на додану вартість" )щодо дії особливого порядку сплати податку на додану вартість сільськогосподарських товаровиробників ), реєстраційний номер 32, про проект Закону про внесення до деяких законних актів України щодо регулювання діяльності спеціальних економічних зон&nbsp; на території пріоритетного розвитку - реєстраційний номер 3375.&nbsp;</p>
<p>А також&nbsp;&nbsp; пропонуємо Кабінету Міністрів України вишукати&nbsp; можливості для закупівлі до Державного матеріального резерву виключно для сільськогосподарських товаровиробників зерна урожаю 2003 року не менше 1 мільйона тонн по&nbsp; прямих закупках держрезерву у товаровиробників.</p>
<p>Передбачити у державному бюджеті України у 2004 році додаткові видатки для підтримки розвитку&nbsp; сільського господарства&nbsp; та регулювання агарного ринку у наступних обсягах щодо здешевлення страхових платежів по обов'язковому страхуванню сільськогосподарських культур в&nbsp; сумі 450 мільйонів гривень, для фінансування підтримки агропромислового комплексу через механізм здешевлення кредитів в сумі 400 мільйонів гривень, для виплат прямих дотацій на підтримку тваринницької галузі - в сумі півтора мільярда гривень, для&nbsp; фінансування заставних інтервенцій, операцій з сільськогосподарською продукцією - в розмірі одного мільярда.</p>
<p>Розробити до 1 вересня 2003 року, внести на розгляд Верховної Ради України законопроект щодо збереження одного відсотку збору до продажу валюти, ювелірних виробів, автомобілів та мобільних телефонів з метою спрямування їх на компенсацію втрат&nbsp; Пенсійного фонду України в зв'язку з продовженням дії Закону про сільськогосподарський податок.</p>
<p>Розробити до 1 вересня 2003 року і внести на розгляд Верховної Ради України проект закону України щодо списання та реструктуризації сільськогосподарським товаровиробникам існуючої податкової заборгованості, пені і штрафів.</p>
<p>До 1 січня 2003 року переглянути Державну програму "Зерно України на 2003-2004 роки" з урахуванням сучасної ситуації на ринку зерна та необхідності прийняття додаткових заходів щодо стабілізації.</p>
<p>Запропонувати також Національному банку щодо розробки і запровадження спрощеної системи надання кредитів сільськогосподарським товаровиробникам в 2003-2004 роках.</p>
<p>&nbsp;</p>
<p>ГОЛОВА. Ну які питання? Почекайте. Шановні колеги, у нас є два проекти постанови. Це була інформація, почекайте, дайте мені теж слово сказати.</p>
<p>Є два проекти постанови. Зараз голова комітету доповів один проект постанови. Є ще інший проект постанови. Підождіть, дайте слово сказати, що ви за люди. Є інший проект постанови, який вніс Вінський, Мельничук, Мороз і Співачук. Я попрошу авторів законопроекту обгрунтувати свій проект постанови. Будь ласка, хто від вас, Олександре Олександровичу? Іде розгляд питання, шановні колеги, ви можете дати можливість, чому ви вимагаєте поза чергою слова?</p>
<p>Будь ласка, Олександре Олександровичу, хто від вас буде інформувати про цей проект? Зачекайте, дайте, доповідь іде, доповідь закінчити мають чи ні? Мають закінчити доповідь чи ні? Я вам українською мовою говорю, іде доповідь, нехай закінчать доповідь, а потім будемо з процедури говорити.</p>
<p>Виступайте, будь ласка.</p>
<p>&nbsp;</p>
<p>10:21:39</p>
<p>ВІНСЬКИЙ Й.В.</p>
<p>Шановні народні депутати! Вінський, фракція Соціалістичної партії України. Враховуючи вчорашнє обговорення ситуації, пов'язаної з загрозою продовольчої безпеки держави, у зв'язку з різким зростанням цін на продукти харчування чотири представники фракції Соціалістичної партії України (Вінський, Мельничук, Мороз і Співачук) внесли проект постанови, з якою я хотів би вас з нею ознайомити. Вона вам роздана.</p>
<p>Ми виходили з наступного, що ситуація в агропромисловому комплексі України є наслідком невдалих реформ на селі, які призвели до розвалу цього провідного сектора економіки. Виконавча влада допустила фальсифікацію&nbsp; у звіті щодо валового збору зерна у 2002 році, що дозволило зернотрейдерам скупити його за безцінь. У 2002 році сільгосвиробники втратили на різниці цін близько 7 мільярдів гривень, що підірвало фінансову основу всього агропромислового комплексу.</p>
<p>Наслідком підриву фінансової основи АПК, перш за все, оці 7 мільярдів гривень, які ніхто не компенсував селу до цього часу і не збирається компенсувати, село втратило внутрішні можливості і резерви боротися із складними кліматичними умовами, що в результаті привело до ситуації в селі, яка спровокувала ріст цін.</p>
<p>Уряду не вдалось зупинити повзуче зростання цін на хліб, на основні продукти харчування, яке триває з початку 2003 року, а за останні 10 днів ціни виросли, вчора після доповіді Прем`єр-міністра ми ще раз обдзвонили регіони, і він назвав не точні цифри. Цини на хліб виросли в 1,5-1,8 рази, якщо брати один кілограм хліба, а не буханку хліба, бо вона стала легшою просто, і це обман населення йде, я ще раз настоюю, цифра реально один кілограм хліба стандартного став дорожчим в 1,5-1,8 рази. Борошно виросло в ціні у 2-2,5 рази, і ціна не зменшується, крупи виросли у 2-3 рази, і ціна не зменшується сьогодні, ніякі заходи поки що не впливають на це, цукор - в два рази, олія - в 1,2, в 1,8-2 рази. Це - данні цієї ночі, якою ми обдзвонили наші регіони і нам підтвердили наші люди, які живуть реально і купують ці продукти в магазинах і не базарах.</p>
<p>Бездіяльність уряду привела до того, що торгівля хлібом через непрозорість, неконтрольованість цін стала інструментом пограбування і товаровиробників, 7 млрд. я назвав раніше, і широких прошарків населення. Це сьогодні йде. Тобто 7 млрд. вкрали у товаровиробників і сьогодні приблизно біля 8 млрд., якщо ми не зіб'ємо ціну, заберуть у найзнедоленіших прошарків населення. Подальше невтручання уряду, Верховної Ради в цінову політику, потурання шахраям і спекулянтам підтримає економіку держави і веде людей до голоду.</p>
<p>Що ми пропонуємо? Ми пропонуємо визнати роботу уряду по забезпеченню стабільності продовольчого ринку держави незадовільною, маючи на увазі вчорашню інформацію, ми пропонуємо вжити слідуючих невідкладних заходів:</p>
<p>перше, повернути ціни на зерно та основні продукти харчування на стан, який був першого січня 2003 року, саме першого січня, а не неділю назад; виділити кошти для придбання в Держрезерв двох мільйонів тонн продовольчого зерна негайно, для чого запропонувати необхідні зміни в Державний бюджет України. Ми маємо на увазі, що цих два мільйони тонн зерна створить можливості для уряду робити товарні інтервенції, і таким чином боротися зі спекулянтами економічними засобами.</p>
<p>Ті цифри, які назвав вчора Прем'єр-міністр, які назвали в Держкомрезерві, вони недостатні, тому що вони просто розпилять державні гроші і ніякої ціни вони не зіб'ють.</p>
<p>Наступне. Ми вважаємо, що треба екстрено реструктуризувати терміном на 3 роки кредитні ресурсу, видані АПК під урожай цього року, тому що село сьогодні нездатне ці кредитні ресурси повернути, і держава повинна виступити гарантом. Чому держава, тому що держава привела до таких наслідків своєю економічною політикою.</p>
<p>Ми вважаємо, сьогодні завдання номер 1 - і вчора про це говорили - забезпечити агропромисловий комплекс високоякісним насінням озимої пшениці. Якщо ми не закупимо 2 мільйони тонн насіннєвого зерна, то ми не посіємо цього року і будемо мати пролонговані наслідки в селі і в наступному році. Тому що з тим зерном, яке є зараз в селі, урою 2004 року просто не буде, немає з чого його вирощувати. Це ще 2 мільйони і 200 треба закупити.</p>
<p>Розробити дійовий механізм дострокового кредитування сільгоспвиробників з 1 серпня 2003 року. Сьогодні ми маємо дати можливість фінансову. Замість тих 7 мільярдів, які вкрали зернотрейдери в селі, держава повинна продумати механізм, як село має отримати реальні фінансові ресурси, з тим щоб люди могли планувати свою роботу і відсіятись, якщо ми говоримо про наступну ситуацію.</p>
<p>Ми вважаємо, що необхідно забезпечити контроль за діяльністю державних адміністрацій по недопущенню фальсифікації валу зерна цього року, бо цифри не називаються.</p>
<p>І останнє, надзвичайно принципове. Ми вважаємо, що Служби безпеки України, Генеральна прокуратура України, МВС України проявляють злочинну бездіяльність в цій ситуації. Тому вважаємо, що необхідно постановою Верховної Ради зобов'язати їх терміново провести розслідування обставин різкого зростання цін на зерно та харчові продукти у 2003 році, завершити слідство по факту зловживань на ринку зерна у 2002 році, що нанесло АПК збитків на суму 7 мільярдів гривень, і вжити відповідних заходів негайно. І необхідно, що керівники силових відомств Верховній Раді звітували щоденно про цю ситуацію, бо, крім економічних методів, необхідно вживати і адміністративних методів, інакше ми з цією корупцією і спекуляцією не поборемося.</p>
<p>Дякую за увагу.</p>
<p>&nbsp;</p>
<p>ГОЛОВА. Дякую, Йосип Вікентійович.</p>
<p>Так, одну хвилиночку. Шановні колеги, тільки не всі, давайте ж визначимо якусь частку. Будь ласка, я бачу, бачу. Станіслав Гуренко.</p>
<p>Яке обговорення!? Сьогодні - день голосування.</p>
<p>&nbsp;</p>
<p>10:27:39</p>
<p>ГУРЕНКО С.І.</p>
<p>Володимир Михайлович, ну я хочу привернути вашу увагу до висновку свого колеги, голови аграрного комітету, який сказав, що ця постанова в комітеті не обговорювалася. Без такого виносити її на прийняття, я вважаю, це просто зневага до тих проблем, які сьогодні існують в сільському господарстві.</p>
<p>І в мене є конкретне запитання до колеги Томича. Який обсяг зерна комітет вважає за необхідне закупити за пільговими ставками митними і за тим, щоб не сплачувати за нього ПДВ, як це пропонується в законі? Тому що зараз за інформацією голови Митного комітету ціна зерна на імпорт в Україну складає вже 98 доларів. І якщо ми розкриємо ворота сьогодні на мільйони або ж на невизначену кількість тонн зерна в Україну, це буде тільки суцільне розкрадання і грабіж казни - більш нічого.</p>
<p>Я хотів би отримати&nbsp; запит на останнє запитання.</p>
<p>&nbsp;</p>
<p>ГОЛОВА.&nbsp; Ви, Іване Федоровичу, акумулюйте запитання , а потім відповісте.</p>
<p>Щодо того, що комітет не розглядав. Ну шановні народні депутати, ну не можемо ми всі працювати за комітет. Уже зробили все, здавалось би, що можливо, щоб тільки розглядали питання, які запропоновані.</p>
<p>&nbsp;Будь ласка, Асадчев.</p>
<p>&nbsp;</p>
<p>10:29:08</p>
<p>АСАДЧЕВ В.М. Дякую.</p>
<p>Шановний Станіславе Івановичу,&nbsp; шановний Йосипу Вікентійовичу,&nbsp; що ви задаєте питання. Невже ви не бачите, що ні уряду, ні більшості це питання не треба. Вони ж не стоять на трибуні, вони нічого не пропонують, вони голосують проти включення цих питань в порядок денний. Так що, яких&nbsp; 500 мільйонів ми маємо їм давати, щоб вони їх вкрали знову?</p>
<p>Шановні друзі,&nbsp; критична ситуація в державі! Де уряд на трибуні?! Де його програма дій, про яку він тут звітував і яку приймали?! Навіщо ви Томича питаєте, він же не Прем'єр-міністр. Де Прем'єр-міністр?! Я питаю вас, Володимире Михайловичу, як лідера більшості, тоді ви виходьте на трибуну і за більшість говоріть. Що треба робити в країні?! Катастрофа в країні сталася на ринку, і вона продовжується, вона поглиблюється. Нікого з уряду немає, виступають опозиціонери і пропонують тільки. А де ж більшість ваша?</p>
<p>&nbsp;</p>
<p>ГОЛОВА. Дякую. Шановні колеги, я депутату Асадчеву, якого поважаю, як&nbsp; фахівці, хотів би сказати, що б він трохи був би обережнішим у висновках. Я Голова Верховної Ради, а не лідер більшості. Це перше.</p>
<p>Другий момент. Я думаю, вчора треба було&nbsp; шановному народному депутату Прем'єр-міністру, коли ми розглядали це питання, поставити це питання.</p>
<p>Третє. Шановні колеги,&nbsp; коли ми обговорювали на зустрічі керівників фракцій&nbsp; з Прем'єром, треба було демонструвати таку ж принципову позицію, а не угодовську, яку демонстрували керівники всіх фракцій без винятку,&nbsp; опозиція і більшість, підкреслюю, угодовську.&nbsp; Говорили те, що&nbsp; хотів почути уряд. Так, не треба репліки.</p>
<p>Так, наступний момент. Сьогодні ми обговорюємо питання, яке не потребує включення у порядок денний, оскільки воно розглядалося. Ми повинні дати у постанові оцінку, а яку ми&nbsp; оцінку&nbsp; дамо - це справа об'єктивності і сумлінності народних депутатів. Давайте говорити конкретно по поправках.</p>
<p>Ващук Катерина Тимофіївна, будь ласка. Досить уже із процедури.</p>
<p>&nbsp;</p>
<p>10:31:15</p>
<p>ВАЩУК К.Т.</p>
<p>За дорученням більшості фракція Аграрної партії України розробила і внесла у зал проект Постанови Верховної Ради про додаткові&nbsp; заходи щодо подолання кризової ситуації у сільському господарстві. Постанова вам роздана. На основних моментах зупинявся Томич. Я хочу тільки визначити слідуюче, що ми старалися у цій постанові зосередити увагу на одному, якщо ми не підтримаємо сьогодні державною програмою, державним бюджетом, нашим законодавством нашого товаровиробника, просто допоможемо йому нормально працювати, аби він отримав, справді, гарантії від держави про те, що ціни будуть нормальні, що&nbsp; продукція його&nbsp; закупиться, то&nbsp; ми у інакшому&nbsp; випадку будемо натикатися постійно на ту ситуацію, яку маємо у цьому році. Це є&nbsp; передбачено у постанові. І головне в ньому, що сьогодні ми просимо уряд виділити не менше 500 мільйонів гривень на подолання тієї складної погодної ситуації і стихії, яка склалася в аграрному секторі.</p>
<p>Далі. Перераховуємо&nbsp; проекти законів, вони сьогодні внесені в зал, і вони передбачають поліпшення ситуації на селі. Головний з них - Закон&nbsp; про продовження дії податку на додану вартість.</p>
<p>Окрім&nbsp; того, ми зобов'язуємо&nbsp; вишукати можливості і закупити до держаного резерву у цьому році від сільського товаровиробника&nbsp; за світовими цінами&nbsp; не менше 1 мільйона&nbsp; тонн зерна. Створити державний запас, інтервенційний фонд&nbsp; і тримати ціни на ринку. Також пропонуємо на здешевлення страхових платежів, бо так і далі&nbsp; буде, закласти у бюджет&nbsp; кошти, бо інакше стихія буде бити тільки по селянину. Селянин сам, зважаючи на розцінки страхові, страхувати свої&nbsp; посіви не зможе, і ця сума мусить дорівнювати не менше 450 мільйонів. Для фінансової підтримки&nbsp;&nbsp; агропромислового комплексу для здешевлення&nbsp; кредитів&nbsp; виділити до 400 мільйонів. Це вже уряд зробив, виконав. На виплату дотацій, на виробництво&nbsp; продукції тваринництв. І є така обіцянка Миколи Яновича&nbsp; Азарова, що, якщо відміняться&nbsp; пільги, то&nbsp; виділяється у сумі, які були ці пільги, а це&nbsp; не менше 2 мільярдів гривень, для фінансування&nbsp; заставних, інтервенційних&nbsp; операцій з сільськогосподарською продукцією все-таки виділити біля 1 мільярда, а логіка на дотацію пряма, стільки коштує податок на додану вартість.</p>
<p>І розробити до 1 вересня і внести на розгляд Верховної Ради законопроект щодо збереження одновідсоткового збору на продаж валюти, ювелірних виробів, автомобілів, мобільних телефонів з метою спрямування їх на&nbsp; втрати Пенсійного фонду. Інакше, якщо всі ці втрати ми покладемо на селянина сьогодні 33, 32 відсотки нарахувань на заробітну плату. Ми розруйнуємо абсолютно зайнятість сільського населення.</p>
<p>Окрім того, ми пропонуємо Національному банку запровадити систему нового кредитування, спеціального кредитування&nbsp; АПК. І в цій програмі передбачити довготермінове кредитування аграрного сектору. Все це ми вказали в нашій постанові.</p>
<p>Окрім того, ми просимо вивчивши ситуацію стихії в областях, ми просимо там, де стихія особливо ударила по селянам, відстрочити платежі до бюджету і зняти нараховані штрафні санкції. Дякую.</p>
<p>&nbsp;</p>
<p>ГОЛОВА. Шановні народні депутати! У зв'язку з тим, що, по суті справи, процес нашої роботи заходить прямим шляхом у глухий кут, я оголошую перерву на 30 хвилин.</p>
<p>Запрошую керівників фракцій і груп негайно зібратися у кабінеті Голови Верховної Ради для того, щоб ми могли домовитись і продовжити роботу.</p>
<br clear=all>

<p align=center>ПІСЛЯ&nbsp; ПЕРЕРВИ</p>
<p><u>&nbsp;</u></p>
<p>ГОЛОВА. Шановні народні депутати! Прошу займати свої місця, будемо продовжувати нашу роботу. Шановні колеги, прошу займати свої місця.</p>
<p>Шановні колеги, я уповноважений керівниками депутатських груп і фракцій, а також від уряду проінформувати вас, про що ми вели розмови і якого результату ми досягли. Я прошу хвилину уваги.</p>
<p>Щодо питання ситуації в АПК і на продовольчому ринку. Ми домовилися, прошу уважно, шановні колеги, слухати. Ми домовилися, що зараз за участю уряду комітетів аграрного і з питань бюджетної політики всі, хто бажає від фракцій, опрацювати один проект постанови, але реальний і як такий, що відповідає ситуації, що склалася на ринку продовольства і ситуації в агропромисловому&nbsp; комплексі. Після перерви ми його проголосуємо, але реальний. Ми домовились також, що приймемо ті закони, які потрібні і які ми обговорювали щодо АПК, узгоджені.</p>
<p>Ми домовились також, що зараз ми переходимо до розгляду відповідно до розкладу засідань, що у нас є складне питання, яке стосується направлення законопроектів до Конституційного суду - про внесення змін до Конституції, я маю на увазі, законопроектів. Якщо у нас будуть виникати колізії, ми домовилися, перед початком розгляду цього питання проінформую, ми також зберемося з керівниками фракцій, але рішення ми маємо прийняти позитивне.</p>
<p>І ще один момент. Керівники фракцій зробили мені суворе попередження, щоб я не гарячкував і емоційно не коментував. Я довожу до вашого відома також цю ситуацію, але вона викликана тим, що всі вболіваємо за стан справ і за те, щоб рішення були прийняті такі, які не обхідні.</p>
<p>Шановні керівники депутатських фракцій і груп, я правильно доповів? Правильно.&nbsp; Отже, шановні колеги, оголошується до розгляду проект постанови про календарний план проведення четвертої сесії Верховної Ради України четвертого скликання. Будь ласка, голова комітету. Юлія Володимирівна, розкажіть Олександру Турчинову, про що ми домовились. Розгляд питання уже почався.</p>
<p>&nbsp;</p>
<p>&nbsp;11:38:20</p>
<p>МАТВЄЄВ В.Г. Шановні...</p>
<p>&nbsp;</p>
<p>ГОЛОВА. Одну хвилиночку, Тягнибок, будь ласка. Мікрофон Олега Тягнибока.</p>
<p>&nbsp;</p>
<p>11:38:30</p>
<p>ТЯГНИБОК О.Я. Дякую.</p>
<p>Шановний Володимире Михайловичу! На початку нашого сьогоднішнього пленарного засідання народний депутат Зварич попросив вас, щоб ви попросили Секретаріат, що ви і зробили,&nbsp;&nbsp; подати список депутатів, які з тих чи різних причин сьогодні не є присутніми на засіданні сесії і&nbsp; в подальшому вилученні їхніх карток.&nbsp; Я думав, якраз, що після перерви ви би мали оголосити цей список. Я би вас попросив, щоб ви це зробили. Дякую.</p>
<p>&nbsp;</p>
<p>ГОЛОВА. Шановні колеги, ці списки є. Я зараз можу оголосити.</p>
<p>Находяться на лікуванні Дорогунцов Сергій, Шкляр Володимир, Мигович Іван, Кафарський Володимир.</p>
<p>У поліклініці № 1 на лікуванні знаходиться, це в лікарні "Феофанія" перших чотири. Чичканов Сергій.</p>
<p>Значить є, славу Богу, що здоровий, але це мені передали відповідні документи.</p>
<p>&nbsp;Перебувають у відрядженнях: Олег&nbsp; Білорус,&nbsp; Резнік,&nbsp; Потапов, Антемюк. Є, ось бачите вже є люди. Це хорошо.</p>
<p>&nbsp;Перебувають у відпустках: Янковський і Терьохін.</p>
<p>Я передаю ці матеріали до ... Я вам передаю офіційно, які&nbsp; є зараз і прошу комітет ще раз подивитися на ці питання. Це офіційно, що мені дали. Все, будь ласка. Я просто попрошу вас потім подивитися ці матеріали.</p>
<p>Я передав вам офіційно, що мені дали, я прошу хай розберуться. Що ви від мене хочете? Є Сухий, он.</p>
<p>&nbsp;</p>
<p>11:40:07</p>
<p>МАТВЄЄВ В.Г.</p>
<p>Шановні колеги, я прошу заспокоїтися. Ці всі списки ми ще раз перевіримо, уточнимо і якщо буде така необхідність&nbsp; і ще раз вас поінформуємо.</p>
<p>Шановні колеги. Проект календарного плану проведення наступної четвертої сесії Верховної Ради четвертого скликання підготовлений у відповідності до вимог статті 2.1.3 Регламенту Верховної Ради України він був розглянутий&nbsp; і підтриманий на засіданні Комітету з питань Регламенту, депутатської етики, організації роботи Верховної Ради 18 червня цього року. При цьому комітетом були враховані пропозиції Комітету, зокрема, з питань бюджету, а також депутатських фракцій і груп.</p>
<p>Відповідно до статті Конституції України пленарні засідання четвертої сесії Верховної Ради четвертого скликання пропонується розпочати 2 вересня 2003 року і закінчити, завершити її роботу 16 січня 2004 року.</p>
<p>За цей час, шановні колеги, передбачено провести роботу у пленарному режимі протягом 10 тижнів, тобто 33 дні, 6 тижнів - 32 дні - робота передбачається в комітетах і фракціях і 4 тижні - 19&nbsp; днів - передбачається робота народних депутатів в округах.</p>
<p>З метою дотримання процедури прийняття проекту Закону про Державний бюджет України - я на цьому хочу особливо наголосити - на наступний рік, мається на увазі, у листопаді місяці пропонується проведення пленарних засідань відповідно до вимог Бюджетного кодексу України.</p>
<p>Тому комітет пропонує підтримати зазначений проект календарного плану і прийняти відповідну постанову Верховної Ради України з цього питання.&nbsp; Дякую.</p>
<p>&nbsp;</p>
<p>ГОЛОВА. Шановні народні депутати, я ставлю на голосування проект Постанови Верховної Ради України про календарний план проведення четвертої сесії Верховної Ради України четвертого скликання. Прошу голосувати. Давайте покажемо, як ми голосуємо.</p>
<p>&nbsp;</p>
<p>11:43:02</p>
<p>За-416</p>
<p>&nbsp;Постанова прийнята. Дякую.</p>
<p>Оголошується до розгляду проект Постанови Верховної Ради про порядок висвітлення роботи четвертої сесії Верховної Ради четвертого скликання Микола Володимирович Томенко, голова комітету, будь ласка.</p>
<p>&nbsp;</p>
<p>11:43:21</p>
<p>ТОМЕНКО М.В.</p>
<p>Шановні колеги,&nbsp; ви знаєте, що у нас процедура висвітлення діяльності Верховної Ради за діяльність нашого скликання ми не мали жодних проблем у наших відносинах з Національною радіокомпанією. І той&nbsp; формат взаємин закладається у новій постанові. Ми мали протягом останніх місяців деякі проблеми національної телекомпанії і ми пропонуємо&nbsp; варіант, який на мою думку є більш прийнятний. І єдиною новелою, яку ми тут пропонуємо, це те, що, ви знаєте, багато зараз ведеться дискусій про можливі створення&nbsp; парламентського кабельного телебачення. Ми закладаємо тут завдання&nbsp; Апарату Верховної Ради, щоб він проаналізував&nbsp; можливість паралельно з тою процедурою висвітлення Верховної Ради підготувати документи про створення&nbsp; супутникового кабельного парламентського телебачення, а Нацрада підготувалась до такого рішення. Це, на нашу думку, такий, так би мовити, шлях у двох напрямках дасть можливість нам донести до громадян України більш повну&nbsp; і об'єктивну інформацію про діяльність Верховної Ради України.&nbsp; Я завершив.</p>
<p>&nbsp;</p>
<p>ГОЛОВА. Шановні колеги,&nbsp; Ніколаєнко, будь ласка, потім Терен. Прошу дуже коротко.</p>
<p>&nbsp;</p>
<p>11:44:46</p>
<p>НІКОЛАЄНКО С.М.</p>
<p>Ніколаєнко,&nbsp; фракція Соціалістичної партії України.</p>
<p>Шановний Микола Володимирович, скажіть будь ласка, ну, ми ж робимо, скажімо, абсолютно нормальну постанову про порядок висвітлення роботи четвертої сесії, я думаю не для галочки, а для того, щоб громадяни України могли чітко знати, орієнтуватися, що ми приймаємо і для чого. Як ви оцінюєте нашу оцю передачу, котра виходить у понеділок у світлу пору дня тоді, коли люди або на роботі, або люди, скажімо, перебувають... Вона ж абсолютно неефективна. І тому мені здається, що потрібно змінити час, інакше консенсусної дії&nbsp; нуль. Виборці критикують нас за це.</p>
<p>&nbsp;</p>
<p>ТОМЕНКО М.В. Я зрозумів, знята ця позиція.&nbsp; Немає&nbsp; цієї позиції. У понеділок&nbsp; наша прямоефірна програма, яку Національна телекомпанія ставила нам у незручний час, її не існує. Значить, у понеділок&nbsp; ми взагалі розгрузили і передбачаємо, що&nbsp; вівторок, середа, четвер, п'ятниця лише виключно в дні роботи Верховної Ради прямоефірні програми ідуть у вечірній час, а підсумкова йде у суботу. Таким чином ми даємо можливість нашим виборцям чути вдень на день, що відбувається&nbsp; тут у нас, і за відповідною квотою представництва всі фракції висловлюються&nbsp; у конкретний день по конкретних законопроектах. Цю колізію ми зняли.</p>
<p>&nbsp;</p>
<p>ГОЛОВА. Віктор Терен. А, Сергій Головатий, будь ласка.&nbsp; Я не побачив, вибачте, потім Шкіль.</p>
<p>&nbsp;</p>
<p>11:46:16</p>
<p>ГОЛОВАТИЙ С.П.</p>
<p>Сергій&nbsp; Головатий, Блок Юлії Тимошенко.</p>
<p>Шановний доповідачу! У вашому проекті постанови передбачено про можливість виступу на державному телебаченні представників всіх фракцій на пропорційній основі. Моє питання пов'язане з тим, що на минулому тижні моніторинговий комітет Парламентської асамблеї Ради Європи затвердив проект резолюції, який буде розглядатися у вересні на вересневій сесії і затверджуватися асамблеєю. У цьому проекті резолюції міститься вимога до української влади забезпечити рівний доступ до державного телебачення опозиційних сил представлених у парламенті, рівний доступ. На жаль,&nbsp; той проект постанови, який ви пропонуєте, там мова&nbsp; йде про пропорційний принцип, пропорційний принцип не передбачає рівності.</p>
<p>Тому, як ви думаєте, що ми будемо потім виправляти&nbsp; нашу постанову, яка передбачає пропорційний принцип, а не принцип рівності? Бо я думаю, зо все-таки українська влада мала би виконати те, що буде вимагатися&nbsp; від неї асамблеєю у вересні.&nbsp; Дякую.</p>
<p>&nbsp;</p>
<p>ТОМЕНКО М.В. Сергію Петровичу, я думаю, що&nbsp; це загальна норма чинного законодавства про рівний доступ. Але коли йдеться про&nbsp; діяльність &nbsp;Верховної Ради, у нас є у регламентні, і інші норми пропорційності. Я виходжу, у комітет виходив із того, що ми діємо на цьому принципі пропорційності. І, до речі, у комітет не поступало застережень від жодної депутатської групи, фракції, що, скажімо, ділячи кожну депутатську групу і фракцію пропорційно, якісь були права ущемлені якоюсь депутатською групою чи фракцією.</p>
<p>Я думаю, що рівність опозиції і більшості треба у широкому контексті, на комерційних каналах передовсім говорити. А тут у представленні Верховної Ради, я думаю, компромісним є принцип пропорційності, який ми заклали.</p>
<p>&nbsp;</p>
<p>ГОЛОВА. Будь ласка, лише виключно в дні роботи Верховної Ради прямоефірні програми ідуть у вечірній час, а підсумкова йде у суботу. Таким чином ми даємо можливість нашим виборцям чути вдень на день, що відбувається&nbsp; тут у нас, і за відповідною квотою представництва всі фракції висловлюються&nbsp; у конкретний день по конкретних законопроектах. Цю колізію ми зняли.</p>
<p>&nbsp;</p>
<p>ГОЛОВА. Віктор Терен. А, Сергій Головатий, будь ласка.&nbsp; Я не побачив, вибачте, потім Шкіль.</p>
<p>&nbsp;</p>
<p>11:46:16</p>
<p>ГОЛОВАТИЙ С.П.</p>
<p>Сергій&nbsp; Головатий, Блок Юлії Тимошенко.</p>
<p>Шановний доповідачу! У вашому проекті постанови передбачено про можливість виступу на державному телебаченні представників всіх фракцій на пропорційній основі. Моє питання пов'язане з тим, що на минулому тижні моніторинговий комітет Парламентської асамблеї Ради Європи затвердив проект резолюції, який буде розглядатися у вересні на вересневій сесії і затверджуватися асамблеєю. У цьому проекті резолюції міститься вимога до української влади забезпечити рівний доступ до державного телебачення опозиційних сил представлених у парламенті, рівний доступ. На жаль,&nbsp; той проект постанови, який ви пропонуєте, там мова&nbsp; йде про пропорційний принцип, пропорційний принцип не передбачає рівності.</p>
<p>Тому, як ви думаєте, що ми будемо потім виправляти&nbsp; нашу постанову, яка передбачає пропорційний принцип, а не принцип рівності? Бо я думаю, зо все-таки українська влада мала би виконати те, що буде вимагатися&nbsp; від неї асамблеєю у вересні.&nbsp; Дякую.</p>
<p>&nbsp;</p>
<p>ТОМЕНКО М.В. Сергію Петровичу, я думаю, що&nbsp; це загальна норма чинного законодавства про рівний доступ. Але коли йдеться про&nbsp; діяльність&nbsp; Верховної Ради, у нас є у регламентні, і інші норми пропорційності. Я виходжу, у комітет виходив із того, що ми діємо на цьому принципі пропорційності. І, до речі, у комітет не поступало застережень від жодної депутатської групи, фракції, що, скажімо, ділячи кожну депутатську групу і фракцію пропорційно, якісь були права ущемлені якоюсь депутатською групою чи фракцією.</p>
<p>Я думаю, що рівність опозиції і більшості треба у широкому контексті, на комерційних каналах передовсім говорити. А тут у представленні Верховної Ради, я думаю, компромісним є принцип пропорційності, який ми заклали.</p>
<p>&nbsp;</p>
<p>ГОЛОВА. Будь ласка,</p>
<p>Андрій Шкіль.</p>
<p>&nbsp;</p>
<p>11:48:13</p>
<p>ШКІЛЬ А.В.</p>
<p>Дякую, Володимир Михайлович.</p>
<p>Шановний доповідачу, ми тут, властиво, обговорювали у фракції, питання про те, що була внесена постанова Турчиновим і Волинцем про внесення змін до постанови Верховної Ради про порядок висвітлення роботи третьої сесії.</p>
<p>І я, властиво, пропоную, тому що і розглянути, і сказати думку комітету з цього приводу, бо, насправді, ми зараз маємо фактично саботування каналом "УТ-1" роботи Верховної Ради України. Те, що там висвітлюється і те, що там надається, повірте, не витримує жодної критики.</p>
<p>&nbsp;</p>
<p>ГОЛОВА. Дякую. Будь ласка.</p>
<p>&nbsp;</p>
<p>ТОМЕНКО М.В. Шановні колеги, очевидно, йдеться, наш колега Шкіль мав на увазі ситуацію, яка виникла у нас, і зараз в якій ми знаходимося. Ми зараз, висвітлення відбувається на підставі постанови, яку ми проголосували ще в кінці попередньої сесії. А після того, як ми прийняли нову постанову, Національна телекомпанія, як знаєте, її не виконує.</p>
<p>Але, скільки залишилось, - два тижні. І конфлікт не вичерпаний. Я думаю, що в цій постанові на наступну сесію ми знімаємо цю можливість конфлікту. І після того, як ми його приймемо, я думаю, що за літо нам вдасться з Національною компанією знайти спільну мову, щоб ця постнова виконувалась. І ті пропозиції, які і надсилав Олександр Турчинов стосовно прямих ефірних програм, вони тут враховані і будуть виконуватися.</p>
<p>&nbsp;</p>
<p>ГОЛОВА. Лілія Григорович, "Наша Україна".</p>
<p>&nbsp;</p>
<p>11:49:47</p>
<p>ГРИГОРОВИЧ Л.С.</p>
<p>Лілія Григорович, "Наша Україна".</p>
<p>Шановний Миколо Володимировичу, це дуже добре, що ми з вами сьогодні обговорюємо і, очевидно, приймемо проект постанови, який буде висвітлювати, вірніше, буде регламентувати висвітлення роботи наступної сесії Верховної Ради. Але, запевняю вас, навіть якщо ми збільшимо пропорційність, збільшимо час і так далі, в нашому ефірі, в українському ефірі все ж таки є, на жаль, 5-10 хвилин таких, які, насамперед, нівелюють і висвітлення нашої роботи, і роботу Верховної Ради, і парламентаризм назагал.</p>
<p>Я маю на увазі до... 5 хвилин Дмитра&nbsp; Корчинського, який, безумовно, не паплюжить діяльність уряду чи діяльність якоїсь судової гілки влади, а виключно паплюжить діяльність українського парламенту.</p>
<p>Колись була передача "Прожектор перестройки", це - "прожектор помойки".&nbsp; Як ви гадаєте, чи можливо довести ще одним пунктом заборону паплюження роботи Верховної Ради такими передачами.</p>
<p>&nbsp;</p>
<p>ТОМЕНКО М.В. Це проблема закону і проблема етики. Ми можемо, не&nbsp; записуючи у постанові, нагадати журналістам, що існує і таким, і тим, про кого ви сказали. що існують неписані норми, які називають журналістською етикою і журналістським професіоналізмом.</p>
<p>Але я просив би не обговорювати ситуацію в українському телерадіопросторі, а&nbsp; говорити про постанову і приймати рішення.</p>
<p>&nbsp;</p>
<p>ГОЛОВА. Я тут хочу підтримати Миколу Томенка, давайте ж постанову приймемо і на всю критику будемо відповідати ударною працею</p>
<p>Будь ласка, Кендзьор, фракція "Наша Україна".</p>
<p>&nbsp;</p>
<p>11:51:30</p>
<p>КЕНДЗЬОР Я.М.</p>
<p>Шановний пане Миколо! Можливо варто було би у цій постанові, яку ми зараз повинні прийняти, передбачити можливість депутатам-мажоритарникам по областях і депутатам, які обиралися по списку, але представляють ті чи інші регіони, також на радіо, на телебаченні обласних мати відповідний певний час для інформування виборців щодо діяльності і Верховної Ради, і своєї як депутатів Верховної Ради.</p>
<p>&nbsp;</p>
<p>ТОМЕНКО М.В. Шановні колеги, у нас є закон, окремий закон, який передбачає діяльність засобів масової інформації в частині висвітлення органів державної влади і місцевого самоврядування. Загальнорамково, і комітет готував роз'яснення, він дає можливість депутатам-мажоритарникам відповідний інтервал виступати.</p>
<p>&nbsp;</p>
<p>ГОЛОВА. Хорошо.</p>
<p>&nbsp;</p>
<p>ТОМЕНКО М.В. Інша справа - що керівники обласних телерадіокомпаній порушують ці вимоги. Тому нам треба бути більш жорсткими у тому, щоб не допускати цих порушень. Але якщо ми в цю постанову будемо закладати ще й проблему регіонів, мажоритарних виборів, я думаю, ми тут будемо некоректними в частині того, що це все-таки прерогатива закону, який на сьогоднішній день існує.</p>
<p>&nbsp;</p>
<p>ГОЛОВА. Ігор Осташ.</p>
<p>&nbsp;</p>
<p>ТОМЕНКО М.В. Тут йдеться про Верховну Раду в цілому як інституту.</p>
<p>&nbsp;</p>
<p>ГОЛОВА. І будемо голосувати. Так я ж пропоную.</p>
<p>&nbsp;</p>
<p>11:52:54</p>
<p>ОСТАШ І.І. Ігор Осташ, фракція "наша Україна", партія "Реформи і порядок".</p>
<p>Я про те, про "прожектор помойки". Скажіть, будь ласка, дійсно Сергій Петрович підняв дуже правильну тему - Головатий - про&nbsp; рівний доступ, чи має комітет реальний моніторинг? Як висвітлюється діяльність українських політиків на комерційних каналах? Я дуже хотів би, щоб можливо з часом такі дані були оприлюднені усіма народними депутатами України.</p>
<p>І друге. Як ви ставитеся до прямої телевізійної трансляції сесії Верховної Ради України?</p>
<p>&nbsp;</p>
<p>ТОМЕНКО М.В. Телевізійної трансляції? Я перепрошую, бо тут щось дуже погано мені чути. Тут щось.</p>
<p>&nbsp;</p>
<p>ГОЛОВА. Як ви ставитеся до прямої трансляції?</p>
<p>&nbsp;</p>
<p>ТОМЕНКО М.В. Що стосується загального висвітлення. Звичайно, ми маємо моніторинг по кожному каналу ситуації. Ситуація вам загальновідома, ви дивитеся телебачення, що є два параметри - кількісний і якісний. Кількісний на більшості каналів, звичайно, є перевага представників парламентської більшості, на деяких каналах позиція більш-менш збалансована. Але якісно я би сказав таким чином, якщо говорити про якісну. На сьогоднішній день позиція Верховної Ради в різних її проявах, в різних аспектах не представлена нашому суспільству. Тому ми і передбачаємо хоча би на Першому національному, на радіо бути більш потужно представленими і розробляємо механізм, щоб ближчим часом нас в прямому ефірі по телебаченню дивилися в супутникових і кабельних мережах. Максимально ви знаєте, це до 30 відсотків покриття. Але перший крок, як ми це розробимо, уже буде дуже серйозним.</p>
<p>Тому давайте проголосуємо, зробимо цей крок, щоб ближчим часом висвітлення діяльності Верховної Ради було більш повне, об'єктивне і достовірне. Дякую.</p>
<p>&nbsp;</p>
<p>ГОЛОВА. Дякую.</p>
<p>Я ставлю на голосування про прийняття проекту постанови Верховної Ради України про порядок висвітлення роботи четвертої сесії Верховної Ради України четвертого скликання, це номер 3663, у цілому. Прошу голосувати.</p>
<p>&nbsp;</p>
<p>11:55:18</p>
<p>За-433</p>
<p>Постанова прийнята. Дякую.</p>
<p>Шановні колеги, зараз ми маємо розглянути питання про проект постанови про День уряду у вересні місяці. Є два проекти. У порядку надходження я слово надаю. Петро Миколайовичу, ви будете обгрунтовувати свою постанову? Це - проект документу 3665, Івану Томичу прошу підготуватися. Є Іван Федорович? Ну тоді від комітету, будь ласка, хто буде? Калінчук. Дуже коротко прошу.</p>
<p>&nbsp;</p>
<p>11:55:52</p>
<p>СИМОНЕНКО П.М.</p>
<p>Шановні колеги! Вашій увазі пропонується проект 3665 щодо Дня уряду, порядку денного Дня уряду у вересні цього року стосовно балансу продовольчих фуражних ресурсів на період 2003-2004 років та заходи уряду щодо забезпечення продовольчої безпеки.</p>
<p>Це питання ми внесли ще до того, коли всім стало зрозуміло, що над Україною нависла реальна загроза продовольчої безпеки. Тоді Верховна Рада відхилила і не підтримала цей проект. Але ситуація не змінилася на краще, а навпаки погіршилася і загострилася.</p>
<p>Тому виходячи з необхідності сьогодні розібратися відповідно до того, який повинна мати зерновий баланс Україна, щоб було продовольче зерно, фуражне зерно, щоб був посівний матеріал, щоб було забезпечено страховими фондами всі ті умови, які потрібні сьогодні для села, а також відповідно до фінансування, паритету цін і багато чого іншого, ми і вносимо проект постанови щодо порядку денного Дня уряду у вересні 2003 року.</p>
<p>Ми також виходимо з того, і я хотів би звернутися до вас, шановні колеги, сьогодні обов'язково розглянути проект закону 3373 щодо мораторію на підвищення на ціни на хліб і хлібобулочні вироби. Це якраз той захід, який повинні ми з вами сьогодні використати для того, щоб утримати ситуацію і не дати можливості ділкам тіньової економіки, тим, хто сидів якраз на ресурсах держави і виробленій продукції аграрно-промисловим комплексом, не дати можливості далі збагачуватись.</p>
<p>Тому виходячи з конкретної ситуації, яка може ближчим часом скластися в тваринницькій галузі, ми якраз і пропонуємо дуже уважно віднестись до цього порядку денного, щоб ми з вами розуміли: якщо ми не відпрацюємо баланс зерна в державі, то завтра виникне проблема, яка пов'язана з тим, що м'ясо з січня місяця обов'язково буде різко зростати в ціні. Обов'язково буде різко зростати. Сьогодні поголів'я великої рогатої худоби практично вирізали. Це по-перше.</p>
<p>&nbsp;По-друге. Проблема з молоком і постачанням. Ми повинні сьогодні мати чітке уявлення відносно балансу&nbsp; зерна в зв'язку з тим, що деякі урядовці готують Україну до вступу до СОТ. Якщо ми сьогодні не захистимо власного товаровиробника і ринок у нас в Україні, то&nbsp; завтра на ринку будуть панувати тільки ті хто з закордону ввозить дешеву продукцію і&nbsp; знищує наш внутрішній ринок.</p>
<p>Тому я звертаюся до вас, шановні колеги, для того, щоб ми з вами розібралися детально, мали об'єктивну інформацію, прийняти рішення щодо проведення Дня Уряду у вересні цього року і розглянути питання&nbsp; баланс продовольчого фуражних ресурсів на період 2003-2004 років. Дякую.</p>
<p>&nbsp;</p>
<p>ГОЛОВА. Сідайте , будь ласка,&nbsp; Петро Миколайовичу.</p>
<p>Калінчук другий проект постанови.</p>
<p>Але я хотів би поки буде йти наш колега, щоб ви звернули увагу там формулювання треба уточнити в другій постанові. Там треба дещо формулювання уточнити. Будь ласка.</p>
<p>&nbsp;</p>
<p>11:59:35</p>
<p>КАЛІНЧУК В.А.</p>
<p>Шановний Володимире Михайловичу, шановні колеги, комітет з питань аграрної&nbsp; політики та земельних відносин&nbsp; розглянув проект та постанови Верховної Ради.</p>
<p>Проект Постанови Верховної Ради, які запропоновані народними депутатами Симоненко, Гуренко, Ткаченко та&nbsp; проект Постанови Верховної Ради України, які запропоновані членами комітету&nbsp; з питань аграрної політики та земельних відносин.</p>
<p>Ми виходили з того, що в травні місяці, коли ми заслуховували інформацію Кабінету Міністрів ми записали у постанові Верховної Ради і ця постанова була прийнята,&nbsp; четвертим пунктом, що в вересні місяці заслухати&nbsp;&nbsp; уряд у Верховній Раді про хід виконання Постанови Верховної Ради України від 15 травня 2003 року номер 787 про інформацію Кабінету Міністрів України про дотримання органами виконавчої влади вимог законодавства при проведенні комплексу весняно-польових робіт та заходи по забезпеченню виконання законодавства при підготовці до збирання врожаю 2003 року та його проведенні.</p>
<p>Але якщо ви уважно читали Постанову Верховної Ради і пам'ятаєте ту постанову, а я можу нагадати, вона в мене є, то там ми зачепили цілий ряд аспектів роботи уряду в аграрному секторі економіки, які вийшли за межі проведення весняно-польових робіт та підготовки до збирання урожаю.</p>
<p>Тому ми вважали, що, інформуючи про виконання цієї постанови, уряд таким чином заторкне і ті питання, про які говорив і Петро Миколайович.</p>
<p>Після довгих дебатів більшістю голосів було прийнято рішення комітету: провести в один день засідання уряду, Верховної Ради, де звітуватиме уряд, але поставити&nbsp; перше питання, з якими виступили народні депутати - члени Комітету Верховної Ради, аграрного комітету; а другим питанням із другим доповідачем поставити про День уряду, який запропонований Петром Миколайовичем Симоненком. Дякую за увагу.</p>
<p>&nbsp;</p>
<p>ГОЛОВА. Дякую. Сідайте, будь ласка.</p>
<p>Шановні колеги, є два проекти. Тому в порядку надходження і в порядку їх представлення, яке щойно відбулося, я ставлю на голосування. Прошу уваги! Проект Постанови Верховної Ради України за номером 3665 про День уряду України у вересні 2003 року стосовно балансу продовольчих і фуражних ресурсів на період 2003 - 2004 років та заходи уряду щодо забезпечення продовольчої безпеки.</p>
<p>Цей проект доповідався народним депутатом Симоненком Петром Миколайовичем. Йде голосування.</p>
<p>&nbsp;</p>
<p>12:02:24</p>
<p>За-202</p>
<p>Рішення не прийнято. По фракціях, будь ласка. Хоча саме в такому вимірі нам потрібно питання розглянути. Ну, зараз пройдемо по колу тоді, ну що ви...</p>
<p>Я ставлю на голосування проект Постанови за номером&nbsp; 3665-1 про День уряду в Україні у вересні 2003 року щодо дотримання органами виконавчої влади вимог законодавства при проведенні комплексно весняно-польових робіт та заходи по&nbsp; забезпеченню виконання законодавства при підготовці до збирання врожаю до 2003 року та його проведенні. Цей проект внесений Комітетом аграрної політики.</p>
<p>&nbsp;</p>
<p>12:03:23</p>
<p>За-334</p>
<p>Постанова прийнята.</p>
<p>Хоча я просив би Комітет аграрної політики при підготовці до&nbsp; розгляду цього питання і уряду саме вести мову про баланси і про ресурси, і про безпеку. Так ми не можемо,&nbsp; ми ж прийняли на один день. Да, ми його будемо об'єднаємо, будемо вести. Як ми можемо два питання?</p>
<p>Я ще раз ставлю на голосування проект Постанови 3665 про День уряду України у вересні 2003 року стосовно&nbsp;&nbsp; балансу продовольчих і фуражних ресурсів на період 2003-2004 років та заходи уряду щодо&nbsp; забезпечення продовольчої безпеки. Тобто будемо розглядати два питання у День уряду. Прошу голосувати.</p>
<p>&nbsp;</p>
<p>12:04:25</p>
<p>За-222</p>
<p>Я ще раз ставлю&nbsp; на голосування проект Постанови за номером 3665. Прошу&nbsp; голосуйте. Да, давайте проголосуємо.</p>
<p>&nbsp;</p>
<p>12:04:51</p>
<p>За-235</p>
<p>Постанова прийнята.</p>
<p>Шановні колеги, я прошу уваги, переходимо до наступного питання. Прошу уваги, шановні колеги.</p>
<p>Ми домовилися таким чином, що якщо зараз у нас вийде збій, тоді ми&nbsp; зробимо перерву і будемо радитися&nbsp; ще. Давайте будемо зараз працювати. Прошу вас, ми&nbsp; вже робили перерву, будь ласка.</p>
<p>( Ш у м&nbsp;&nbsp; у&nbsp;&nbsp; з а л і)</p>
<p>Я оголошую перерву на 30 хвилин, до 12&nbsp; години 35 хвилин. Керівникам депутатських груп і&nbsp; фракцій прошу зібратися у кабінеті Голови.</p>
<br clear=all>

<p align=center>ПІСЛЯ&nbsp;&nbsp; ПЕРЕРВИ</p>
<p>&nbsp;</p>
<p>ГОЛОВА. Шановні народні депутати! Прошу займати свої робочі місця, будемо продовжувати нашу роботу.</p>
<p>Дозвольте поінформувати вас про підсумки домовленостей керівників депутатських фракцій та груп. Ми домовились таким чином. Що ми зараз розглянемо проекти постанов, які запропоновані щодо проекту законів про внесення змін до Конституції України, в такому регламенті: доповідач по кожному проекту - до 5 хвилин, відповіді на запитання - до 5 хвилин, домовились до п'яти, а не до трьох, так домовились. На все це нам потрібно півгодини. Після того переходимо до голосування.</p>
<p>Я запрошую до виступу. Матвієнко зараз про це все скаже. Ви послухайте керівника фракції, який погодився зі всім.</p>
<p>Я ще раз розповідаю, шановні колеги, ми зараз&nbsp; розглядаємо в такій послідовності. Доповідає Анатолій Матвієнко від Комітету з питань державного будівництва. (Ш у м&nbsp; у&nbsp; з а л і)</p>
<p>&nbsp;Щодо села, ми, які проекти? Ми домовились таким чином щодо села, що зараз опрацьовується спільний проект постанови, ми цей спільний проект постанови проголосуємо. І зараз ми знаходимося в розгляді інших питань. (Ш у м&nbsp; у&nbsp; з а л і)</p>
<p>Я прошу вас, ну... Тоді знівелюйте домовленості, які були щойно досягнуті з керівником фракції вашої. Ну що ви з мене хочете?</p>
<p>Шановні колеги! Та перестаньте, ми тільки що закінчили перерву. Я ще раз хочу доповісти, що ми всі домовилися, в тому числі з Юлією Володимирівною Тимошенко. Що ви хочете зараз? Ну запитайте. От хай скаже Сергій Петрович Головатий, хай скаже вам.</p>
<p>Так я от розказую, зараз я розказати вам хочу. Ми ж визначилися. Ми приймемо рішення сьогодні таке, яке потрібно. Я ще раз говорю: я поставлю на голосування, якщо буде пропозиція про перенесення, і перенесемо. Сядьте на місця, будь ласка.</p>
<p>&nbsp;</p>
<p>З ЗАЛУ. Я вношу пропозиції.</p>
<p>&nbsp;</p>
<p>ГОЛОВА. Внесете у письмовому вигляді через комітет, а не вносьте пропозицію, такої немає. Що не можна ставити? Ми будемо почергово їх обговорювати.</p>
<p>Чому не можна ставити?&nbsp; (Шум у залі) Так ми ж не проекти розглядаємо, ми розглядаємо проекти постанов про направлення їх. Так ми будемо голосувати за направлення до Конституційного Суду.</p>
<p>Ви сядьте, я не можу вам розповідати, коли ви стоїте тут наді мною. Головатий, з процедури, будь ласка.</p>
<p>Я прошу Віктора Андрійовича Ющенка поінформувати фракцію, про що ми домовилися. Так ви з Ющенком не домовлялися, тоді...</p>
<p>&nbsp;</p>
<p>12:49:16</p>
<p>ГОЛОВАТИЙ С.П.</p>
<p>Шановні народні депутати, виникла суто процедурна проблема.&nbsp; У порядку денному, який вам на сьогодні розданий стоїть питання про проект Закону про внесення змін до Конституції України. Доповідає: міністр юстиції України Лавринович і депутат Мусіяка.</p>
<p>Така постановка питання, шановний Голово Верховної Ради, є неконституційною. Тому що Конституція передбачає, що в такому формулюванні можна ставити питання тільки тоді, коли є висновок Конституційного Суду, коли витримана норма 159.</p>
<p>Отже, коли ми отримаємо висновки, тоді так ви сформулюєте порядок денний&nbsp; і тоді вийде Лавринович доповідати.</p>
<p>А якщо захоче, ще й Мусіяка, то і він вийде доповідати.</p>
<p>Для того, щоб вийти з цієї процедурної ситуації, нам треба зараз прийняти рішення про зміну формулювання порядку денного і записати про процедуру направлення до Конституційного суду законопроектів, внесених суб'єктами законодавчої ініціативи відповідно до 154 статті Конституції. А їхніх два - Президент і депутати. Якщо буде таке питання так проформульовано і внесено в порядок денний, ми розпочинаємо дебати, представлення законопроектів по процедурі тільки. Бо це питання, як сказав Конституційний суд у своєму рішенні, законодавчо не врегульовано. І все, що робили депутати два роки перед тим після перевороту в Українському домі, було незаконно, приймаючи постанови про направлення. Нам сьогодні треба визначити, в принципі ми не маємо права приймати рішення про направлення, поки ми самі як законодавчий орган не врегулюємо процедуру цього питання. От якщо ми підемо на такий шлях, тоді можна продовжувати пленарне засідання. Якщо ми будемо розглядати питання, як воно сформульовано, воно сформульовано в порушення Конституції.</p>
<p>&nbsp;</p>
<p>ГОЛОВА. Виключіть мікрофон. Ви не керуйте тут парламентом і все. Я ще раз хочу проінформувати народних депутатів. Виключіть трибуну. Я хочу проінформувати народних депутатів, що на погоджувальній раді тричі, жалко, що не було Сергія Петровича, було запропоновано, і це рішення було Верховної Ради, оскільки немає процедури розгляду цього питання, було запропоновано, що ми розглянемо презентацію кожного проекту, а потім проголосуємо за їхнє направлення до Конституційного суду. Що відносно президентського виступить міністр юстиції. Я ще раз говорю, не кричить, я вам розкажу. А відносно, який напрацьований комісією, виступить Мусіяка. Я ще раз говорю, учора на засіданні. Я хочу, шановні колеги, будьте ж людьми, ви ж не собаки, я хочу Шевченка вам процитувати, дайте нормально сказати слова.</p>
<p>Що ви за люди?! Я ще раз хочу вам сказати, дайте нормально сказати слово! Я ще раз хочу розказати: двічі на погоджувальній раді було це погоджено. Все це влаштовувало! Зараз ми прийняли рішення, що ми розглянемо проекти постанов про процедуру направлення цих проектів. Так я ж про це пропоную і вам сказав вже! Я вам про це сказав!!! Ми нічого не будемо голосувати, воно вже все погоджено.</p>
<p>Тому у нас є три проекти постанови щодо направлення. Перший доповідає, щодо процедури, перший доповідає Матвієнко, другий доповідає Піхота і третій доповідає Сергій Петрович Головатий. Правильно було домовлено? Я прошу керівників фракцій, Олександр Олександрович, скажіть, Юлія Тимошенко, чому ви мовчите?! Чому ви поставили сюди бійців?!</p>
<p>Олександр Мороз. Я прошу Віктор Ющенка також сказати.</p>
<p>&nbsp;</p>
<p>12:53:29</p>
<p>МОРОЗ О.О.</p>
<p>Шановний Володимире Михайловичу, шановні депутати! По-перше, я мовчу тому, що мені слова не дають. А тепер хочу сказати по суті.</p>
<p>Те, що виступив Сергій Головатий, по суті правильно. І тому не знімаючи навіть рішення погоджувальної ради про презентацію, першою треба розглянути процедуру, це - окреме питання, а воно не включене до порядку дня. Тому давайте включимо до порядку дня процедуру направлення, а потім, якщо буде потреба, ми можемо зробити презентацію, більше того, ми можемо навіть в самій постанові написати, що Верховна Рада здійснює презентацію того чи іншого проекту. Але це - предмет розгляду після вияснення процедури.</p>
<p>&nbsp;</p>
<p>ГОЛОВА. Я хочу, шановні народні депутати, відповісти, що ці питання процедурні включені до порядку денного. Вони включені до порядку денного. Олександр Олександрович, чому зараз наступило прозріння таке, скажіть мені, ви ж досвідчена людина?! Вони автоматом, які надходять, вони у нас є в розкладі засідань. Ви прочитайте порядок денний третьої сесії і там побачите. Прочитайте, прочитайте там! Будь ласка, Мороз. Ми ж тільки що говорили і ви погодились, Олександр Олександрович, з усім.&nbsp;</p>
<p>&nbsp;</p>
<p>12:54:54</p>
<p>МОРОЗ О.О.</p>
<p>Так я ж це саме і повторюю. Будь ласка, не хвилюйтеся, Володимире Михайловичу. Я ще раз повторюю.</p>
<p>Подивіться, до порядку дня, який внесено, сьогодні поставлено питання: проекти Закону про внесення змін до Конституції. Але&nbsp; немає в переліку цих питань проекту процедури розгляду цього питання.</p>
<p>Тому треба так, як запропонував зараз Сергій Головатий. Ми ж тільки на Погоджувальній раді&nbsp; поговорили про процедуру розгляду цього питання. Коротко включаємо це питання. Потім дальше рухаємося по проекту, який вже ви роздали. Я думаю, ...</p>
<p>&nbsp;</p>
<p>ГОЛОВА. Хорошо. Сідайте будемо голосувати. Сідайте, будь ласка.</p>
<p>Ну будемо голосувати те, що запропонував Олександр Олександрович Мороз. Так, зараз будемо визначатися. Сядьте на місце.</p>
<p>Що ви пропонуєте? Ви тут думаєте визначити процедуру!</p>
<p>Я ставлю на голосування, прошу уваги, про включення до порядку денного...</p>
<p>Оголошується перерва на 30 хвилин. Керівників фракцій прошу зайти до кабінету.</p>
<br clear=all>

<p align=center>ПІСЛЯ&nbsp; ПЕРЕРВИ</p>
<p>&nbsp;</p>
<p>ГОЛОВА. Шановні народні депутати, прошу зайняти місця. Будемо продовжувати нашу роботу.</p>
<p>Під час перерви керівники фракцій і депутатських груп, по суті справи, зійшлися на тому, про що ми говорили на попередній зустрічі, а саме: при розгляді цього питання (я нагадую вам: проект законів про внесення змін до Конституції України) ми виходимо з того, що це питання має суто процедурний характер. Ми не розглядаємо його по суті, не обговорюємо зміст законопроектів. Нам треба прийняти рішення лише про направлення, тобто виконати процедурну функцію парламенту.</p>
<p>З цього приводу у нас напрацьовано 4 проекти постанов. Ми домовились таким чином, що автори постанов, я оголошую: Анатолій Матвієнко, голова Комітету з питань державного будівництва; потім другий проект... два проекти вони внесли, другий проект внесли представники фракцій більшості - Володимир Піхота доповідає; і третій - комітет, який напрацював, з питань правової політики, буде доповідати Сергій Петрович Головатий. І ми протягом 10 хвилин обговоримо і розглянемо кожен проект постанови, після того визначимося щодо голосування.</p>
<p>Якщо в нас виникнуть сумніви, виникне недовіра між фракціями і групами, ми тоді підемо на перерву, для того щоб шукати узгоджену позицію. Всі керівники фракцій погодились з такою позицією.</p>
<p>Тому, шановні колеги...</p>
<p>&nbsp;</p>
<p>ГОЛОВАТИЙ С.П. Я не погоджуюсь, Володимире Михайловичу.</p>
<p>&nbsp;</p>
<p>ГОЛОВА. Ну, ви не погоджуєтесь... Є Верховна Рада.</p>
<p>&nbsp;</p>
<p>ГОЛОВАТИЙ С.П. Але, вибачте, керівники фракцій - це не Верховна Рада. Я вніс у процедурному порядку пропозицію. І я вимагаю в процедурному порядку вирішити питання про порядок денний...</p>
<p>&nbsp;</p>
<p>ГОЛОВА. Шановні колеги, оскільки внесено два проекти постанов, відповідно до Регламенту вони автоматично включені до розгляду і погоджені на Погоджувальній раді.&nbsp; Відтак голосувати за включення немає потреби. Тому я прошу Матвієнка Анатолія Сергійовича до... Анатолій Сергійович з місця доповідайте, будь ласка. Будь ласка, доповідайте з місця.</p>
<p>Шановні народні депутати! Сядьте, я зараз поставлю пропозицію Головатого для того, щоб не блокувати трибуну. Але я попрошу вас після того не голосувати за цю пропозицію. І я ще раз&nbsp; прошу. Ми домовилися&nbsp; з всіма керівниками фракцій. Що за постановка питання?</p>
<p>Сергій Головатий протягом однієї хвилини формулює пропозицію. Будь ласка.</p>
<p>&nbsp;</p>
<p>13:55:42</p>
<p>ГОЛОВАТИЙ С.П.</p>
<p>Шановний пане Голово! По-перше. Ви не маєте&nbsp; права закликати&nbsp; депутатів голосувати чи не голосувати&nbsp; за мою пропозицію.</p>
<p>&nbsp;</p>
<p>ГОЛОВА. Ви не маєте права блокувати трибуну.</p>
<p>&nbsp;</p>
<p>ГОЛОВАТИЙ С.П. Ви є Голова&nbsp; Верховної Ради, ви є позафракційний, і ви&nbsp; не можете закликати&nbsp; до прийняття рішення, як воно вам подобається. Депутати за фракціями визначаються самі. Це перше.</p>
<p>Друге. Ви, як Голова Верховної Ради, не маєте права&nbsp;&nbsp; розпочати розгляд питання&nbsp;&nbsp; під тією формулою, який він сформульований, як&nbsp; сьогодні це є у порядку денному: проект Закону про внесення змін до Конституції. Ви можете розпочати питання надати&nbsp; право Матвієнку представляти свій проект постанови і іншим тільки, якщо у порядку денному буде записано: про процедуру направлення проектів законів поданих суб'єктами законодавчої ініціативи&nbsp; стосовно&nbsp; змін до Конституції відповідно&nbsp; статті 154 Конституції.</p>
<p>Якщо Верховна&nbsp; Рада&nbsp; вилучить цей пункт порядку денного про проект, який мав представляти&nbsp; Лавринович, якщо Верховна&nbsp; Рада внесе зміни і запише про процедуру направлення, от тоді, будь ласка, надавайте слово Матвієнку.</p>
<p>&nbsp;</p>
<p>ГОЛОВА. Дякую. Сформулюйте пропозицію ще раз.</p>
<p>&nbsp;</p>
<p>ГОЛОВАТИЙ С.П. Моя пропозиція перша. Про&nbsp; вилучення з порядку денного пункту порядку денного про проект закону про внесення змін до Конституції України.</p>
<p>&nbsp;</p>
<p>ГОЛОВА. Давайте другу пропозицію.</p>
<p>&nbsp;</p>
<p>ГОЛОВАТИЙ С.П. І на заміну. Про процедуру направлення, добре, ставте про включення.</p>
<p>&nbsp;</p>
<p>ГОЛОВА. Ніякого включення не буде. Питання включено до порядку денного. Не буде, все.</p>
<p>&nbsp;</p>
<p>ГОЛОВАТИЙ С.П. Але, якщо не включили, ви не маєте права розглядати.</p>
<p>&nbsp;</p>
<p>ГОЛОВА. Питання включено автоматом.</p>
<p>&nbsp;</p>
<p>ГОЛОВАТИЙ С.П.&nbsp; Не може.</p>
<p>&nbsp;</p>
<p>ГОЛОВА. Я ставлю на голосування пропозицію народного депутата Сергія Головатого, заспокойтеся. Я ставлю на голосування пропозицію про процедуру направлення законопроектів&nbsp; про внесення змін до Конституції - до Конституційного Суду. Прошу визначатись народних депутатів.</p>
<p>&nbsp;</p>
<p>13:58:12</p>
<p>За-202</p>
<p>Рішення не прийнято. По фракціях.</p>
<p>Прошу Анатолія Сергійовича до доповіді.</p>
<p>Питання включено, включено, я ще раз говорю.</p>
<p>(Ш у м&nbsp; у&nbsp; з а л і)</p>
<p>Ми щойно домовилися, що...</p>
<p>(Ш у м&nbsp; у&nbsp; з а л і)</p>
<p>Шановні народні депутати, я ще раз оголошу про те, про що ми домовилися - керівники фракцій. Якщо у вас немає бажання, я закрию сьогодні засідання. Все!</p>
<p>Що? Так що таємно голосувати? Про що таємно голосувати? Про що, про включення? Питання включено, я не буду ставити його і не гвалтуйте мене.</p>
<p>Шановні народні депутати! Оскільки питання про проект закону, про проект законів про внесення змін до Конституції до порядку денного включено, я більше його не буду ставити на голосування. Бо це - нонсенс і намагання продавити незрозуміло що.</p>
<p>Друге. На зустрічі керівників фракцій ми домовилися про те, - на зустрічі керівників фракцій - що зараз оголошується до розгляду це питання. Після того ми розглядаємо проекти постанов щодо процедури направлення його, законів, до Конституційного Суду. Першим...</p>
<p>&nbsp;</p>
<p>З ЗАЛУ. Не проголосували.</p>
<p>&nbsp;</p>
<p>ГОЛОВА. Не проголосували, значить знову будемо ..........вати. Ша! Дайте слово сказати.</p>
<p>Ми домовилися таким чином, що першим доповідає Анатолій Сергійович Матвієнко проекти, які напрацьовані комітетом. І першим ставиться... Потім доповідається від більшості, потім доповідається від правового управління.</p>
<p>Першим ставиться на голосування проект, який запропонований Комітетом державного будівництва. Якщо він не буде прийнятий, ми робимо перерву і шукаємо узгоджені позиції. Що вам ще потрібно, скажіть? (Шум у залі)</p>
<p>Питання до порядку денного включено, я не буду ставити і все. Не буду я ставити. Все! Або, Анатолій Сергійович, доповідайте, або ми робімо тоді... закриваємо роботу. Не треба, не треба давити на мене.</p>
<p>Оголошується перерва на тридцять... Шановні колеги, я хочу відносно Регламенту. У Регламенті ніде не записано, що блокується трибуна, у Регламенті ніде не записано, що вимагають розгляд питань неіснуючих процедурних моментів, у Регламенті ніде не записано, що цинічно можуть вести себе і ображати. А тепер згадають про Регламент, коли треба наситити свої шлунки.</p>
<p>Оголошується перерва до 16 години. Ранкове засідання Верховної Ради закрите. Керівникам фракцій прошу зібратися в кабінеті Голови.</p>
<p>&nbsp;</p>
</div>
