Стенограма пленарного засідання
31 липня 2014

<p align=center>ПОЗАЧЕРГОВЕ ЗАСІДАННЯ&nbsp;</p>
<p align=center>Сесійний зал Верховної Ради України</p>
<p align=center>31 липня 2014 року, 10 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p align=center>&nbsp;</p>
<p>ГОЛОВУЮЧИЙ. Доброго ранку, шановні народні депутати! Прошу сідати на свої робочі місця і підготуватися до реєстрації.</p>
<p>За традицією, поки депутати готуються до реєстрації, я інформую, що сьогодні день народження народних депутатів України Блавацького Михайла Васильовича та Табачніка Якова Піневича. <i>(Оплески)</i></p>
<p>&nbsp;Прошу включити систему "Рада" та провести реєстрацію народних депутатів.</p>
<p>10:09:03</p>
<p>У залі зареєстровано 339 народних депутатів. Ми відкриваємо наше ранкове засідання.</p>
<p>Шановні колеги! Ми проводили перед початком позачергового засідання консультацію з керівниками фракцій. І в зв'язку з тим, що у нас є інформація міністра оборони, багато з положень цієї інформації носять виключно закритий характер, є питання ратифікації законів і що стосується проведення заходів по їх реалізації – також закрита інформація. Є інші питання, які також нам треба буде обговорити в закритому режимі, які стосуються роботи Кабінету Міністрів, принципових законодавчих ініціатив уряду тощо.</p>
<p>Тому, шановні колеги, вноситься на ваш розгляд Постанова Верховної Ради України про проведення закритого позачергового пленарного засідання Верховної Ради України.</p>
<p>Шановні колеги! Прошу сідати на свої робочі місця і підтримати проект Постанови 4400а щодо проведення сьогодні закритого пленарного засідання. Прошу, шановні колеги, підтримати пропозицію.</p>
<p>Прошу голосувати за основу і в цілому. Прошу голосувати за основу і в цілому щодо проведення закритого засідання. Прошу голосувати.</p>
<p>&nbsp;</p>
<p>10:10:53</p>
<p>За-239</p>
<p>Рішення прийнято. Дякую.</p>
<p>&nbsp;</p>
<p><i>(Закрита частина засідання)</i></p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; у нашому засіданні також має&nbsp; бажання під час обговорення і&nbsp; голосування&nbsp; цього питання&nbsp; прийняти участь Президент України Петро Олексійович Порошенко. Давайте його привітаємо. <i>&nbsp;(Оплески) </i>&nbsp;Петро Олексійович, будь ласка.</p>
<p>Я прошу секретаріат, є можливість, у зв'язку&nbsp; з тим, що ця частина у нас відбувається&nbsp; у відкритому режимі, запросити&nbsp; представників засобів&nbsp; масової інформації до залу.&nbsp;</p>
<p>Будь ласка,&nbsp; народний депутат&nbsp; Стець.&nbsp; Включіть&nbsp;&nbsp; мікрофон.</p>
<p>&nbsp;</p>
<p>СТЕЦЬ Ю.Я.</p>
<p>Олександре Валентиновичу, треба оголосити хоча б на&nbsp; 10 хвилин&nbsp; перерву, тому що&nbsp; фізично журналісти поки пройдуть рамку і все решта, вони не зайдуть.&nbsp; <i>(Шум у залі) </i>Вони&nbsp; фізично не зайдуть до залу просто.</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; журналісти, мені передали, уже тут знаходяться у кулуарах, вони вже підтягуються. Президент зайшов, ми ж не можемо робити перерву після цього.</p>
<p>Шановні колеги, що стосується&nbsp; процедури розгляду цього питання. Я пропоную&nbsp; взагалі його&nbsp; без обговорення проголосувати для того,&nbsp; щоб прийняти рішення, відповідально кожна фракція&nbsp; зможе&nbsp; пояснити свою позицію інформаційно.&nbsp;</p>
<p>Петро Олексійович, є бажання у вас декілька слів сказати? Будь ласка,&nbsp; включіть мікрофон&nbsp; Президента України.</p>
<p>&nbsp;</p>
<p>ПОРОШЕНКО П.О.&nbsp;</p>
<p>Шановний пане Голово, шановний пане Прем'єр-міністр, шановні народні&nbsp; депутати, урядовці! Ну, насправді, важко приховати&nbsp; позитивне відчуття від того, що Верховна Рада&nbsp; щойно все-таки змогла&nbsp; &nbsp;проголосувати&nbsp; вкрай важливі для держави закони. Я вас вітаю з цим. <i>(Оплески) </i>І я задоволений тим, що це є результат наших спільних зусиль. Конституційна більшість, яку набрала Верховна Рада по голосуванню за цим законом яскраво підтверджує, що на сьогоднішній день ставлення народних депутатів до України, до українського народу і до української армії не залежить від того чи є в парламенті коаліція, чи немає. <i>(Оплески) </i></p>
<p>Я впевнений в тому, що на сьогоднішній день ті зусилля, які ви щойно продемонстрували, ратифікувавши вкрай важливі для нас угоди з Австралією, з Нідерландами, які забезпечать прозору роботу експертів, безпечну роботу експертів на місці терористичного акту є також вкрай важливими для нас. 70 мільйонів гривень на день сьогодні Україна витрачає для забезпечення антитерористичної операції. Наші Збройні Сили успішно ведуть наступ по всім напрямкам, по всім секторам ефективних дій українських десантників, спецназівців, мотострілків, прикордонників та інших українських воїнів, українських героїв.</p>
<p>І той факт, що сьогодні ми рішуче їх підтримали є запорукою нашої спільної перемоги – перемоги України. Так, для цього довелося попрацювати і мені як Президенту, і Прем'єр-міністру, і керівникам фракцій. Але ми продемонстрували, що український народ і український парламент може бути єдиним і ця єдність є запорукою нашої перемоги. І у мене немає жодного сумніву, що ми будемо це демонструвати і в подальшому.</p>
<p>Так, дострокові парламентські вибори – це вже реальність і це не тому, що цього хочуть хтось з народних депутатів, політиків чи чиновників. Це тому, що 80 відсотків українців вимагають цього. Але це ні в якому разі не буде і в майбутньому, перешкоджати нашій з вами ефективній роботі. Це питання сьогодні нашої спільної відповідальності. І, звичайно, що сьогодні нікому нелегко: ні Прем'єр-міністру, який бере на себе величезну частину відповідальності, ні парламентарям і кожному народному депутату, Президенту теж не легко. Але набагато важче сьогодні українським&nbsp; героям, які захищають честь, незалежність, територіальну цілісність і суверенітет нашої держави. І я переконаний, що сьогодні, коли ми маємо такі виклики, нам потрібна єдність, нам потрібен надійний уряд. І я впевнений в тому, що на сьогоднішній день наша спільна і ефективна співпраця Президента, уряду і Верховної Ради обов'язково принесе свої плоди. Наш консолідуючий інтерес – це єдина європейська Україна. Велика мета надихає на великі справи і готовність Президента, уряду і, як сьогодні було продемонстровано, Верховної Ради до командної роботи є очевидною.</p>
<p>І я впевнений, і закликаю парламент зараз голосуванням про, де-факто, вотум довіри уряду продемонструвати цей очевидний факт. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, перед тим, як перейти до голосування, ви бачите, до нас приєднались представники незалежних засобів масової інформації, я дам для них інформацію щодо нашої роботи.</p>
<p>Ми заслухали, шановні колеги, інформацію міністра оборони України щодо ситуації в зоні проведення антитерористичної операції, прийняли в цілому&nbsp; проект закону, вибачте, Закон про ратифікацію Угоди між Україною та Австралією про направлення австралійського персоналу до України у зв'язку з падінням літака "Malaysia Arialines". Ми прийняли в цілому Закон про ратифікацію Угоди між Україною та Королівством Нідерланди&nbsp; про міжнародну місію захисту розслідування. Ми прийняли в цілому, що дуже важливо, Закон про внесення змін до Податкового кодексу України&nbsp; та деяких інших&nbsp; законодавчих актів України (щодо вдосконалення окремих їх положень), ми прийняли в цілому Закон про внесення&nbsp; змін до Закону України "Про Державний бюджету України на&nbsp; 2014 рік" (щодо корегування показників проекту, точніше, державного бюджету України). І ми прийняли рішення щодо направлення на повторне друге читання проекту Закону про внесення змін до деяких законів України&nbsp; щодо реформування системи управління Єдиної газотранспортної системи України.</p>
<p>Шановні колеги, а зараз є пропозиція визначитись Верховній Раді щодо заяви Прем'єр-міністра України Арсенія Петровича Яценюка щодо його відставки. Після того я зможу надати, після цього голосування, слово Прем'єр-міністру України Арсенію Петровичу Яценюку, тому що я впевнений в тому,&nbsp; який зараз буде результат голосування.</p>
<p>Шановні колеги, прошу&nbsp; визначитись щодо заяви Прем'єр-міністра&nbsp; України Арсенія Петровича Яценюка. Прошу голосувати.</p>
<p>&nbsp;</p>
<p>12:49:58</p>
<p>За-16</p>
<p>Рішення не прийнято.(<i>Оплески</i>)</p>
<p>По фракціях, будь ласка. "Батьківщина" – 0, Партія регіонів – 2, "УДАР" – 0, "Економічний розвиток" – 0, "За мир та стабільність" – 0, "Суверенна європейська Україна" – 0, "Свобода" – 0, позафракційні, я так розумію, в основному це екс-фракція Комуністичної партії – 14.&nbsp;</p>
<p>Шановні колеги! Я хотів би, щоб ми зараз вислухали&nbsp;&nbsp; Прем'єр-міністра України Арсенія Петровича Яценюка, якому я зараз надаю слово.</p>
<p>&nbsp;</p>
<p>ЯЦЕНЮК А.П.</p>
<p>Шановний пане Президента, шановний пане Голово, шановні народні депутати України! Сьогодні&nbsp; в світовій економіці є дві новини. Перша новина – це те, що Аргентина оголосила дефолт, а друга новина – що Україна не оголосила дефолт і ніколи його не оголосить. <i>(Оплески)</i></p>
<p>Дякую за роботу, і до наступних зустрічей&nbsp; у Верховній Раді&nbsp; України.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, я пропоную підтримати наш уряд і Прем'єр-міністра Арсенія Яценюка оплесками! <i>(Оплески)</i></p>
<p>Шановні колеги, на цьому Верховна Рада завершує свою роботу. Наступне засідання буде відповідно до затвердженого графіку роботи парламенту.</p>
<p>&nbsp;</p>
<p>&nbsp;</p>
 <br>
