Стенограма пленарного засідання
06 грудня 2011
<div>
<p>ЗАСІДАННЯ ТРИДЦЯТЬ П’ЯТЕ</p>
<p>Сесійна зала Верховної Ради України</p>
<p>6 грудня 2011 року, 10 година</p>
<p>Веде засідання Голова Верховної Ради України В.М.ЛИТВИН&nbsp;</p>
<p><b>&nbsp;</b></p>
<p>ГОЛОВУЮЧИЙ. Доброго ранку,&nbsp; шановні&nbsp; народні&nbsp; депутати,&nbsp;&nbsp;&nbsp; запрошені та гості Верховної Ради України! Прошу, шановні колеги, підготуватися до реєстрації. Увімкніть систему „Рада”.</p>
<p>10:00:59</p>
<p>Зареєструвалися&nbsp; в сесійній залі 389 народних депутатів. Ранкове засідання Верховної Ради України оголошу відкритим.</p>
<p>Шановні народні депутати, дозвольте&nbsp; надати вам інформацію&nbsp; про підсумки пленарної роботи Верховної Ради України за період з 15 по 18 листопада&nbsp; 2011 року. Відбулося&nbsp; шість пленарних засідань&nbsp; Верховної Ради України, розглянуто&nbsp; 113 питань порядку денного, за результатами&nbsp; їх розгляду:&nbsp; прийнято 17 законів та 11 постанов, 19 законопроектів&nbsp; прийнято за основу, 2&nbsp; законопроекти&nbsp;&nbsp; направлено до комітету для підготовки на повторне перше читання, 2&nbsp; законопроекту повернуто на доопрацювання суб'єктам&nbsp; права законодавчої ініціативи, 28 законопроектів та&nbsp; 9 проектів постанов відхилено;&nbsp; за результатами розгляду пропозицій Президента&nbsp; України 3 закони прийнято в цілому з урахуванням пропозицій Президента України, 1 закон відхилено, проголошено 121 депутатський запит.</p>
<p>Шановні колеги, цей пленарний тиждень не менш напружений, і на Погоджувальній раді була підтримана ініціатива Олександра Сергійовича Єфремова про те, що ми будемо ставити на голосування пропозицію, щоб продовжувати вечірнє засідання Верховної Ради України до завершення розгляду всіх питань, визначених розкладом на кожен пленарний день. Тому я прошу підготуватись до голосування, зараз ми цю пропозицію поставимо на голосування. А поки ви готуєтесь, шановні колеги, довожу до вашого відома оголошення.</p>
<p>Згідно з поданою заявою та відповідно до частини три статті 60 Регламенту Верховної Ради України повідомляю про вихід народного депутата України Зейналова Едуарда Джангіровича зі складу депутатської фракції "Наша Україна – Народна самооборона".</p>
<p>Ще одне оголошення, шановні народні депутати. Відповідно до статті 60 Регламенту Верховної Ради України та згідно заяви за підписами 15 народних депутатів України повідомляю про створення у Верховній Раді України міжфракційного депутатського об'єднання "Рівні можливості", яке ставить собі за мету досягнення гендерного балансу в Україні, зокрема шляхом активного залучення жінок до громадського політичного життя. Співголовами міжфракційного об'єднання "Рівні можливості" обрано народних депутатів України Ковалевську Юлію Сергіївну, Кондратюк Олену Костянтинівну та Геращенко Ірину Володимирівну. Я прошу, шановні колеги, надати всіляке сприяння роботи цього міжфракційного депутатського об'єднання, ну, і чоловікам активно вступати до нього.</p>
<p>Шановні народні депутати, учора на Погоджувальній раді ми прийняли рішення про утворення Тимчасової слідчої комісії з розслідування подій, які відбулися в місті Донецьку і призвели до смерті Геннадія Конопльова. Депутатські фракції до 12 години повинні подати свої пропозиції щодо членства в цій&nbsp;ТСК.</p>
<p>О 15-й годині у нас відбудеться засідання Погоджувальної ради за участю керівників фракцій і,&nbsp; відповідно, запрошених окремих керівників комітетів, яких стосується питання, які будуть розглядатися на Погоджувальній раді.</p>
<p>Я просив би, щоб до цього часу ми вже оформили всі пропозиції і підготували&nbsp; проект Постанови Верховної Ради України, узгодивши позиції щодо голови, заступника і секретаря цієї комісії. На вечірньому засіданні щоб ми прийняли відповідне рішення. Нема заперечень? Домовилися тоді.</p>
<p>Шановні народні депутати! Перед тим як перейти до виступів уповноважених від фракцій я ставлю на голосування пропозицію про продовження вечірнього засідання Верховної Ради України до завершення розгляду питань, визначених розкладом на вівторок 6 грудня.</p>
<p>Прошу голосувати.&nbsp;</p>
<p>&nbsp;</p>
<p>10:05:32</p>
<p>За-234</p>
<p>Рішення прийнято.</p>
<p>Шановні народні депутати! Відповідно до статті 25 Регламенту у вівторок у нас відбуваються виступи уповноважених представників депутатських фракцій і груп з внесенням пропозицій, оголошенням заяв, повідомлень, наданням відповідної інформації.</p>
<p>Прошу представників фракцій і груп записатися на виступ. Будь ласка, прізвища народних депутатів виведіть на табло.</p>
<p>Микола Мартиненко, фракція "Наша Україна – Народна самооборона". Наступним буде виступати Сергій Гордієнко.&nbsp; Чи хто від фракції?</p>
<p>&nbsp;</p>
<p>10:06:23</p>
<p>МАРТИНЕНКО М.В.</p>
<p>Шановні співвітчизники! Шановні колеги! З першого дня влада не лише працює на самознищення, але й тягне у прірву всю країну. Пограбовано пенсіонерів та пільговиків. Намагаються силою розігнати акції протесту, вбиваючи при цьому немічних літніх людей. Економіка&nbsp; на точці замерзання. Процвітає повальна корупція. Точкові затримання продажних високопосадовців, які не хотіли ділитися, лише підкреслюють її масштаб. І в цих умовах влада не соромиться забирати останні копійки у пільговиків, відмовляють чорнобильцям в грошах, належних їм за рішенням судів. Збиралися ходити по домівкам самотніх матерів, вишукуючи такі предмети розкоші, в лапках, як велосипеди, аби лише позбавити допомоги малозабезпечених. Після хвилі обурення уряд начебто відкликав цей законопроект, але знімати треба не окремі законопроекти, а весь уряд. Натомість влада розкошує при пустому бюджеті, виділяє все нові і нові мільярди на своє утримання, зокрема на силовиків. Не дивно, що українці щодня виходять на масові акції протести: Донецьк і Львів, Крим і Полтава, підприємці та чорнобильці, афганці та селяни. Це не сплески на воді, а ознаки бурі. Штурми Верховної Ради і багатотисячні мітинги під Кабінетом Міністрів стали лише початком, масово протестують уже і в базових електоральних областях Партії регіонів. Люди з вилами штурмують обласну адміністрацію в Донецьку. У Криму молоді мами з дітьми на руках вимагали на мітингу виплати соціальних допомог. Ті, хто голосував за нинішню владу, тепер проклинають свій вибір. Громадяни самоорганізуються та об'єднуються, захищаючи свої соціальні права.</p>
<p>Існує потужний суспільний запит на об'єднання опозиції. Ми зобов'язані згуртовано стати на захист людей, нашого європейського вибору, майбутнього держави. Якщо влада забула про свою обіцянку - почути кожного, - то для опозиції це прямий обов'язок. Вибір між відповідальністю та особистими амбіціями деяких вождів. Опозиція не має права на програш. Тому об'єднана опозиція вже спільно працює над майбутньою перемогою на парламентських виборах. Є порозуміння між абсолютною більшістю опозиційних сил, іде робота по визначенню спільних кандидатів на мажоритарні округи. Ми напрацьовуємо платформу для спільних дій опозиції, зробимо все для недопущення фальсифікацій, будемо боротися за голос кожного виборця, в парламенті створимо&nbsp;демократичну більшість. Для нинішньої влади це означає повний крах. Намагання влади залякати суспільство провалилися, протест набирає обертів. В Україні зібрано більше мільйона підписів проти Януковича, але свої підписи встигли поставити далеко не всі охочі. Десятки мільйонів громадян, користуючись футбольною термінологією, показують цій владі "червоні картки". Готуються все нові масові акції, люди тисячами виходять на вулиці. Тому найменш болісний варіант для влади – якби вона пішла геть в результаті прозорих і чесних парламентських виборів, інакше її зметуть вуличні протести.</p>
<p>Звертаюсь до керівництва держави: зупиніться, поки соціальний вибух не розніс країну. Дякую за увагу.</p>
<p>&nbsp;</p>
<p>ГОЛОВУЮЧИЙ. Сергій Гордієнко, фракція комуністів. Наступний буде виступати Олександр Кузьмук.</p>
<p>&nbsp;</p>
<p>10:10:19</p>
<p>ГОРДІЄНКО С.В.</p>
<p>Шановний головуючий, шановні співвітчизники! Завершилися вибори до Державної Думи Російській Федерації, на яких наші товариші по боротьбі, комуністи Росії, досягли великого успіху, фактично подвоївши своє представництво у вищому законодавчому вищому органі держави, з чим ми їх щиро вітаємо.</p>
<p>Боротьба трудящих і компартії Росії надихає і наших людей: протестні виступи афганців, чорнобильців, дітей війни, ветеранів, пенсіонерів, інших категорій населення, які найвідчутніше постраждали в результаті ліберальних реформ, тотального урізування соціальних пільг та програм, вимагають від усього суспільства серйозного аналізу і осмислення. Ці акції – пряме продовження тих, які проводили і проводять комуністи, наполегливо і послідовно відстоюючи життєві інтереси людини праці: право на працю і гідну зарплату, на відпочинок, на безкоштовне медичне обслуговування і освіту, на заслужену пенсію, доступні ціни і низькі комунальні тарифи – це те, що було знищено з руйнуванням соціалізму і встановленням в Україні диктатури капіталу і кримінальної буржуазії. 20 довгих років буржуазія цинічно глумиться над роботягами, 20 довгих років трудящі вели боротьбу неорганізовано і розрізнено. Шахтарі і вчителі, пенсіонери і студенти, малі підприємці та інші категорії наших громадян відстоювали, як правило, лише свої особисті або вузькогрупові інтереси, забуваючи про товаришів, які саме також потерпають від капіталізму. Головного і ключового питання класової боротьби - заміну режиму і політичної системи - протестуючі не порушували. Ось чому Компартія так жорстко ставить питання про негайну зміну політичної системи і перехід повноти влади у руки народу. Двадцять довгих років саме комуністи невтомно повторюють для людей України: "Піднімайтеся на боротьбу проти капіталістичного рабства. Об’єднуйтеся і організовуйтеся! Не давайте себе обдурити дешевою демагогією і заспокоїти дрібними подачками, які відберуть наступного ж дня. Позбудьтеся страху перед експлуататорами, бо вам нічого втрачати, окрім своїх ланцюгів".</p>
<p>Нині біля стін Верховної Ради, Кабінету Міністрів, на площах міст і сіл наші товариші вимагають, щоб влада відмовилася від злочинних зазіхань на заслужені пільги. У відповідь наляканий режим вдався до відвертих репресій, розраховуючи в зародку знищити волю нашого народу. На жаль, у цій боротьбі є і перша людська жертва - це донецький шахтар, пенсіонер Геннадій Конопльов. Афганцям, чорнобильцям, дітям війни, ветеранам, які ціною свого здоров’я врятували і захистили, і відбудували Батьківщину, сьогодні дуже важко. Вони знову на передовій.</p>
<p>Тому Комуністична партія України закликає всіх людей підтримати їхні справедливі вимоги. Наша сила в організованості і солідарності. У всіх трудящих спільні інтереси. Діючи разом, відчуваючи лікоть товариша по боротьбі, ми вже сьогодні зможемо примусити багатіїв рахуватися з думкою людини праці. Однак цього мало: від соціально-економічних вимог необхідно переходити до політичних.</p>
<p>Важливо зрозуміти: доки влада залишається в руках великого капіталу, радикальних змін на користь людей не буде. Українська буржуазія і досі має можливість безкарно коїти свої жахливі злодіяння, тому що відгородилася від людей бронею капіталістичної держава, яка спирається на силу і обман. У її арсеналі розгалужена мережа підконтрольних засобів масової дезінформації, силові структури, міліція, прокуратура, суди.</p>
<p>Вони використовуються для того, щоб залякати людей і придушити протестні настрої. Головна…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ГОРДІЄНКО С.В. Головна зброя буржуазії – обман. Питання про владу - це ключове питання поточного моменту. Компартія розробила і внесла на суд народу антикризову програму, ми запропонували реальну програму відродження економіки і готові на себе…</p>
<p>&nbsp;</p>
<p>ГОЛОВУЮЧИЙ. Дякую. Олександр Кузьмук, фракція Партії регіонів. Наступним буде виступати Олег Зарубінський.</p>
<p>&nbsp;</p>
<p>10:15:06</p>
<p>КУЗЬМУК О.І.</p>
<p>Високоповажні колеги! Дорогі співвітчизники! 20 років тому, 6 грудня 1991 року, в цьому залі був прийнятий Закон (реєстраційний номер 1934) "Про Збройні сили України". Цим законом були поставлені завдання Збройним силам України, затверджена структура, затверджені права і обов’язки військовослужбовців.</p>
<p>Невелика група патріотів нашої держави в трьох кімнатах сьогоднішнього бюджетного комітету взяли управління майже мільйонного угрупування на території України. Взяли на себе політичну відповідальність за спокій українського народу, за спокій у всьому світі, утримуючи третій по потужності ядерний потенціал.</p>
<p>За 20 років незалежності ми можемо пишатися тим, що в короткі терміни, ніхто до нас ще не робив, ми створили центральний орган виконавчої влади – Міністерство оборони. На підставі різнорідних угрупувань ми створили сучасні Збройні сили. Ми прийняли всю необхідну законодавчу базу для їх функціонування.</p>
<p>&nbsp;Вперше на теренах Радянського Союзу, на пострадянському просторі Україна, не маючи досвіду, стала світовим миротворцем, прийнявши участь в побудові нової архітектури світової безпеки, взявши участь в миротворчих операціях і ставши одним із найавторитетніших миротворців в світі.</p>
<p>В Україну прибули майже 40 тисяч офіцерів з усього колишнього Радянського союзу, які свідомо віддали себе служінню українському народу. Армія і флот не може функціонувати без трьох основних речей. Перше - це довіра, довіра - це 90 відсотків діяльності самих військових. Друге – повага. І військові заслуговують на повагу тим, що вони добровільно обмежили себе в правах і в можливості, і не тільки себе, а й свої сім'ї. Турбота – це всебічне забезпечення наших Збройних сил, і, в першу чергу, законодавче забезпечення Верховної Ради, прийняття реального бюджету - 1,35 валового продукту - на слідуючий рік, і ми це можемо. Військові - особливі люди: вони ніколи і нікого не зраджують.</p>
<p>І в цей день я від щирого серця, за дорученням фракції Партії регіонів, вітаю всіх вас, парламентарів України, весь українських народ. І низький уклін нашим військовим і їх сім'ям за їх службу на благо нашої Батьківщини. Слава Україні! Слава її Збройним Силам!.</p>
<p>&nbsp;</p>
<p>ГОЛОВУЮЧИЙ. Олег Зарубінський, фракція Народної Партії. Наступним буде виступати Володимир Каплієнко.</p>
<p>&nbsp;</p>
<p>ЗАРУБІНСЬКИЙ О.О.</p>
<p>Олег Зарубінський, фракція Народної Партії. Шановні громадяни, нікого не здивуєш тим, що наш час - <a name=Temp></a>це час проблем. Є проблеми, які хвилюють лише політиків, здебільшого вони зав’язані навколо влади, а ще більше - будь-якою ціною повернутися до&nbsp; неї. Саме тому сьогодні так багато розмов про вибори.&nbsp; Є проблеми реальні, а є надумані - ті, що нав’язують суспільству, його&nbsp; розколюють.</p>
<p>Насправді потребують вирішення багато важливих питань: освіта, пільги,&nbsp; молодь. Але серед всіх інших є ті, які не залежать ні від партійних кольорів, ні від ідеологій чи революцій, та зачіпають вони кожного – це&nbsp; проблеми здоров'я. Онкологія стала загрозою для кожного. Смертність від цього захворювання зростає з кожним роком, а слово "рак" стало тим страшним діагнозом, для&nbsp; якого ані гроші, ані зв’язки вже нічого не вирішують. Та серед всіх онкологічних захворювань найстрашнішим є те, що б'є насамперед по кращій&nbsp; половині людства – це рак молочної залози. "Хіба це не завузько як для національної проблеми?" - запитає хтось. Але&nbsp; спитайте в будь-якої жінки - і&nbsp; зрозумійте відповідь. Як стверджують спеціалісти, реальні шанси отримати страшний діагноз має кожна сьома жінка. Але страх захворіти переживає кожна. Скільки переживань, відчаю та горя вже принесло це захворювання. Щороку в Україні реєструється близько 14-15 тисяч захворювань на&nbsp; рак молочної залози. Приблизно половина хворих, незважаючи на зусилля лікарів, помирає від цієї патології. В середньому хвора&nbsp; жінка втрачає -вдумаємось! 17-18 років життя, а вік хворих щороку знижується. Щоб зрозуміти, наскільки це страшно, варто уявити: кожні 30 хвилин в Україні діагностується&nbsp; новий випадок раку молочної залози, а щогодини від цієї хвороби помирає одна жінка. І це на фоні 90-відсоткової виліковності цієї самої хвороби в більш розвинутих країнах. Де система захисту для жінок, система диспансеризації? Чому в Україні 80 відсотків хворих на рак молочної залоги діагностують лише на останніх стадіях хвороби? Чи кожна жінка щороку проходить консультацію у мамолога? Де врешті-решт, заходиться найближчий мамологічний центр? Відповідь очевидна:&nbsp; дієва система профілактики та діагностування, яка б охоплювала все населення, відсутня. З іншого боку, другорядність питання здоров'я в системі цінностей самої людини, відсутність елементарних знань, схильність до самолікування, недовіра до медичних закладів&nbsp; призводить до того, що остаточний діагноз в багатьох&nbsp;&nbsp;&nbsp; випадках встановлюється на останніх&nbsp; стадіях, про що вже йшлося, коли, на жаль, процеси незворотні.</p>
<p>Зважаючи на складну&nbsp; ситуацію, мною був внесений проект Закону&nbsp; про профілактику, діагностику та лікування&nbsp; передраку та раку молочної залози,&nbsp; який був прийнятий Верховною Радою України в першому читанні ще в 2009 році. На жаль, до цього часу&nbsp; він так і не був внесений на розгляд&nbsp; у другому читанні та прийняття в цілому. А проблема&nbsp; не просто залишається - вона зростає,&nbsp; вибиваючи з нормального життя тисячі наших матерів чи дружин. Я вірю в те, що&nbsp; більшість&nbsp; громадян України за 20 років навчились розділяти&nbsp; надумані проблеми і проблеми реальні. Якщо половина населення живе&nbsp; в страхові захворіти, а&nbsp; інша, що може втратити&nbsp; найближчу людину, то це проблема всіх. Нікому не&nbsp; дозволено відкидати питання, за яким стоять тисячі життів, здоров'я мільйонів, морально-психологічний&nbsp;&nbsp; комфорт всіх. Бо,&nbsp; забуваючи цю проблему сьогодні, …</p>
<p>&nbsp;</p>
<p>ГОЛОВУЮЧИЙ.&nbsp; Завершуйте, будь ласка.&nbsp;</p>
<p>&nbsp;</p>
<p>ЗАРУБІНСЬКИЙ О.О.&nbsp;&nbsp; …забуваючи про цю проблему сьогодні, ми не тільки позбавляємо надії хворих - ми&nbsp; підписуємо вирок&nbsp; цьому суспільству. Дякую.</p>
<p>&nbsp;</p>
<p>ГОЛОВУЮЧИЙ.&nbsp;Володимир Каплієнко,&nbsp; група&nbsp;&nbsp; "Реформи заради майбутнього". Наступним буде виступати Микола Томенко.&nbsp;&nbsp;</p>
<p>&nbsp;</p>
<p>10:23:27</p>
<p>КАПЛІЄНКО В.В.</p>
<p>Шановні колеги, шановні народні депутати, шановні громадяни України! На початку третього тисячоліття світ опинився перед загрозою голоду. За даними Всесвітньої організації охорони здоров'я щодня у світі від голоду помирає&nbsp; 24 тисячі людей. Організація Об'єднаних Націй оприлюднила&nbsp; ще драматичніші цифри: через недоїдання&nbsp; кожні 5 секунд у світі гине одна&nbsp; дитина,&nbsp;&nbsp; загалом 6 мільйонів на рік.&nbsp; Голод відчуває кожен шостий житель землі, тобто більше 1 мільярда людей.</p>
<p>При цьому, якби&nbsp; аграрний потенціал&nbsp; України використовувався належним чином, то додатково до повного забезпечення&nbsp; потреб власного населення ми б додали і громадянам всього світу. За експертними оцінками, при раціональній структурі землекористування &nbsp;і відповідному науковому та ресурсному забезпеченні наша держава здатна виробляти продуктів харчування в такій кількості, яка б задовольняла потреби 150 мільйонів людей. Науковці стверджують, що сукупна вартість українських чорноземів складає 340 мільярдів доларів. А ми при цьому додамо: вона безцінна.</p>
<p>Однак продуктивність праці в нашому сільському господарстві залишається в 10 разів нижчою, ніж в Канаді, Сполучених Штатах Америки або в європейських країнах. Тому депутатська фракція "Реформи заради майбутнього" переконана, що саме сьогодні час повернутися до теми розміщення на території нашої країни світового резерву продовольства зерна. Наша держава розглядає зернові запаси як валютно-грошові резерви. І бачить свою перспективу у формуванні саме світового фонду запасу зерна при Організації Об’єднаних Націй.</p>
<p>Свого часу український уряд підтримав ініціативу вчених, яка полягає в тому, що спільно з Продовольчою та сільськогосподарською організацією ООН розробити концепцію створення світового резерву зерна та визначити місце і квоти в ньому України. Формування такого резерву, на наш погляд, тільки посилить стабільність світових продовольчих ринків. І Україна при такому підході мала б щорічно формувати квоти світового резерву зерна ООН в 10 і більше мільйонів тонн.</p>
<p>Поки однозначної відповіді на пропозицію України нема. Та спеціалісти Продовольчої та сільськогосподарської організації ООН чудово розуміють, що рано чи пізно ідею збереження запасів у вигляді великого світового резерву буде зреалізовано. І ООН чи будь-яка інша світова організація погодиться виділити на реалізацію такої ідеї кошти. Зрештою, наведена вище статистика людської смертності від недоїдання – найкращий аргумент на користь її реалізації, бо це Божа справа. І Україні не можна упустити свій шанс. Тим більше, що проблеми з продовольством турбують світову спільноту все відчутніше.</p>
<p>Влітку нинішнього року міністри сільського господарства країн Великої двадцятки домовилися вивчити можливість створення надзвичайних резервів продовольства в країнах, населенню яких не вистачає їжі.</p>
<p>Тому ми вимагаємо від Кабінету Міністрів України негайно розпочати процес підготовки на&nbsp;облаштування Світового банку&nbsp; зерна саме тут, в рідній неньці України, та, врешті-решт, не допускати&nbsp; в подальшому помилок на кшталт введення&nbsp; експортних мит на зерно, що призвели до втрати українськими&nbsp; зернотрейдерами значної частки ринку збуту, а також ініціювати та реалізувати програму&nbsp; створення високотехнологічних потужностей зі зберігання та переробки зерна в Україні.</p>
<p>Депутатська група&nbsp; "Реформи заради майбутнього" зі свого боку готова докласти максимум зусиль, аби&nbsp; це питання було вирішене саме на користь України. Дякую&nbsp; за увагу.</p>
<p>&nbsp;</p>
<p>ГОЛОВУЮЧИЙ. Микола Томенко, будь ласка.</p>
<p>&nbsp;</p>
<p>10:27:37</p>
<p>ТОМЕНКО М.В.</p>
<p>Шановні колеги,&nbsp; шановні громадяни України! 1 грудня&nbsp; 1991 року більше 90 відсотків громадян тодішнього Радянського Союзу, що проживали на території України,&nbsp; висловилися за підтвердження&nbsp; Акту незалежності та бажання жити у власній самостійній Українській&nbsp; державі.&nbsp; Якою&nbsp; стала Україна&nbsp; 20 років потому, можна було б чітко&nbsp; побачити 1 грудня 2011 року у рік 20-річчя&nbsp; референдуму&nbsp; незалежності. Це напевно найбільш значиме українське свято для нормальної цивілізованої країни, для нормальної цивілізованої влади, оскільки&nbsp; у цей день саме народ визначив її майбутнє.</p>
<p>Натомість цей&nbsp; день Президент України&nbsp; відзначив, перебуваючи&nbsp;&nbsp; в Ізраїлі,&nbsp; де&nbsp; заочно нагородив низку чиновників та&nbsp; десяток&nbsp; депутатів парламентської більшості орденами за значний внесок у розбудову&nbsp; української держави. У цей день Прем'єр-міністр з урядовцями&nbsp; побував на вечірці, присвяченій 20-річчю&nbsp; Федерації футболу, та нагородив футболістів.&nbsp; Нижчого рівня посадовці та чиновники, як завжди,&nbsp; вирішували&nbsp; власні проблеми та проблеми своїх родин і друзів.&nbsp; Можливо, найбільш пафосно&nbsp; 20-річчя референдуму відзначила&nbsp;&nbsp; наша прокуратура, яка&nbsp; нібито&nbsp; за гроші профспілки запросила&nbsp; знаного авторитета&nbsp; шансонного світу і&nbsp; разом з ним розучувала відомі&nbsp; шлягери:"Малява", "Амнистия", "Братва", "Не&nbsp; стреляйте&nbsp; в друг&nbsp; друга".Цікаво, чи прокурори при цьому обговорювали про можливість відкриття кримінальної справи проти них за аналогією з Луценком, проти якого вони вже відкрили справу за те, що він додумався відзначити на державному рівні День міліції?</p>
<p>Певним символом того, якою стала Україна за 20 років при теперішній владі, стало засідання апеляційного суду у справі Юлії Тимошенко, на яке не пускали ні депутатів, ні журналістів. А суддю, якій стало зле, влада все-таки змусила зачитати рішення, яке запропонували і озвучили саме в 20-річчя референдуму Незалежності.</p>
<p>Можливо, єдиною знаковою подією стала ухвалена 1 грудня Резолюція Європарламенту. Ця Резолюція є показовою для того, щоб зрозуміти, якою зробила нинішня влада Україну за 20 років. Із 15 пунктів Резолюції: 6 безпосередньо визначають оцінку судових політичних переслідувань опозиції, 5 стосується проблем свободи слова, організації виборів та судової системи.</p>
<p>Отож, виходячи із цього документу та враховуючи, що Президент Віктор Янукович заявив, що позитивно оцінює цю Резолюцію і вважає за необхідне її враховувати, фракція БЮТ вимагає виконати головні вимоги Європейського парламенту.</p>
<p>Перше. У відповідності до пункту 2 Резолюції Європарламенту внести зміни до статей 364, 365 та привести у відповідність до європейських стандартів ці статті, що стосуються переслідування політичної опозиції.</p>
<p>Пункт другий. У відповідності до пункту 6 Резолюції забезпечити неупереджений та прозорий судовий процес.</p>
<p>І третій пункт. У відповідності до 3 пункту Резолюції забезпечити участь Юлії Тимошенко у майбутніх виборах в Україні.</p>
<p>Окрім того, ми вимагаємо, щоб влада надала можливість провести міжнародну медичну експертизу та належне лікування Тимошенко, Луценку, Іващенку, члени родин яких звернулись до відповідного комітету. Ми вимагаємо, щоб це зробила комісія, направлена урядом Канади, оскільки таке звернення вже є. Натомість, як стало відомо, сьогодні о 10 годині хвору Тимошенко знову проводять допит для того, щоби відкрити нову справу 15-річної давності. З одного боку, говорять про те, що будуть забезпечувати їй європейські умови медичного обстеження. З іншого боку, тягають на допит.</p>
<p>Отож, на 20 річницю незалежності маємо владу, для якої цінності демократії і державності не є пріоритетом. У якої сьогодні стало нормою не лише… Володимир Михайлович, я завершу.</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p><b>&nbsp;</b></p>
<p>ТОМЕНКО М.В. … у якої сьогодні стало нормою&nbsp; не лише переслідування політичної опозиції,&nbsp; а й переслідування бізнесу, журналістів, всіх тих, хто визначає генеральну лінію&nbsp; влади.</p>
<p>Нинішня влада не зупиняється&nbsp; перед фізичним знищенням&nbsp; політичних опонентів, не зупиняється перед фізичним знищенням учасників&nbsp; акцій протесту, Тому ми вимагаємо від Президента, від вдали загалом зупинити вбивства політичних опонентів, вимагаємо зупинити вбивство&nbsp; демократії і державності України.<i>&nbsp; </i></p>
<p>&nbsp;</p>
<p>ГОЛОВУЮЧИЙ. Шановні народні депутати, виступи завершено. З приводу пропозицій, які потребують реагування, прошу підготувати секретаріат відповідні листи, звернення та доручення.</p>
<p>Шановні народні депутати,&nbsp; дві фракції: фракція&nbsp; "БЮТ – "Батьківщина", фракція "Наша Україна – Народна самооборона" - відповідно до Регламенту вимагають оголосити перерву для&nbsp; проведення консультацій.</p>
<p>Так що треба Погоджувальну раду збирати чи що?&nbsp;</p>
<p>Так, може, давайте таким чином поступимо: щоб продовжувалось засідання, а ми підемо на Погоджувальну раду?</p>
<p>Давайте, можливо, ще таку&nbsp; пропозицію: зараз розглянемо питання про включення&nbsp; до порядку денного, потім оголосимо… Одну хвилинку, я ж не до вас звертаюсь, а до керівника фракції.&nbsp; То зараз, може б, проголосували питання про включення до порядку денного, щоб знали комітети, як далі працювати, тоді&nbsp; оголосили перерву? Ні?&nbsp;&nbsp;</p>
<p>Оголошується перерва&nbsp; до&nbsp; 11 годин 5 хвилин.</p>
<p>&nbsp;</p>
<p>&nbsp;</p>
</div>
