Стенограма пленарного засідання
08 грудня 2015

<p align=center>ЗАСІДАННЯ ТРИДЦЯТЬ СЬОМЕ</p>
<p align=center>Сесійний зал Верховної Ради України</p>
<p align=center>08 грудня 2015 року, 16 година</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p><b>&nbsp;</b></p>
<p>16:01:32</p>
<p>ГОЛОВУЮЧИЙ. Шановні колеги депутати, час, відведений для перерви, завершений. Я прошу заходити в зал, займати робочі місця. Секретаріат Верховної Ради я прошу оголосити про початок роботи Верховної Ради України. Голів фракцій прошу запросити депутатів в зал. Будь ласка, заходимо, мобілізуємось, займаємо робочі місця.</p>
<p>Шановні колеги, закликаю до відповідальності. Прошу заходити в зал, займати робочі місця. Треба працювати, Україна кличе. Займайте робочі місця, будь ласка.</p>
<p>Шановні колеги,&nbsp; хотів би з вами порадитись. У нас є блок питань під загальною назвою&nbsp; "Для прийняття рішень з обговорених питань". Але поки депутати мобілізовуються, у мене є така пропозиція, прошу її підтримати, щоб ми перейшли до наступного розділу – "Перше читання", почали обговорення. А в той момент, коли ми відчуємо, що зал готовий до результативної роботи, перейти до розділу прийняття рішень з обговорених питань.</p>
<p>Колеги, нема заперечень? Це збільшить ефективність нашої роботи.</p>
<p><i>(Шум у залі) </i></p>
<p>Я знаю. 2558, порівняльна таблиця вже теж роздана. І заходимо в зал. В нас нема навіть для початку роботи голосів. Будь ласка, заходимо в зал.</p>
<p>Шановні колеги, я хотів би спитатись, чи всі отримали 2558 на руки порівняльну таблицю? Чи коректно розпочинати розгляд цього законопроекту,&nbsp; який ми відклали тільки тому, що в залі не було порівняльної таблиці? Є всі, так? Тобто ми сформували наш порядок денний.</p>
<p>Тепер прошу приготуватись до реєстрації на вечірнє засідання. Прошу зайти в зал, підготуватись до реєстрації.</p>
<p>Шановні колеги, проводимо реєстрацію. Прошу зареєструватись для початку вечірнього засідання. Будь ласка, реєструємося. Прошу включити реєстрацію.</p>
<p>&nbsp;</p>
<p>16:08:07</p>
<p>Зареєструвалося&nbsp;357 депутатів. Це перемога. І вечірнє засідання Верховної Ради я оголошую відкритим.</p>
<p>Отже, нагадую, ми відклали 2558а тільки тому, що не було порівняльної таблиці в депутатів на руках. Зараз порівняльна таблиця вже є роздана.</p>
<p>Я питався депутатів, чи усі отримали, усі підтвердили, що отримали. І тому той законопроект, який був відкладений, ми переходимо до його розгляду. І я запрошую до слова знову ж таки голову Комітету з питань аграрної політики та земельних відносин Кутового Тараса Вікторовича. 2558а: проект Закону про внесення змін до деяких законодавчих актів України щодо дерегуляції в агропромисловому комплексі (друге читання).</p>
<p>Будь ласка, Тарас Вікторович, доповідайте.</p>
<p>&nbsp;</p>
<p>16:09:10</p>
<p>КУТОВИЙ Т.В.</p>
<p>Шановні колеги, вашій увазі пропонується в другому читанні законопроект 2558а. Це Закон України "Про внесення змін до деяких законодавчих актів України щодо дерегуляції в агропромисловому комплексі".</p>
<p>Показовим є те, що даний законопроект є результатом консолідованої позиції депутатів, аграрної галузі та контролюючого органу.</p>
<p>Нами було проаналізовано приблизно 110 дозвільних та інших обов'язкових процедур в АПК. Лише 22 з них було визнано такими, що потребують скасування або уточнення порядку їх застосування. Тобто тут не є таке огульне, знаєте, скасування всіх дозволів, а потім не знати як з тим боротися.</p>
<p>Як приклад, ліцензія на продовження з особливо, поводження з особливо небезпечними речовинами та відходами. Понад 30 тисяч суб'єктів аграрного ринку потенційно змушені отримати цю ліцензію для застосування засобів захисту рослин, які аж ніяк не слід відносити до особливо небезпечних речовин в контексті їхнього застосування.</p>
<p>Також у цьому році ми всі були свідками того як контролюючі органи не змогли належно подолати африканську чуму свиней принаймні це викликало дуже багато складнощів. І це свідчить про те, що контроль в АПК має бути, але значна частина регуляторних механізмів в АПК застаріла та дублює одна одну.</p>
<p>Хочу наголосити, що агропромислова галузь в економіці є однією з тих самих зарегульованих галузей. І це природно адже необхідно забезпечити якість та безпечність продукції, що виробляється сектором та споживається людиною.</p>
<p>Суттєво скоротити адміністративні витрати для аграріїв це те до чого покликаний цей законопроект, а також знизити ціни на добрива, спростити вихід нових суб'єктів господарювання на ринок і як наслідок знизити ціни на харчові продукти.</p>
<p>До другого читання до комітету надійшло 40 пропозицій суб'єктів права законодавчої ініціативи, з них враховано 30, включаючи частково та відхилено 10 поправок.</p>
<p>Відхилені позиції суперечать концепції прийнятого закону за основу чим створюються перешкоди на шляху дерегуляції у сільському господарстві держави.</p>
<p>Враховуючи зазначене, Комітет з питань аграрної політики та земельних відносин прийняв рішення рекомендувати Верховній Раді України прийняти законопроект 2558а у другому читанні та в цілому як закон та доручити Головному юридичному управлінню Апарату Верховної Ради України спільно з комітетом внести техніко-юридичні правки до цього закону&nbsp; під час підготовки його на підпис. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, переходимо до правок, які були подані. І за звичкою буду зачитувати ті правки, які були відхилені.</p>
<p>8-а, народний депутат Люшняк. Чи наполягає?</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>16:12:11</p>
<p>ГОЛОВУЮЧИЙ. Будь ласка, колеги, 8 поправка, народний депутат Люшняк. Не наполягає.</p>
<p>12-а, народний депутат Нестеренко. Не наполягає.</p>
<p>14-а, Тригубенко. Не наполягає.</p>
<p>Народний депутат Ленський, 15 поправка. Не наполягає.</p>
<p>18-а, Нестеренко. Не наполягає.</p>
<p>19-а, Тригубенко. Не наполягає.</p>
<p>23-я, Ленський. Не наполягає.</p>
<p>26-а, Нестеренко. Не наполягає.</p>
<p>27-а, Нестеренко. Не наполягає.</p>
<p>37-а, Ленський. Не наполягає.</p>
<p>Все, шановні колеги, ми вийшли.</p>
<p>Будь ласка, Івченко.</p>
<p>&nbsp;</p>
<p>16:13:27</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги, ну, по-перше, хотів попросити підтримати даний законопроект, але за умови. Я хочу поставити поправку 34 на підтвердження.</p>
<p>Про що вона говорить. Землевласники (вслухайтесь, колеги), землевласники і землекористувачі в межах своїх земельних ділянок без спеціальних дозволів можуть видобувати корисні копалини, видобувати корисні копалини місцевого значення, торф і так далі. Я думаю, що це сьогодні не доцільно цю норму підтримувати, вона має&nbsp; корупційні складові. Тому я пропоную поставити дану поправку на підтвердження, і без цієї поправки проголосувати даний законопроект у другому читанні. Це вкрай лобіська&nbsp; поправка. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, коментуйте, комітет.&nbsp;&nbsp;</p>
<p>&nbsp;</p>
<p>16:14:24</p>
<p>КУТОВИЙ Т.В.</p>
<p>Сьогодні зранку обговорювалося це питання на комітеті. Мова йде про що. От базовий елемент, про який йдеться мова, це, по-перше, в межах визначеного земельного користування. Тобто це не означає, що на якісь нові ділянки відповідним чином здійснюються ті чи інші&nbsp; комерційні роботи. Мова йде про те, щоб сільськогосподарські підприємства в рамках своїх господарських&nbsp; потреб використовували ті ресурси, які знаходяться в рамках тих земельних ділянок, які є.&nbsp;</p>
<p>Базовий момент, про який говориться в цій поправці, це&nbsp; стосується видобування підземних вод. Це&nbsp; перш за все стосується&nbsp; використання вод в тваринництві, тобто свиноферми, ферми для&nbsp; великої рогатої худоби і так далі. Але цією поправкою встановлені обмеження, що водозабір не перевищує 300 кубічних метрів на добу. Відповідним&nbsp; чином ці обсяги регулюються, цей обсяг не є критичним&nbsp; з точки зору&nbsp; якихось промислових видобутків, і для того, щоб забезпечити нормальне функціонування і в тому числі відсутність претензії від контролюючих органів до нормальних господарів, ми пропонуємо…</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Завершуйте, будь ласка.</p>
<p>&nbsp;</p>
<p>16:15:52</p>
<p>КУТОВИЙ Т.В.</p>
<p>То ми й воду тоді заберемо, якщо ми заберемо його. Вона врахована частково…</p>
<p><i>(Загальна дискусія)</i></p>
<p>&nbsp;</p>
<p>ГОЛОВУЮЧИЙ.&nbsp; 34 поправка. Ще раз,&nbsp; будь ласка, Тарасе.</p>
<p>&nbsp;</p>
<p>КУТОВИЙ Т.В. Є дві поправки.&nbsp; 33-я народного депутата Лабазюка, вона врахована частково. І там стосується щодо горного відводу&nbsp;&nbsp;&nbsp; сільськогосподарськими підприємствами. І говориться, що якщо сільськогосподарське підприємство використовує воду для власних&nbsp;&nbsp; потреб, воно&nbsp; не потребує горного відводу.</p>
<p>У поправці 34 народного депутата Вадатурського говориться про те, що землевласники і землекористувачі в межах наданих їм земельних ділянок вже мають право без спеціальних дозволів та гірничого відводу видобувати корисні копалини місцевого значення, а також підземні води, крім мінеральних&nbsp; …корисні копалини місцевого значення. Крім видобувництва фасованої питної води за умови, що обсяг видобування підземних вод із водозаборів не перевищує 300 кубічних метрів на добу.</p>
<p>Є пропозиція народного депутата Івченка поставити цю поправку на підтвердження. Я розумію, що це необхідно зробити. Давайте поставимо її на підтвердження і зрозуміємо результат в залі. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, займайте свої місця. Відповідно до закону, який ми зараз розглядаємо, 2558а, ми пройшли таблицю по поправкам. 34 поправка.</p>
<p>Будь ласка, шановні колеги, зараз, відповідно до пропозицій народного депутата Івченка, я поставлю на голосування поправку номер 34 щодо її підтвердження. Наголошую, у разі, якщо ця поправка не набере 226 голосів у залі Верховної Ради, це буде означати, що ця поправка, яка була узгоджена комітетом, буде відхилена. Тобто цей закон ми будемо розглядати без цієї поправки. Якщо вона зараз не набере 226, то остаточна редакція закону буде без цієї поправки. Будь ласка, колеги, займайте свої місця.</p>
<p>34 поправка на підтвердження, пропозиція Вадима Івченка. Будь ласка, визначайтеся.</p>
<p>&nbsp;</p>
<p>16:18:30</p>
<p>За-98</p>
<p>Поправка не набрала необхідної кількості голосів. Без неї. Так, вона не підтверджена, і ця поправка скасована щойно Верховною Радою України.</p>
<p>Ставлю на голосування… Шановні колеги, будь ласка,&nbsp; займайте свої місця.</p>
<p>Будь ласка,&nbsp; народний депутат Хлань. Будь ласка.&nbsp;</p>
<p>&nbsp;</p>
<p>16:19:24</p>
<p>ХЛАНЬ С.В.</p>
<p>Слово Вадатурському передайте.</p>
<p>&nbsp;</p>
<p>ГОЛОВУЮЧИЙ.&nbsp; Вадатурському.</p>
<p>Народний депутат Хміль, вибачте. Народний депутат Хміль, "Народний фронт".</p>
<p>&nbsp;</p>
<p>16:19:35</p>
<p>ВАДАТУРСЬКИЙ А.О.</p>
<p>Я вибачаюсь, я хочу все ж таки повернутись до цієї поправки, чомусь знята. Тому що сьогодні зранку на комітеті її підтримали. Я хочу просто ще раз сказати чому ми це робимо. Яка процедура сьогодні? Спочатку проводиться розробка проектної документації. Потім отримує дозвіл. Цей дозвіл коштує від 80 до 150 тисяч гривень, і люди не можуть це робити. Тому ми вилучаємо цей пункт. І нам потрібний дозвіл, без геологічних робіт, це спрощує процедуру. Тому просто прошу проголосувати з цією поправку. Ще раз дякую.</p>
<p>&nbsp;</p>
<p>ГОЛОВУЮЧИЙ.&nbsp; Народний депутат Хміль, будь ласка,&nbsp; "Народний фронт", і переходимо до голосування. Займайте свої місця, шановні колеги.</p>
<p>&nbsp;</p>
<p>16:20:28</p>
<p>ХМІЛЬ М.М.</p>
<p>Шановний головуючий, шановні народні депутати!&nbsp; Михайло Хміль, фракція "Народного фронту".</p>
<p>Я хочу теж повернутися до цієї поправки, і багато народних депутатів не голосувало за неї саме тому, що там крім води, так само передбачалося про інші корисні копалини місцевого значення. Для сільськогосподарських виробників для власних потреб вода в об'ємах, які передбачені в проекті закону, треба залишити. І якщо виключити з цієї поправки інші корисні копалини, за поправку цю треба проголосувати і підтримати.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, хвилина. Колеги, ще раз наголошую на тому, що є процедура розгляду питань у другому читанні. Ви подали пропозицію, вона не набрала кількості голосів, вона є скасована. Зараз ми перейдемо до голосування в цілому даного проекту Закону.</p>
<p>А якщо ми не голосуємо, можемо готувати його на повторне друге читання і узгоджувати всі позиції. Іншого варіанту у нас просто немає з вами.</p>
<p>Будь ласка, трибуна, мікрофон.</p>
<p>&nbsp;</p>
<p>16:21:54</p>
<p>КУТОВИЙ Т.В.</p>
<p>Шановні колеги, є дві поправки. Я хочу роз'яснити, що, дійсно, цією поправкою просто&nbsp; не голосування цієї поправки, я чому, чесно кажучи, був проти для того, щоб ми змінювали структуру закону, тому що зараз буде ситуація, коли ми зможемо не набрати взагалі голосів за закон. І, чесно кажучи, 98 відсотків того позитиву, який є окрім цієї поправки, буде знищено, і законопроект, який сім місяців чекав свого розгляду, не буде проголосований.</p>
<p>Тепер що стосується води, я хочу&nbsp; сказати наступне: по воді поправка залишається, але вона є трошки в іншому формулюванні. Формулювання, яке залишається в законі. Це поправка 33, яка була врахована в комітеті. Вона звучить наступним чином: "Землевласники і землекористувачі в межах наданих їм земельних ділянок мають без спеціальних дозволів та&nbsp; гірничого відводу видобувати підземні води, крім мінеральних, для сільськогосподарських та інших виробничих, а також власних господарсько-побутових потреб, якщо вони є сільськогосподарськими товаровиробниками, частина сільськогосподарського товаровиробництва яких за попередній податковий звітний рік дорівнює…"</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, завершуйте.</p>
<p>&nbsp;</p>
<p>КУТОВИЙ Т.В.&nbsp; І ця поправка, вона залишилась. Тобто по воді у нас ризиків не залишається.</p>
<p>З чим виникли проблема у зв'язку з непідтвердженням 34-ї поправки? Проблеми виникли із видобутком корисних копалин місцевого значення на ділянках, які належать сільськогосподарським підприємствам.</p>
<p>Про що йдеться мова, умовно кажучи. Це пісок, це якийсь, ну, мається на увазі не індустріальний видобуток, тобто якісь місцеві продукти, які можна використовувати там, в тому числі для будівництва, немає можливості і не буде можливості мати без дозволу. От про це ідеться мова. Але саме основне і саме ключове, що було, що стосується води, вода залишилася, те, що зникло в зв'язку з непроголосованою, непідтвердженою поправкою, це місцеві копалини. Дякую.</p>
<p>Колеги, я прошу...</p>
<p>&nbsp;</p>
<p>ГОЛОВУЮЧИЙ. Будь ласка, колеги, голосуємо.</p>
<p>&nbsp;</p>
<p>16:24:04</p>
<p>КУТОВИЙ Т.В.</p>
<p>Я прошу підтримати цей законопроект, всі фракції, долучіться. Насправді, тут дуже багато роботи було зроблено, ми дуже довго чекали цей закон, це останній закон сьогодні в агарному блоке.</p>
<p>&nbsp;</p>
<p>ГОЛОВУЮЧИЙ. Дякую, пане&nbsp; голово, дякую.</p>
<p>Будь ласка, колеги, займаємо свої місця, 2558а –&nbsp; в другому читанні та в цілому з відповідними техніко-юридичними правками Головного&nbsp; юридичного управління Апарату Верховної Ради України спільно з комітетом, які необхідно буде внести при підготовці цього... на підпис цього документу. 2558а – в другому читанні, в цілому, відповідно з дорученням Головного юридичного управління Апарату Верховної Ради України, щоби спільно з комітетом внести техніко-юридичні правки до цього закону під час підготовки його на підпис.</p>
<p>Готові голосувати? Голосуємо мою пропозицію: 2558а в другому читанні і в цілому. Голосуємо, голосуємо.</p>
<p>&nbsp;</p>
<p>16:25:18</p>
<p>За-237</p>
<p>Закон ухвалено. Дякую.&nbsp;</p>
<p>Шановні колеги, ми з вами голосували сигнальне 2279 проект Закону&nbsp;&nbsp; про внесення змін до Земельного кодексу України щодо проведення земельних торгів. У нас було там 200… не вистачало 10 голосів при сигнальному голосуванні. Готові, щоб ми зараз його проголосували? З поправкою, відповідно до тої пропозиції, яку ставили на голосування під час сигнального голосування – 2279.</p>
<p>Зараз оголосить, будь ласка.</p>
<p>Будь ласка, Тарас Кутовий.</p>
<p>&nbsp;</p>
<p>16:26:13</p>
<p>КУТОВИЙ Т.В.</p>
<p>Колеги, я прошу повернутися до поправки. Ми теж буквально 10 голосів до неї не набрали. Це 13 поправка, народного депутата з "Батьківщини" Соболєва. 12-а, вибачаюсь, 12-а. 12 поправка, де мова йшла фактично про наукові творчі спілки і так далі, щоб їм була можливість без конкурсу надавати ці земельні ділянки або приміщення, комунальні підприємства і так далі, згідно того, як сформульовано народним депутатом Соболєвим. Я дуже прошу підтримати цю поправку, оскільки, я так розумію, це дасть нам можливість підтримати закон потім в цілому. Прошу вас підтримати поправку. Дякую.</p>
<p>&nbsp;</p>
<p>ГОЛОВУЮЧИЙ. Колеги, відповідно 12 поправка Соболєва, Закон 2279. Прошу її підтримати. Відповідна позиція і комітету. 12 поправка. Закон 2279. При сигнальному голосуванні він 10 голосів не набрав необхідної кількості. Тому, будь ласка, прошу підтримати 12 поправку, і перейдемо до голосування в цілому даного проекту закону. Приймається?</p>
<p>Будь ласка, 12 поправка, Сергій Соболєв. 2279. Прошу підтримати дану поправку. Готові? Голосуємо. Займайте свої місця шановні колеги народні депутати, 12 поправку підтримайте.</p>
<p>&nbsp;</p>
<p>16:27:48</p>
<p>За-214</p>
<p>Колеги, я бачу, що не всі готові голосувати. Давайте підтримаємо аграріїв. Колеги, ще раз, 12 поправка, Сергій Соболєв. Проект Закону про внесення змін до Земельного кодексу України щодо проведення земельних торгів (друге читання). Комітет підтримав. Ви чули щойно, що комітет підтримав дану поправку.</p>
<p>Готові голосувати? 12-а поправка. Давайте, колеги, ще раз визначайтесь і потім будем голосувати в цілому. Будь ласка. 12-а поправка. Соболєв. Голосуєм. 12-а поправка.</p>
<p>&nbsp;</p>
<p>16:29:18</p>
<p>За-214</p>
<p>Ну очевидно, що немає голосів, 214.</p>
<p>І шановні колеги, тоді в другому читанні і в цілому проект Закону (реєстраційний номер 2279). 2279 в другому читанні&nbsp; і в цілому з техніко-юридичними правками. Прошу голосувати. 2279. Друге читання в цілому з техніко-юридичними правками.&nbsp; Голосуєм.</p>
<p>&nbsp;</p>
<p>16:29:50</p>
<p>За-213</p>
<p>Очевидно, що немає голосів за цей закон, колеги.</p>
<p>Шановні колеги, будь ласка,&nbsp; ставлю на голосування&nbsp; пропозицію 2279 на повторне друге читання. Повторне друге читання, 2279, будь ласка.&nbsp; Голосуємо. Повторне друге. Голосуємо. Повторне друге читання, в комітет.</p>
<p>&nbsp;</p>
<p>16:30:40</p>
<p>За-243</p>
<p>Ухвалено. Закон направлено в комітет на повторне друге читання.</p>
<p>Шановні колеги, у нас є ряд рішень з питань, які ми… раніше були обговорені і не були проголосовані. Проект Закону… Увага, послухайте уважно! Я зроблю сигнальне голосування по всім ним. Значить, проект Закону (реєстраційний номер 1403), проект Закону про внесення змін до Податкового кодексу України (щодо безоплатної передачі у володіння і користування конфіскованих та безхазяйних транспортних засобів) (1403).</p>
<p>Будь ласка. Хвилину, будь ласка, доповідайте від комітету.</p>
<p>&nbsp;</p>
<p>16:31:34</p>
<p>КОБЦЕВ М.В.</p>
<p>Шановні колеги! Аби не витрачати наш час, дозвольте досить стисло довести висновок комітету щодо обговореного нами на засіданні 7 жовтня законопроекту про внесення змін до Податкового кодексу України (щодо безоплатної передачі у володіння і користування конфіскованих та безхазяйних транспортних засобів) (реєстраційний номер 1403).</p>
<p>Цей проект пов'язаний з проектом (реєстраційний 1402) та стосується звільнення від сплати податку на додану вартість, та акцизного податку операцій при безоплатній передачі військовим формуванням транспортних засобів, які перейшли у власність держави. Урядом цей проект підтримується.</p>
<p>Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Колеги, будь ласка, сигнальне голосування, 1403. Готові голосувати? Проект Закону про внесення змін до Податкового кодексу України (щодо безоплатної передачі у володіння і користування конфіскованих та безхазяйних транспортних засобів). Готові?</p>
<p>Будь ласка, 1403. Сигнальне голосування. Сигнальне голосування, за основу.</p>
<p>&nbsp;</p>
<p>16:32:52</p>
<p>За-197</p>
<p>Немає необхідної кількості голосів.</p>
<p>3191, будь ласка, Костянтин Іщейкін. Проект Закону про внесення змін до Закону України "Про Державний бюджет України на 2015 рік" (3191).</p>
<p>Готові? Готові? 3191. Сигнальне голосування.</p>
<p>Обговорені раніше. Будь ласка, Костянтин Іщейкін, є що сказати? 3191, хвилина.</p>
<p>3191, сигнальне голосування, за основу і в цілому, сигнальне, 3191. Готові? Голосуємо 3191, сигнальне.</p>
<p>&nbsp;</p>
<p>16:34:01</p>
<p>За-167</p>
<p>Немає необхідної кількості голосів, 167.</p>
<p>Далі, колеги, 2319а. Фонд державного майна. Будь ласка, хвилину. Іванчук, Іванчук Андрій Володимирович.</p>
<p>Будь ласка, заступник…</p>
<p>Є, Андрій Іванчук, будь ласка.</p>
<p>Уважно послухайте це питання, колеги.</p>
<p>&nbsp;</p>
<p>16:35:01</p>
<p>ІВАНЧУК А.В.</p>
<p>Шановний пане Голово, шановні народні депутати, на ваш розгляд вноситься законопроект 2319а про внесення змін до деяких законів України (щодо уточнення деяких положень).</p>
<p>Він вже був обговорений Верховною Радою. І я хотів би під стенограму ще раз сказати, що радники розповсюджуються на категорію, на групу Головне науково-експертне управління&nbsp; по приватизації.</p>
<p>Дуже прошу, шановні депутати, тому що є представники Фонду державного майна, щоб не зупиняти цей процес, щоб можна було виконати план наповнення державного бюджету, підтримати даний законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Парфененко, перший заступник голови. З місця, будь ласка, поінформуйте.</p>
<p>Колеги, давайте підтримаємо, це проект закону. Створить прозорі умови для приватизації.</p>
<p>Будь ласка.</p>
<p>&nbsp;</p>
<p>16:35:55</p>
<p>ПАРФЕНЕНКО Д.М.</p>
<p>Шановні народні депутати, даний законопроект спрямований на вдосконалення механізмів приватизації і не спрямований на приватизацію будь-якого наперед визначеного об'єкту.</p>
<p>Три новели. Скасовується обов'язковий продаж 50 відсотків акцій на фондових біржах. Це призводить до зниження ринкової вартості і до розпорошення. По-друге, чітко встановлюються санкції щодо недопуску юридичних і фізичних осіб, зареєстрованих на території держави-агресора, до участі в приватизації. І, по-третє, надається розширена інформація про потенційних покупців об'єктів приватизації.</p>
<p>І на останнє. Сьогодні у голови Фонду державного майна вночі народилась дитина. Давайте зробимо йому подарунок, проголосуємо законопроект.&nbsp;</p>
<p>&nbsp;</p>
<p>ГОЛОВУЮЧИЙ. Так, колеги, це дуже відповідальна мить. Виходячи з третього аргументу, бо це насправді велике щастя, коли народжуються діти в родині.</p>
<p>2319а, колеги, сигнальне голосування. За основу і в цілому з правками, які вніс… За основу. За основу з правками, які вніс, за основу. Добре, добре, 2319а за основу. Це сигнальне, прошу підтримати. 2319а за основу. Давайте проголосуємо, підтримаємо, колеги, прошу. Сигнальне голосування, голосуємо. За основу.</p>
<p>&nbsp;</p>
<p>16:37:33</p>
<p>За-191</p>
<p>Колеги, Віктор Михайлович Пинзеник, будь ласка, хвилину.</p>
<p>Будь ласка, займайте свої місця.</p>
<p>&nbsp;</p>
<p>16:37:43</p>
<p>ПИНЗЕНИК В.М.</p>
<p>Шановні колеги, шановний Голово, є одна спірна норма, яка забирає багато голосів і про яку ми вже&nbsp; говорили. Бо ніхто не може заперечити проти того, щоб скасувати розмиван<a name=Temp></a>ня пакету акцій, які тільки знижують&nbsp; ціни. Ніхто не заперечує проти того, щоб було відомо, хто купує наші об'єкти. Суперечливим є дискусійний пункт щодо радників. Є пропозиція. Я прошу колег підтримати. Ніхто ж не заперечує проти цих двох норм. Ми вилучаємо норму, яка стосується радників, і приймаємо ці дві позиції Фонду державного майна.</p>
<p>Ми цю&nbsp; позицію узгоджували, і в цій версії я закликаю всіх колег підтримати закон.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, комітет, Іванчук,&nbsp; будь ласка, Андрій Володимирович.</p>
<p>&nbsp;</p>
<p>16:38:33</p>
<p>ІВАНЧУК А.В.</p>
<p>Шановний пане Голово, я вважаю, що якщо в залі є настрій&nbsp; на те, щоб відмінити норму про 5-10 відсотків, і каменем&nbsp;&nbsp; спотикання стає введення інституту радників, я пропоную парламенту прийняти рішення без введення в дію&nbsp; закону&nbsp; цього поняття, як "радників при приватизації".</p>
<p>Я підтримую Віктора Михайловича. Якщо це&nbsp; об'єднає зал, я під…&nbsp;&nbsp;</p>
<p>Пане Голово, я під стенограму говорю, що ми можемо прибрати це з тіла закону, і в техніко-юридичних правках, якщо видасте доручення, ми це приберемо. Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Шановні колеги, поступила пропозиція, відповідно до пропозиції Віктора Михайловича Пинзеника прийняти цей закон за основу та в цілому, відповідно до пропозиції, яку оголосив Віктор&nbsp; Михайлович Пинзеник, і вилучити…</p>
<p>Сформулюєте, так? Будь ласка, Віктор Михайлович Пинзеник.</p>
<p>&nbsp;</p>
<p>16:39:36</p>
<p>ПИНЗЕНИК В.М.</p>
<p>Шановні колеги, я хочу звернутись до&nbsp; фракції&nbsp; "Самопоміч". Я знаю, що ви готуєте спеціальні правки, додаткові правки до Закону по&nbsp; приватизації. Але ці дві норми ні в кого не викликають дискусії. Давайте дамо їм путівку в життя і після того повернемося до інших змін, до законодавства з питань приватизації. Я просив би підтримати таку&nbsp; позицію.</p>
<p>&nbsp;</p>
<p>ГОЛОВУЮЧИЙ.&nbsp; Колеги, така норма, я так розумію, ні&nbsp; в кого не викликає сумніву.</p>
<p>Будь ласка,&nbsp; Владислав Голуб, хвилину. І переходимо до голосування.</p>
<p>&nbsp;</p>
<p>16:40:15</p>
<p>ГОЛУБ В.В.</p>
<p>Владислав Голуб,&nbsp; фракція&nbsp; "Блок Петра Порошенка". Шановні колеги, на підтримку того, що сказав уже Віктор Михайлович Пинзеник. Я просто хочу уточнити, що насправді цим законом не вводиться інститут&nbsp; радників, він існує&nbsp; і зараз, але виключно&nbsp; для об'єктів приватизації групи "Г", тобто для об'єктів&nbsp; великої приватизації і стратегічної приватизації.</p>
<p>Саме тому, якщо ми приберемо&nbsp; з цього законопроекту всі ті новели, які стосуються&nbsp;&nbsp; введення інституту радників для&nbsp; всіх інших груп і залишимо нормою щодо того, що вже сказав Віктор Михайлович, цей закон абсолютно нормальний і можна приймати. Бо насправді цим законом не вноситься інститут радників, він є і зараз. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, будь ласка, займайте свої місця. Закон 2319а з пропозиціями Віктора Михайловича Пинзеника за основу, з пропозиціями, врахувати під час підготовки до другого читання, відповідно до техніко-юридичних правок, те, що сказав Віктор Михайлович Пинзеник. Його пропозицію за основу. За основу з пропозиціями Пинзеника, за основу.</p>
<p>Сигнальне робимо чи голосуємо? Сигнальне за основу з пропозиціями Пинзеника. Будь ласка, за основу, колеги, сигнальне, я прошу всіх підтримати, з пропозиціями Віктора Михайловича Пинзеника, сигнальне голосування. Будь ласка, за основу, це сигнальне за основу з пропозиціями Пинзеника. Будь ласка, прошу голосувати за основу, голосуємо. Будь ласка, прошу підтримати, колеги. За основу.</p>
<p>&nbsp;</p>
<p>16:42:19</p>
<p>За-215</p>
<p>Колеги, 215 голосів.</p>
<p>Це було сигнальне голосування. Зараз ми подивимось по фракціях. Колеги, треба розпочати цей процес, роботи над цим законом. За основу з пропозиціями Віктора Михайловича Пинзеника дає можливість проголосувати, розпочати над ним працювати до другого читання. Будь ласка.</p>
<p>Будь ласка, займайте свої місця. Будь ласка, давайте за основу з пропозиціями Віктора Михайловича Пинзеника, сигнальне голосування. Займайте місця, народні депутати.&nbsp;</p>
<p>Готові?&nbsp; Давайте сигнальне, за основу, з пропозиціями Пинзеника 2319а.</p>
<p>Особисто голова Фонду держмайна прийшов, не дивлячись на те, що у нього така подія відбулась. Вітаємо вас з днем народження доньки. Не зупинятись, саме головне не зупиняйтесь на досягнутому. Я бажаю вам дві речі: щоб більше народжувалось дітей і прозорої ефективної приватизації для країни.</p>
<p>Колеги, готові голосувати? Будь ласка, 2319а, сигнальне, за основу, з пропозиціями Пинзеника. Голосуємо. Голосуємо за основу, з пропозиціями Віктора Михайловича. Голосуємо, за основу. Сигнальне.</p>
<p>&nbsp;</p>
<p>16:44:53</p>
<p>За-220</p>
<p>220.</p>
<p>Давайте ще раз, сигнальне, давайте ще раз сигнальне.</p>
<p>Будь ласка, колеги, за основу, 2319а з пропозицією Віктора Михайловича Пинзеника, сигнальне голосування, будь ласка. Голосуємо. Сигнальне за основу. Давайте підтримаємо і почнемо готувати цей проект закону до другого читання.</p>
<p>&nbsp;</p>
<p>16:46:09</p>
<p>За-216</p>
<p>Немає.</p>
<p>Добре, ідемо далі.&nbsp; 3224, колеги, проект Закону про внесення змін до деяких законів України щодо документів, що підтверджують громадянство України, посвідчують особу чи її спеціальний статус, спрямований на лібералізацію Європейським Союзом візового режиму для України. Олександр Данченко, будь ласка, хвилина.</p>
<p>&nbsp;</p>
<p>16:47:09</p>
<p>ДАНЧЕНКО О.І.</p>
<p>Шановні народні депутати, цей законопроект був вже обговорений декілька разів. Ще раз прошу&nbsp; його підтримати, тому що це відповідає європейським нормам. І ми вже обговорювали з усіма ті правки, проти яких було антикорупційне… комітет були виправлені. Тобто всі зауваження були виправлені. Тому прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Колеги, Закон 3224 за основу. Будь ласка, прошу, займайте свої місця. 3224.</p>
<p>Сигнальне теж будемо робити голосування зараз. Готові, колеги? Будь ласка, 3224, сигнальне за основу. Олександр Данченко, голова профільного комітету доповів вам, що всі неузгодженості були опрацьовані. 3224 за основу, сигнальне. Голосуємо.</p>
<p>Сигнальне, голосуємо за основу.</p>
<p>&nbsp;</p>
<p>16:48:23</p>
<p>За-210</p>
<p>Колеги, пропозиція: 3224&nbsp; за основу, сигнальне голосування. Ми набрали 210 голосів за рейтинговим голосуванням, 3224.</p>
<p>Готові? Будь ласка, сигнальне за основу, 3224 голосуємо сигнальне. За основу 3224 сигнальне - за основу голосуємо, голосуємо.</p>
<p>&nbsp;</p>
<p>16:49:41</p>
<p>За-206</p>
<p>Не набрав необхідної кількості голосів.</p>
<p>І 2060а: проект Закону про заходи економічної стабілізації Державного акціонерного товариства "Чорноморнафтогаз" у зв'язку з тимчасовою окупацією території Криму. 2060а – теж за основу, сигнальне голосування. 2060а – за основу. Будь ласка, визначайтесь. <i>(Шум у залі)</i> За основу сигнальне голосування.</p>
<p>&nbsp;</p>
<p>16:50:20</p>
<p>За-195</p>
<p>Теж не набрав необхідної кількості голосів.</p>
<p>Шановні колеги, ідемо&nbsp; далі. У нас закони, які підготовлені до першого читання. 3168: проект Закону про внесення змін до Декрету Кабінету Міністрів України "Про стандартизацію і сертифікацію".</p>
<p>Народний депутат Голуб підготував цей проект закону.</p>
<p>Є пропозиція автора розглядати цей проект закону за скороченою процедурою. Прошу підтримати пропозицію автора. Скорочена процедура, колеги.</p>
<p>&nbsp;</p>
<p>16:51:04</p>
<p>За-157</p>
<p>Рішення ухвалено.</p>
<p>Будь ласка, Владислав Голуб.</p>
<p>&nbsp;</p>
<p>16:51:17</p>
<p>ГОЛУБ В.В.</p>
<p>Шановний Володимир Борисовичу, шановні колеги! Дозвольте на ваш розгляд представити проект Закон України про внесення змін до Декрету Кабінету Міністрів України "Про стандартизацію і сертифікацію" (щодо добровільної сертифікації продуктів).</p>
<p>Насправді ціллю внесення змін до зазначеного декрету є подвійна мета. Наші колеги в попередньому скликанні внесли зміни до законодавства, яке регулює сертифікацію харчових продуктів, зокрема скасували її. Але при прийнятті зазначеного законопроекту, на жаль, забули про декрет Кабінету Міністрів, який має силу закону. І наразі у нас є дві норми, які суперечать одна іншій. Тому першою метою є гармонізація зазначених норм.</p>
<p>Другою метою є те, що у нас є промисловість, зокрема це сироваріння, м'ясопереробка, які експортують харчові продукти за кордон. І є країні, які насправді визнають наші сертифікати. Враховуючи те, що ми поки не ввели техрегламенти Європейського Союзу, а наразі якимось чином треба експортувати свою продукцію, наші виробники з 1 січня 2016 року можуть не виконувати свої зовнішньоекономічні зобов'язання. Саме цього я пропоную ввести механізм добровільної сертифікації харчових продуктів, коли у виробника продукції є зовнішньоекономічний контракт, він сертифікує її тут і вже відсертифіковану відправляє в країну призначення.</p>
<p>Але було зауваження комітету, що зазначена сертифікація повинна діяти виключно для експортних операцій. Я повністю погоджуюсь з цією правкою.</p>
<p>І, враховуючи те, що цей законопроект носить суто технічний характер, пропоную прийняти його&nbsp; в першому читанні та в цілому як закон. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp;&nbsp; Віктор Галасюк, голова комітету.</p>
<p>&nbsp;</p>
<p>16:53:23</p>
<p>ГАЛАСЮК В.В.</p>
<p>Шановний Володимире Борисовичу! Шановні колеги народні депутати! Представляю вашій увазі законопроект 3168 про внесення змін до Декрету Кабінету Міністрів "Про стандартизацію і сертифікацію" (реєстраційний номер 3168).</p>
<p>Метою законопроекту є зняття технічних бар'єрів для українських виробників, українських експортерів. Для того, щоб ті кошти, які&nbsp; українські виробники витрачають на добровільну сертифікацію, щоб вони їх залишали не в інших країнах, а щоб вони мали змогу їх потратити тут в Україні, пройти відповідну сертифікацію значно дешевше і продати свою продукцію на закордонні ринки.</p>
<p>Шановні колеги, цей законопроект є в інтересах українських виробників, українських експортерів, і ми сьогодні з вами просто зобов'язані робити всі заходи, які спрямовані на зняття таких штучних регуляторних бар'єрів, таких технічних бар'єрів для&nbsp; українських експортерів. Більше того, ми маємо підтримувати наших експортерів, так як роблять всі інші країни, які розвивають свою економіку. Тому з урахуванням обговорення на комітеті я хочу наголосити, що комітет рекомендував внести цей законопроект на розгляд Верховної Ради, рекомендувати прийняти його за основу та в&nbsp; цілому як закон з доданням до статті 13 речення в такій редакції: "Такі сертифікати не можуть вимагатися на території України…" –&nbsp; з відповідним техніко-юридичним опрацювання.</p>
<p>Шановні колеги, підтримайте цей законопроект в першому читанні&nbsp;&nbsp; за основу та в цілому&nbsp; для того, щоб ми дали змогу нашим українським виробникам вільно виходити на закордонні ринки, приносити в країну експортну виручку, відповідно покращувати торгівельний баланс, відповідно покращувати курсову стабільність гривні. Прошу підтримати.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; колеги, запишіться: два – "за", два – "проти".</p>
<p>Будь ласка, Семенуха, народний депутат.</p>
<p>&nbsp;</p>
<p>16:55:44</p>
<p>СЕМЕНУХА Р.С.</p>
<p>Прошу передати слово Сергію Кіралю.</p>
<p>&nbsp;</p>
<p>16:55:50</p>
<p>КІРАЛЬ С.І.</p>
<p>Дякую, Романе. Так, дійсно є проблема, коли ми, скасувавши ліцензування обов'язкове в Україні, дещо створили певні бар'єри для деяких українських товаровиробників стосовно експорту їхньої продукції на традиційні ринки конкретно країн СНД.</p>
<p>Натомість також треба звернути увагу, що цим законопроектом не вирішується проблема отримання міжнародного сертифікату на харчові продукції. Тому до другого читання пропонується також доопрацювати, внести таку можливість.</p>
<p>А загалом обов'язково пропонуємо прийняти цей закон у першому читанні, для того, щоби зняти ці зайві штучні бар'єри для українського товаровиробника і зберегти за ними ці ринкові ніші, які вони мали вже впродовж попередніх років.</p>
<p>Прошу&nbsp; підтримати колег.</p>
<p>&nbsp;</p>
<p>ГОЛОВУЮЧИЙ. Михайло Хміль, "Народний фронт". Будь ласка.</p>
<p>&nbsp;</p>
<p>16:56:49</p>
<p>ХМІЛЬ М.М.</p>
<p>Михайло Хміль, фракція "Народного фронту". Шановний головуючий! Шановні колеги народні депутати! Я пропоную не розтягувати цей закон на два розгляди, а саме перше читання, друге читання, тому що він абсолютно простий і зрозумілий.</p>
<p>Значить, колізія, яка закладається у зв'язку з скасуванням ліцензування на території України, породила те, що при експорті наших продуктів харчування, в першу чергу, у країни СНД відсутність цих же ж сертифікатів. Але ми можемо це сертифікувати при добровільній згоді експортера на території України в системі "УкрСЕПРО", так само зберегти гроші в наш бюджет, тоді вони підуть, а не купувати ті сертифікати значно і суттєво дорожче в інших країнах.</p>
<p>Я не бачу логіки розтягувати це на два розгляди, тому пропоную, так як було рішення комітету, підтримати його в першому читанні і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, переходимо до голосування. Будь ласка, займайте свої місця.</p>
<p>Ми чули у всіх виступах і у доповідача, і у голови комітету про те, що є доцільність прийняття цього закону за основу та в цілому.&nbsp; Будь ласка, займаємо свої місця, колеги. Переходимо до голосування.</p>
<p>Будь ласка, 3168 за основу і в цілому, сигнальне голосування. Готові? 3168 за основу і в цілому, сигнальне голосування. Прошу підтримати, колеги. Голосуємо. Прошу підтримати.</p>
<p>&nbsp;</p>
<p>16:59:14</p>
<p>За-223</p>
<p>Я хотів би попросити, дуже уважно, колеги. За основу і в цілому, ми набрали тільки 223 голоси, тому кожен голос важливий. Будь ласка, колеги, ще раз… Ще раз сигнальне чи голосуємо? Голосуємо.</p>
<p>Будь ласка, 3168 за основу та в цілому. Готові? Голосуємо за основу і в цілому. 3168. Прошу підтримати, колеги. Голосуємо. Прошу підтримати.</p>
<p>&nbsp;</p>
<p>16:59:59</p>
<p>За-238</p>
<p>Закон ухвалено. Дякую, шановні колеги.</p>
<p>3303: проект Закону про внесення змін до розділу ХI "Прикінцеві та перехідні положення" Закону України "Про Національну поліцію" щодо забезпечення гарантій соціального захисту колишніх працівників органів внутрішніх справ України та членів їхніх сімей. Доповідає Віктор Король. А, є пропозиція автора за скороченою процедурою. Будь ласка, прошу підтримати. Розгляд за скороченою процедурою.</p>
<p>Щодо розгляду даного законопроекту за скороченою процедурою, будь ласка.</p>
<p>&nbsp;</p>
<p>17:00:45</p>
<p>За-166</p>
<p>Рішення ухвалено.</p>
<p>Будь ласка, доповідайте, Віктор Миколайович.</p>
<p>&nbsp;</p>
<p>17:00:57</p>
<p>КОРОЛЬ В.М.</p>
<p>Шановний головуючий, шановні народні депутати,&nbsp; Комітетом Верховної Ради України з питань законодавчого забезпечення правоохоронної діяльності розглянуто подання народних депутатів Паламарчука і інших щодо проекту внесення змін до проекту Закону про Національну поліцію до розділу 11 щодо забезпечення гарантій соціального захисту колишніх працівників органів Внутрішніх справ України та членів їх сім'ї (реєстраційний номер 3303).</p>
<p>Зазначеним законопроектом пропонується відновити гарантії соціального захисту колишніх працівників органу Внутрішніх справ України та членів їх сімей, оскільки нормою нового Закону про Національну поліцію не були поширені гарантії соціального захисту на цих працівників міліції та членів їх сімей. У тому числі сімей працівників міліції, які загинули (це посмертно), пропали безвісти, стали інвалідами під час проходження служби в міліції. Громадян України з числа колишніх працівників, які були звільнені зі служби за станом здоров'я, віком і у зв'язку з скороченням штату. Інваліди першої групи і внаслідок поранення та інших при виконанні інших.. каліцтв при виконанні службових обов'язків.</p>
<p>&nbsp;До цього вносяться зміни до частини шостої розділу 11 "Прикінцеві та перехідні положення" Закону України "Про Національну поліцію", якими унормовується перерахунок пенсій цим особам, і відновлюється соціальний захист цих людей, які були в органах внутрішніх справ. Справа в тому, що Закон про поліцію наступив в цьому році, а вони вже ці люди стали інвалідами, каліками ще з перших днів операцій в&nbsp; АТО.</p>
<p>Тому я прошу вас, шановні народні депутати,&nbsp; віднестися з повагою до цих людей, які віддавали і захищали нашу Батьківщину на перших порах, і…</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, завершуйте.</p>
<p>&nbsp;</p>
<p>КОРОЛЬ В.М. І проголосувати за цей законопроект.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка, Андрій Анатолійович Кожем'якін.&nbsp; Будь ласка, голова комітету.</p>
<p>&nbsp;&nbsp;&nbsp;&nbsp;</p>
<p>17:03:24</p>
<p>КОЖЕМ’ЯКІН А.А.</p>
<p>Шановний головуючий, &nbsp;шановні колеги! Вашій увазі пропонується&nbsp; проект Закону&nbsp; України (номер 3303) про внесення змін до розділу ХІ "Прикінцеві та перехідні положення"&nbsp; Закону&nbsp; України "Про Національну поліцію" щодо забезпечення гарантій соціального захисту колишніх працівників органів внутрішніх справ&nbsp; України&nbsp; та членів їх сімей. Для довідки скажу, що це мова йде більше аж 300 тисяч чоловік, мова йде про 300 тисяч чоловік.</p>
<p>Зазначеним проектом пропонується відновити гарантії соціального захисту колишніх працівників органів внутрішніх справ&nbsp; України та членів їхніх сімей, які,&nbsp; до речі, дуже багато з них, вони є ветеранами АТО і воювали проти російських загарбників. Для цього вносяться зміни до частини шостої розділу ХІ "Прикінцеві та перехідні положення" Закону&nbsp; України "Про&nbsp; Національну поліцію", якими&nbsp; унормовується перерахунок пенсій особам&nbsp; начальницького і рядового складу органів внутрішніх прав у разі змін у видах грошового забезпечення і введення нових надбавок, доплат, підвищення для поліцейських.</p>
<p>Проаналізувавши цей законопроект, члени комітету зазначили надзвичайну значущість запропонованих ним змін, реалізація яких дозволить забезпечити гарантії соціального захисту колишніх&nbsp; працівників органів внутрішніх справ та членів їх сімей. Та ухвалили рішення рекомендувати Верховній Раді&nbsp;&nbsp; України прийняти законопроект&nbsp; за основу та в цілому.</p>
<p>Тому, колеги, прошу вас визначитись та&nbsp; підтримати колишніх працівників органів внутрішніх справ&nbsp; і дати їм можливість користуватись цими соціальними гарантіями. Дякую за підтримку.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; запишіться: два - "за",&nbsp; два - "проти", колеги.</p>
<p>Березенко, народний депутат, Сергій Іванович.</p>
<p>Мірошниченко Юрій.</p>
<p>&nbsp;</p>
<p>17:06:02</p>
<p>МІРОШНИЧЕНКО Ю.Р.</p>
<p>Шановні колеги, багато законів ми розглядаємо, багато питань ставимо, не всі нас об'єднують, але це те питання, яке, я думаю, має об'єднати всю залу. І фракції коаліції і опозиції повинні завжди пам'ятати, що ми відповідаємо за людей, особливо тих людей, які інколи ціною свого життя, здоров'я захищають мир, порядок в нашій країні.</p>
<p>Тому, шановні колеги, я закликаю підтримати цей законопроект, і фракція "Опозиційного блоку" також буде голосувати його за основу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Юрій Береза, "Народний фронт", будь ласка.</p>
<p>&nbsp;</p>
<p>17:06:43</p>
<p>БЕРЕЗА Ю.М.</p>
<p>Я хочу нагадати шановним колегам історію півторарічної давнини. Хто став основою протистояння проти України на Донеччині, на Луганщині? Бувші міліціонери. Хто зрадив Україну в Криму? Бувші міліціонери. Прийняття цього закону не на часі. Без прийняття закону, який би чітко вказав, хто і як відносився до держави Україна? Зараз ми цим законом урівнюємо тих сепаратистів, які, використовуючи свої знання проти України, використали проти держави Україна знову ж таки, повторюю ще, ще раз, що без чіткого розмежування на тих, хто є гарними і прекрасними представниками держави України, хто віддавав життя, здоров'я для держави Україна це одна справа. А коли ми цей закон будемо застосовувати зараз для всіх це є недоречно.</p>
<p>Тому фракція "Народного фронту" однозначно цей закон не підтримуємо. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую, шановні колеги.</p>
<p>Висловились "за" і "проти", колеги. Будь ласка, займайте свої місця. Колеги, можливо, давайте, щоб ми не втрачали цей закон, направимо на повторне перше читання, на підготовку?</p>
<p>Будь ласка, сигнальне голосування, за основу 3303, сигнальне голосування, прийняти його за основу. Голосуємо, колеги, 3303, за основу. За основу. Сигнальне голосування.</p>
<p>&nbsp;</p>
<p>17:09:05</p>
<p>За-160</p>
<p>І є пропозиція повернути його на повторне друге читання, на повторне перше читання, в комітет для підготовки на повторне перше. Будь ласка,&nbsp; я ставлю на голосування, повернути в комітет на повторне перше. Підтримується? На повторне перше в комітет. На повторне перше в комітет, будь ласка,&nbsp; прошу підтримати. Голосуємо, повторне перше, в комітет, прошу голосувати. На повторне перше до комітету.</p>
<p>&nbsp;</p>
<p>17:09:53</p>
<p>За-211</p>
<p>На повторне перше до автора, автору закону. Суб'єкту повернути його, права законодавчої ініціативи, на доопрацювання, прошу голосувати. Суб'єкту на&nbsp; доопрацювання.</p>
<p>&nbsp;</p>
<p>17:10:26</p>
<p>За-215</p>
<p>Колеги, давайте ми зараз його, цей закон повернемо суб'єкту на доопрацювання, щоб ми не втрачали закон. Далі ви всі, хто має різні думки, допрацюєте його, проведете консультації, і ми ще раз повернемося до його&nbsp; розгляду. Якщо не&nbsp; буде згоди, значить, тоді не буде згоди по ньому. Домовилися?</p>
<p>Я прошу підтримати колег таку пропозицію: повернути суб'єкту законодавчої ініціативи на доопрацювання, колеги. Будь ласка, займайте свої місця. Прошу, на доопрацювання суб'єкту законодавчої ініціативи. Давайте проголосуємо. Голосуємо, суб'єкту на доопрацювання. Прошу підтримати.</p>
<p>&nbsp;</p>
<p>17:11:37</p>
<p>За-229</p>
<p>Дякую, повернули. Будь ласка, проведіть консультації.</p>
<p>2830: проект Закону про внесення змін до Бюджетного кодексу України щодо цільового спрямування екологічного податку. Микола Томенко.</p>
<p>Є пропозиція автора за скороченою процедурою. Прошу, пропозиція автора, розгляд законопроекту за скороченою процедурою, будь ласка. Розгляд за скороченою процедурою, колеги.</p>
<p>&nbsp;</p>
<p>17:12:13</p>
<p>За-169</p>
<p>Рішення ухвалено.</p>
<p>Будь ласка, Микола Томенко.</p>
<p>&nbsp;</p>
<p>17:12:22</p>
<p>ТОМЕНКО М.В.</p>
<p>Шановні колеги, в мене пропозиція від комітету сьогодні активно, конструктивно обговорити, а ухвалити рішення завтра. Тому що всі під впливом виступу Віце-президента Байдена, я бачу. І тому, фактично, у нас більшість&nbsp; депутатів є, а живих депутатів трішки менше. Тому я пропоную, щоб цей законопроект, який ми активно обговорюємо уже в бюджетному комітеті кілька місяців, сьогодні провести в режимі обговорення.</p>
<p>Отже, друзі, ми нічого нового не придумуємо, ситуація виглядає таким чином. В умовах непростого нашого соціально-економічного життя уряд в 2014-2015 році вирішив піти по наступному шляху: він захищену статтю, яка виділяється на екологію, перевів до загального бюджету, до загального фонду, і ми маємо сьогодні катастрофічну проблему. Та захищена стаття з екологічного податку, яка спрямовувалася на протипаводкові речі, природоохоронні заходи, очищення води і таке інше, сьогодні направляється в загальний бюджет. Ми прекрасно розуміємо, біда непроста в Україні, і тому ясно, що міська влада іде на те, щоби дірки латати і не займатися проблемами стратегічного характеру.</p>
<p>Для прикладу вам скажу одну таку історію. От за останні два роки на протипаводкові заходи, що раніше була захищена стаття, в Закарпатті, наприклад, на минулий рік було заплановано 71 мільйон&nbsp; гривень. Не дали ні копійки. На цей рік заплановано 200 тисяч гривень. Значить, я вас інформую, після того, як пішла вода в Закарпатті, не використали ні копійки. Зараз Закарпатська обласна адміністрація звернулася до уряду виділити всього-на-всього 2 мільярди гривень, щоби вирішити питання, які були. Отже, краще превентивно вирішити екологічні питання, аніж потім мільярдами їх відшкодовувати. Тому наша проблема – повернути місцевим бюджетам...</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>ТОМЕНКО М.В. Повернути місцевим бюджетам, а ми передбачаємо пропорцію 80 на 20, де розписуємо: село, селище, місто, обласний бюджет. Ну, у випадку Києва – це 80 відсотків прямо на Київ, оскільки тут розподілу нема. Для того, щоб місцева громада і місцева влада, яка тягне на собі всі речі, і все рівно вона зобов'язана це робити. Ми жодного сміттяпереробного підприємства не збудували, ми нічого не зробили у сфері екології, тому що нема фізично грошей.</p>
<p>Отже, захистити статтю екологічну і розподілити її в пропорції: 80, 20 – це не новела, це апробована норма, яку ми хочемо відновити. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Іван Іванович Куліченко.</p>
<p>Голова підкомітету Комітету з питань бюджету.</p>
<p>&nbsp;</p>
<p>17:15:30</p>
<p>КУЛІЧЕНКО І.І.</p>
<p>Шановний Володимир Борисович, шановні колеги! Дійсно, сьогодні екологічний податок зараховується до загального фонду бюджетів всіх рівнів. Що таке екологічний податок? Його не платять всі підприємства, цей податок платять тільки ті, хто забруднює навколишнє середовище. Виникла ситуація, коли джерелом наповнення загального фонду стали проблеми, які приводять до катастроф, в кожному регіоні свої.</p>
<p>Що пропонується? Звичайно, це не співпадає один в один з Бюджетним кодексом, але, з іншого боку, дає можливість обліковувати в окремому обліку ці кошти і використовувати їх на вирішення проблем, пов'язаних з екологією.</p>
<p>Бюджетний комітет розглянув на своєму засіданні, і після тривалих дискусій рекомендує прийняти закон в першому читанні, а другого читання визначитися, щоб він вступив в дію в наступному році, тому що цей рік уже відбувається так, як відбувається, і врахувати ті пропозиції, які виникнуть в результаті обговорення. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, запишіться: два – "за", два – "проти". Будь ласка, Олег Ляшко.</p>
<p>&nbsp;</p>
<p>17:17:26</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні колеги народні депутати, надзвичайно важливий законопроект. Тисячі підприємств в Україні сплачують екологічний збір. Яка мета взагалі цього екологічного податку: щоб ліквідовувати наслідки техногенних катастроф у випадку, якщо вони виникнуть, щоб спрямовувати ці кошти на програми, наприклад, "Питна вода".</p>
<p>Талалаївський район моєї рідної Чернігівської області. Там видобуток нафти і газу. У районі немає води питної, бо вона забруднена. У районі немає газу, хоча живуть на відповідних копалинах.</p>
<p>Сусідній із Талалаївським Прилуцький район. Рентна плата за видобуток нафти – понад 400 мільйонів гривень щороку до державного бюджету, у тому числі екологічний податок. Але коли зробити водогін у селі, люди збирають свої гроші. Коли ліквідувати якусь техногенну катастрофу, мають шукати ледь не з надзвичайного фонду Кабінету Міністрів замість того, щоб використовувати за цільовим призначенням екологічний податок. А куди йде зараз екологічний податок, який сплачують? До загального фонду Державного бюджету. А із загального фонду – на все на світі: на зарплати, на пенсії, на&nbsp; інші необхідні потреби. Природа екологічного податку. Підприємства, які завдають шкоди екології, сплачують екологічний податок для того, щоб за ці кошти робити сприятливе життя для громадян, сприятливу екологію. Тому мета законопроекту абсолютно правильна, логічна,&nbsp; зрозуміла. Усе, що правильно, логічно і зрозуміло фракція Радикальної партії завжди підтримує.</p>
<p>Тому я підтримую цей законопроект і закликаю український парламент зробити те саме. Я не Байден, але я сподіваюся, що цим виступом я вас переконав. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; Олексій Мушак.</p>
<p>&nbsp;</p>
<p>17:19:40</p>
<p>МУШАК О.П.</p>
<p>Прохання передати слово екологічному борцю за справедливість Борису Розенблату.</p>
<p>&nbsp;</p>
<p>ГОЛОВУЮЧИЙ. Борис Розенблат. Це такий гарний титул у нього – екологічний, еко.</p>
<p>&nbsp;</p>
<p>17:19:59</p>
<p>РОЗЕНБЛАТ Б.С.</p>
<p>Доброго дня, шановні колеги! Дуже влучний законопроект, який сьогодні дозволяє мати можливість особливо районам, де&nbsp; постраждали від екологічних наслідків, діяльності людини мати можливість зупинить і відновить землю, на якій повинні жить не тільки ми, а й ще наші нащадки.</p>
<p>Тому сьогодні я хотів би з цієї трибуни закликати зробити "за", нажать кнопку, для того щоб ми мали можливість не тільки жити, а мати можливість все зробити для того, щоб екологія в нашій країні все-таки була розвинута і зроблена для людей.</p>
<p>Я хочу нагадати про ті наслідки, особливо на півдні нашої країни, і той закон, який сьогодні ще лежить в парламенті і готовий до другого читання, про бурштин, про який ми всі тут згадуємо дуже багато. і я бачив в бюджеті 2016 року він уже буде як стаття захищена, ми повинні прийняти. Тому що там теж є багато грошей, які повинні йти на екологічний стан нашої країни і відновлення.</p>
<p>Тому я прошу всіх колег підтримати цей законопроект і дати можливість в умовах децентралізації, нагадую, в умовах децентралізації мати можливість місцевим бюджетам бути наповненими і все зробити, для того, щоб відновляти наш екологічний стан країни. Дякую.</p>
<p>&nbsp;</p>
<p>ГОЛОВУЮЧИЙ. Долженков, народний депутат, "Опозиційний блок".</p>
<p>&nbsp;</p>
<p>17:21:27</p>
<p>ДОЛЖЕНКОВ О.В.</p>
<p>Здравствуйте, уважаемые коллеги! Уважаемые граждане Украины! Законопроект, безусловно, является правильным и заслуживает на то, чтобы он нашел поддержку в этом пленарном зале.</p>
<p>Но в чем суть законопроекта? Она предельно проста. Авторы законодательной инициативы, субъекты права законодательной инициативы предлагают вернуть экологический налог в специальные фонды, толи Госбюджета, толи местного бюджета, пропорции не меняются.</p>
<p>Но, а кто виноват в том, что такая ситуация сейчас имеет место быть? Ведь раньше всегда экологический налог выполнял направленную на улучшение окружающей среды, направленную на уменьшение загрязняющих факторов от тех субъектов промышленного производства, которые являются источником этих факторов. Они платят экологический налог, местная громада либо Государственный бюджет на определенные целевые государственные программы использует эти налоговые поступления для минимизации вредного воздействия на окружающую среду.</p>
<p>К сожалению, коалиция, которая голосовала за налоговую реформу в декабре прошлого года, эту ситуацию поменяла. Она изменила правовой характер этого экологического налога, и он действительно стал поступать в общие фонды.</p>
<p>Поэтому нас переубеждать, как бывшие члены коалиции рассказывают, нас не надо. Мы будем голосовать в этом случае последовательно. Мы всегда стояли на том, чтобы экологический налог поступал в специальные фонды, чтобы он шел на реализацию государственных программ по защите окружающей среды, по улучшению окружающей природной среды в местах нахождения этих предприятий. Естественно эту законодательную инициативу нужно поддерживать, как и, в общем, идею реформы налоговой, которую почему-то не презентуют не действующее правительство, не ставится на голосование в этом пленарном заседании. Спасибо.</p>
<p>&nbsp;</p>
<p>ГОЛОВУЮЧИЙ. Будь ласка, Павло Якимович Унгурян, "Народний фронт".</p>
<p>&nbsp;</p>
<p>17:23:30</p>
<p>УНГУРЯН П.Я.</p>
<p>Шановні колеги, я думаю, що до… одним з досягнень нашої річної роботи, одним з досягнень роботи коаліції, роботи коаліційного уряду є, безумовно, успіхи у бюджетній децентралізації. Я думаю, що всі місцеві бюджети згідні з тим, що ми пішли на правильні кроки. Безумовно, за цей рік ми побачили необхідність багато чого покращити з точки зору як адміністрування, зборів і на місцевому рівні місцевих податків і зборів, і загальнодержавного рівня.</p>
<p>Також ми для себе зрозуміли і певні вади запроваджених новел в питаннях освітньої чи медичної субвенції. Ми побачили певні питання із податком на нерухомість. Ми побачили труднощі з адмініструванням і розподіленням дохідної частини в режимі додаткового п'ятивідсоткового акцизу. В тому числі і питання, яке ми розглядаємо, питання екологічного податку, який в пропорції 80 до 20 направляється в місцевий та державний бюджети, відноситься до категорії тих питань, які ми маємо врегулювати в режимі змін до Бюджетного кодексу.</p>
<p>Єдине, що в нас виникає питання. Якщо нам не вдасться це зробити сьогодні, безумовно, нам потрібно буде розглядати це питання в режимі змін, системних змін до Бюджетного кодексу за наслідками прожитого бюджетного року і планування бюджету на 2016 рік. Однозначно ідея того, що екологічні кошти мають направлятися на вирішення екологічних проблем, це ідея абсолютно правильна. Щоби екологічні кошти не були потрачені на інші, на вирішення інших проблем. Як це зробити, давайте мудро це все зробимо в найближчий час. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Віктор Кривенко, хвилину. Віктор Кривенко, хвилину.</p>
<p>&nbsp;</p>
<p>17:25:54</p>
<p>СОЛОВЕЙ Ю.І.</p>
<p>Юрій Соловей, 89 виборчий округ. Шановні колеги, я хочу зауважити, що екологічний податок це є цільовий податок, і сплачують не всі підприємства. Це підприємства, які наносять шкоду екології в першу чергу. І, звичайно, тут є логіка, щоби цей податок спрямовувався виключно по цільовому напрямку.</p>
<p>Я хочу навести один приклад по Івано-Франківській області. Коли Бурштинська ТЕЦ, яка сплачує щороку 100 мільйонів екологічного податку на вирішення екологічних проблем, в 2015 році було спрямовано всього-на-всього 5 мільйонів гривень. І тому я звертаюся до всіх колег народних депутатів прийняти цей законопроект за основу для того, щоб ці кошти, які сплачуються, носили цільовий характер. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Віктор Кривенко.</p>
<p>&nbsp;</p>
<p>17:26:38</p>
<p>КРИВЕНКО В.М.</p>
<p>Шановні колеги, щоб&nbsp; була ясність у всіх. Перше. По децентралізації, тут окремий виступаючий говорив, що ми там щось не те прийняли. Ми прийняли все правильно. Ми віддали 80 відсотків на місця: 55 відсотків – в обласний бюджет і 25 відсотків – в місцевий бюджет.</p>
<p>Але втратилась цільова функція. Наприклад, в моєму рідному Дніпродзержинську колишній міський голова від&nbsp; Партії регіонів направив разом зі своєю більшістю&nbsp; 5 мільйонів гривень на ремонт трьох&nbsp;&nbsp; газонів в місті і назвав, що це екологічні заходи. У&nbsp; місті, яке є одним з лідерів по екологічному забрудненню.</p>
<p>Тому&nbsp; ідея законопроекту дуже правильна. Треба це виправити, ту&nbsp; помилку, яка була, і продовжити те, що ми започаткували. Прохання поставити його на голосування і за скороченою процедурою до другого читання підготовки. Дякую.</p>
<p>&nbsp;</p>
<p>ГОЛОВУЮЧИЙ. Дякую.&nbsp;</p>
<p>Сергій Євтушок.</p>
<p>&nbsp;</p>
<p>17:27:33</p>
<p>ЄВТУШОК С.М.</p>
<p>Сергій Євтушок, Рівненщина,&nbsp; "Батьківщина". Фракція&nbsp; "Батьківщина" буде підтримувати в першому читанні даний законопроект.</p>
<p>Але хочу сказати,&nbsp; що ще зовсім недавно&nbsp; місцеві бюджети мали такий збір від розміщення і роботи цих автозаправочних станцій, інших підприємств, які визначені як шкідливі. Але ж потім, згодом, чомусь&nbsp; даний податок відправили до загального фонду державного бюджету. Тому ми пропонуємо, щоби саме&nbsp; в спеціальний фонд, але місцевих бюджетів,&nbsp; було направлено от&nbsp; такий вид податків.</p>
<p>Я також приведу приклад по місту Сарни (Рівненщина), де люди&nbsp; абсолютно не можуть зрозуміти, від підприємства, яке виробляє гальваніку, чому 300 гривень податку в місяць чи в&nbsp; рік навіть&nbsp; платиться до місцевих бюджетів,&nbsp; а все решта відправляється десь до бюджету в Київ.</p>
<p>Тому ми будемо підтримувати такий&nbsp;&nbsp; розподіл, який зазначив голова комітету: 80 на 20, які будуть іти до місцевих бюжетів.</p>
<p>&nbsp;</p>
<p>ГОЛОВУЮЧИЙ. Андрій Гордєєв, будь ласка, "Блок Петра Порошенка".</p>
<p>&nbsp;</p>
<p>17:28:47</p>
<p>ГОРДЄЄВ А.А.</p>
<p>Шановні колеги, в мене на окрузі є дві тюрми. Одна "110-а" називається, інша "Стоп'ятка". З усієї України туди звозяться люди, які знаходяться в місцях так званих, але в той же час які хворіють&nbsp; на дуже тяжкі хвороби: туберкульоз, ВІЛ/СНІД і так далі. Так от, всі стоки з цих тюрем ідуть напряму, без очисних споруд, в річку Інгулець.</p>
<p>Цей законопроект дозволяє нам сформувати у 2016 році цільові з цього податку, саме ці кошти підуть на екологічні цілі.</p>
<p>Але, Володимир Борисович, Комітет з питань бюджету запропонував прийняти його за основу. Але є пропозиція прийняти його за основу і в цілому. Чому? Тому що 2016 рік вже не за горами, 20 днів залишилося. Цей законопроект подавався ще в травні місяці і тому питання в тому, що нам треба вже з наступного бюджетного року увійти в нормальні відносини з екологічним податком.</p>
<p>Колеги, прошу підтримати саме в цілому вже його. Дякую.</p>
<p>&nbsp;</p>
<p>ГОЛОВУЮЧИЙ. Колеги, будь ласка, займаємо свої місця, готуємось до голосування. Будь ласка.</p>
<p>Відповідно до рішення комітету, є пропозиція його прийняти за основу. І лунала пропозиція про те, щоб його підтримати за скороченою процедурою до другого читання.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути) </i></p>
<p>&nbsp;</p>
<p>ГОЛОВУЮЧИЙ. Звісно, звісно. І тоді ми його підготуємо до другого читання за скороченою процедурою. І спільно з бюджетними законами його ухвалимо, і він буде працювати з 1 січня 2016 року. І ми не зробимо жодних помилок, бо…</p>
<p>Колеги, сигнальне голосування за основу, 2830. Будь ласка,&nbsp; займайте свої місця. Будь ласка, за основу, сигнальне, 2830. Голосуємо, сигнальне, за основу, прошу підтримати.</p>
<p>&nbsp;</p>
<p>17:31:25</p>
<p>За-218</p>
<p>Є голоси, колеги, будь ласка,&nbsp; займайте свої місця. Але дуже уважно, я просив би, за основу, колеги. Давайте, колеги, 2830, за основу, я просив би всіх підготуватись до голосування, колеги.&nbsp; 2830, сигнальне, за основу. Давайте підтримаємо місцеві громади! За основу. Голосуємо, сигнальне, за основу.</p>
<p>&nbsp;</p>
<p>17:32:39</p>
<p>За-235</p>
<p>Дякую.</p>
<p>Колеги, за основу… Будь ласка, за основу 2830, голосуємо. За основу, відповідно до комітету. Це було сигнальне. 2830 за основу, голосуємо. 2830 за основу. Голосуємо.</p>
<p>&nbsp;</p>
<p>17:33:02</p>
<p>За-233</p>
<p>Рішення&nbsp; ухвалено. І закон ухвалено в першому читанні, за основу.</p>
<p>Є пропозиція за скороченою процедурою… Увага, колеги! Скорочена&nbsp; процедура до другого читання, тоді ми потрапляємо на наступний пленарний тиждень. Голосуємо. Теж потрібно 226 голосів. Голосуємо. Скорочена процедура до другого читання. Голосуємо.</p>
<p>&nbsp;</p>
<p>17:33:34</p>
<p>За-204</p>
<p>Колеги, увага! Добре. Дякую, закон ухвалено. Я думаю, що на наступний пленарний тиждень ми зможемо його розглянути, на наступний пленарний. Я просив би комітет&nbsp; підготувати його до розгляду у другому читанні. На наступний… А, на наступний пленарний тиждень.</p>
<p>2293а: проект Закону про внесення змін до статті 2 Закону України "Про державну підтримку та особливості функціонування дитячих центрів "Артек" і "Молода гвардія". Будь ласка, 2293, Артур Палатний.</p>
<p>Є пропозиція за скороченою процедурою його розглянути.</p>
<p>&nbsp;</p>
<p>17:34:39</p>
<p>За-160</p>
<p>&nbsp;</p>
<p>17:34:48</p>
<p>ПАЛАТНИЙ А.Л.</p>
<p>Шановний Володимире Борисовичу, шановні колеги, я прошу всіх народних депутатів України підтримати цей законопроект важливий і прийняття його дозволить дитячому центру "Молода гвардія" отримати державний акт на земельну ділянку.</p>
<p>Ні для кого не секрет, скільки бажаючих відрізати ласий кусочок землі на березі Чорного моря. На сьогоднішній день ідуть суди і єдиний оздоровчий державний санаторій дитячий "Молода гвардія" не має сьогодні ні жодного документу на земельну ділянку.</p>
<p>Шановні колеги, законопроект дуже важливий, але сьогодні є разногласия в залі і я бачу, що... І я прошу сьогодні Володимира Борисовича перенести цей законопроект на другий сесійний тиждень, щоб ми могли об'єднатися і підтримати цей законопроект, прийняти його за основу та в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую за пропозицію автору, перенести його на наступний пленарний тиждень. Я думаю, що ні в кого немає заперечень, це важливо.</p>
<p><a href="http://w1.c1.rada.gov.ua/pls/zweb2/webproc4_2?pf3516=2487&skl=9" target=_blank>2487</a> – про внесення змін до статті 15 Закону України "Про судоустрій і статус суддів" щодо удосконалення механізму визначення рівня навантаження на суддів відповідного суду. Будь ласка, 2487, є пропозиція розглянути його за скороченою процедурою. Будь ласка.</p>
<p>&nbsp;</p>
<p>17:36:21</p>
<p>За-166</p>
<p>Будь ласка, Яніцький Василь.</p>
<p>&nbsp;</p>
<p>17:36:37</p>
<p>ЯНІЦЬКИЙ В.П.</p>
<p>Шановний Володимир Борисович, шановні колеги! У законопроекті, запропонованим мною разом з нашим колегою Романом Романюком, пропонується внести такі зміни до статті 15 Закону "Про судоустрій і статус суддів".</p>
<p>По-перше, виключити частину восьму статті 15, якою наразі передбачається, що збори суддів відповідного суду мають право зменшувати навантаження розгляду судових справ на суддів, які обіймають адміністративні посади, але не більше ніж на 60 відсотків відносно і порівняно з навантаженням інших суддів. На практиці вказана норма дещо обмежує права суддів, зборів суддів при вирішенні питання зменшення навантаження на суддів, які обіймають адміністративні посади, в залежності від стану справ у відповідному суді.</p>
<p>Звертаю увагу, що в статті 126, яка вже визначає повноваження зборів суддів, міститься конкретна норма, що збори суддів визначають рівень навантаження на суддів відповідного суду з урахуванням виконання ними адміністративних і інших обов'язків. Оскільки законом саме діяльність органів суддівського самоврядування має сприяти створенню належних організаційних та інших умов для забезпечення нормальної діяльності судів, тому надання права зборам суддів самим визначати навантаження для голів суду та їх заступників, у тому числі і відсоткове навантаження, є доцільним.</p>
<p>По-друге, проектом закону пропонується закріпити норму, що всі особливості розподілу судових справ у випадках, визначених статтею 15 даного закону, будуть визначатися положенням про автоматизовану систему документообігу суду, а не тільки у разі настання обставин, що фактично унеможливлюють функціонування автоматизованої системи документообігу та тривають понад 5 робочих днів, що зараз передбачено чинним законодавством.</p>
<p>У зв'язку з цим частину ХІ пропонується викласти в новій редакції, якою запровадити,&nbsp; що особливості&nbsp; розподілу судових справ у випадках, визначених цією статтею, та порядок функціонування автоматизованої системи документообігу суду визначається Положенням про автоматизовану систему документообігу суду, що затверджується Радою суддів України і погоджується з Державною судовою…</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>17:39:12</p>
<p>ГОЛОВУЮЧИЙ. Скільки треба для завершення?&nbsp; 30 секунд?&nbsp; 30 секунд, будь ласка.</p>
<p>&nbsp;</p>
<p>ЯНІЦЬКИЙ В.П.&nbsp; Хочу доповнити, що ГНЕУ вважає, що даний законопроект за результатами розгляду в першому читанні може бути прийнятий за основу.</p>
<p>15 липня&nbsp; наш Комітет з правової політики та правосуддя у своєму висновку рекомендував Верховній Раді даний законопроект прийняти за основу та в цілому.</p>
<p>Шановні колеги, прошу підтримати даний законопроект і проголосувати його за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, є потреба обговорювати. Так же ж? <i>(Шум у залі) </i>&nbsp;Ну від комітету Руслану Князевичу дамо хвилину. Хай нас надихне на голосування.</p>
<p>Будь ласка,&nbsp; включіть мікрофон Руслану Князевичу.&nbsp;</p>
<p>&nbsp;</p>
<p>17:39:29</p>
<p>КНЯЗЕВИЧ Р.П.</p>
<p>Дякую. Шановний пане головуючий! Шановні колеги! Я&nbsp; від імені комітету прошу підтримати&nbsp; цей законопроект. Суть його дуже проста і зрозуміла.</p>
<p>Пам'ятаєте, в минулому році ми прийняли Закон про відновлення довіри до суддівської влади, де основним, так би мовити, інститутом, який зараз&nbsp; приймає рішення щодо&nbsp; адміністративних посад в судах, є&nbsp; збори суддів. І, крім іншого, збори суддів, призначаючи людину на адміністративну посаду, повинні визначати навантаження щодо цієї людини, щодо цього керівника як судді, бо кожен голова&nbsp; чи заступник в суді є одночасно суддею, який здійснює правосуддя.</p>
<p>Але, на превеликий жаль, у нас трапилась колізія, коли загальна норма говорить про те, що&nbsp; самі збори суддів мають&nbsp; визначати такого роду навантаження, а далі спеціальна норма говорить, що це навантаження повинно бути не більше, ніж на 60 відсотків.</p>
<p>Ми повинні таким законопроектом, підтримуючи його, дати можливість самим зборам суддів визначати доцільність встановлення певного відсотку, зважаючи на те, яке навантаження є безпосередньо в кожному суді. Щоб не було загальної шкали, яка, відверто кажучи, замірює середню температуру по всіх судах в Україні, а це є не вірно з точки зору методології.</p>
<p>Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги! Готові голосувати? Тоді я прошу народних депутатів зайти в зал і зайняти свої робочі місця. Робочі місця, колеги! Це максимально до своїх карточок наблизитись для голосування.</p>
<p>Я, не називаючи прізвищ, але ще я звернусь до народних депутатів, щоб зайняли робочі місця і підготувались до голосування.</p>
<p>Мустафа! Ну ми ж прийшли в Верховну Раду працювати!</p>
<p>Будь ласка, я ставлю на голосування спочатку за основу проект Закону "Про внесення змін до статті 15 Закону України "Про судоустрій і статус суддів" щодо удосконалення механізму визначення рівня навантаження на суддів відповідного суду (номер 2487).</p>
<p>Спочатку за основу. Голосуємо. Сигнальне голосування, 2487. Будь ласка, голосуємо.</p>
<p>&nbsp;</p>
<p>17:41:48</p>
<p>За-205</p>
<p>Кажуть, що не встигли. Добре. Зараз я ще раз поставлю.</p>
<p>Я прошу колег депутатів… Я бачу, немає заперечень в залі, просто є мала і низька дисципліна. Я прошу зайняти робочі місця. Я зараз ще раз поставлю на сигнальне голосування.</p>
<p>Всі готові до голосування? Я ще раз ставлю сигнальне голосування проект Закону 2487. Будь ласка, хто підтримує даний законопроект, сигнальне голосування, прошу голосувати, будь ласка.</p>
<p>&nbsp;</p>
<p>17:42:38</p>
<p>За-204</p>
<p>Тоді з вашого дозволу ми даний законопроект, відкладемо голосування як раніше обговорений законопроект. Є згода, товариства? Є, так? Відкладаємо його. Ми його обговорили в розділі раніше обговорених питань, проголосуємо пізніше.</p>
<p>Тепер, колеги, до мене підійшов голова Комітету молоді і спорту, і, власне, він говорить, ми голосували за законопроект 2293а і так само не було набрано голосів. Але після дискусій, після дискусій знайшлось порозуміння в залі і готові голосувати. Я ще 1 хвилинку для Палатного, якщо є голоси, давайте ми підтримаємо і проголосуємо цей законопроект. 1 хвилина Артур Палатний, будь ласка. 2293а.</p>
<p>&nbsp;</p>
<p>17:43:39</p>
<p>ПАЛАТНИЙ А.Л.</p>
<p>Нет, нет, проговорили, все нормально.</p>
<p>Шановні колеги, ми провели дискусії з усіма фракціями, я думаю, що цей законопроект сьогодні, нам потрібно сконсолідуватися і прийняти за основу та в цілому. Ми повинні сьогодні думати і дбати про своїх дітей. Дякую вам. Прошу підтримати.</p>
<p>&nbsp;</p>
<p>ГОЛОВУЮЧИЙ. Отже, колеги, ніби найшли порозуміння, якщо я правильно розумію, по даному законопроекту. Я ще раз поставлю сигнальне голосування проекту Закону про внесення зміни до статті 2 Закону України "Про державну підтримку та особливості функціонування дитячих центрів "Артек" і "Молода гвардія" (номер 2293а). Прошу зайняти робочі місця і прошу взяти участь в сигнальному голосуванні.</p>
<p>2293а, будь ласка, голосуємо. Голосуємо.</p>
<p>&nbsp;</p>
<p>17:44:37</p>
<p>За-234</p>
<p>Дякую за порозуміння. За те, що найшли компроміс.</p>
<p>І тепер я ставлю на голосування, але я поставлю в послідовності. За основу і в цілому, так? Я ставлю проект Закону про внесення змін до статті 2 Закону України "Про державну підтримку та особливості функціонування дитячих центрів "Артек" і "Молода гвардія" (номер 2293а) за основу і в цілому. Будь ласка, голосуємо. Прошу взяти участь у голосуванні. За основу і в цілому 2293а. Голосуємо.</p>
<p>&nbsp;</p>
<p>17:45:24</p>
<p>За-236</p>
<p>Рішення прийняте. Ми відновлюємо потенціал поступово до кінця робочого дня.</p>
<p>Переходимо до наступного питання порядку денного. Це є законопроект 2169а: проект Закону про внесення змін до деяких законів України щодо закупівлі товарів, робіт і послуг, необхідних для реалізації державної інформаційної політики.</p>
<p>Є прохання розглянути його за скороченою процедурою. Я прошу підтримати пропозицію розгляду за скороченою процедурою. Будь ласка, голосуємо за скорочену процедуру. Прошу підтримати.</p>
<p>&nbsp;</p>
<p>17:46:11</p>
<p>За-158</p>
<p>Рішення прийняте.</p>
<p>І я запрошую до доповіді голову Державного комітету телебачення і радіомовлення Наливайка Олега Ігоровича.&nbsp; Будь ласка.</p>
<p>&nbsp;</p>
<p>17:46:27</p>
<p>НАЛИВАЙКО О.І.</p>
<p>Шановний головуючий, шановні народні депутати! 10 квітня минулого року Верховною Радою України було прийнято&nbsp; Закон&nbsp; України "Про здійснення державних закупівель". Цим законом термін "державне&nbsp;&nbsp;&nbsp; замовлення" застосовується лише в контексті&nbsp; здійснення процедур&nbsp; закупівлі послуг з підготовки фахівців&nbsp; науково-педагогічних та робітничих кадрів, підвищення кваліфікації. Крім того, пунктом 5 розділу ХІ&nbsp; "Прикінцеві положення" вказаного закону визнано таким, що втратив чинність Закон&nbsp; України "Про державне замовлення" для задоволення пріоритетних державних потреб.</p>
<p>У зв'язку з цим виникла&nbsp; необхідність&nbsp; у підготовці законопроекту стосовно внесення змін до деяких законів&nbsp; України щодо закупівлі товарів, робіт і послуг необхідних для реалізації державної інформаційної політики. Впровадження цього закону не вимагає ніяких додаткових матеріальних&nbsp; та інших витрат. Таким чином,&nbsp; прийняття запропонованого&nbsp; законопроекту забезпечить&nbsp; приведення ряду законів&nbsp; України у відповідність до Закону&nbsp;&nbsp;&nbsp;&nbsp;&nbsp;&nbsp;&nbsp; України "Про здійснення державних закупівель". Прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Перед тим як дати для співдоповіді слово,&nbsp; шановні колеги, я бачу, дехто покидає зал. Нам лишилось 13 хвилин&nbsp; роботи. І я дуже&nbsp; прошу народних депутатів залишатись на робочих місцях, а хто є в кулуарах, зайти в зал і взяти участь&nbsp; в роботі Верховної Ради.</p>
<p>І надаю&nbsp; слово для співдоповіді&nbsp;&nbsp;&nbsp; голові Комітету з питань свободи слова та інформаційної політики&nbsp; Сюмар Вікторії Петрівні.&nbsp; Будь ласка.</p>
<p>&nbsp;</p>
<p>17:48:03</p>
<p>СЮМАР В.П.</p>
<p>Дякую, пане Андрію. Шановні колеги, мова йде про абсолютно технічний законопроект. Справа в тому, що ми з вами 10 квітня ухвалили (ще 2014 року) законопроект про здійснення державних закупівель.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>І в цьому законі термін "державне замовлення" застосовується лише в контексті дуже обмежених речей, зокрема процедури закупівлі послуг в підготовці фахівців, наукових, науково-педагогічних та робітничих кадрів. Там автоматично вилучається можливість використовувати державні закупівлі, зокрема на закупівлю книг, виготовлення кінопродукції та всієї тієї іншої системи, яка існувала.</p>
<p>Відповідно мета цього законопроекту – привести у відповідність закони України про видавничу справу, про державну підтримку книговидавничої справи, про телебачення і радіомовлення і про порядок висвітлення діяльності органів державної влади у відповідність з вже прийнятим законом.</p>
<p>Комітет Верховної Ради з питань свободи слова та інформаційної політики розглянув цей кабмінівський законопроект і ухвалив рішення рекомендувати Верховній Раді зазначений законопроект за результатами розгляду в першому читанні і прийняти його за основу та в цілому з наступною, буквально, однією правкою. Підпункт 2 пункту 4 розділу І законопроекту викласти у наступній редакції. У частині першій статті 19 слова "на виконання державного замовлення" виключити. У частині другій статті 19 після слів "органи державної влади" доповнити словами "окрім національної суспільної телерадіокомпанії України".</p>
<p>Справа в тому, що суспільному мовленню ми заклали фіксовані кошти з бюджету для того, щоб не зупинити це, власне, потрібна ця правка. Можемо ухвалювати за основу і в цілому цей даний технічний законопроект. Дякую.</p>
<p>&nbsp;</p>
<p>ГОЛОВУЮЧИЙ. Це справді законопроект, який потребує нашого рішення, який не є дискусійним. І я пропоную поставити його на голосування без обговорення, оскільки він є короткий і зрозумілий технічний законопроект.</p>
<p>Я дуже прошу всіх депутатів зайняти робочі місця і підготуватись до голосування. Я дуже прошу тих колег, які знаходяться в кулуарах, зайти в зал і зайняти робочі місця. Антон Геращенко, я дуже вас прошу, дуже, Геращенко, я дуже прошу зайняти робоче місце і підготуватись до голосування.</p>
<p>Шановні колеги, я прошу, хлопці, я прошу підійти до робочих місць.&nbsp; Отже, я ставлю на голосування, на сигнальне голосування проект Закону про внесення змін до деяких Законів України щодо закупівель товарів, робіт і послуг необхідних для реалізації державної інформаційної політики (2169а) сигнальне голосування. Шановні колеги, прошу взяти участь в голосуванні, сигнальне голосування (2169а), будь ласка,&nbsp; голосуємо, давайте підтримаємо! Голосуємо.</p>
<p>&nbsp;</p>
<p>17:51:32</p>
<p>За-199</p>
<p>Колеги, ми можемо запросити в зал тих депутатів, які знаходяться в кулуарах? Я дуже прошу зайти в зал, хто знаходиться в кулуарах. Шановні колеги! Михайло, будь ласка,&nbsp; проголосуйте, візьміть участь в голосуванні.</p>
<p>Я ще раз ставлю сигнальне голосування 2169а. Я прошу взяти участь в сигнальному голосуванні, 2169а, будь ласка,&nbsp; голосуємо.</p>
<p>&nbsp;</p>
<p>17:52:23</p>
<p>За-206</p>
<p>Ще раз. Ще хтось не встиг? Я ще раз попрошу тоді шановних депутатів зайняти робочі місця. Давайте ми цей день завершимо гідно і завершимо його достойно, результативним голосуванням. Я прошу Секретаріат Верховної Ради запросити тих депутатів, які ведуть дискусії в кулуарах, зайти в зал і приготуватися до голосування.</p>
<p>В нас є два закони, які підтримують інформаційну політику нашої&nbsp; держави. В нас лишилося сім хвилин роботи. Я прошу сконцентруватися і змобілізуватися на тих сім хвилин.</p>
<p>Я ще раз ставлю сигнальне голосування, проект Закону 2169а. Я прошу взяти участь у сигнальному голосуванні і прошу підтримати. 2169а. Будь ласка, голосуємо. Голосуємо, колеги.</p>
<p>&nbsp;</p>
<p>17:53:34</p>
<p>За-213</p>
<p>Давайте ми наступний розглянемо. Вони суміжні&nbsp; законопроекти, а за той час я попрошу голів фракцій запросити депутатів в зал, щоб потім ми обидва тих закони могли проголосувати. Я, дійсно, колеги, прошу відповідально запросити депутатів в зал, щоб ми за 5 хвилин змогли зробити результативне голосування.</p>
<p>Зараз ми переходимо по порядку денному до наступного законопроекту, який є, фактично, суміжний з тим законопроектом. Це є 3048, і ми його зможемо обговорити принаймні.</p>
<p>І я прошу депутатів підтримати пропозицію, розглянути його за скороченою процедурою. Будь ласка, прошу підтримати, прошу проголосувати скорочену процедуру. Голосуємо.</p>
<p>&nbsp;</p>
<p>17:54:34</p>
<p>За-184</p>
<p>Будь ласка, до доповіді запрошується міністр інформаційної політики Біденко Артем Ігоревич, представник, будь ласка.</p>
<p>&nbsp;</p>
<p>17:54:49</p>
<p>БІДЕНКО А.І.</p>
<p>Шановні народні депутати, законопроект (номер 3048), підставою для розробки цього законопроекту є Постанова Верховної Ради про тимчасове припинення акредитації журналістів та представників деяких ЗМІ&nbsp; Російської Федерації, а також план дій щодо лібералізації візового режиму з ЄС, згідно з яким питання акредитації державою журналістів вважається неприпустимим. Тому разом з представниками іноземних ЗМІ, такими як інформаційне агентство "France-Presse", "Associated Press", а також органами виконавчої влади ми розробили законопроект, а також низку постанов Кабінету Міністрів, які спрощують перебування іноземних журналістів в Україні. Так на сьогоднішній день вже скасовано необхідність погодження видачі довгострокової візи для іноземних журналістів та спрощено порядок продовження терміну перебування на 90 днів. Наступний крок є, власне, прийняття цього законопроекту, яким ми спрощуємо перебування іноземних ЗМІ і додатково на виконання Закону, який сьогодні був ухвалений, про&nbsp; систему іномовлення планується створення так званого меда-хабу при "Укрінформі", в якому буде створено... яким буде створено центр для іноземних журналістів і відповідно теж існує необхідність спрощення перебування в Україні. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується голова Комітету з питань прав людини, національних меншин і міжнаціональних відносин Немиря Григорій Михайлович. Будь ласка.&nbsp;</p>
<p>І я прошу депутатів заходити в зал, зараз буде голосування. Будь ласка.</p>
<p>&nbsp;</p>
<p>17:56:10</p>
<p>НЕМИРЯ Г.М.</p>
<p>Шановні колеги, це абсолютно простий закон, який, крім того, що сказав заступник міністра, має на меті більш чітко визначити сфери відповідальності. Йдеться про те, що, коли в Україні мають намір працювати журналісти інших країн, засоби масової інформації, вони мають отримати дозвіл на проживання. Вони мають звернутися до уповноваженого державного органу, який потім звертається до Державної міграційної служби. Дотепер цю функцію звернення виконує Держкомтелерадіо.</p>
<p>Оскільки існує, створене Міністерство інформаційної політики, яке відповідно наділено такими повноваженнями, то пропонується внести зміни в статтю 5 Закону України "Про правовий статус іноземців та осіб без громадянства". Це буквально одна фраза.</p>
<p>З огляду на просту логіку, нескладність цього закону Комітет з прав людини, розглянувши його, пропонує Верховній Раді за результатами розгляду в першому читанні затвердити його за основу та в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Ще, будь ласка, одна хвилина Вікторії Сюмар. Я прошу шановних колег з кулуарів, з їдальні зайти в зал, через хвилину відбудеться голосування. Будь ласка, заходимо в зал, займаємо робочі місця.</p>
<p>А зараз включіть мікрофон Вікторії Сюмар, будь ласка.</p>
<p>&nbsp;</p>
<p>17:57:51</p>
<p>СЮМАР В.П.</p>
<p>Колеги, ми дуже багато говоримо про те, що хочемо бути в центрі уваги світу. І це нормально. В Україні такі події, що ця увага нам потрібна, тому що вона є нашою підтримкою. Але наші колеги-журналісти із західних країн мають величезні проблеми, пов'язані із візовими процедурами. Ця проблема&nbsp; існує вже багато років. Коли журналісти іноземні, які тут є постійно, змушені їхати через кожні 90 днів і фактично міняти візу.</p>
<p>Цей законопроект спрямований на&nbsp; полегшення їх можливостей, їхнього тут перебування, що надзвичайно важливо і що сьогодні потрібно Україні в тій інформаційній війні, яку ми ведемо. Це, дійсно, узгоджений законопроект з усією журналістською спільнотою, з тими журналістами західних видань, які сьогодні перебувають в Україні, і це для них справді дуже важливо. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, прошу зайняти робочі місця і підготуватися до голосування. Я прошу зайти в зал&nbsp; підготуватись до голосування.</p>
<p>Я ставлю сигнальне голосування по проекту Закону № 3048. Я прошу взяти участь в сигнальному голосуванні і прошу підтримати. 3048. Будь ласка,&nbsp; голосуємо.</p>
<p>&nbsp;</p>
<p>17:59:24</p>
<p>За-205</p>
<p>Рішення не прийнято.</p>
<p>У мене є&nbsp; пропозиція, щоб ми законопроекти 2169а і 3048 розглянули в четвер в розділі раніше обговорених питань. Є загальна згода? <i>&nbsp;</i>Є.&nbsp; &nbsp;</p>
<p>Дякую вам за роботу, за сьогоднішній день. Був у нас важливий день і&nbsp; плідний, результативний день. На цьому я оголошую&nbsp; вечірнє засідання Верховної Ради України&nbsp; закритим. Наступне засідання відбудеться&nbsp; завтра&nbsp; о 10 годині ранку. І я прошу всіх о 10 годині дисципліновано прийти в зал для продовження нашої роботи.</p>
<p>Дякую вам. До побачення. До завтра.</p>
<p>&nbsp;</p>

