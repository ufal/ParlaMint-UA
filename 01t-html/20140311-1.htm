Стенограма пленарного засідання
11 березня 2014
&nbsp;
<p align=center>ЗАСІДАННЯ ВОСЬМЕ (продовження)</p>
<p align=center>&nbsp;Сесійний зал Верховної Ради України</p>
<p align=center>11 березня 2014 року, 16 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p><b>&nbsp;</b></p>
<p>ГОЛОВУЮЧИЙ. Шановні народні депутати, прошу сідати на свої робочі місця. Ми продовжуємо роботу Верховної Ради України. Прошу сідати, шановні колеги.</p>
<p>Я нагадаю, що перед перервою ми розглядали питання проекту Постанови № 3647 і&nbsp; повинні зараз визначитися шляхом голосування щодо її прийняття.</p>
<p>Будь ласка, поки депутати сідають, включіть&nbsp; мікрофон народного депутата Томенка.</p>
<p>&nbsp;</p>
<p>16:02:54</p>
<p>ТОМЕНКО М.В.</p>
<p>Шановні колеги, хотів би звернути увагу вашу і наших представників правоохоронних органів: сьогодні йшлося&nbsp; про необхідність тимчасового призупинення трансляції низки російських каналів, які стали каналами війни, агресії і брехні. І я хочу вас проінформувати, що на сьогоднішній день є всі правові підстави. Для цього&nbsp; відповідно ми зробили звернення на підставі моніторингу Національної ради з питань телебачення і радіомовлення, є відповідне рішення уряду.</p>
<p>Тому я, Олександре Валентиновичу, прошу вас підготувати таке звернення Генеральній прокуратурі, яка зобов'язана проконтролювати&nbsp; виконання провайдерами відповідного рішення про тимчасове призупинення трансляції п'яти російських каналів, які є каналами брехні і війни.</p>
<p>Друга позиція. Дати вказівку Генеральній&nbsp; прокуратурі реагувати на випадки паплюження національної символіки, оскільки згідно чинного законодавства є кримінальна відповідальність за наругу над державною символікою.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Я&nbsp; прошу оформити доручення на підставі заяви&nbsp; народного&nbsp; депутата Томенка.</p>
<p>Шановні колеги, ми можемо ставити на голосування проект Постанови 3647? Ми вже обговорили його, шановні колеги, і була можливість всіх народних депутатів виступити з цього приводу.&nbsp; Я нагадаю, що це проект&nbsp; про віднесення міста Бурштин Галицького району Івано-Франківська області. Нема заперечень? Ми просто, я нагадаю, не встигли проголосувати.</p>
<p>Колеги, я можу ставити на голосування? Можу.</p>
<p>Прошу прийняти законопроект Постанови № 3647 за основу і в цілому. Прошу голосувати.</p>
<p>&nbsp;</p>
<p>16:05:10</p>
<p>За-202</p>
<p>202 голоси, рішення не прийнято. По фракціях, будь ласка.</p>
<p>Шановні колеги, я звертаюсь до керівників фракцій. Зараз ми з вами будемо обговорювати принципово важливі закони. Принципово важливі закони, від яких залежить доля громадян України щодо яких було незаконно звершено правосуддя. Ми зараз будемо обговорювати включення до порядку денного Закону "Про Національну гвардію України". І я обіцяю, шановні колеги, в тому числі, я звертаюсь до тих, хто сформував коаліцію, до тих, хто вважає себе героєм Майдану, що всі прізвища яких депутатів не будуть висвітлені під час голосування, будуть названі зі сцени Майдану. І, будь ласка, потім будете пояснювати, якими питаннями ви займалися, коли не можете організувати роботу своїх фракцій.</p>
<p>Шановні колеги, я прошу вас зараз повернутися до закону, який пов'язаний з політичними репресіями.</p>
<p>Я нагадаю вам, що ми з вами розглядали Закон (4271). І підчас розгляду цього питання ми з вами доручили профільному комітету, який очолює Андрій Анатолійович Кожем'якін, уточнити разом з прокуратурою, з Міністерством юстиції прізвища тих людей, навколо яких були звернення громадян щодо незаконного застосування до них рішень, а саме, що ці рішення судів були прийняті за політичними мотивами. У нас єсть відповідно до статті 131 Регламенту Верховної Ради України необхідність провести уточнення списку осіб, відповідно до яких приймалося рішення щодо амністії.</p>
<p>Будь ласка, Андрій Анатолійович, я прошу вас на трибуну і проінформувати Верховну Раду з цього&nbsp; питання.</p>
<p>&nbsp;</p>
<p>16:07:46</p>
<p>КОЖЕМ’ЯКІН А.А.</p>
<p>Доброго дня, шановний Голово і шановні народні депутати! 27 лютого&nbsp; 2014 року був прийнятий законопроект, Закон України про внесення змін до Закону України про застосування амністії в Україні щодо повної реабілітації політичних в'язнів, номер 4271. Комітет на своєму засіданні рекомендував Верховній Раді прийняти його за основу&nbsp; в першому читанні, а до розгляду в другому читанні&nbsp; дати 2-3 дні допрацювати.</p>
<p>На жаль, ми не змогли цього зробити, пам'ятаєте, ми прийняли його в цілому. Тому Головою Верховної Ради України було запропоновано доручити головному комітету проаналізувати озвучені прізвища та, у разі наявності підстав, внести пропозиції щодо доповнення переліку осіб, на який поширюватиметься дія закону. Зокрема це стосувалося всіх прізвищ, які були оголошені доповідачем законопроекту народним депутатом Ляшко, народними депутатами України Швайкою, Іллєнком, Шуфричем та&nbsp; Дубілем.</p>
<p>Крім того, це стосувалося пропозицій інших народних депутатів, які подали письмово кандидатів для включення їх до проекту Закону і що&nbsp; планувалося озвучити доповідачем від комітету. З огляду на складність питання, комітет утворив робочу групу за участю членів комітету, представників Генеральної прокуратури, МВС, пенітенціарної служби, Уповноваженого Кабінету Міністрів з питань антикорупційної політики, органів досудового розслідування, Самооборони Майдану, Комітету визволення політв'язнів, Автомайдану, Правого сектору та інших для проведення ретельного аналізу кожної особи на предмет політичної мотивації кримінального переслідування.</p>
<p>Засідання робочої групи відбувалося 6 – 7 березня цього року за участю всіх членів утвореної робочої групи. Пропозиції робочої групи розглянуті та ухвалені комітетом сьогодні о 12 годині одноголосно, що із 29 осіб, які були озвучені доповідачем законопроекту номер 4721 народним депутатом України Ляшком, двоє осіб, а саме Шаманов і Багірова, а також троє із 13 осіб, запропонованих додатково для включення до переліку, а саме: Багринцев, Марков, Данилів, - не можуть вважатись такими, щодо яких кримінальне переслідування є політично вмотивованим.</p>
<p>Також прийнято рішення не включати до списку прізвищ Бабинцева та співучасників по справі Тицького та Лазаренка, оскільки за повідомленням Генеральної прокуратури України кримінальне провадження стосовно цих осіб у зв'язку з нововиявленими обставинами закрите за відсутністю складу злочину. Кримінальних справ вже немає.</p>
<p>Отже, комітет пропонує не включати до тексту закону прізвища громадян: Шаманова А.І., Багірової А.В., Багринцева М.М., Маркова І.О. і Даниліва В.М. – як таких, кримінальне переслідування яких не є політично вмотивованим.</p>
<p>Із 29 осіб, що були озвучені доповідачем законопроекту, особи три особи мають співучасників, а саме: Ганненко – співучасників: Данілов, Пісарцов, Ніконенко. Також Однороженко має співучасника Кравчуна. І озвучений Наливайко має співучасника Тангалюка.</p>
<p>Отже, застосовуючи амністію до Ганненка, Однороженка, Наливайка та Бабинцова, аналогічну амністію необхідно застосувати ще до сімох їхніх співучасників, а також до оголошених народними депутатами України на пленарному засіданні 27.02.2014 року згідно стенограми пленарних засідань: Дьоміна Сергія Сергійовича, Харитонова Антона Вікторовича, Федорченка Євгена Валерійовича. Також пропонується додатково проголосувати про включення до тексту закону України, запропонованих народними депутатами&nbsp; України, кандидатів для включення їх до проекту закону і що планувалося озвучити доповідачем від комітету на пленарному засіданні 27.02.2014 року: Соболевського Анатолія Ігоревича, Головіна Максима Валентиновича, Александрова Сергія Сергійовича, Македонського Олександра Юрійовича, Підлісного Тимофія Валерійовича.</p>
<p>Пункт перший, розділ П закону "Прикінцеві положення" викласти в редакції, прийнятій 27.02.2014 року з урахуванням запропонованих змін та доповнень відповідно до порівняльної таблиці, яка роздана народним депутатам.</p>
<p>Шановні колеги! У нас зранку, ви знаєте, представники Комітету з питань реабілітації, а також представників самооборони Майдану роздавали такі листівки: "За цілісність списку політичних в'язнів". 34 в'язні сьогодні знаходяться в СІЗО і мають бути амністовані та реабілітовані. Сьогодні тут у нас в списку 34 в'язні. Я прошу вас всіх проголосувати ці уточнення і поправки.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Андрій Анатолійович, я прошу, на трибуні залиштесь, тому що я бачу підняті руки, щоб можна було прокоментувати або дати відповіді на питання.</p>
<p>Будь ласка, давайте… дуже багато рук, я прошу записатися від фракцій. Я і позафракційним також дам слово. Будь ласка. Запишіться, будь ласка. Народний депутат Журавський, будь ласка.</p>
<p>&nbsp;</p>
<p>16:13:08</p>
<p>ЖУРАВСЬКИЙ В.С.</p>
<p>Я голосував "за" як член цього комітету, комітету, який очолює пан Андрій. Але у мене є таке питання. Я вважаю, що неприйнятним є включення в список політичних в'язнів як таких, кримінальне переслідування стосовно яких є політично вмотивованими. Вони вилучені, це 5 осіб. Пан Андрій чітко про це сказав. Але я вважаю, що треба провести службове розслідування і з'ясувати, хто з депутатів допустив неточність і підвів народних обранців. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка,&nbsp; народний депутат Фурман.</p>
<p>&nbsp;</p>
<p>16:13:49</p>
<p>ФУРМАН О.Ю.</p>
<p>Прошу передати слово Андрію Іллєнку. Дякую.</p>
<p>&nbsp;</p>
<p>ГОЛОВУЮЧИЙ. Включіть мікрофон Андрія Іллєнка, будь ласка, народного депутата.</p>
<p>&nbsp;</p>
<p>ІЛЛЄНКО А.Ю.</p>
<p>Шановні колеги, тут трошечки помилка вийшла. Треба не вилучати, а залишити Бабенцова в цьому списку, а також тих людей, які проходили по цій справі, - Тицький і Лазаренко. Тому що вони були засуджені судом і вже був навіть вирок апеляційної інстанції по їхній справі, саме по політично вмотивованій справі. То якщо закрита кримінальна справа, це не знімає з них судимості і не реабілітує їх.</p>
<p>Тому я пропоную включити їх в цей список. Дякую.</p>
<p>&nbsp;</p>
<p>ГОЛОВУЮЧИЙ. Андрію Анатолійовичу, будь ласка, прокоментуйте.</p>
<p>&nbsp;</p>
<p>КОЖЕМ’ЯКІН А.А. Справа в тому, що дійсно, я погоджуюсь з паном Іллєнком. Олександре Валентиновичу, можна залишити, тому що, дійсно, вже і Генеральна прокуратура, і Міністерство внутрішніх справ під час роботи групи, вони підтвердили цю інформацію, і вона, дійсно, стосується пана Багренцова.</p>
<p>&nbsp;</p>
<p>ГОЛОВУЮЧИЙ. Зрозуміло. Тобто, не зважаючи на те, що вони на волі, все одно їх включити для реабілітації?&nbsp; Зрозуміло ситуацію.</p>
<p>Будь ласка, Кужель Олександра Володимирівна.</p>
<p>&nbsp;</p>
<p>16:15:00</p>
<p>КУЖЕЛЬ О.В.</p>
<p>Передаю слово Зарубинскому.</p>
<p>&nbsp;</p>
<p>ГОЛОВУЮЧИЙ. Включіть мікрофон народного депутата Зарубінського.</p>
<p>&nbsp;</p>
<p>16:15:07</p>
<p>ЗАРУБІНСЬКИЙ О.О.</p>
<p>Дякую. Шановний Андрію Анатолійовичу, у мене немає сумнівів чи якихось застережень щодо вашої компетентності, щодо компетентності членів комітету. У мене таке питання. Який рівень легітимності оцих рішень, які зараз ви пропонуєте? Ви пропонуєте абсолютно конкретні прізвища людей.</p>
<p>Чи наділений комітет правом визначати конкретних людей? Чи це все-таки є прерогатива тих органів, які вже в Україні почали діяти? Там, де є призначені керівники. Мова йде про Генерального прокурора, мова йде про тих, хто за своєю, у кого робота полягає в тому, щоб пропонувати ті чи інші прізвища. Може це комітет робити чи ні? Я, наприклад, не знаю цих людей. За що мені голосувати? Я готовий всіх реабілітувати. Але кого? Дякую.</p>
<p>&nbsp;</p>
<p>КОЖЕМ’ЯКІН А.А. Шановний пане Олег, я з вами повністю погоджуюсь, що це дуже тяжка і неприємна місія, яку сьогодні взяв на себе комітет і група, яка була створена за дорученням Голови Верховної Ради. Справа в тому, що ми проголосували вже цей законопроект. Але згідно статті&nbsp;131 Регламенту ми просто вносимо уточнення і&nbsp; доповнення для того, щоб цей список був правильний і щоб всі правоохоронні органи, які сьогодні мають відношення до розслідування тих чи інших злочинів стосовно тих людей, які потрапили сюди, вони вам пояснили, об'єктивно це рішення чи не об'єктивно.</p>
<p>Так от я вам хочу сказати, що два дні було безпрецедентних, скажем так, засідань цієї групи, такого особливо я ще не бачив, щоб отак сперечались і добивались правди громадяни, громадськість, представники Комітету з питань реабілітації, а також народні депутати і правоохоронці. Але всі одностайно, всі 25 чоловік, проголосували за таке рішення. І я вважаю, що воно сьогодні є об'єктивним. Хоча погоджуюсь з вами, комітет в майбутньому такі рішення приймати не повинен. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я нагадаю, що це було наше рішення, і комітет тут більше виконував координуючу функцію, тому що над цим працювала і Генеральна прокуратура, над цим працювали і інші органи юстиції, до відповідальності яких належить це питання.</p>
<p>Будь ласка, уже пан Зарубінський виступив, я так розумію. Включіть мікрофон народного депутата Розенка.</p>
<p>&nbsp;</p>
<p>16:17:30</p>
<p>РОЗЕНКО П.В.</p>
<p>Прошу передати слово Ірині Геращенко.</p>
<p>&nbsp;</p>
<p>ГОЛОВУЮЧИЙ. Включіть мікрофон Ірини Геращенко.</p>
<p>&nbsp;</p>
<p>16:17:35</p>
<p>ГЕРАЩЕНКО І.В.</p>
<p>Дякую. Я, в першу чергу, хочу апелювати зараз до тих людей, які слухають трансляцію засідання Верховної Ради біля Верховної Ради і акцентувати увагу на тому, що, дійсно, важливо, що це питання пройшло комітет, хоча, очевидно, ми маємо наполягати на тому, щоб наперед всі рішення, які будуть неправомірними, неправосудними,&nbsp; розглядалися в судах, щоб ті судді, які виносили неправомірні рішення несли кваліфікаційну і кримінальну відповідальність. І так само звернутися і до тих людей, які зараз стоять біля Верховної Ради і до всіх нас, що зараз ми вступаємо в трошки такий небезпечний період, який ми не маємо права, насправді, колеги, не рахувати, ми не повинні дискредитувати ідеї Майдану і дозволяти революційній доцільності перетворювати отакі важливі рішення на те, що відбувається.</p>
<p>Тому дуже важливо, щоб нас почули і ті, хто там стоять. Очевидно, що ми маємо йти по закону, рухатися тільки по закону. Добре, що сьогодні політичні в'язні вийдуть на свободу. Але надалі ми маємо повертатися в бездоганне рішення законності. Дякую.</p>
<p>&nbsp;</p>
<p>КОЖЕМ'ЯКІН А.А.&nbsp; Дуже дякую, пані Ірино. Я хочу, підтримуючи вас, я хочу сказати наступне. Ви знаєте, уже після того, як було проведено засідання робочої групи, надійшло і під час роботи дуже багато звернень від народних депутатів щодо всіх інших сьогодні ув'язнених, які можуть підпадати під реабілітацію і амністовані.</p>
<p>Але ми прийняли рішення і просимо підтримати нас Верховну Раду, щоб це робила Генеральна прокуратура і суди. І ми звертаємося від комітету з проханням до Генеральної прокуратури розглянути всі 15 прізвищ, які сьогодні надійшли до комітету. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Долженкова.&nbsp;</p>
<p>&nbsp;</p>
<p>16:19:15</p>
<p>ДОЛЖЕНКОВ О.В.</p>
<p>Дякую. Шановні колеги, з приводу вказаного законопроекту, я хотів би зазначити певне зауваження, оскільки голова шановний говорив про те, що в порядку статті 131 Закону України "Про Регламент Верховної Ради України".</p>
<p>&nbsp;Але, колеги, тут не є редакційне уточнення. Вказані питання необхідно розглядати окремим законопроектом. Це є порушення вимог Закону України "Про Регламент", і ми не можемо повертатися в частині скорочення переліку осіб в порядку статті 131. Це є протизаконним. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, юристи Верховної Ради розглянули це питання, і за змістом ми фактично уточнюємо одну статтю. В цій&nbsp; статті саме був перелік прізвищ, про які сьогодні доповідає Андрій Анатолійович.</p>
<p>Шановні колеги, від позафракційних дуже просить народний депутат Лабунська. Включіть мікрофон їй.</p>
<p>&nbsp;</p>
<p>16:20:15</p>
<p>ЛАБУНСЬКА А.В.</p>
<p>Андрій Анатолійович, я до вас зверталася стосовно прізвища Наливайка. Я не знаю, як сталося, але в мене є телефон гарячої лінії для виборців мого регіону, і мене зателефонувала жінка, яка представилася сестрою загиблого. Чи розглядав питання комітет стосовно цього прізвища?</p>
<p>Коли я&nbsp; підняла, що писала преса, відповідно цього прізвища там&nbsp; була подана підозра в скоєнні вбивства по 115 статті. І питання в тому, що там&nbsp; залишилася малолітня дитина і жінка.</p>
<p>Тоді в мене питання: чи розглядали ви питання стосовно цієї людини? А якщо розглядали, то чи притягнуті до кримінальної відповідальності якраз працівники правоохоронних органів? Я знаю, що це Наливайка дитина, він з дитячого будинку, він теж сам. І це було дуже зручна, ну, могла бути дуже зручна особа, на яку списати цей злочин.</p>
<p>Я хочу вас запитати, чи розбиралися ви стосовно цього питання? Бо хтось повинен понести все одно відповідальність. Або…</p>
<p>&nbsp;</p>
<p>КОЖЕМ'ЯКІН А.А. Шановна Анжеліка Вікторівна, я хочу вам доповісти, що стосовно пана Наливайка була… було дуже, скажемо так, чотирьохгодинне обговорення. І всі представники правоохоронних органів, які були присутні: Генеральної прокуратури, МВС, а також представники Комітету з питань реабілітації, який створений на Майдані –&nbsp; вони доказали і членам комітету, і всім присутнім, і у присутності адвокатів про те, що сьогодні нема ніяких доказів вини пана Наливайка. Тому що все, що в них є, тільки те, що вони затримані і нібито підозрюються у скоєнні злочину.</p>
<p>Тому я вважаю, що правильно ви ставите питання, що необхідно провести… Це вже буде звернення комітету, і ми вже його підготували, до слідчих, до Міністерства внутрішніх справ з питань розслідування стосовно тих, хто це робив і стосовно тих, хто дійсно допустив цей службовий злочин, і чому невинні люди були притягнуті, їм було пред’явлено звинувачення.</p>
<p>Тому, дійсно, злочин дуже тяжкий, і з такими речами, як кажуть, не шуткують. Але, я думаю, що справедливість в цьому випадку буде встановлено. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Оробець.</p>
<p>&nbsp;</p>
<p>16:22:41</p>
<p>ОРОБЕЦЬ Л.Ю.</p>
<p>Дякую, пане Голово. Андрію Анатолійовичу, дозвольте під стенограму уточнити. Так звана група Підлісного, а саме: Тимофій Підлісний, Олександр Македонський, Максим Головін і Сергій Олександров – включені в групу на сьогоднішнє голосування на амністію і реабілітацію. Правильно?</p>
<p>&nbsp;</p>
<p>КОЖЕМ'ЯКІН А.А. Дуже дякую вам, Олесю, що ви запитали. Тому що представники Генеральної прокуратури під час засідання групи, дійсно, і представники МВС наполягали на продовженні і завершенні цієї справи, ну, цього досудового розслідування справи стосовно цих осіб.</p>
<p>Але, я вважаю, що як голова комітету, як та людина, яка брала участь безпосередньо в розгляді цих питань, я підтримую робочу групу, яка все ж таки наполягла на тому і проголос3влал, щоб ці особи були включені до цього закону, і по ним сьогодні було прийнято рішення. Вони були&nbsp;&nbsp;&nbsp; &nbsp;реабілітовані. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Включіть мікрофон народного депутата Ляшка.</p>
<p>&nbsp;</p>
<p>16:23:48</p>
<p>ЛЯШКО О.В.</p>
<p>Олег Ляшко, Радикальна партія. У списку, який ми проголосували, серед осіб, які підлягають реабілітації, є прізвище Андрія Шаманова.</p>
<p>Я цією справою займаюся понад три роки. Це людина, яка по фальсифікованій кримінальній справі сидить в одному з донецьких СІЗО, над яким знущаються. По сьогоднішній день ні вироку суду, нічого немає. Це людина, яка має бути негайно звільнена, і з цього приводу рішення прийняла Верховна Рада. Я прошу не вилучати, я наполягаю на тому, щоб це прізвище зі списку не вилучалося. Я відповідаю за свої слова перед будь-ким завгодно. Я три роки займаюся цією справою.</p>
<p>Далі. Я пропоную включити до списку політв'язнів, які підлягають реабілітації, колишнього міністра економіки Богдана Данилишина, проти якого були незаконно порушені кримінальні справи, а так само колишнього голову Державної митної служби Анатолія Макаренка, який відсидів нізащо за фальсифікованими кримінальними справами.</p>
<p>&nbsp;</p>
<p>КОЖЕМ'ЯКІН А.А. Шановні колеги, я відповім на це питання.</p>
<p>Справа в тому, що одностайним рішенням Комітету з захисту політв'язнів, громадських організацій, представників Майдану було ухвалено рішення, ними було ухвалено рішення, а не представниками правоохоронних органів і членами комітету. Вони наполягали дуже активно. Вони вважають, що пан Шаманов не може бути таким вважатися, кримінальне переслідування якого є політично вмотивованим. А Генеральній прокуратурі було доручення взяти розслідування справи під особистий контроль.</p>
<p>Я нагадаю, що слідчим управлінням в Донецькій області здійснювалося досудове слідство в кримінальній справі порушення 05.02.2011 року стосовно Шаманова та Лакомового за фактом вимагання у Вишнякова грошових коштів, яку за їх обвинуваченням по частині другій статті 189 України направлено до Гірницького районного суду міста Макіїв для розгляду. Отака на сьогоднішній день ситуація. Тому, якщо зала, Олександр Валентинович, прийме рішення…</p>
<p>&nbsp;</p>
<p>ГОЛОВУЮЧИЙ. Андрій Анатолійович, щодо Макаренка, Іващенка, Данилішина, нема підстав їх включити у цей список?</p>
<p>&nbsp;</p>
<p>КОЖЕМ'ЯКІН А.А. Олександр Валентинович, справа в тому, що,&nbsp;я&nbsp; ще раз кажу, що правильно пан Зарубінський сьогодні підмітив, що комітет не може взяти на себе і групи на себе таке… Тому, якщо ви поставите питання розширити цей список для залу, якщо зал проголосує, це буде рішення Верховної Ради.</p>
<p>Але, я вважаю, щоб у нас потім не було, як кажуть, перегляду цього законопроекту і знову внесення доповнень. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, народний депутат&nbsp; Слюз включіть мікрофон і будемо приймати рішення.</p>
<p>&nbsp;</p>
<p>16:26:41</p>
<p>СЛЮЗ Т.Я.</p>
<p>Шановний Олександре Валентиновичу, шановні присутні! З приводу колишніх урядовців мною зареєстрований законопроект № 4367. І там включені в перелік і митниця вся, і Данилишин, і Гуржос, і виконуючий обов’язки Іващенко, всі ті наші посадовців, які були не заслужено осуджені або які підлягали кримінальному переслідуванню по статтях 364, 365.</p>
<p>І я звертаюсь, шановний Олександре Валентиновичу, по цьому питанню, щоб цей законопроект також цього тижня був розглянутий по цих посадовцях колишніх, які незаслужено були ув’язнення. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Це окремий проект у нас є, я так розумію?</p>
<p>&nbsp;</p>
<p>КОЖЕМЯКІН А.А. Звичайно.</p>
<p>&nbsp;</p>
<p>ГОЛОВУЮЧИЙ. Є окремий проект, давайте його включати до порядку денного, я повністю підтримую щодо його прийняття.</p>
<p>Шановні колеги, давайте приймати рішення, Андрій Анатолійович.</p>
<p>Ми детально обговорили це питання. Ми з вами, шановні колеги, сьогодні будемо також голосувати щодо включення до порядку денного, я сподіваюсь, що в четвер приймемо Закон про реабілітацію жертв судів, незаконного судочинства або судового свавілля. Це якраз стосується тих людей, які не обов’язково за політичними мотивами, але стали жертвами або хабарництва в судовій системі, або інших проблем, пов’язаних з тим, що останні декілька років судочинства в Україні практично, незалежного, чесного, не було. І це колосальна проблему, яку нам треба розв’язати.</p>
<p>Саме тому, шановні колеги, є пропозиція підтримати роботу, яку провів комітет, і зараз проголосувати з урахуванням того списку, який оголосив Андрій Анатолійович Кожем'якін.</p>
<p>Будь ласка, є заперечення, включіть мікрофон депутата Шуфрича.</p>
<p>&nbsp;</p>
<p>16:28:50</p>
<p>ШУФРИЧ Н.І.</p>
<p>Вельмишановний головуючий! Шановні колеги! Я розумію, що не&nbsp; всі прізвища потрапили в цей список, враховуючи, що не всі, можливо, політв'язні розподіляють саме ту ідеологію, яка була прийнятна для Майдану. Але все ж таки є одне прізвище, яке визнали і самі лідери опозиції, як саме політв'язня режиму Януковича. Мова йде про Ігоря Маркова.</p>
<p>Це, я ще раз підкреслюю, однозначно ваші лідери підняли питання, що людина за те, що стала проти Януковича,&nbsp; потрапила до в'язниці. Він сьогодні має право бути реабілітований згідно з&nbsp; цим законом. Я прошу вас проявити об'єктивність і внести ім'я Ігоря Маркова до&nbsp; цього списку.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, можна я декілька слів скажу з цього питання. Я бачу руки, шановні колеги, не треба, опустіть руки.</p>
<p>Справа в тому, що я свою позицію скажу. Я також вважаю, що Марков,&nbsp; незважаючи на його політичні позиції, саме був кинутий за грати за вказівкою Януковича, а не за рішенням Генпрокуратури чи&nbsp; судової системи, які просто це рішення оформили. Але, шановні колеги, я прошу, щоб ми дотримувались рішень, які самі прийняли. У нас багато рук, які депутати хочуть внести інші прізвища до цього закону. Ми домовилися з вами, що тільки голосуємо ті прізвища, які пройшли&nbsp; експертизу Генпрокуратури, комітету, Міністерства юстиції. У випадку, коли ми з голосу зараз почнемо це включати,&nbsp; у нас це буде знову нескінченний процес, Несторе Івановичу, нескінченний процес.</p>
<p>І тому я прошу зараз, після того, як ми&nbsp; проголосуємо цей закон, ми з вами включимо до порядку денного Закон про реабілітацію осіб, які були незаконно засуджені. І в цьому питанні, в цьому питанні ми будемо детально розглядати всі пропозиції, не тільки депутатів, колеги, а тисячі й десятки тисяч громадян, які постраждали від свавілля судової системи і розв'яжемо це питання.&nbsp;&nbsp;</p>
<p>Колеги, я прошу, з&nbsp; голосу давайте не включати більше прізвищ.</p>
<p>Уточнення, будь ласка. Мікрофон депутата Шуфрича.</p>
<p>&nbsp;</p>
<p>16:31:17</p>
<p>ШУФРИЧ Н.І.</p>
<p>Дякую, шановний Олександре Валентиновичу.</p>
<p>Шановні колеги, я приймаю позицію, що прізвища, які не пройшли відповідного обговорення у комітеті, не будемо включати. Але є три прізвища: Македонський, Головін і Підлісний – які підозрюються у викраданні сина нашого колеги, який, на жаль, загинув, Лісіна. І вони зараз будуть реабілітовані.</p>
<p>Я прошу ці три прізвища виключити і дати можливість прокуратурі провести розслідування до кінця, а не звільняти їх від відповідальності згідно із цим законом. Ці троє підозрюються у викраденні дитини і вимаганні грошей за його повернення.</p>
<p>Я прошу ці три прізвища, щоб не ганьбити цей список, виключити і дати прокуратурі завершити розслідування. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Андрій Анатолійович, будь ласка, коментар. Будемо приймати рішення.</p>
<p>&nbsp;</p>
<p>КОЖЕМ'ЯКІН А.А. Шановний Олександр Валентинович, я вже, відповідаючи народному депутату Лабунській, вже відповів на це питання, і вважаю, що рішення сьогодні групи, яке підтримано одностайно комітетом, а в цьому комітеті є представники Партії регіонів, і вони всі підтримали це рішення… Я вважаю, що…</p>
<p>&nbsp;</p>
<p>ГОЛОВУЮЧИЙ.&nbsp; Тобто ці люди до викрадання не мають відношення, так я розумію?</p>
<p>&nbsp;</p>
<p>КОЖЕМ'ЯКІН А.А.&nbsp; Не було доведено Генеральною прокуратурою і представниками МВС, що ці люди, дійсно, причетні до цього злочину. Тому було прийнято рішення групою і проголосовано включити їх у цей список.</p>
<p>Я вважаю, треба підвести риску і проголосувати.</p>
<p>А в нас готується зараз, ви знаєте, Закон про амністію і реабілітацію. Всі інші, хто не потрапив в цей законопроект про індивідуальну амністію, вони будуть включені до законопроекту про амністію в цілому, загальнодержавну. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, ми детально обговорили це питання.</p>
<p>Я прошу, щоб ми зараз прийняли рішення щодо підтвердження голосуванням прийняття Закону України про внесення змін до Закону "Про застосування амністії в Україні щодо повної реабілітації політичних в'язнів" з урахуванням тих уточнень, які оголосив Кожем'якін на підставі рішення комітету. Прошу голосувати за закон в цілому зі всіма уточненнями. Прошу голосувати. Включіть систему "Рада". Прошу підтримати.</p>
<p>&nbsp;</p>
<p>16:33:39</p>
<p>За-235</p>
<p>Рішення прийнято. <i>(Оплески)</i></p>
<p>Шановні колеги, нам треба зараз прийняти не менш важливі питання, а саме, зараз якраз був той приклад, коли ми з вами&nbsp; обговорювали незаконне використання судової системи, коли ім'ям України приговорювали людей, які невинні в злочині. І, на превеликий жаль, судова система України була деформована і фактично знищено. І одна із головних задач нової влади і наша в тому числі з вами, тому що і ми несемо за це відповідальність, це відновлення... відновлення судової системи в Україні, відновлення правосуддя в Україні, саме на це сподіваються наші громадяни.</p>
<p>Тому, шановні колеги, у нас пропозиція є: включити до порядку&nbsp; денного Закон про реабілітацію осіб, які були незаконно засуджені, проект, який враховує не тільки політичні репресії, а взагалі незаконне застосування правосуддя. Ви знаєте, були переломні моменти в історії країни, особливо це стосується – після зламу комуністичного режиму, коли створювалися комісії, які розглядали скарги на незаконне застосування санкцій Генеральної прокуратури, рішень судів, тощо. Але ці комісії, які включають висококваліфікованих професіоналів, які включають людей, яким довіряє суспільство, але не вони приймають рішення щодо реабілітації. На підставі їхнього висновку це питання буде розглядати Верховний суд України. І тільки він має право остаточно прийняти рішення на підставі висновку, який буде зроблено комісією, що буде створена після прийняття нами цього закону.</p>
<p>Що стосується другого закону, також пов'язаного із судовою системою – про відновлення довіри до судової системи України. Я хотів запитати депутатів фракції "УДАР", які говорили, що треба допрацювати закон перед тим, як його включати до порядку денного. Ми можемо, Віталій Володимирович, все ж таки включити до порядку денного цей закон?</p>
<p>Не можемо. Тобто доопрацюємо до четверга.</p>
<p>Я би дуже просив тоді Міністерство юстиції разом з представниками фракції "УДАР", які хочуть прийняти участь в доопрацюванні цього закону, і з позафракційними, доопрацювати його до четверга. Бажано, щоб уже сьогодні ви вийшли на якийсь проект, якісь поправки, щоб можна було пройти через комітет. На це рішення чекає Україна.</p>
<p>Шановні колеги, я звертаюся до вас: бути відповідальними і гідними довіри українського народу.</p>
<p>Колеги, тоді 4378 на прохання фракції "УДАР" ми не вносимо до порядку денного. Але разом з Законом про реабілітацію осіб, які були незаконно засуджені, для нас принципово важливо, і ми говорили про це на ранковому засіданні, включити до порядку денного проект Закону про Національну гвардію України, а також пов'язаного з прийняттям цього закону проекту Закону про внесення змін до деяких законодавчих актів. І саме в пакеті необхідно приймати ці закони, тому що один закон вимагає внесення змін до інших законів.</p>
<p>Я прошу, шановні колеги! Ми включимо це в кінці засідання. Я прошу, шановні колеги, щоб ми зараз з вами включили до порядку денного нашої сесії, завтра розглянули в комітеті і в четвер мали можливість приймати рішення шляхом голосування проекти законів: 4389 – проект Закону про реабілітацію осіб, які були незаконно засуджені; проект Закону про Національну гвардію України (4393 реєстраційний номер); і проект Закону про внесення змін до деяких законодавчих актів України (№ 4394). Я можу ставити на голосування щодо включення до порядку денного? Можу.</p>
<p>Прошу, шановні колеги, підтримати і визначитися шляхом голосування. Прошу включити систему "Рада".</p>
<p>&nbsp;</p>
<p>16:38:19</p>
<p>За-237</p>
<p>Рішення прийнято. По фракціях, будь ласка.</p>
<p>Шановні колеги, я дуже прошу профільні комітети, не відкладаючи, розглянути ці питання і дати можливість Верховній Раді в четвер прийняти рішення з цих питань.</p>
<p>Будь ласка,&nbsp; включіть мікрофон народного депутата Пинзеника.</p>
<p>&nbsp;</p>
<p>16:38:47</p>
<p>ПИНЗЕНИК В.М.</p>
<p>Шановний Олександр Валентинович! Шановні колеги! Фракція "УДАР" просить припинити гвалтування народних депутатів України і ставити включення проекти законів, які депутати не бачили.</p>
<p>Ми готові підтримати розумні рішення, але один з проектів цих законів… його роздали буквально кілька хвилин назад. Ми не мали змоги ознайомитися з цими документами. Є прохання&nbsp; дотримуватися&nbsp;&nbsp; процедур. Депутати повинні бути знайомі з документами, які включаються в порядок денний.</p>
<p>&nbsp;</p>
<p>ГОЛОВУЮЧИЙ. Саме тому, шановний&nbsp; народний депутат, ми сьогодні не розглядаємо ці питання і даємо можливість не тільки депутатам вивчити проекти законодавчих актів, але і профільним комітатам&nbsp;&nbsp; розглянути їх для того, щоб ми могли визначитися з вами в четвер.</p>
<p>Що стосується цих питань,&nbsp; шановний Віктор Михайлович, то ці питання й не потребують агітації. За ці питання агітують збройні сили Російської Федерації.</p>
<p>Будь ласка,&nbsp; шановні колеги… <i>(Шум у залі)</i> Я не називав жодного прізвища. Будь ласка. <i>(Шум у залі)</i></p>
<p>&nbsp;Включіть мікрофон депутата Пинзеника.</p>
<p>&nbsp;</p>
<p>16:40:02</p>
<p>ПИНЗЕНИК В.М.</p>
<p>Шановний Олександре Валентиновичу, у мене велике прохання, щоб ви як Голова Верховної Ради не коментували виступи народних депутатів України. Я, коли говорив&nbsp; і виступав, я говорив не про закон про Національну гвардію. Вибачте, мова йде про закони, по яким ви передбачаєте створювати&nbsp; трійки, які мають право вирішувати долю багатьох мільйонів людей.</p>
<p>&nbsp;</p>
<p>ГОЛОВУЮЧИЙ. Шановні колеги! Я прошу вас, щоб й далі йшли за порядком денним, який ми затвердили. І зараз на розгляд вноситься проект Постанови про проведення парламентських слухань на тему "Законодавче забезпечення розвитку інформаційного суспільства в Україні". Будь ласка,&nbsp; ми не голосуємо, це порядок денний, він включений.</p>
<p>Я надаю слово голові комітету з питань інформатизації та інформаційних технологій Омельченку. Будь ласка.</p>
<p>Є пропозиція, я єдине, не бачу голову комітету і не бачу доповідача з цього питання.</p>
<p>Будь ласка, Миколи Томенка включіть мікрофон.</p>
<p>&nbsp;</p>
<p>16:41:19</p>
<p>ТОМЕНКО М.В.</p>
<p>Шановний Олександре Валентиновичу, ми не заперечуємо стосовно таких парламентських слухань. Але, враховуючи те, що низка питань, які позначені в розгляді цих, прямо пов'язані з предметами відання ще двох комітетів – Комітету з питань освіти і Комітету з питань свободи слова та інформації.</p>
<p>Просили би при голосуванні щоб ви чітко зафіксували, що організацією парламентських слухань займаються 3 комітети. Даний комітет, який ви оголосили, комітет, який я представляю – з питань свободи і слова та інформації, та комітет, який Лілія Гриневич представляє – з освіти. І ми трьома комітетами підготували би на високому рівні такі парламентські слухання.</p>
<p>І друга позиція, Олександре Валентиновичу. Я би повернувся. Наче громадськість зійшлася вже. Щоб ми об'єднали Прикарпаття б Бурштином і найбільш північне місто Новгород-Сіверський, проголосували б за дві постанови без обговорення.</p>
<p>І третя позиція, Олександре Валентиновичу. Тут громадськість просить вас нагадати членам уряду, що діє Конституція України. Хай напишуть заяви і здадуть мандати, тоді голосів буде вистачати.</p>
<p>&nbsp;</p>
<p>ГОЛОВУЮЧИЙ. Дякую за пропозицію. Я також, Миколо Володимировичу, звернувся до членів уряду і попросив не пізніше, ніж в четвер написати заяви щодо складання своїх депутатських повноважень.</p>
<p>Що стосується пропозицій Миколи Томенка. Я звертаюсь до сесійної зали. Шановні колеги! Ми можемо проголосувати парламентські слухання з пропозицією, яку оголосив глава комітету Микола Володимирович Томенко? Щоб в підготовці цих Парламентських слухань приймав участь не один Комітет з питань інформатизації, а й з питань науки і освіти, а також з питань свободи слова.</p>
<p>Нема заперечень? З урахуванням цієї пропозиції підтримати постанову. Прошу проголосувати. Постанова № 2387а, прийняти за основу і в цілому. Будь ласка, щодо парламентських слухань, прошу голосувати.</p>
<p>&nbsp;</p>
<p>16:43:31</p>
<p>За-239</p>
<p>Рішення прийнято.</p>
<p>І зараз до мене підійшов шановний народний депутат Князевич Руслан Петрович. І він дуже просить повернутися до питання, яке, на превеликий жаль, не було проголосовано на ранковому засіданні. Йдеться про закон, який всі підтримали, але ж не вистачило з технічних причин, я сподіваюсь, голосів. Йдеться про проект Закону (2664) про вибори депутатів Верховної Ради Автономної Республіки Крим, місцевих рад, сільських, селищних, міських голів. Ми його детально обговорили.</p>
<p>Я можу поставити ad hoc, щоб повернутися до цього питання? Можу.</p>
<p>Прошу проголосувати повернення до цього питання. Прошу голосувати. Включіть систему "Рада". Колеги, голосуємо.</p>
<p>&nbsp;</p>
<p>16:44:26</p>
<p>За-236</p>
<p>Рішення прийнято.</p>
<p>Шановні колеги, ми обговорили детально це питання. Давайте включимо мікрофон народному депутату Князевичу і будемо визначатись. Будь ласка, включіть мікрофон.</p>
<p>&nbsp;</p>
<p>16:44:37</p>
<p>КНЯЗЕВИЧ Р.П.</p>
<p>Олександр Валентинович, я прошу проголосувати зі скороченням наполовину строки підготовки до другого читання. Дякую.</p>
<p>&nbsp;</p>
<p>ГОЛОВУЮЧИЙ. Тобто, а в цілому ми готові його приймати? Не готові. Добре. Шановні колеги, давайте приймемо за основу цей закон, а потім приймемо рішення щодо скороченої процедури, щоб це було відповідно до Регламенту. Будь ласка, шановні колеги, прошу підтримати законопроект 2664, назву якого я оголосив. Прошу включити систему "Рада" і…&nbsp; Ми його обговорювали. Обговорювали. Обговорювали. Я ж про це говорю, зараз голосувати. Прошу включити систему "Рада" і підтримати цей законопроект за основу.</p>
<p>&nbsp;</p>
<p>16:45:30</p>
<p>За-232</p>
<p>Рішення прийнято.</p>
<p>Шановні колеги, є пропозиція проголосувати за скороченою процедурою розгляду цього законопроекту в профільному комітеті. Немає заперечень? Шановні колеги, говорить профільний комітет, що в цілому цей закон ще не готовий. Князевича включіть, автора закону мікрофон.</p>
<p>&nbsp;</p>
<p>16:45:55</p>
<p>КНЯЗЕВИЧ Р.П.</p>
<p>Шановні колеги, прошу не голосувати цей закон в цілому, зважаючи на те, що в ньому не відображена можливість одночасного проведення виборів місцевих і президентських.</p>
<p>Ми до другого читання ці поправки внесемо, які дадуть можливість нам зекономити майже мільярд гривень. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, кошти – це дуже серйозне питання. Тому давайте прислухаємося до поради. І, прийнявши його за основу, зараз проголосуємо щодо скороченої процедури розгляду цього питання&nbsp; в профільному комітеті.</p>
<p>Прошу підтримати. Включіть систему "Рада" для голосування.</p>
<p>&nbsp;</p>
<p>16:46:37</p>
<p>За-218</p>
<p>Шановні колеги, я прошу спробувати ще раз проголосувати, я поясню, чому. У нас дуже мало часу залишається, щоби об'єднати президентські вибори і вибори до місцевих рад. Це зекономить, дійсно, дуже серйозний обсяг коштів.</p>
<p>Я прошу, шановні колеги, давайте підтримаємо пропозицію щодо скороченої процедури розгляду цього питання в комітеті. Прошу,&nbsp; я розумію, що з технічних причин ми не встигли всі проголосувати.</p>
<p>Прошу ще раз проголосувати, повернутися. От будемо дотримувати Регламенту. Повернутися до голосування. Будь ласка, прошу підтримати пропозиції, прошу повернутися до голосування щодо скороченої процедури.</p>
<p>Прошу, колеги, давайте попрацюємо.</p>
<p>&nbsp;</p>
<p>16:47:30</p>
<p>За-230</p>
<p>Рішення прийнято.</p>
<p>Тепер давайте проголосуємо за скорочену процедуру. Друзі, прошу підтримайте. Будь ласка, включіть систему "Рада", голосуємо.</p>
<p>&nbsp;</p>
<p>16:47:49</p>
<p>За-229</p>
<p>Рішення прийнято. Дуже дякую.</p>
<p>Шановні колеги, ми з вами розглянули дуже важливі питання. І зараз&nbsp; є звернення місцевих рад, які довгий час не розглядалися нашим парламентом, є пропозиція все ж таки зараз оперативно розглянути ці питання і розглянути їх всі за скороченою процедурою.</p>
<p>Або взагалі давайте порадимося. Є питання, пов'язанні з перейменуванням сіл, селищ, міст. Може взагалі без обговорення будемо? Без обговорення. Давайте підтримаємо цю пропозицію і ці важливі для місцевого самоврядування і для наших громадян постанови, але ж вони коротенькі, зрозумілі за змістом для всіх, без обговорення проголосуємо.</p>
<p>Прошу, шановні колеги, підтримати пропозицію і проголосувати ці проекти без обговорення. Прошу голосувати.</p>
<p>&nbsp;</p>
<p>16:48:59</p>
<p>За-239</p>
<p>Дякую, рішення прийнято.</p>
<p>Шановні колеги, я буду називати номер постанови і її зміст зачитувати.</p>
<p>Постанова № 3218 – проект Постанови про перейменування села Мала Тарасівка Броварського району Київської області. Проект з поданням комітету надано 10.09.2013 року. Зрозуміло зміст постанови? Зрозуміло.</p>
<p>Прошу підтримати. Прошу голосувати: прийняти за основу і в цілому проект 3218.</p>
<p>&nbsp;</p>
<p>16:49:39</p>
<p>За-237</p>
<p>Рішення прийнято, дякую.</p>
<p>Наступний проект – проект № 3875. Проект Постанови про перейменування села Бистриця Дрогобицького району Львівської області. Нема питань і зауважень? Прошу голосувати. Включіть систему "Рада".</p>
<p>&nbsp;</p>
<p>16:50:12</p>
<p>За-236</p>
<p>Рішення прийнято.</p>
<p>Шановні колеги, наступне питання. Проект Постанови № 3876 про перейменування села Межиріччя Млинівського району Рівненської області.</p>
<p>Не Межигір'я –&nbsp; Межиріччя, шановні колеги. Є питання, зауваження до цього проекту? Нема. Прошу підтримати голосуванням.</p>
<p>Прошу включити систему "Рада". І прийняти за основу і в цілому.</p>
<p>&nbsp;</p>
<p>16:50:54</p>
<p>За-236</p>
<p>Рішення прийнято.</p>
<p>Шановні колеги, є пропозиція повернутися і зараз проголосувати повернення до питання, яке ми, не превеликий жаль, на ранковому засіданні не змогли прийняти і перенесли його на засідання, яке ми зараз проводимо – 3647. Ми ж не прийняли його, так я розумію? Прийняли ми чи ні, колеги? Не прийняли. Є пропозиція повернутися до цього питання.</p>
<p>Проект Постанови про віднесення міста Бурштин Галицького району Івано-Франківської області до категорії міст обласного значення. Прошу, шановні колеги, повернутися до цього питання. Прошу голосувати.</p>
<p>&nbsp;</p>
<p>16:51:48</p>
<p>За-240</p>
<p>Рішення прийнято.</p>
<p>Шановні колеги, зараз я пропоную поставити на голосування, щоб прийняти цю постанову за основу і в цілому. Прошу включити систему "Рада" і визначитися шляхом голосування. За основу і в цілому проект 3647.</p>
<p>&nbsp;</p>
<p>16:52:19</p>
<p>За-245</p>
<p>Рішення прийнято. Я вітаю.</p>
<p>Шановні колеги, проект Постанови № 3878 про віднесення міста Новгород-Сіверський Новгород-Сіверського району Чернігівської області до категорії міст обласного значення.</p>
<p>Шановні колеги, зрозуміло зміст проекту? Зрозумілий. Є пропозиція прийняти за основу і в цілому. Прошу голосувати.</p>
<p>&nbsp;</p>
<p>16:52:55</p>
<p>За-238</p>
<p>Рішення прийнято.</p>
<p>Шановні колеги, проект Постанови № 3524 про зміну і встановлення меж міста Коростень і Коростенського району Житомирської області.</p>
<p>Є питання, зауваження до цього проекту? Нема. Є пропозиція прийняти за основу і в цілому.</p>
<p>Прошу проголосувати проект № 3524. Включіть систему "Рада".</p>
<p>&nbsp;</p>
<p>16:53:34</p>
<p>За-237</p>
<p>Рішення прийнято.</p>
<p>Шановні колеги, зараз на ваш розгляд вноситься проект Постанови про доповідь Кабінету Міністрів України про участь України у діяльності з підтримання міжнародного миру і безпеки у 2012 році.</p>
<p>Шановні колеги, за скороченою процедурою, Володимир Михайлович, ми можемо приймати це рішення? Можемо. Колеги, прошу підтримати, щоб це рішення ми обговорили за скороченою процедурою. Будь ласка, без обговорення.</p>
<p>Є пропозиція тоді, щоб депутати зрозуміли про що йдеться, я би включив мікрофон Володимиру Михайловичу, будь ласка.</p>
<p>&nbsp;</p>
<p>16:54:20</p>
<p>ЛИТВИН В.М.</p>
<p>Шановний Голово, шановні народні депутати! У свій час Верховна Рада України відповідно до закону заслухала доповідь Кабінету Міністрів&nbsp; про участь України в діяльності з підтримання миру і безпеки. На підставі обговорення і за результатами обговорення комітетом було опрацьовано низку позицій, які знайшли відображення у проекті Постанови Верховної Ради України. Я думаю, що варто було б підтримати ці пропозиції на перспективу, коли ситуація в Україні нормалізується, і ми будемо далі продовжувати виконувати миротворчу місію, що дозволятиме підсилювати пізнання і авторитет України. Я прошу підтримати таке рішення.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Тобто за основу і в цілому, правильно я розумію?</p>
<p>&nbsp;</p>
<p>ЛИТВИН В.М.&nbsp; Да, да.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, без обговорення, немає заперечень, щоб ми приймали це рішення? Немає заперечень.</p>
<p>Прошу проголосувати, щоб ми це рішення приймали без обговорення, будь ласка. Прошу голосувати.</p>
<p>&nbsp;</p>
<p>16:55:33</p>
<p>За-231</p>
<p>Рішення прийнято.</p>
<p>Шановні колеги! Я ставлю на голосування проект Постанови № 3691 і прошу його прийняти за основу і в цілому. Прошу включити&nbsp; систему "Рада".</p>
<p>&nbsp;</p>
<p>16:56:01</p>
<p>За-235</p>
<p>Рішення прийнято.</p>
<p>Шановні колеги на&nbsp; ваш розгляд виноситься проект Постанови про&nbsp; Рекомендації парламентських слухань на тему "Доступність та якість загальної середньої освіти: стан і шляхи поліпшення".</p>
<p>Шановні колеги, є необхідність обговорювати проект? Немає необхідності, так я розумію.</p>
<p>Я пропоную&nbsp; надати слово голові комітету Лілії Михайлівні Гриневич і без обговорення його прийняти. Немає заперечень? Немає заперечень.</p>
<p>Поки шановний голова комітету підходить до&nbsp; трибуни, давайте проголосуємо, щоб ми його прийняли без обговорення. Прошу поставити це питання на голосування.</p>
<p>&nbsp;</p>
<p>16:56:52</p>
<p>За-234</p>
<p>Рішення прийнято.</p>
<p>Прошу, Лілія Михайлівна.</p>
<p>&nbsp;</p>
<p>16:57:18</p>
<p>ГРИНЕВИЧ Л.М.</p>
<p>Шановні колеги народні депутати! Шановний пане Голово! 23 жовтня минулого року відбулися парламентські слухання. На парламентських слуханнях були зафіксовані&nbsp;&nbsp; проблеми, які є сьогодні у&nbsp; загальній середній освіті і які потребують першочергового вирішення. Ми отримали понад 500 пропозицій від різних інституцій, від депутатів, від&nbsp; громадських організацій, пропозиції, які є надзвичайно збалансовані. Вони також спрямовані&nbsp; на вирішення гострих питань – зниження&nbsp; якості середньої освіти, зменшення доступу і посилення нерівності в доступі до&nbsp; якісної освіти.</p>
<p>Тому вас прошу проголосувати в цілому за ці рекомендації для того, щоб&nbsp; вони якнайшвидше пішли до всіх органів виконавчої влади, до місцевих органів влади, до всіх зацікавлених інституцій. За це вам будуть вдячні діти, батьки і освітяни.</p>
<p>&nbsp;</p>
<p>ГОЛОВУЮЧИЙ. Дайте можливість завершити виступ. Є пропозиція голосувати&nbsp;за основу і в цілому. Так&nbsp; я розумію? Дякую.</p>
<p>Шановні колеги, прошу проголосувати за основу і в цілому проект Постанови № 4062 "Про доступність та якість загально середньої освіти: стан і шляхи поліпшення" щодо парламентських слухань. Будь ласка, прошу голосувати за&nbsp; основу і в цілому.</p>
<p>&nbsp;</p>
<p>16:58:44</p>
<p>За-238</p>
<p>Рішення прийнято.</p>
<p>Шановні колеги, перше читання, нам треба розглянути декілька законопроектів.</p>
<p>Проект Закону № 3527 про внесення змін до Закону "Про адміністративні послуги"&nbsp; щодо відтермінування початку функціонування Єдиного державного порталу.</p>
<p>Є профільний комітет, представники? Шановні колеги, коли нема представника комітету, я зніму це питання з розгляду, і ми не будемо голосувати. Я знімаю це питання з розгляду.</p>
<p>Наступний проект Закону про внесення змін до деяких законодавчих актів України про освіту щодо організації інклюзивного навчання, номер 2878. Я прошу голову Комітету з питань науки і освіти&nbsp;&nbsp; Гриневич Лілію Михайлівну доповісти цей&nbsp; проект.</p>
<p>А вас, шановні колеги, я прошу підтримати, щоб ми його розглянули за скороченою процедурою. Прошу підтримати, за скороченою процедурою. Включіть систему "Рада".</p>
<p>&nbsp;</p>
<p>16:59:58</p>
<p>За-221</p>
<p>Дякую.&nbsp;Будь ласка.</p>
<p>&nbsp;</p>
<p>17:00:05</p>
<p>ГРИНЕВИЧ Л.М.</p>
<p>Вельмишановний пане Голово, вельмишановні народні депутати! Законопроект про внесення змін до&nbsp; деяких законодавчих актів України про освіту щодо організації інклюзивного навчання.</p>
<p>Інклюзивне навчання – це навчання, яке передбачає включення дітей з інвалідністю для навчання у звичайні заклади, але при цьому вони отримують шанс на соціалізацію, з одного боку, а з іншого боку, їм створюються умови, які є необхідні&nbsp; при їхньому типі захворювання.</p>
<p>Отже, таким чином ми розширюємо освітні шанси дітей з особливими потребами. В українське законодавство вже внесена можливість інклюзивного навчання в загальній середній освіті, але не передбачено у дошкіллі. Тому у цьому законопроекті ми відкриваємо двері дошкільних закладів і створюємо умови для інклюзивного навчання таких дітей у дошкільних закладах. Окрім того, є ще ціла низка важливих положень. Наприклад, ми переносимо видатки, які могли би бути на цих дітей у&nbsp; спеціальних закладах, щоб ці видатки за цими дітьми переходили у звичайні заклади. Для прикладу, у звичайній загальноосвітній школі дитина з особливими потребами буде фінансуватися як і здорова дитина, тобто в межах 9-12 тисяч гривень. А якщо вона навчається в спеціальній школі-інтернат, то там видатки втричі або ж і в чотири рази більші. Нам необхідно, щоб гроші за цією дитиною, коли вона переходить в заклад, що адаптований для інклюзивного навчання, також перейшли за нею...</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>ГРИНЕВИЧ Л.М. ...і там було забезпечено для неї безоплатне гаряче харчування, відповідний педагогічний супровід, який необхідний для таких дітей.</p>
<p>Тому дуже прошу вас підтримати цей законопроект в першому читанні, бо маємо напрацьовану цілу низку правок і готові їх внести до другого читання. Прошу в першому читанні – за основу. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, є необхідність обговорювати це питання? Є бажаючі? Є бажаючі обговорити. Будь ласка, запишіться від фракцій. За скороченою процедурою, нагадую.</p>
<p>Будь ласка, народний депутат Мирний.</p>
<p>&nbsp;</p>
<p>17:03:09</p>
<p>МИРНИЙ О.Б.</p>
<p>Прошу передати слово Ірині Фаріон.</p>
<p>&nbsp;</p>
<p>ГОЛОВУЮЧИЙ. Прошу включити мікрофон народного депутата Ірини Фаріон.</p>
<p>&nbsp;</p>
<p>17:03:15</p>
<p>ФАРІОН І.Д.</p>
<p>Шановні колеги, порушуємо дуже важливу проблему інклюзивного навчання, яка у цьому законопроекті зводиться до трьох речей. Перше – це запровадження часткового або повного утримання за рахунок держави такої категорії дітей. Виникає запитання: яке це буде часткове утримання і повне? Тобто у другому читанні треба виписати чітко цю процедуру.</p>
<p>Друге – це забезпечення безоплатним гарячим харчуванням, як ми вже почули. Шановне товариство, я би хотіла, щоб автори цього законопроекту звернули увагу на визначення принципів інклюзивного навчання, а також на механізми реалізації цього.</p>
<p>І останнє. Наскільки цей законопроект кореспондується із Законом "Про державну соціальну допомогу інвалідам з дитинства"? Аби ми не повторювали того, що у нас вже прописано. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу включити мікрофон народного депутата Федорук.</p>
<p>&nbsp;</p>
<p>17:04:11</p>
<p>ФЕДОРУК М.Т.</p>
<p>Прошу передати слово Лесі Оробець.</p>
<p>&nbsp;</p>
<p>ГОЛОВУЮЧИЙ. Прошу включити мікрофон народного депутата Оробець.</p>
<p>&nbsp;</p>
<p>17:04:20</p>
<p>ОРОБЕЦЬ Л.Ю.</p>
<p>Дякую. Шановні колеги, якщо дозволите, висловлюю максимально свою підтримку цьому проекту. І хочу дати Лілії Михайлівні можливість відповісти на попереднє запитання. Просто підійдіть до мого мікрофона. Ввімкніть мікрофон або…</p>
<p>&nbsp;</p>
<p>ГРИНЕВИЧ Л.М. Я дякую Лесі Оробець за наданий час для відповіді на запитання пані Ірини Фаріон.</p>
<p>Власне, чому я попросила за основу прийняти? Тому що між першим і другим читанням ми можемо прописати ці механізми. А те, що закладено сьогодні відносно, наприклад, гарячого харчування дітей саме в таких закладах для інклюзивної освіти, не передбачено жодним нормативно-правовим актом, який сьогодні діє.</p>
<p>&nbsp;</p>
<p>ГОЛОВУЮЧИЙ. Будь ласка, мікрофон включіть народного депутата Зарубінського.</p>
<p>&nbsp;</p>
<p>17:05:20</p>
<p>ЗАРУБІНСЬКИЙ О.О.</p>
<p>Дякую. Олександре Валентиновичу, шановні колеги, шановні народні депутати! В цьому законопроекті головне навіть не гаряче харчування і навіть не те, що вихователю або асистенту вчителя для дітей, які інклюзивно навчаються, дається навантаження таке, як в школі-інтернаті – 25 годин. Хоча вважаю це теж дуже важливим.</p>
<p>Головне, це філософія цього законопроекту, яка полягає в тому, що дітей з особливими освітніми потребами треба не ізолювати, а треба інтегрувати. Більше того, якщо ми подивимося ставлення до дітей-інвалідів, а в Європі їх рідко називають інвалідами, кажуть, що це люди з особливими потребами, що є гуманістичний підхід, і ми можемо побачити, що там відсоток інтегрованості або оця частка інтегрованості людей з особливими потребами набагато вища. Не на проценти, а на порядок. Безумовно, це правильно, це є гуманістичний і гуманітарний підхід до людей з особливими потребами.</p>
<p>Тому мені здається, що які б не були пропозиції до другого читання, а, очевидно, вони будуть, але за основу цей законопроект треба обов'язково приймати. Це наше ставлення до тих, хто потребує нашої&nbsp; уваги.</p>
<p>Ще раз хочу сказати, не ізолювання інвалідів, не ізоляція людей з особливими потребами, а інтегрування, інтеграція в суспільстві є показник цивілізованості того чи іншого суспільства. Якщо ми обрали шлях до цивілізованості, то такі законопроекти треба підтримувати, і це однозначно. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, прошу включити мікрофон&nbsp; народного депутата Мірошниченка, Партія&nbsp; регіонів. Будь ласка.</p>
<p>&nbsp;</p>
<p>17:07:15</p>
<p>МІРОШНИЧЕНКО Ю.Р.</p>
<p>Шановні колеги! Я тривалий час співпрацюю з Асоціацією батьків дітей артистів, і цей закон ми спільно напрацьовували, у тому числі і Комітет профільний з питань&nbsp; науки і освіти. І цілий рід таких законодавчих ініціатив, на мій погляд, мали би&nbsp; об'єднати цю залу, оскільки йдеться про&nbsp; десятки тисяч дітей, які потребують на нашу увагу, які покинуті, які ізольовані, які не мають шансу адаптуватися, інтегруватися в наше суспільство.</p>
<p>Я закликаю всіх із гуманітарних і просто з батьківських почуттів підтримати цей закон і, можливо, долучитися до того,&nbsp; щоби він&nbsp; набув кращої якості на друге читання. Дуже прошу голосувати і моїх колег з Партії регіонів. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.&nbsp;Шановні колеги, ми можемо ставити проект закону на голосування? Прошу сісти на свої місця, підготуватись до голосування. І підтримати законопроект № 2878 за основу. Я підкреслюю, за основу. Прошу голосувати, шановні колеги.</p>
<p>&nbsp;</p>
<p>17:08:41</p>
<p>За-244</p>
<p>Рішення прийнято.</p>
<p>Дякуємо авторам закону за важливий проект.</p>
<p>Шановні колеги, на ваш розгляд виноситься проект Закону про внесення змін до Закону України "Про правовий статус іноземців та осіб без громадянства" (№ 3874). Є автор законопроекту з Партії регіонів? Немає.</p>
<p>&nbsp;Шановні колеги, я звертаюсь до керівників фракцій, організуйте, будь ласка, роботу своїх депутатів в сесійній залі. Знімається законопроект, ми не будемо його розглядати без автора.</p>
<p>Шановні колеги, на ваш розгляд виноситься законопроект № 2106. Ну, так треба попереджати про відрядження тощо. Будь ласка. Ми перенесемо це питання, без автора давайте ми не будемо розглядати питання.</p>
<p>Шановні колеги, проект № 2106 –&nbsp; проект Закону про внесення змін до деяких законів України (щодо гласності і прозорості у діяльності фондів загальнообов'язкового державного соціального страхування). Доповідає народний депутат України В'ячеслав Анатолійович. Будь ласка.</p>
<p>&nbsp;</p>
<p>17:10:15</p>
<p>КИРИЛЕНКО В.А.</p>
<p>Дякую. В'ячеслав Кириленко, партія "За Україну!", "Батьківщина". Шановні колеги! Тут особливо доповідати, нема чого особливого, враховуючи ситуацію в країні. Тому буду максимально коротко.</p>
<p>Всі, думаю, погодяться з тим, що фонди соцстраху повинні працювати прозоро. Зрозуміло, що понад 30 мільярдів коштів, які обертаються в системі соцстраху, повинні перебувати під контролем не тільки громадськості, не тільки профспілок і роботодавців, а і всіх зацікавлених громадян, і парламенту. Якісь напрацювання в цьому напрямку уже є і є зобов'язання оприлюднювати трьом фондам соцстраху звіти про виконання бюджетів. Але людей цікавлять бюджети тоді, коли вони приймаються, щоб контролювати всі зміни до бюджетів, а також всі рішення органів соцстраху, які повинні оформлюватись постановами і також в обов'язковому порядку оприлюднюватися. Тому я пропоную декілька речей, які прості і зрозумілі, і стануть у нагоді владі, яка збирається боротися із корупцією, а у системі соцстраху, враховуючи фактичну закритість цієї системи, корупція завжди процвітала і, думаю, поки що ще процвітає, якщо не взяти всю цю справу під жорсткий антикорупційний контроль.</p>
<p>Отже, перше. Всім трьом фондам соцстраху всі рішення обов'язково оформлювати у вигляді постанов і протягом 5 днів оприлюднювати це обов'язково на офіційній веб-сторінці, а також в офіційних друкованих органах.</p>
<p>Друге. Бюджет, зміни до бюджету, а також звіт про виконаний бюджет усі 3 фонди соцстраху обов'язково оприлюднюють протягом 5 днів на офіційній веб-сторінці, а також в офіційних друкованих органах.</p>
<p>І третє. Ця офіційна веб-сторінка обов'язково створюється і обов'язково забезпечується її повна відкритість і доступність. Це лише один із кроків, який потрібен для забезпечення прозорості системи соцстраху, бо ми всі знаємо, що, враховуючи те, що там величезна кількість програм, які підлягають під фінансування тієї системи правлінь і наглядових рад, які зараз мають місце і передбачені законом для ефективного антикорупційного контролю недостатньо. Тому громадськість повинна оперативно отримувати інформацію. Всі цифри і всі бюджетні програми, щоб це були програми в інтересах застрахованих осіб, а не в інтересах будівельних компаній, які будують нескінченні&nbsp;центри зайнятості, які потім стоять порожні, бо немає робочих місць. І не в інтересах компаній, які щороку оновлюють програмове забезпечення для десятків програм і тисяч комп'ютерів, якими потім ніхто не користується. І не в інтересах інших корупціогенних програм, які неможливо проконтролювати. Все це має бути під контролем суспільства і Верховної Ради України, зокрема.</p>
<p>Пропоную підтримати законопроект, взявши його за основу і в цілому, бо текст невеликий. Але, якщо будуть думки доопрацювати, то це також можна буде зробити. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Є питання до доповідача? Нема.</p>
<p>Будь ласка, від комітету, Ярослав Сухий. Зараз, зараз, від комітету буде виступ.</p>
<p>&nbsp;</p>
<p>17:13:56</p>
<p>СУХИЙ Я.М.</p>
<p>Шановні колеги, хочу всім вам нагадати, що в свій час тут в цьому сесійному залі була оприлюднена позиція Комітету з питань соціальної політики та праці, в якій ми категорично заперечили проти передачі новоствореному Міністерству зборів і доходів функцій адміністрування фондів соціального страхування. Коли Пенсійного фонду, коли вже було в автоматичному режимі вся розроблена і опрацьована і не було претензій людей і не було ніяких заборгованостей, у фонди почали передаватися адміністрування міністерства.</p>
<p>На одному з останніх засідань Комітету з питань соціальної політики та праці ми послухали ці фонди. Шановний&nbsp;&nbsp;&nbsp;&nbsp;&nbsp; В'ячеслав Анатолійович, не 30 мільярдів, а майже 300 мільярдів гривень – це обсяг всіх фондів, да, разом з Пенсійним фондом - майже 300 мільярдів гривень. Безумовно, що це і привернуло увагу нашу, чи є заборгованість? Так.</p>
<p>Після того, коли ці всі фонди своїм адмініструванням перейшли до новоствореного міністерства, ми нагромадили сотні мільйонів гривень заборгованості по лікарняних листках, по нещасних випадках на виробництві. І тому цілком зрозуміло є і реально, і комітет підтримав законодавчу пропозицію шановного В'ячеслава Анатолійовича.</p>
<p>Є слушним зауваженням до положень статті 5 Закону про доступ до публічної інформації, якою передбачено, що доступ забезпечується шляхом систематичного та оперативного оприлюднення&nbsp;інформації в офіційних друкованих виданнях та на офіційних веб-сайтах мережі Інтернет. Ми погоджуємось з думкою автора законопроекту, що люди повинні знати, тому що фонд Соцстраху акумулює нашу, людську, зарплату, частину зарплати, яку за нас роботодавець, яку ми самі за себе відклали на той чорний день: чи настання старості, чи захворюваність, народження, поховання, чи нещасні випадки на виробництві.</p>
<p>Але, можна було би голосувати його в цілому. Але, що пропонує міністерство, і ми би пропонували автору законопроекту погодитись з цим. Ми пропонуємо обмежитись оприлюдненням бюджетів фондів та змін до них на офіційних веб-сторінках фондів. Тому що у вас ще записана одна норма, яку ми повинні вилучити, вона стосується ось чого. "Відповідним фондам у тримісячний термін забезпечити приведення підзаконних нормативно-правових актів…" Якби ми таке рішення адресували до міністерства, то це було би правильно. Але у відповідності до Конституції України не визначено повноважень Верховної Ради України стосовно спрямування діяльності фондів. І я закликаю всіх народних депутатів України, аби в подальшому не було спекуляцій стосовно, і нарікань, стосовно корупції в цих фондах, стосовно непрозорості, давайте ми посилимо наш парламентський контроль за діяльністю цих фондів.</p>
<p>&nbsp;І на завершення хочу сказати, що цей законопроект після свого доопрацювання, безумовно, дозволить створити і створить додаткові законодавчі механізми для забезпечення прозорості, гласності у діяльності цих фондів і додаткові можливості для головного – для протидії корупції. І збільшить довіру до фондів соціального страхування з боку громадян та держави.</p>
<p>Дякую за увагу. Комітет пропонує підтримати цей законопроект за основу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, є питання до доповідача? Є.</p>
<p>Включіть мікрофон народного депутата Зарубінського. Хто ще хоче задати питання?</p>
<p>&nbsp;</p>
<p>17:17:43</p>
<p>ЗАРУБІНСЬКИЙ О.О.</p>
<p>Дякую, Олександр Валентинович. У мене до вас питання, пане головуючий, і до Сухого, очевидно, і до уряду.</p>
<p>Це дуже важливий законопроект. Мені хотілося би знати позицію Кабінету Міністрів України.&nbsp;</p>
<p>Що я бачу, висновки які? Хоча сам, власне, підтримую цей законопроект як депутат, як людина, яка ніколи з цими фондами корупційними не була пов'язана.</p>
<p>Але Міністерство соціальної політики підтримує законопроект із зауваженнями. Міністерство економічного розвитку і торгівлі: законопроект потребує доопрацювання. Теж Державний центр зайнятості: законопроект потребує редакційного доопрацювання. Фонди не підтримують, і це в принципі зрозуміло чому. Далі. Міністерство фінансів України: прийняття законопроекту є недоцільним. І так далі.</p>
<p>Яка думка Кабінету Міністрів України? І бажано було б, Олександр Валентинович, щоб супроводжували ці важливі законопроекти представники Кабміну. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я не можу висловитися за весь Кабінет Міністрів, але, я думаю, що тут повинен визначитися зал.</p>
<p>Що стосується прозорості і діяльності всіх фондів, особливо в умовах, коли ресурсів в Україні не вистачає, це надважливе питання. Тому я переконаний, що Верховна Рада цей проект підтримає. Що стосується його доопрацювання, то і комітет, і автори не заперечують, щоб ми його зараз прийняли в першому читанні.</p>
<p>Пане, Ярославе, доповніть.</p>
<p>&nbsp;</p>
<p>СУХИЙ Я.М. Мова йде ось про що. Кабінет Міністрів України, тепер цей, вже новий, коаліційний, пропонує обмежитися оприлюдненням бюджетів фонді та змін до них на офіційних веб-сторінках фондів. Підпис: заступник міністра Коломієць, який залишився і зараз.</p>
<p>Мова йде про те, що там потрібно вдосконалити проблематику нормо-техніки і все. Сам законопроект по собі прекрасний. Він, нарешті, поверне довіру людей. Нема проблем, давайте приміть рішення за скороченою процедурою. От голова комітету, ми за скороченою процедурою внесемо цю зміну про опублікування згідно Закону про інформацію і внесемо в зал до другого читання, без проблем. Але закон вкрай необхідний.</p>
<p>&nbsp;</p>
<p>ГОЛОВУЮЧИЙ. Є питання у народного депутата Журавського. Будь ласка, включіть мікрофон.</p>
<p>&nbsp;</p>
<p>17:20:00</p>
<p>ЖУРАВСЬКИЙ В.С.</p>
<p>Це питання є нагальним і навіть воно вже перезріло. Тому треба приймати в першому читані і не задавати зайвих питань, а до другого можна його поліпшити. Моя позиція така, що треба його приймати і негайно в першому читанні.</p>
<p>&nbsp;</p>
<p>ГОЛОВУЮЧИЙ. Депутати мають право на питання. Є необхідність виступів, шановні колеги? Є необхідність. Давайте коротко, запишемося за скороченою процедурою від фракцій, немає заперечень? Давайте від фракцій запишемось на виступи: два&nbsp; "за",&nbsp; два "проти".</p>
<p>Будь ласка, Буховець, народний депутат, включіть мікрофон.</p>
<p>&nbsp;</p>
<p>17:20:47</p>
<p>БУХОВЕЦЬ О.Ю.</p>
<p>Прошу передати слово Цибенку.</p>
<p>&nbsp;</p>
<p>ГОЛОВУЮЧИЙ.&nbsp; Включіть мікрофон, народного депутата Цибенка.</p>
<p>&nbsp;</p>
<p>17:20:54</p>
<p>ЦИБЕНКО П.С.</p>
<p>Дякую. Фракція комуністів, Петро Цибенко, голова Комітету соціальної політики і праці.</p>
<p>Шановні колеги, законопроект як вже було сказано сьогодні, надзвичайно важливий, надзвичайно на часі. Але при тому хочу сказати про те, що ми в цьому напрямку робимо практично перший крок, бо зробити нам належить значно більше. Як приклад, 10-12 років тому бюджет Пенсійного фонду України становив 25-28 мільярдів гривень. сьогодні він сягає далеко за 200 мільярдів.</p>
<p>Але ми з вами пам’ятаємо, як ми приймаємо Державний бюджет, співставний з цим по обсягах. А як приймається бюджет, точніше, затверджується бюджет Пенсійного фонду? А він затверджується&nbsp; постановою Кабінету Міністрів. Чому? Сьогодні на це питання важко&nbsp; відповісти.</p>
<p>Отже, я думаю, що треба нам робити наступні кроки, в тому числі і в напрямку публічного прийняття бюджету Пенсійного фонду України. Бо ще раз наголошую, поряд з Державним бюджетом України уже виріс співставний за обсягами разом з ним бюджет Пенсійного фонду. Отже, ми маємо обов’язково рухатися в цьому напрямку.&nbsp;</p>
<p>І, безумовно, ті проблеми, які відображені в законопроекті, їх, безумовно, треба вирішувати, бо недавні слухання в комітеті щодо діяльності фондів показали, що там не мало проблем. В одному з фондів сьогодні заборгованість – 18 днів, в другому – 30 днів, і так далі і тому подібне. Прийняття цього закону – це крок в напрямку пришвидшення вирішення соціальних проблем.</p>
<p>Отже, цей законопроект треба підтримувати. Дякую.</p>
<p>&nbsp;</p>
<p>ГОЛОВУЮЧИЙ. Шановні народні депутати, прошу&nbsp; включити мікрофон народного депутата Молоток.</p>
<p>&nbsp;</p>
<p>17:23:02</p>
<p>МОЛОТОК І.Ф.</p>
<p>Шановний головуючий, прошу передати Анатолію Гіршфельду слово.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Гіршфельда.</p>
<p>&nbsp;</p>
<p>17:23:10</p>
<p>ГІРШФЕЛЬД А.М.</p>
<p>Уважаемые коллеги, действительно, это закон очень важный, и очень важно добиться прозрачной работы фондов. Я говорю как руководитель Межфракционного объединения работодателей. И очень важно, чтобы на веб-сторинке всегда была полная информация&nbsp;&nbsp; о всех изменениях, которые есть в фонде.</p>
<p>Но я хочу сказать о другом, что сегодня все эти&nbsp; фонды наполняются работодателями. И мы имеем одну из самых больших нагрузок на&nbsp; фонд заработной платы&nbsp; на Украине по сравнению&nbsp; с другими странами и, к сожалению, непрозрачную систему их распределения.</p>
<p>Поэтому я хотел бы&nbsp; по анализу работы&nbsp; фондов все-таки снизить нагрузки с работодателей с&nbsp; фонда заработной платы. Это бы, безусловно, способствовало бы развитию экономики, которая сегодня так&nbsp; необходима для страны и созданию новых рабочих мест.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я погоджуюсь з вами, що це дуже важливо, але це ж не стосується норми цього закону. Він говорить про&nbsp; прозорість і використання коштів і їх наповнення. Але ж це питання треба&nbsp; обговорити на засіданні уряду під час підготовки антикризових&nbsp; програм,&nbsp; які ми зараз будемо, сподіваюсь, разом з Кабінетом Міністрів&nbsp; приймати у Верховній Раді.</p>
<p>Шановні колеги, прошу включити мікрофон народного депутата Павловського.</p>
<p>&nbsp;</p>
<p>17:24:30</p>
<p>ПАВЛОВСЬКИЙ А.М.</p>
<p>Андрій Павловський,&nbsp; фракція "Батьківщина". Шановні колеги, шановні співвітчизники! Це дуже потрібний і актуальний законопроект нашого колеги В'ячеслава Кириленка. Тому що&nbsp; він дає можливість прозорості і гласності, побачити роботу фондів соціального страхування, а це відрахування робить кожен громадянин нашої країни. І, дійсно, пропонується, щоб соціальні&nbsp; фонди оформлювали постановами&nbsp; всі, підкреслюю, всі свої рішення і друкували їх на протязі п'яти днів&nbsp; на своїх власних веб-сторінках. Також робили те саме щодо змін до своїх бюджетів.</p>
<p>Але хотів би додати, що&nbsp; не &nbsp;тільки зміни до бюджету, а й&nbsp; друкували звіти щодо витрати грошей з бюджетів цих фондів. І хочу підкреслити, що треба зобов'язати фонди опубліковувати саме всі рішення, а не тільки ті, що стосуються їхніх бюджетів.</p>
<p>І хочу як секретар Комітету з питань соціальної політики і праці додати, що наш комітет розглядав це питання і підтвердити, що він пропонує прийняти його у першому читанні за основу. Тому прошу колег народних депутатів цей дуже потрібний закон підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Прошу включити мікрофон народного депутата Мірошниченка.</p>
<p>&nbsp;</p>
<p>17:26:06</p>
<p>МІРОШНИЧЕНКО І.М.</p>
<p>Прошу передати слово Руслану Зелику.</p>
<p>&nbsp;</p>
<p>ГОЛОВУЮЧИЙ.&nbsp; Прошу передати слово шановному депутату.</p>
<p>&nbsp;</p>
<p>17:26:15</p>
<p>ЗЕЛИК Р.Б.</p>
<p>Шановні колеги, дійсно, цей законопроект міністерства і відомства минулого уряду не підтримували. А не підтримували тільки по одній простій причині, що легше було надати так званому "мінздоху" адмініструвати ті величезні кошти, які депонуються у фондах соціального страхування, депонувати їх і використовувати в тіньовому режимі. Доадміністровувалися до того, що, дійсно, величезні, мільярдні заборгованості були і по виплаті лікарняних, декретних, регресних коштів.</p>
<p>Тому ми вважаємо, що все-таки, не зважаючи на те, що ці фонди є самоврядними і некомерційними, але в цій галузі потрібно забезпечити гласність і прозорість діяльності, щоб ні в кого більше не виникало ніяких спокус стосовно тих коштів, які депонуються у цих фондах.</p>
<p>Тому ми підтримуємо законопроект і в частині оформлювати рішення правлінь фондів, і в частині оприлюднювати бюджет цих фондів. І хоча розумію, що ці&nbsp; фонди не завжди є повністю наповненими, але тут&nbsp; потрібно наводити порядок. І ми його підтримуємо. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Прошу включити мікрофон народного депутата Розенка.</p>
<p>&nbsp;</p>
<p>17:27:30</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка".</p>
<p>Я хочу сказати, що, безумовно, щодо прозорості фондів, і саме головне, доступу до інформації фонду є дуже багато питань.</p>
<p>Шановні народні депутати, вже назвалася цифра: загальний обсяг доходів цих фондів страхових – 300 мільярдів гривень. І як, яким чином і куди використовуються кошти? Вибачте, навіть ми – народні обранці, щоб&nbsp; отримати цю інформацію, ми повинні її вибивати з боєм. І в кращому випадку що ми отримаємо? Це загальну цифру, на там потреби фонду, на якесь там експертне чи наукове супроводження діяльності фондів, діяльності конкретних цифр фондів ми не маємо.</p>
<p>Тому питання відкритості фондів, безумовно, стоїть. І якщо ми як народні обранці хочемо справді знати, куди витрачаються сотні мільярдів гривень, ми повинні говорити про посилення парламентського контролю над формуванням бюджетів фондів, а це може бути...</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити виступ.</p>
<p>&nbsp;</p>
<p>РОЗЕНКО П.В. А це може бути зроблено в різних формах, в тому числі і можливо подумати, щоб бюджети фонду... фондів затверджувалися через Верховну Раду України, адже знову-таки кажу, сума 300 мільярдів гривень, це практично стільки же, скільки є видаткова частина державного бюджету України.</p>
<p>Тому, підтримуючи цей законопроект, я хочу сказати ще одне, ми чекаємо від уряду також, щодо діяльності цих фондів зміни підходів до адміністрування єдиного соціального внеску. Та порочна практика і негатив, що Міндоходів собі забрало єдиний соціальний внесок, з цим треба припиняти. Півроку експерименту показали абсолютну недолугість цього рішення. Ми чекаємо від уряду відповідних ініціатив по зміні адміністрування&nbsp; єдиного соціального внеску.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, включить мікрофон народного депутата Міщенка.</p>
<p>&nbsp;</p>
<p>17:29:45</p>
<p>МІЩЕНКО С.Г.</p>
<p>Сергій Міщенко, 98 округ, Київщина. Я хочу на пальцях показати, що слава Кириленко пропонує цим законом змінити. А він пропонує прибрати корупційну складову з цих фондів, те, що тут&nbsp; боролися декілька років&nbsp; …</p>
<p>А от я хочу зазначити, що нам зачитував мій колега Зарубінський, який супротив іде в тому щоб Славин закон не був прийнятий. Слава Богу, що змінами Міністерство соціальної політики дає свої рекомендації, готове прийняти. Але від фондів – категоричне ні. Скільки таких зараз законів стоять на порядку денному, який йде супротив, щоб ми прибирали корупційні складові! І в першу чергу це законопроект,мій законопроект про спадщину. Оцінщики, нотаріуси – всі об'єдналися для того, щоб не прийняти цей законопроект.</p>
<p>Олександр Валентинович, на наступний пленарний день, будь ласка, я вас дуже прошу…</p>
<p>&nbsp;</p>
<p>ГОЛОВУЮЧИЙ. Дайте завершити виступ.</p>
<p>&nbsp;</p>
<p>МІЩЕНКО С.Г. …поставте, будь ласка, уже готову таблицю, яку підписав комітет і одноголосно проголосував, всі фракції проголосували, за те, щоб його внесли в зал, і зал хай визначиться. Тому що ми сьогодні два законопроекти з пропозиціями Президента завалили, поставили якісь інші законопроекти. Чому цей законопроект не ставиться? Хай зал визначиться. Не проголосує – не проголосує, але не визначайте, що треба ставити, а що не треба ставити.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Зарубінського.</p>
<p>&nbsp;</p>
<p>17:31:32</p>
<p>ЗАРУБІНСЬКИЙ О.О.</p>
<p>Дякую. Шановний колега Сергій Міщенко сказав, що він не зрозумів, що я хотів у своєму виступі. Я іншими словами поясню. Я хочу, щоб коли ми приймали те чи інше рішення, в тому числі і позитивні новели і позитивні законопроектні речі, щоб була чітка позиція Кабінету Міністрів України, бо Кабінет Міністрів – це не окреме міністерство. Як вам відомо, пане Сергію, висновки на законопроекти подають різні міністерства, різні фони і таке інше. Нам важлива позиція тих, хто буде виконувати наші законопроекти. Невже ви це не розумієте? Невже ви не розумієте, що коли важливі законопроекти розглядаються, має бути представник Кабінету Міністрів України, який би доповідав позицію уряду, який обраний коаліцією. Невже ви цього не розумієте?</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, ми можемо голосувати? Єдине, просить слово автор законопроекту В'ячеслав Кириленко. Давайте заключне слово дамо йому можливість проголосити.</p>
<p>&nbsp;</p>
<p>17:32:36</p>
<p>КИРИЛЕНКО В.А.</p>
<p>Дякую, шановний Олександре Валентиновичу.</p>
<p>Шановні колеги, ми порадилися тут і з головою профільного комітету, <a name=Temp></a>і з доповідачем по цьому питанню Ярославом Сухим. Є пропозиція просто вилучити пункт 2 "Прикінцевих положень" щодо якого були зауваження і профільного комітету,&nbsp; і Юридичного управління, і із врахуванням цієї пропозиції проголосувати за основу і&nbsp; в цілому весь законопроект.</p>
<p>&nbsp;</p>
<p>ГОЛОВУЮЧИЙ. Шановні колеги, є пропозиція за основу і в цілому. Є заперечення щодо голосування цього проекту за основу і в цілому? А ні в першому читанні. Підтримується.</p>
<p>Шановні колеги, я ставлю на голосування проект закону (№2106) про внесення змін до деяких законів&nbsp; України щодо гласності і прозорості у діяльності фондів загальнообов'язкового&nbsp; державного соціального страхування. Є пропозиція проголосувати його за основу і в цілому.</p>
<p>Прошу Верховній Раді визначитися шляхом голосування. Включіть систему "Рада".</p>
<p>&nbsp;</p>
<p>17:33:54</p>
<p>За-247</p>
<p>Рішення прийнято.</p>
<p>Шановні колеги! Я дякую всіх народних депутатів за те, що ми ефективно і результативно сьогодні попрацювали в другій половині дня. Але не поспішайте! Зразу вже пішли… Є одна пропозиція від народного депутата Немілостівого. Вона дуже коротенька, але ж, мені здається, ми повинні її підтримати. На ваш розсуд. Я проінформую. Про вшанування учасників збройних конфліктів в час мирних акцій протестів ми з вами прийняли це рішення, воно проголосовано. Але так сталося, що ми проголосували щодо загиблих людей, а були декілька смертельно поранених, які вже загинули після того, як був прийнятий цей законопроект. І саме пропозиція дуже проста. У преамбулі&nbsp; до слів "погиблих" додати слова "та смертельно поранених". Дуже простий законопроект.</p>
<p>Можемо зразу його поставити включити до порядку денного і проголосувати. Прошу включити його до порядку денного. Єдине… я звертаюся до автора, я не бачу номера цього законопроекту. 4343. Так, дякую.&nbsp;&nbsp;</p>
<p>Прошу включити до порядку денного проект постанови Верховної Ради № 4343. Прошу проголосувати щодо включення до порядку денного.</p>
<p>&nbsp;</p>
<p>17:35:32</p>
<p>За-246</p>
<p>Дякую.</p>
<p>Ми можемо голосувати без обговорення цей проект? Можемо. Прошу підтримати цю пропозицію і проголосувати, щоб ми прийняли рішення без обговорення. Прошу проголосувати. Включіть систему.</p>
<p>&nbsp;</p>
<p>17:36:00</p>
<p>За-249</p>
<p>Рішення прийнято.</p>
<p>Шановні колеги, я ще раз констатую вашу увагу. Це проект Постанови про внесення змін до Постанови Верховної Ради про вшанування учасників збройних конфліктів під час мирних акцій протесту. В преамбулі після слів "полеглих" додати такі слова: "та смертельно поранених".</p>
<p>Щоб справедливість була для всіх. Тому що люди фактично загинули за Україну, за її незалежність, за її свободу. І в преамбулі, і в тексті. І в преамбулі, і в тексті. Тому що пункт 2 саме стосується цієї ж позиції і щодо тексту постанови.</p>
<p>Прошу підтримати, прийнявши за основу і в цілому. Прошу голосувати.</p>
<p>&nbsp;</p>
<p>17:36:53</p>
<p>За-255</p>
<p>Рішення прийнято.</p>
<p>Шановні колеги, вечірнє засідання Верховної Ради оголошується закритим. В середу ми працюємо в комітетах, щоб напрацювати найважливіші закони, які стосуються і питань національної безпеки, і питань розвитку нашої країни.</p>
<p>І в четвер о 10 годині ми продовжимо нашу роботу. До побачення.</p>
<p>&nbsp;</p>
<p>&nbsp;</p>

