Стенограма пленарного засідання
12 грудня 2012
<p>ЗАСІДАННЯ ПЕРШЕ</p><p>Сесійна зала Верховної Ради України</p><p>12 грудня 2012 року, 12 година</p><p>Веде засідання Голова Підготовчої депутатської групи В.М.ЛИТВИН</p><p>&nbsp;</p><p>ГОЛОВУЮЧИЙ. Прошу народних депутатів підготуватися до реєстрації. Шановні колеги, нам потрібно зареєструватися у сесійній залі картками. Увімкніть систему "Рада".</p><p>12:00:35</p><p>З допомогою електронної системи в залі зареєструвалися&nbsp;&nbsp;394 народних депутатів.</p><p>Прошу, шановні колеги, вставити свої картки&nbsp;&nbsp;у гнізда, у відповідні&nbsp;&nbsp;місця, де повинні бути картки ваші, і зараз проведемо перереєстрацію. Прошу&nbsp;&nbsp;зареєструватися. Увімкніть систему "Рада".</p><p>12:01:20</p><p>Зареєструвалися у сесійній лазі картками 431 народний депутат.</p><p>Шановні народні депутати, згідно зі статтею 90 Конституції України у день відкриття першого засідання Верховної Ради України&nbsp;&nbsp;сьомого скликання повноваження&nbsp;&nbsp;&nbsp;Верховної Ради України&nbsp;&nbsp;шостого скликання&nbsp;&nbsp;припиняються, про що я оголошую.</p><p>Шановні колеги,&nbsp;&nbsp;відповідно до статті 82 Конституції України запрошую найстаршого за віком новообраного&nbsp;народного депутата України Юхима Леонідовича Звягільського піднятися на трибуну і відкрити перше пленарне засідання Верховної Ради України сьомого скликання.&nbsp;&nbsp;Юхиме Леонідовичу,&nbsp;&nbsp;будь ласка.&nbsp;<i>(О п л е с к и)</i></p><p>&nbsp;</p><p>12:02:25</p><p>ЗВЯГІЛЬСЬКИЙ Ю.Л.</p><p>Перше пленарне засідання Верховної Ради України, обраної 28 жовтня 2012 року, оголошую відкритим.</p><p><i>(Звучить Гімн України)</i></p><p>&nbsp;</p><p>ГОЛОВУЮЧИЙ. Шановні народні депутати! За усталеною традицією прошу привітати з днем народження народного депутата України Михайла Володимировича Опанащенка і побажати йому здоров'я і успіхів.&nbsp;<i>(Оплески)</i></p><p>Шановні народні депутати, дозвольте проінформувати вас, що склали присягу, приступили на посаду та зареєструвалися для участі в першому засіданні Верховної Ради України біля столів реєстрації 444 народних депутати. За винятком народного депутата України Мармазова Євгена Васильовича, який відсутній з поважних об'єктивних причин – хворіє.&nbsp;&nbsp;&nbsp;&nbsp;&nbsp;<i>(Шум у залі)</i></p><p>Шановні народні депутати, нам належить сформувати тимчасову президію першої сесії.</p><p>Що? Шановні народні депутати, я просив би вас дати мені можливість… Одну хвилиночку, дати мені можливість… Одну хвилинку, завершити виконання своїх обов'язків як голови Підготовчої…. Одну хвилинку, голови підготовчої групи. Зараз буде питання формування фракцій. Будь ласка, розберіться із своїми депутатами, яких висували, яких пропонували. Я виконав технічну роботу. Будь ласка.<i>&nbsp;(Оплески)</i></p><p>Шановні колеги, ще раз прошу вас,&nbsp;&nbsp;розбирайтесь в своїх колективах.&nbsp;<i>(Шум у залі)</i></p><p>Шановні народні депутати, нам належить сформувати Тимчасову президію першої сесії. Шановні колеги, відповідно до статті 18 Регламенту Верховної Ради України Тимчасова президія першої сесії складається із шести народних депутатів. До її складу входять Голова Підготовчої депутатської групи та по одному представнику від кожної політичної партії, між виборчими списками яких розподілено депутатські мандати.</p><p>Політичні партії, шановні колеги, визначилися щодо своїх представників у складі Тимчасової президії сесії, про що повідомили належним чином Підготовчу депутатську групу. Дозвольте поінформувати вас про персональний склад Тимчасової президії першої сесії Верховної Ради України. Партію регіонів представляє Олександр Сергійович Єфремов. Політичну партію Всеукраїнське об'єднання "Батьківщина" представляє Андрій Анатолійович Кожем'якін. Політичну партію "УДАР" Віталія Кличка представляє Віталій Анатолійович Ковальчук. Політичну партію Всеукраїніське об'єднання "Свобода" представляє Руслан Володимирович Кошулинський. І Комуністичну партію України представляє Петро Миколайович Симоненко.</p><p>Шановні народні депутати, давайте запросимо членів Тимчасової, наголошую, президії зайняти робочі місця і приступити до виконання своїх нелегких обов'язків. Будь ласка. Шановні колеги, прошу до Президії.</p><p>Шановні колеги, дозвольте продовжити засідання. Перелік питань,&nbsp;&nbsp;які нам належить розглянути на першій сесії Верховної Ради України сьомого скликання та їх послідовність визначена статтею 16 Регламенту Верховної Ради.</p><p>Шановні колеги, відповідно до статей 16 та 57 Регламенту на першій сесії Верховної Ради України нового скликання до розгляду питань про обрання Голови Верховної Ради України та створення органів Верховної Ради нам необхідно сформувати депутатські фракції і групи.</p><p>Одну хвилинку, Підготовча депутатська, ну,&nbsp;&nbsp;я прошу вас, я зараз оголошу, потім… Шановні колеги, я прошу вас, я зараз оголошу питання, потім по хвилині, ну, дайте ж можливість, я прошу. Шановні колеги, я, ну, ви ж послухайте! Шановні колеги, ви дослухайтесь, що я говорю. Зараз я оголошу питання, потім від кожної фракції по хвилині висловити свою позицію, а далі будемо формувати фракції.</p><p>У нас, на превеликий жаль, я повинен сказати, шановні колеги, поки що не сформовані політичні фракції, не зрозуміло, хто буде виступати, тому заспокойтеся.</p><p>Одну хвилинку, дайте я оголошу. Ну, ми ж домовилися, я прошу вас! Шановні колеги, я до кінця оголошу питання перед тим, як оголосити перерву, кожна політична партія, яка представлена у Верховній Раді буде мати можливість висловити свою точку зору протягом однієї хвилини. Домовилися.</p><p>Шановні колеги, отже, відповідно до статті 16 та 57 Регламенту на першій сесії Верховної Ради&nbsp;&nbsp;України до розгляду питань: обрання Голови Верховної Ради та створення органів Верховної Ради України необхідно сформувати депутатські фракції, якщо будуть групи, то й групи. Ну, одну хвилину.</p><p>Підготовча група, одну хвилину, дослухайте до кінця, я почув вас, ну,&nbsp;&nbsp;я почув, зараз будете виступати.&nbsp;<i>(Шум у залі)</i></p><p>Ну, секунду! Підготовча депутатська група пропонує для формування фракцій відвести 1 годину. Разом з тим, ми на засіданні Підготовчої депутатської групи дійшли висновку, що нам потрібно буде створити Лічильну комісію.</p><p>Пропозиція така: один представник від 20 депутатів тої чи іншої політичної фракції; також від позафракційних, якщо їх буде 20, то два депутати, якщо їх буде 15 чи 10, але не менше одного представника від позафракційних.</p><p>Тому, шановні колеги, що під час формування фракцій, фракція, в залежності від своєї чисельності, внесла також пропозиції до складу Лічильної комісії, один від двадцяти. І на вечірньому засіданні тоді можна буде, оголосивши про створення політичних фракцій, їх склад, якщо потрібно, зачитати прізвища депутатів, які входять до складу тої чи іншої фракції, вирішити організаційне питання створення Лічильної комісії. Заперечень з цього приводу немає?</p><p>Тепер, будь ласка… Одну хвилинку! Від кожної політичної сили, будемо йти праворуч, і так партії я буду скорочено називати.&nbsp;&nbsp;"Удар", є потреба щось витупати? Немає. Є потреба? Хто буде? Ірина Геращенко, будь ласка, мікрофон. Хто, Віталій Кличко? Будь ласка. Да, будь ласка, можна говорити.</p><p>&nbsp;</p><p>12:14:03</p><p>КЛИЧКО В.В.</p><p>Добрий день, дорогі колеги! Я вважаю, на сьогоднішній день ми не повинні починати з порушення Конституції і всі присутні журналісти, і всі депутати були присутні в тому, що два депутати не приймали участі в засіданнях, в прийнятті присяги. І ми вимагаємо коректну цифру депутатів, які прийняли присягу. Але хтось там підписав, незрозуміло де, цю присягу, це не означає, що вони вступили в свої обов’язки. Дякую.&nbsp;<i>(</i><i>Оплески)</i></p><p>&nbsp;</p><p>ГОЛОВУЮЧИЙ. Дякую. Від "Батьківщини" буде хтось виступати? Хто? Арсеній Яценюк, будь ласка. Мікрофон.</p><p>&nbsp;</p><p>12:14:55</p><p>ЯЦЕНЮК А.П.&nbsp;</p><p>Відповідно до статті 79 Конституції України та&nbsp;&nbsp;відповідно до Закону України "Про Регламент", а саме: статті 14 відповідного закону дві особи – Андрій Табалов і&nbsp;&nbsp;Олександр Табалов є такими, які не є&nbsp;&nbsp;народними депутатами України у зв’язку з тим, що не прийняли присягу в порядку, передбаченому Конституцією і законом. Вони працювати в парламенті&nbsp;не мають права.</p><p>Друге. Відповідно до статті 58 Закону України "Про Регламент Верховної Ради України" такої фракції, як Комуністична партія України,&nbsp;&nbsp;не може бути. Так, як стаття&nbsp;&nbsp;58 дуже чітко визначає порядок формування фракцій. З огляду на це, шановний Петро Миколайовичу, ви займаєте чуже місце.<i>&nbsp;(Оплески)</i>&nbsp;</p><p>&nbsp;</p><p>ГОЛОВУЮЧИЙ. Шановні колеги, Олег Махніцький, будь ласка, від "Свободи". Мікрофон увімкніть.</p><p>&nbsp;</p><p>12:16:11</p><p>МАХНІЦЬКИЙ О.І.</p><p>Олег Махніцький, Всеукраїнське об'єднання&nbsp;&nbsp;"Свобода".</p><p>Дійсно, дуже погано починати свою роботу, і тим більше такий день сьогодні урочистий, з порушення закону. Я, абсолютно підтримую Арсенія Яценюка і наша фракція підтримує, що двоє депутатів, які особисто не склали присягу, не можуть бути народними депутатами.</p><p>Крім цього, Володимире Михайловичу, вами вже порушується процедура щодо Лічильної комісії. Тому що згідно статті 16 спочатку формуються депутатські фракції, а вже після того&nbsp;&nbsp;йде доповідь Голови Верховної Ради і пункт 4 частини першої статті 16&nbsp;&nbsp;йде обрання&nbsp;&nbsp;&nbsp;Лічильної комісії. Так само нам відомо, що маєте намір оголосити про утворення&nbsp;фракції Комуністичної партії. Це також є грубе порушення закону. Тому що стаття 58 вона передбачає безумовні передумови утворення фракції. Це є депутати…&nbsp;&nbsp;фракцію можуть утворювати депутати по багатомандатному&nbsp;&nbsp;округу, а також депутати, обрані по мажоритарному округу, висунуті відповідновідною політичною силою. Закон говорить "одні та другі", не говорить "одні або другі"..</p><p>&nbsp;</p><p>ГОЛОВУЮЧИЙ.&nbsp;&nbsp;Дякую. Фракція Партії регіонів, хто буде виступати?&nbsp;<i>(Шум у залі)</i>&nbsp;Не фракція, а політична партія Партія… Я прошу вас, шановні колеги, я йду за Регламентом. Михайло Чечетов, будь ласка. Ми ж… по одній хвилині.</p><p>&nbsp;</p><p>12:17:33</p><p>ЧЕЧЕТОВ М.В.</p><p>Уважаемый Владимир Михайлович, уважаемые коллеги! Избиратели избрали нас для того, чтобы мы занимались конструктивной, созидательной законотворческой работой. Мы должны на старте по минимуму потерять времени при решении организационных вопросов.</p><p>Да, в каждой фракции свои проблемы, но если есть проблемы&nbsp;&nbsp;во фракции "Батькивщина" – это ваши проблемы. Вы разберитесь, кто делегировал этих, какой человек стоит за этими двумя людьми. Разберитесь на фракции, но это – ваши фракционные проблемы, это не проблемы Верховной Рады. Поэтому мы призываем к конструктивной работе, и в минимальный период времени закончить организационные вопросы и приступить к законотворческой работе. Спасибо.</p><p>&nbsp;</p><p>ГОЛОВУЮЧИЙ.&nbsp;&nbsp;Від фракції … Я перепрошую, від Комуністичної партії України хто буде? Адам Мартинюк.</p><p>&nbsp;</p><p>12:18:24</p><p>МАРТИНЮК А.І.</p><p>Шановний Володимире Михайловичу, шановні колеги! Я розумію і усвідомлюю тремтіння в голосі представників правої частини залу, коли в них з перших же хвилин роботи нового скликання появилися власні проблеми. Цей, дійсно, ваші власні проблеми, тим більше, якщо вірити засобам масової інформації, то кожен з вас урочисто клявся, що він гарантує, що "тушок" у його фракціях не буде. Тобто це – ваші проблеми. А народні депутати, які підписали присягу, вони таку присягу склали.&nbsp;<i>(Оплески)</i>&nbsp;відповідно до Конституції і Регламенту.</p><p>Друге, я добре усвідомлюю і розумію колишніх колег по Львову, що вони "трупом ляжуть" для того, щоб не було комуністів. Але ваші сподівання даремні: вони були, є і будуть.&nbsp;<i>(Оплески)&nbsp;</i>Швидше всього, не буде вас. І давайте, 2,6 мільйони виборців сказали своє… Так, дякую.</p><p>&nbsp;</p><p><a name=Temp></a>ГОЛОВУЮЧИЙ.&nbsp;&nbsp;Шановні колеги, шановні колеги, я прошу вас. І від партії, і підгрупи позафракційних – Олег Ляшко і дискусія завершена.</p><p>&nbsp;<i>(Шум у залі)</i>&nbsp;Радикальна партія, один депутат, так що спокійно.</p><p>&nbsp;</p><p>12:19:47</p><p>ЛЯШКО О.В.</p><p>Олег Ляшко, Радикальна партія.</p><p>Шановні громадяни України, проблема тушок – це не проблема політичної сили, яка породила цих тушок, а це проблема країни, проблема безвідповідальності і проблема зміни вибору, адже люди голосували за одні партії, в результаті підкупів, в результаті шантажу, тиску в парламенті створюється інша більшість, ніж за ту, на яку сподівались громадяни України. Конституція чітко передбачає, що народний депутат має скласти присягу на засіданні&nbsp;&nbsp;Верховної Ради.</p><p>Панів Табалових, не має значення по якій політичній силі вони пройшли, але вони зрадили ту політичну силу, вони зрадили виборців, які за них голосували і найголовніше – вони не складали в цьому залі присягу. Вони, як щурі, поза межами залу підписали десь там туалетний папір якийсь, які сьогодні називається "присяга". Не порівнюйте нас із цими зрадниками. Ми не хочемо бути разом з ними в одному залі. Тому за мінусом двох депутатів, яких ви оголосили, усі інші мають можливість працювати.</p><p>Чому Партія регіонів визна....</p><p>&nbsp;</p><p>ГОЛОВУЮЧИЙ. Дякую.</p><p>Шановні... шановні... шановні колеги, я пропоную поступити таким чином. За час перерви Апарату підготувати інформацію про всі документи, як, в який спосіб підписували присягу, ставили свої підписи ці народні депутати щодо яких у вас виникли...&nbsp;<i>(Шум у залі)</i>&nbsp;Одну хвилинку. ...щодо яких у вас виникли... Я прошу вас, послухайте. Криком ми ж нічого не допоможемо один одному. І головуючий на вечірньому засіданні поінформує вас з цього приводу.</p><p>Щодо лічильної комісії, шановні колеги, це пропозиція, щодо коли зараз ви будете формувати або формалізувати питання щодо створення політичної фракції, то ви ж будете знати: у вас 80 людей чи 100 людей, скільки ви&nbsp;&nbsp;можете делегувати своїх представників і подати їх, потім узагалі Верховна Рада проголосує, відбудеться засідання лічильної комісії, які оберуть Голову, заступника і секретаря для того, щоб в разі необхідності лічильна комісія, у тому числі&nbsp;&nbsp;і в таких питаннях, які&nbsp;у&nbsp;вас&nbsp;&nbsp;викликають сумнів, виносила свій вердикт. Тому, я думаю, пропозиції є прийнятні.</p><p>Таким чином, шановні колеги, для того щоб оформити питання створення політичних фракцій, і якщо будуть груп, то груп, чи групи, потрібен час. Тому зараз пропонується оголосити перерву на 2 годині, так, як це пропонує підготовча депутатська група, і водночас закрити ранкове засідання Верховної Ради. Вечірнє засідання Верховної Ради України розпочнеться о 16 годині. Тому, я ще раз оголошую пропозицію: зараз перерва для сформування політичних фракцій і визначення представників до Лічильної комісії.</p><p>І одночасно інформую, шановні колеги, що з наступного засідання почне голосувати представник найбільшої за чисельністю фракції Олександр… головувати, перепрошую, головувати представник найбільшої за чисельністю фракції Єфремов Олександр Сергійович.</p><p>Оголошується перерва. І оголошую про закриття ранкового засідання Верховної Ради України. О 16 годині ми продовжимо роботу в пленарному режимі. Дякую.</p><p>&nbsp;</p>
