Засідання 1 (продовження)
26. 09. 2023
            

<p align=center>ЗАСІДАННЯ ПЕРШЕ</p>
<p align=center>(продовження)</p>
<p align=center>Зал засідань Верховної Ради України</p>
<p align=center>26 вересня 2023 року, 10 година 30 хвилин</p>
<p align=center>Веде засідання Голова Верховної Ради України СТЕФАНЧУК Р.О.</p>
<p><b> </b></p>
<p>10:37:58</p>
<p>ГОЛОВУЮЧИЙ. Шановні колеги, зараз ми розпочнемо засідання. Будь ласка, займіть свої місця, шановні колеги. Або не свої, займіть, будь ласка.</p>
<p>Шановні колеги, слава Україні!</p>
<p></p>
<p>ГОЛОСИ ІЗ ЗАЛУ. Героям слава!</p>
<p></p>
<p>10:39:11</p>
<p>ГОЛОВУЮЧИЙ. Шановні народні депутати України, сьогодні у пленарному засіданні Верховної Ради України бере участь делегація Національної Ради Австрії, яку очолює вельмишановний пан Президент Національної Ради Вольфганг Соботка. Прошу привітати. <i>(Оплески)</i></p>
<p>Шановні народні депутати України, відповідно до прийнятої нами Постанови "Про деякі питання організації роботи Верховної Ради України дев'ятого скликання в умовах дії воєнного стану" сьогодні ми продовжуємо наше пленарне засідання.</p>
<p>Шановні колеги, звертаю увагу, що згідно з прийнятою Верховною Радою України постановою усі присутні на пленарному засіданні не повинні поширювати інформацію щодо його початку, перебігу та прийнятих у парламенті рішень раніше ніж через годину після оголошення перерви у пленарному засіданні. Я прошу всіх колег неухильно дотримуватись прийнятого українським парламентом рішення та відповідально поставитись до забезпечення безпеки єдиного законодавчого органу нашої держави.</p>
<p>У разі повітряної тривоги буде оголошено перерву у пленарному засіданні і ми всі маємо перейти до безпечних місць відповідно до схеми укриття, яка розміщена на робочому місці кожного з нас.</p>
<p>Шановні народні депутати, за парламентською традицією пропоную розпочати роботу з виконання Державного Гімну України.</p>
<p><i>(Лунає Державний Гімн України) </i></p>
<p>Шановні народні депутати, триває вже 580-й день героїчного спротиву української держави повномасштабній загарбницькій агресії Російської Федерації. Держава-терорист продовжує цинічно завдавати масованих ракетних ударів по мирних містах і селах, у тому числі і по портовій інфраструктурі України, чим ставить <a name=Temp></a>під загрозу світову продовольчу безпеку та наражає на голод мільйони людей.</p>
<p>Наші воїни попри віроломні ворожі дії йдуть вперед, визволяють Батьківщину від окупантів, день у день у кровопролитних боях проявляють виняткову відвагу та героїзм. Низький уклін всім захисникам і захисницям України за щоденні самовіддані подвиги. На превеликий жаль, жорстока війна забирає життя наших співвітчизників.</p>
<p>У ці складні часи до Верховної Ради України прийшла ще одна сумна звістка. Передчасно пішов з життя наш колега народний депутат України сьомого, восьмого, дев'ятого скликань, активний і досвідчений політик, меценат, непересічна особистість, людина, яка зробила вагомий внесок у розвиток вітчизняного законотворення Андрій Володимирович Іванчук. Висловлюємо щирі співчуття родині та близьким Андрія Володимировича.</p>
<p>Я прошу, колеги, хвилиною мовчання вшанувати світлу пам'ять нашого колеги, вічну пам'ять героїв, які віддали своє життя за Україну, пам'ять усіх жертв російської агресії.</p>
<p><i>(Хвилина мовчання) </i></p>
<p>Шановні колеги, вельмишановний пане Президенте Національної Ради, шановні члени делегацій Національної Ради Австрії, шановні народні депутати! Сьогодні маємо велику честь приймати в українському парламенті мого доброго колегу, друга України пана Президента Національної Ради Австрії Вольфганга Соботку. <i>(Оплески) </i></p>
<p>Від початку російської повномасштабної загарбницької агресії Австрія непохитно стоїть на боці України, зберігаючи відданість нормам міжнародного права, демонструючи солідарність та допомогу у відстоюванні суверенітету та територіальної цілісності нашої держави. Я з теплотою, пане Президенте, пригадую свій минулорічний візит до Австрії. Пам'ятаю слова багатьох австрійських політиків та урядовців: "Австрія є нейтральною у військовому плані, але не є нейтральною політично". І така позиція є дуже важливою.</p>
<p>Шановний пане Президент Соботка, дорогий колего, хочу щиро подякувати за ваш вагомий внесок у формування позитивного ставлення Австрії до України та українців, а також за підтримку важливих гуманітарних проектів. Знаю, що за вашої ініціативи Національна Рада Австрії вшанувала хвилиною мовчання жертв Бучі, Ірпеня та інших населених пунктів. Ви тоді справедливо зазначили, що воєнні злочини не можуть жодним чином бути вибачені та виправдані. Австрія підтримала Україну у засуджені та покаранні Росії за вчинення військових злочинів. Вдячні за допомогу у сфері розслідування російських злочинів та притягнення винних до відповідальності.</p>
<p>Вельмишановний пане Президенте, дозвольте висловити від імені Верховної Ради України слова глибокої вдячності народу Австрії, австрійському парламенту, уряду, за непохитну солідарність з Україною. Сьогодні ми розглядаємо ваш візит як ознаку міцної підтримки України, яка сприятиме продовженню щирого діалогу між нашими державами. Наші народи єдині у боротьбі за свободу, демократію і спільну європейську безпеку. Ми вдячні, що в цій боротьбі маємо такого надійного друга.</p>
<p>Шановні народні депутати України, до слова запрошується Президент Національної Ради Австрії Вольфганг Соботка. <i> (Оплески)</i></p>
<p></p>
<p>10:47:04</p>
<p>ВОЛЬФГАНГ СОБОТКА.</p>
<p>Вельмишановний пане Голово Стефанчук, шановні депутати Верховної Ради! Дуже дякую за те, що ви прийшли сьогодні на це спеціальне засідання. Шановні депутати австрійського парламенту, які сьогодні тут присутні, вельмишановні гості! Для мене велика честь бути тут з вами і говорити з вами сьогодні.</p>
<p>Ви всі знаєте про довгі та тісні історичні зв'язки, які пов'язують Австрію та Україну. Львів, який ми з моєю делегацією відвідали вчора, вчора ввечері, був столицею Габсбурзького королівства Галичини та Володимирії, а Чернівці відігравали важливу роль у культурному житті того часу. Тісні історичні зв'язки також можна побачити на парламентському рівні. Понад сто років тому численні українські депутати з коронних земель Галичини та Буковини були членами австрійського парламенту, більшість із них були об'єднані у так званий рутенський клуб і відігравали важливу роль у політиці Австрії того часу. Однак кінець Першої світової війни та розпад імперії Габсбургів розділили наші спільні шляхи. Втім розділили до літа минулого року, коли Україна офіційно отримала статус кандидата на вступ до ЄС, що відкрило їй шлях до Європи та Європейського Союзу.</p>
<p>Пане Голово Стефанчук, я все ще пам'ятаю, що влітку минулого року, а, отже, лише через кілька місяців після початку російського вторгнення в Україну ви були гостем в австрійському парламенті. Ви приїхали до Відня, щоб поінформувати австрійських парламентарів про жахливу і тяжку ситуацію у вашій країні. З того часу минуло понад півтора року, але ситуація в Україні не покращилася. 24 лютого минулого року розпочалася повномасштабна і жорстока російська агресія. Відтоді вашій країні доводиться переживати неймовірні страждання. Від початку війни позиція Австрії була дуже чіткою: засудити незаконну невиправдану і неспровоковану загарбницьку війну Росії проти України на всіх політичних рівнях, засудити явне порушення міжнародного права і надати повну підтримку Україні та українському народу.</p>
<p>Сьогодні, через 19 місяців після початку війни, я можу запевнити вас, що Австрія підтримує Україну із безумовною та незмінною солідарністю. Мій візит до України з парламентарями є частиною постійного обміну, яким ми хотіли б висловити знак солідарності. Федеральний президент Австрії, канцлер Австрії та численні представники австрійського уряду і парламенту також відвідували і продовжують відвідувати Київ, щоб висловити цю солідарність. І ця солідарність також проявляється у відносинах між парламентами наших двох країн. Наприклад, я особисто брав участь у Кримській платформі, яка вперше відбулася у жовтні минулого року, на рівні спікерів парламентів у столиці Хорватії в Загребі. Пане Голово, ми знову побачимося через місяць на цьогорічному Парламентському саміті міжнародної Кримської платформи в Празі.</p>
<p>Крім того, комітети у закордонних справах наших парламентів неодноразово проводили віртуальні зустрічі декілька разів. Двостороння парламентська група Австрія-Україна відвідувала Київ, Одесу та Миколаїв. Також існують тісні робочі контакти на рівні посадових осіб.</p>
<p>Шановний пане Голово, шановні депутати, продовження політичної, фінансової, економічної та гуманітарної підтримки України є визначним пріоритетом для Австрії. Ви всі знаєте, що Австрія є нейтральною у військовому плані, як вже згадав пан Голова, проте ми не є політично нейтральними, і ми тому зайняли дуже чітку і недвозначну позицію в цій війні. Австрія не може і не буде мовчати, коли йдеться про порушення міжнародного права, про неспровоковану війну, яку Росія веде проти України, і немислимі страждання, які ця війна приносить. Австрія тому зробила можливе прийняття заходів військової підтримки ЄС через конструктивну підтримку, також Австрія підтримує всі санкції, пакети санкцій. І ми хочемо зробити зрозумілим третім країнам, щоб вони не дозволяли обходити ці санкції, наприклад, шляхом експортування товарів подвійного призначення в Росію.</p>
<p>У серпні 1991 року ви, Верховна Рада України, проголосили незалежність України. В грудні 1991 року народ України підтвердив своє бажання бути незалежним із більшістю у 90 голосів. Таке одночасне голосування не можна ігнорувати або релятивізувати. Ми будемо рішуче протидіяти всім спробам поставити це під сумнів або перекрутити історичні факти. Суверенітет, територіальна цілісність і незалежність України мають бути відновлені та гарантовані. Ніхто інший, окрім самих українців, не буде вирішувати політичне майбутнє своєї країни. Українці чітко дали зрозуміти, що вони самі бачать своє майбутнє в європейській спільноті. Австрія і надалі підтримуватиме Україну на шляху до вступу в ЄС.</p>
<p>Політична підтримка України з боку Австрії є очевидною. Але ми також допомагаємо вашій країні всіма можливими способами, наскільки це нам дозволяють наші сили. На сьогодні Австрія вже підтримала український уряд та українське населення, яке особливо сильно постраждало від цієї війни, фінансовою та гуманітарною допомогою на суму понад 152 мільйони євро. Як чистий платник до бюджету Європейського Союзу Австрія також зробила значні непрямі внески через Європейський Союз, який є найбільшим донором гуманітарної та фінансової підтримки України. На сьогодні було надано близько 59 мільярдів євро.</p>
<p>З цієї нагоди я хочу повторити, що ми продовжуватимемо надавати нашу гуманітарну допомогу стільки, скільки буде потрібно. Підтримка надходить не лише від Австрійської Республіки, але і від наших земель, муніципалітетів, а також численних приватних і неурядових організацій. Існує також значна підтримка з боку приватного сектору, оскільки понад 200 австрійських компаній продовжують свою діяльність в Україні, незважаючи на триваючу війну, вони створюють місцеві робочі місця та розвивають економічний потенціал. Але Австрія допомагає не лише в Україні, ми також прийняли близько 100 тисяч українських переміщених осіб, які шукали притулку в нашій країні від жахів війни.</p>
<p>Шановний пане Голово, шановні депутати, напад Росії на Україну – це не лише напад на вашу країну, це також напад на світовий порядок, заснований на правилах. Тому напад на Україну не є проблемою, яка обмежується нашим континентом. Неодноразове засудження Росії величезною більшістю країн на Генеральній асамблеї ООН чітко доводить це. Вона поставила під сумнів всю глобальну архітектуру безпеки.</p>
<p>Отже, у цій війні Україна не лише захищає себе та своє існування як незалежної держави, але і бореться за дотримання міжнародного права та відстоювання наших європейських цінностей. Я наголошував на цьому також під час нещодавнього візиту до США, моїм співрозмовникам у Конгресі США, також Комітету з міжнародних справ, почесному спікеру Ненсі Пелосі та Генеральному секретарю ООН Антоніу Гутеррешу.</p>
<p>Пізніше цього дня ми відвідаємо Ірпінь та Бучу – два міста, які зазнали неймовірних страждань і стали уособленням і символом жахливих злочинів і насильства проти цивільного населення, а також безглуздого руйнування. Неймовірні страждання, невиправдано завдані невинним людям, позбавляють дару слова. Тому ми вважаємо за необхідне розслідувати незліченні воєнні злочини та можливі злочини проти людяності, а також притягнути винних до відповідальності.</p>
<p>Австрія підтримує українську Формулу миру, зокрема пункт притягнення до відповідальності. Міжнародне право і права людини мають бути захищені і збережені, ті, хто їх порушує, повинні нести відповідальність.</p>
<p>Крім того, Австрія бере участь у реєстрі збитків, який координується Радою Європи. Фіксація всіх доказів і позовів є першим крок до притягнення Росії до відповідальності, за які… незаконні акти насильства проти України.</p>
<p>Окрім політичних наслідків російське вторгнення в Україну також негативно впливає на світову продовольчу безпеку, енергетичну безпеку і підтримку ланцюгів постачання в різних секторах. Ми можемо протистояти цим загрозам, лише якщо будемо триматися разом. Тому Австрія, зокрема, підтримує шляхи солідарності ЄС та бере участь в ініціативі "Зерно з України".</p>
<p>В якийсь момент, але, на жаль, ми всі не знаємо коли, ця війна закінчиться. Тоді це буде справою всіх нас підтримати відновлення України. Я можу запевнити вас, що Австрія як близький друг України братиме активну участь у цих зусиллях.</p>
<p>Шановний пане Голово, шановні депутати Верховної Ради! Австрія продовжуватиме підтримувати Україну та український народ стільки, скільки буде потрібно. Слава Україні! <i>(Оплески)</i></p>
<p></p>
<p>10:59:56</p>
<p>ГОЛОВУЮЧИЙ. Шановні колеги, шановні народні депутати, давайте ще раз подякуємо вельмишановному пану Президенту Національної Ради та шановній австрійській делегації за участь у пленарному засіданні Верховної Ради України та за підтримку України! <i>(Оплески) </i>Дякую.</p>
<p>Шановні колеги, сьогодні день народження також у наших колег, привітаємо народних депутатів України. Валерія Олександровича Дубеля, "Батьківщина". Привітаємо. <i>(Оплески)</i> Максима Валентиновича Заремського, "Слуга народу". Привітаємо. <i>(Оплески)</i> І Петра Олексійовича Порошенка, "Європейська солідарність". Привітаємо. <i>(Оплески)</i> Вітаємо іменинників та бажаємо їм міцного здоров'я, плідної роботи та якнайшвидшої перемоги України.</p>
<p>Шановні народні депутати, а зараз я оголошую перерву у нашому пленарному засіданні. Про час і місце його продовження вам буде повідомлено завчасно. Нагадую на необхідності непоширення інформації щодо його початку. Разом до перемоги! І Слава Україні!</p>
<p></p>
