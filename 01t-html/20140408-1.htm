Стенограма пленарного засідання
08 квітня 2014
&nbsp;
<p align=center>ЗАСІДАННЯ ДВАДЦЯТЬ ДРУГЕ</p>
<p align=center>Сесійний зал Верховної Ради України</p>
<p align=center>8 квітня 2014 року, 16 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p>&nbsp;</p>
<p>ГОЛОВУЮЧИЙ. Шановні народні депутати, я прошу сідати на свої робочі місця. Верховна Рада продовжує свою роботу. Прошу секретаріат парламенту звернутись до наших колег, які працюють з виборцями в кулуарах, щоб вони заходили до парламентської зали і працювали над проектами і законами, це зараз дуже важливо.</p>
<p>Шановні колеги, я хочу, на прохання депутатів, оголосити заяви, їх&nbsp; багато, до речі. Багато цікавих заяв. Поки депутати підтягуються… По різному.</p>
<p>Я інформую&nbsp; парламент, що відповідно до частини третьої 60 статті Регламенту та відповідно до поданої заяви народний депутат Олександр Михайлович Волков вступає до депутатської фракції Партії регіонів.</p>
<p>Але, з іншого боку, я читаю, шановні колеги, відповідно до частини третьої статті 60 Закону України "Про Регламент Верховної Ради заявляє про свій вихід з фракції Партії регіонів Сергій Леонідович Тігіпко. <i>(Шум у залі)</i></p>
<p>Відповідно до частини третьої статті 60 заявляє про свій вихід з фракції Партії регіонів народний депутат Гіршфельд.</p>
<p>Відповідно до статті 60 Закону про Регламент заявляє про свій вихід з Партії регіонів народний депутат Дунаєв.</p>
<p>Заявляє про свій вихід з Партії регіонів народна депутат Горіна.</p>
<p>Заявляє про свій&nbsp;&nbsp; вихід з Партії регіонів … фракції, я вибачаюсь, дякую за допомогу… з фракції Партії регіонів народний депутат Семенюк.</p>
<p>Заявляє про вихід свій із фракції Партії регіонів народний депутат Федоряк.</p>
<p>Заявляє про свій вихід із фракції Партії регіонів народний депутат України Фабрикант. <i>(Шум у залі)</i></p>
<p>Я прошу, Геннадій Геннадійович, трошки заспокоїтися.</p>
<p>Заявляє про&nbsp; вихід свій із&nbsp; Партії регіонів народний депутат України народний депутат Поляков. Із фракції Партії регіонів. Я думаю, з партії також.</p>
<p>Заявляє про&nbsp; свій вихід із фракції Партії регіонів народний депутат України Шаботович.</p>
<p>Заявляє про&nbsp; свій вихід із фракції Партії регіонів народний депутат України Йоффе.</p>
<p>І Заявляє про&nbsp; вихід свій із фракції Партії регіонів народний депутат України Нечаєв.</p>
<p>На сьогодні все.</p>
<p>Шановні колеги… <i>(Шум у залі)</i> Я не рахував, порахуйте.</p>
<p>Шановні колеги, давайте без жартів, це серйозне рішення наших колег. Ми порахуємо, Олег Валерійович, ми порахуємо.</p>
<p>Шановні колеги, я все ж таки сподіваюсь, що керівники фракцій працюють з депутатами, які будуть працювати саме у парламенті над дуже важливими законодавчими актами. А ми з вами розпочинаємо розгляд проекту закону номер 4526, Закон про амністію &nbsp;у 2014 році. Я запрошую на трибуну Верховної Ради автора цього законопроекту Андрія Анатолійовича Кожем'якіна.</p>
<p>&nbsp;</p>
<p>16:09:24</p>
<p>КОЖЕМ’ЯКІН А.А.</p>
<p>Шановний головуючий, шановні колеги!</p>
<p>Я хочу сказати, що сьогодні 8 квітня – це, не&nbsp; применшу, це історичний день повинен бути для українського народу, для українського суспільства. Чому? Я зараз поясню.</p>
<p>Справа в тому, що в нашій державі Україна вже майже три роки не було амністії. Останній Закон про амністію був, приймався в 2011 році, а тому в оголошенні амністії є нагальна необхідність. Дуже багато людей чекають акту милосердя та прощення з боку держави.</p>
<p>Вашій увазі пропонується проект Закону про амністію у 2014 році (номер 4526), підготовлений та поданий мною до Верховної Ради України відповідно до статті 92 Конституції України з метою прояву гуманізму, шановні колеги, звертаю вашу увагу ще раз, гуманізму держави у сфері виконання кримінальних покарань. Тому що справедливість – це основа держави. Даний проект визначає правові основи звільнення за амністією осіб від відбування кримінального покарання, механізм взаємодії кримінально-виконавчої служби з органами державної влади та органами місцевого само врядування і складається із 17 статей. Основними критеріями для застосування амністії, згідно з даним проектом, є: незнана суспільна небезпека діянь, що в чинила особа, яка відбуває покарання; об'єктивні фактори, тобто тяжка хвороба, похилий вік, тощо, що суттєво знижують небезпечність осіб, яких пропонуються&nbsp; звільнити від відбування покарань; значний строк відбування засудженої особи покарання на момент проголошення амністії. Цим законопроектом передбачається оголосити амністію і поширити її дію насамперед на ті категорії засуджених, які скоїли злочини невеликої тяжкості або є найбільш незахищеними та вразливими у соціальному плані, а саме: на неповнолітніх, жінок і чоловіків, які мають неповнолітніх дітей, дітей-інвалідів, вагітних жінок, ветеранів війни, інвалідів першої, другої та третьої груп, осіб, хворих на туберкульоз чи онкологічні захворювання тощо.</p>
<p>Крім того, звертаю вашу увагу, що за час, що минув з прийняття останнього Закону "Про амністію", внесено зміни і до базового Закону "Про застосування амністії в Україні" і прийнятий новий КПК. Це дозволяє нам з вами, шановні народні депутати, застосувати амністію до багатьох осіб, засуджених протягом трьох останніх років за скоєння ненасильницьких злочинів, які відшкодували заподіяну шкоду, як правило, ці особи засуджені до незначних строків покарання і більшу частину вже відбули. Це стосується і справ, пов'язаних з несплатою податків, коли людині безпідставно пред'являли обвинувачення з метою усунення бізнес-конкурентів, тобто такі люди фактично були жертвами попереднього режиму.</p>
<p>Більше того, шановні колеги, починаючи з 2010 року, злочинна влада відправила за грати, як ми сьогодні, проаналізувавши в комітеті, і разом з громадянським суспільством, і з громадянськими, з групами юридичної підтримки Майдану, більше 20 тисяч українців за сфальшованими справами і незаконними рішеннями судів. Вони були притягнуті до кримінальної відповідальності і засуджені незаконно з метою – звертаю вашу увагу, - звільнення посад для, вибачте, "братків", які наїхали на Україну, а також у Київ і всі інші міста, для того щоб звільнити ці місця, зведення рахунків, політичне переслідування, заволодіння бізнесом, заволодіння приватним житлом і таке інше. Тому за ґратами опинилися люди.</p>
<p>Більше 20 тисяч людей, які були невинні і незаконно засуджені. Це державні службовці, медики, вчителі, представники середнього та малого бізнесу, прості селяни, які не змогли себе захистити, які не змогли знайти гроші на хабарі, які у них вимагали правоохоронні органи, слідчі Генеральної прокуратури, слідчі Міністерства внутрішніх справ, слідчі Служби безпеки України.</p>
<p>В той же час правоохоронні органи звітували перед&nbsp; злочинною владою своїми "перемогами" (в лапках) над злочинністю в Україні за рахунок українців, які є найбільш незахищені та вразливими в соціальному плані.</p>
<p>Я вам нагадаю, що дуже багато людей ля того, щоб звільнити місця, для того, щоб прийшли на ці місця ті люди, які були вихідцями з одного з регіонів нашої країни, йшли до в'язниці за що? За те, що їм підбрасували наркотики; за те, що їм підбрасували набої, зброю; за те, що брудом їх обливали&nbsp; засоби масової інформації в Інтернеті – все це бралося для порушення кримінальних справ і кримінальних проваджень. І ці люди незахищені, не маючи&nbsp; можливості себе захистити, йшли у в'язницю.</p>
<p>Більше того, є випадки, коли ціла група, організована злочинні група, звинувачується, засуджується. Розглядається справа в суді. Із 6 чоловік 4-5 випускають, одна людина йде. Чому? Її батьки не змогли знайти гроші для того, щоб її випустити, для того, щоб дати цих грошей, які вимагав слідчий. І він іде на 5 років в колонію, тому що не може це зробити і тому що він невинний.</p>
<p>У нас виходило таким чином. Ті, хто крали мільйони, тисячі доларів, тисячі гривень, вони&nbsp; залишались на свободі, а&nbsp; той, хто вкрав в селі, вибачте, відро картоплі, той йшов на срок до 8 років. І така практика в Україні у нас була всюди при цій злочинній владі.</p>
<p>Ви знаєте, чому не було три роки амністії? Чому вони не хотіли її робити, чому вони не приймали цей акт?</p>
<p>Тому що вони боялися, всі боялися, і Генеральна прокуратура України, і Міністерство внутрішніх справ, і СБУ, і суд, і судді, що прийде час, коли інформація про їхні законні дії стане публічною. Ви всі бачили дуже добре, шановні колеги, і ті, які зараз отут стоять біля мене і спілкуються. Напевно, всі бачили по телебаченню як тікав від українського&nbsp; справедливого суду пан Пшонка з Клименком, коли вони проривались через кордон завалюючи рамку, і, вибачте, втрачаючи, знаєте, свої&nbsp; і честь, і гідність, і, знаєте, як кажуть, животный страх їх двигав за цей кордон. Тому, що вони боялись, боялись того, що буде цей акт амністій.</p>
<p>А що таке акт амністії. Акт амністії – це боротьба з корупцією. Тому що згідно з цим законом, згідно з Законом "Про амністію" всі рішення будуть прийматися суддями.</p>
<p>Он висить, дивіться, 4378-1 – негайна люстрація суддів. Прийміть його, зробіть, і судді будуть приймати правильні рішення щодо тих людей, які були засуджені незаконно.&nbsp; Тому, шановні колеги, комітет розглянув це питання. Одностайно прийнято рішення прийняти цей законопроект за основу.</p>
<p>Від себе особисто я хочу попросити зал. У зв'язку з тим, що є доручення суспільства, громадських організацій, людей, батьків, матерів, Майдану. Я, Олександр Валентинович, прошу цей законопроект прийняти за основу і в цілому в цьому залі. Дякую.</p>
<p>&nbsp;</p>
<p>ГОЛОВУЮЧИЙ. Дякую, Андрій Анатолійович. Рішення комітету як Голова скажіть.</p>
<p>&nbsp;</p>
<p>КОЖЕМ’ЯКІН А.А. Рішення комітету було одностайно "за". Законопроект прийняти в цілому, за основу і в цілому.</p>
<p>&nbsp;</p>
<p>ГОЛОВУЮЧИЙ. Дякую.&nbsp; Є питання до Голови.&nbsp;</p>
<p>Виступи чи питання? Виступи.</p>
<p>Андрій Анатолійович, дякую. Сідайте, будь ласка.</p>
<p>Шановні колеги, запишіться, будь ласка, на виступи від фракцій.</p>
<p>Включіть систему "Рада". Запишіться, будь ласка.</p>
<p>Будь ласка, від фракції "УДАР" Павло Розенко.</p>
<p>Прошу передати слово Віктору Чумаку.</p>
<p>&nbsp;</p>
<p>ГОЛОВУЮЧИЙ. Включіть мікрофон, будь ласка, Віктора Чумака.</p>
<p>&nbsp;</p>
<p>16:19:02</p>
<p>ЧУМАК В.В.</p>
<p>Віктор Чумак, 214 виборчий округ, місто Київ, Дніпровський район.</p>
<p>Шановні колеги, я хочу сказати, що нам необхідно підтримати цей проект закону. До Комітету Верховної Ради&nbsp; з питань боротьби з організованою злочинністю і корупцією приходить маса звернень. Якщо їх проаналізувати, то хочу сказати, то десь третина цих звернень стосується незаконно засуджених громадян. Це дуже величезна кількість громадян або груп громадян на сьогодні, які незаконно засуджені, стосовно яких підроблювалися докази щодо їх вини, щодо яких фабрикувалися справи. Це та кількість громадян, яка в принципі від цієї влади вимагала тільки одного –хоча б розглянути справедливо їх справи. Але, на жаль, цієї справедливості вони ніколи не могли добитися у судах.</p>
<p>Я думаю, що наш з вами зараз обов'язок розглянути цей проект закону і в першому читанні, і в цілому, і підтримати його для того, щоб величезна кількість громадян, які незаконно відбувають покарання, які не могли добитися на протязі трьох років справедливості від держави, сьогодні вийшли на волю. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, від фракції "Суверенна європейська Україна" Олег Зарубінський.</p>
<p>&nbsp;</p>
<p>16:20:30</p>
<p>ЗАРУБІНСЬКИЙ О.О.</p>
<p>Шановний пане Голово, шановні колеги! Що таке амністія? Амністія – це акт гуманізму і акт гуманності з боку держави до своїх громадян. Якщо виходити з цього, то бажано, щоб відповідні закони, законопроекти щодо амністії були подані Президентом України, вищою посадовою особою. Але я думаю, що в нинішній ситуації, те, що голова профільного комітету шановний колега Кожем'якін виступив із законодавчою ініціативою, це треба тільки вітати, схвалювати і погоджуватися, крім деяких речей. Крім деяких речей.</p>
<p>Шановні колеги, Конституція містить норми прямої дії відповідно до статті 8, де сказано, що вона є норма Конституції прямої дії. В Конституції є…</p>
<p>Геннадій Геннадійович, я вас попрошу, якщо є якісь проблеми, ви потім їх виголосите.</p>
<p>Стаття&nbsp; 24 Конституції України&nbsp; передбачає рівність&nbsp; всіх перед законом. Чому це я кажу? Тому що, дивіться,&nbsp; якщо ми розглядаємо&nbsp; засуджених за тою чи іншою статтею&nbsp; або однією статтею&nbsp; засуджених у лютому&nbsp; 2010 року і в січні&nbsp; 2010 року, то якщо ми приймемо&nbsp; у такій редакції цей законопроект, то той, хто сидів&nbsp; за даною статтею більше,&nbsp; буде продовжувати сидіти. Да,&nbsp; безумовно так. Тому що тут&nbsp; сказано, що мова іде тільки про засуджених у період&nbsp; з лютого&nbsp; 2010 &nbsp;по лютий 2014 року. Ви хочете&nbsp; сказати, що у лютому&nbsp; 2010 році&nbsp;&nbsp; і з'явилася ганебна&nbsp; ця судова система. Ми ж прекрасно знаємо, що судові помилки і не тільки&nbsp; помилки, але&nbsp; судовий безлад існував і до лютого&nbsp; 2010 року.</p>
<p>Я ще раз наполягаю і від іменні групи "Суверенна європейська Україна" прошу автора&nbsp; законодавчої ініціативи для того, щоб ми змогли проголосувати, як ви пропонували,&nbsp; і за основу, і в цілому вже сьогодні, виходити з того, що ми не можемо порушувати норму Конституції номер 24. А тому я пропоную, не тільки&nbsp; від себе особисто, а&nbsp; від нашої групи, щоб оці параметри з лютого&nbsp; 2010 року&nbsp; були забрані, і прошу, щоб це сказав голова&nbsp; комітету для протоколу, і тоді&nbsp;&nbsp; буде правильно. Бо ще раз&nbsp; хочу сказати: людина за&nbsp;&nbsp; цією ж статтею&nbsp; засуджена&nbsp; у&nbsp; 2007 році буде залишатися у тюрмі, а людина&nbsp;&nbsp; засуджена у 2011 чи 2012 році&nbsp; вийде&nbsp; на свободу. Це не правильно, це не справедливо. Тому пропоную, шановний Олександре Валентиновичу, скасувати оцю хронологічну норму або ці дати. І тоді можна голосувати&nbsp; сьогодні&nbsp; в цілому, бо&nbsp; це є правильний законопроект, це є акт&nbsp; державного&nbsp; гуманізму. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; від фракції "Свобода" народний депутат Фурман.</p>
<p>&nbsp;</p>
<p>16:23:43</p>
<p>ФУРМАН О.Ю.</p>
<p>Олексій Фурман, фракція&nbsp; Всеукраїнське об'єднання&nbsp; "Свобода". Прошу&nbsp; передати слово&nbsp; Міщенко Андрію.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; включіть мікрофон&nbsp; Андрія Міщенка.</p>
<p>&nbsp;</p>
<p>16:23:52</p>
<p>МІЩЕНКО А.М.</p>
<p>Андрій Міщенко, Всеукраїнське об'єднання "Свобода".</p>
<p>Товариство, інститут амністії передбачений Конституцією України є невід'ємною складовою кримінально-правової політики України. Однак в останні три роки режим Януковича блокував амністію, натомість тюрми наповнювалися новими політичними в'язнями. Амністія як прояв гуманізму та людяності держави дозволяє розвантажити місця позбавлення волі, знизивши при цьому бюджетні витрати на утримання осіб.</p>
<p>Крім цього, такі дії держави несуть і виховний характер, стимулюючи в'язнів до дисциплінованої поведінки.</p>
<p>Законопроектом передбачено оголосити амністію і поширити її дію на найбільш соціально незахищених категорій засуджених: інвалідів, літніх осіб, неповнолітніх, вагітних.</p>
<p>Фракція Всеукраїнського об'єднання "Свобода" буде підтримувати ухвалення&nbsp; цього законопроекту в першому читанні. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, від "Економічного розвитку" народний депутат Яценко.</p>
<p>&nbsp;</p>
<p>16:24:54</p>
<p>ЯЦЕНКО А.В.</p>
<p>Прошу передати слово депутату Журавському. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Журавського.</p>
<p>&nbsp;</p>
<p>16:24:59</p>
<p>ЖУРАВСЬКИЙ В.С.</p>
<p>Шановні колеги, три роки в Україні не було амністії. Тоді, коли вона була, виходило щороку на волю до п'яти тисяч засуджених. Що дасть цей закон? Прийняття цього закону дасть можливість людям отримати волю від 23 до 25 тисяч людей.</p>
<p>Я думаю, що це засідання Верховної Ради ці люди, які незаконно засуджені, які не вчиняли тяжкі, особливо тяжкі злочини, слухають уважно і будуть уважно стежити, хто за їх волю, а хто проти їх волі.</p>
<p>Тепер конкретно. Цей закон передбачає звільнення від покарання засуджених за умисні злочини, які не є тяжкими або особливо тяжкими, хто це? Це неповнолітні, вагітні жінки, інваліди І, ІІ, ІІІ групи. Це пенсіонери, це ветерани війни, учасники бойових дій, інваліди війни та учасники війни, які підпадають під дію Закону про статус ветеранів війни, гарантії їх соціального захисту. Учасники ліквідації наслідків аварії на Чорнобильській АЕС та потерпілі внаслідок чорнобильської катастрофи і особи, які досягли 70-річного віку або визнані інвалідами І групи. Цей закон виписаний відповідно, строго виписаний, відповідно до Закону про умови застосування амністії. На це акцентували увагу і депутати нашого профільного комітету, Комітету з питань законодавчого забезпечення правоохоронної діяльності, на це звертало увагу науково-експертне управління Секретаріату&nbsp; Верховної Ради України.</p>
<p>Законопроект на часі. І тому наша група, "Економічного розвитку", буде підтримувати і буде голосувати за прийняття цього закону. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Яворівський.</p>
<p>&nbsp;</p>
<p>16:27:12</p>
<p>ЯВОРІВСЬКИЙ В.О.</p>
<p>Володимир Яворівський, партія "Батьківщина", округ Троєщина.</p>
<p>Шановні колеги, перше. Пане Голово, ми домовлялися, на превеликий жаль, про це забуто, що щоранку ви будете називати, тобто головуючий буде називати хто відсутній на сесії, ми про це забули. Сьогодні було б дуже доречно, щоби виборці знали, чому ми маємо сьогодні напівпорожню залу. Це в той час, коли держава переживає неймовірно важкий період, оточена з усіх боків військами російським, економічні проблеми. Ви подивіться це парламент ви хочете назвати?! І хтось ще ображається про те, що Юля там назвала цей наш парламент гадючником! Правильно і зробила, що назвала його саме таким, і не інакше!</p>
<p>Перше. Я переконаний, що за цей законопроект, якщо найдеться голосів, знову ж таки, якщо голосів знайдеться, Верховна Рада проголосує. Це справді, ми знаємо, яких фатальних, умисних, дуже часто, помилок наробила українська правова система, і я, не підтримуючи методу, як це було зроблено, але я дуже радий, що вчора активісти Майдану не дали можливості суддям провести цей їхній суд, яким вони хотіли дообрати ще 4 судді Конституційного Суду і відмінити вибори, і залишити Україну у цьому підвішеному стані.</p>
<p>В Законі Кожемякіна фактично все продумано. І ті, хто відбув половину терміну і ті, хто має батьків старших, яких потрібно, скажімо там, догодовувати і підтримувати, і малолітні діти – продумано весь гуманітарний аспект цього законопроекту. Через те ми за нього будемо голосувати, "Батьківщина", я переконаний, що за нього проголосують і всі.</p>
<p>Ще одне, що я хотів би зауважити,&nbsp; навіть якщо&nbsp; б не було цього гуманістичного аспекту у цьому законі, то ми за нього повинні голосувати, товариство, тому що нам потрібно хоч трошки звільнити тюрми, тому що ж поповнення яке! Подивіться ж, вже чекають буквально он від Пшонки, від Януковича, вчора ще лідера партії… Та я б на місці регіоналів всім би до одного вийшов з партії. Як можна бути у партії, яку очолювала людина, яка втекла, буквально, з цього… з України. Я переконаний, що його знайдуть, і знайдеться, і буде третя ходка його. Я в цьому не сумніваюся.</p>
<p>Через це, звичайно, за цей закон, ще раз кажу, треба проголосувати обов'язково, тому що, справді, треба звільнити тюрми для нових кандидатів на посадку. Їх є дуже багато, ви самі знаєте. Майже всі сьогодні повтікали.</p>
<p>Через те ми підтримуємо цей законопроект, і я хочу подякувати Андрію Кожем'якіну за те, що він його підготував.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Шановні колеги, від позафракційних є бажання виступити з цього питання? Нема бажання виступати.</p>
<p>Шановні колеги, я прошу Секретаріат закликати всіх депутатів зайти до залу, підготуватися зараз всім до голосування. Я прошу, Андрій Анатолійович Кожем'якін, будь ласка, на трибуну. Заключне слово.</p>
<p>&nbsp;</p>
<p>16:30:55</p>
<p>КОЖЕМ’ЯКІН А.А.</p>
<p>Шановні колеги, я підтримую Володимира Олександровича Яворівського, який сказав, дійсно, що є кому сьогодні заповнювати тюрми. Ви бачите, що відбувається сьогодні в Луганську і Донецьку, і в Харкові, і є ті люди, які достойні там перебувати для того, щоб переховуватися і, можливо, потім гідно служити Україні.</p>
<p>Щодо виступу мого колеги Зарубінського, Олександр <br> Валентинович, я вважаю, що статтю 2 ми можемо змінити і після слів "засуджені" ми прибираємо по тексту: "в період з лютого 2010 по лютий 2014 року", оцю&nbsp; фразу прибираємо і далі по тексту як воно іде. Олександр Валентинович, іще раз&nbsp; кажу, ми прибираємо те, що просив пан Зарубінський і далі по тексту. Будь ласка, ще раз стаття 2 після слова в п'ятому... в шостому абзаці "засуджені в період з лютого 2010 по лютий 2014 року за будь-які злочини..." і далі по тексту, ми прибираємо цю фразу. Тобто "засуджені за будь-які злочини" і далі по тексту. <i>(Шум у залі)</i> Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, зрозуміла пропозиція і автора закону, і голови комітету. Пропозиція підтримана народного депутата Зарубінського, щоб не було часового обмеження застосування амністії.</p>
<p>Було питання:&nbsp; хто відсутній в залі? Я інформую, що відсутня в залі повністю фракція комуністів і від фракції "регіонів", тільки дві людини ввели в&nbsp; систему "Рада" свої картки.</p>
<p>Шановні колеги, я звертаюсь до всіх присутніх в залі, у нас, на превеликий жаль, дуже мало зараз депутатів гідно ставлячихся до своєї роботи, до своїх обов'язків. І я прошу всіх сісти на свої робочі місця, коли всі депутати не проголосують, шансів прийняти Закон про амністію практично нема, а це фактично колосальний буде негатив для всіх політичних сил, які провалять прийняття цього рішення. Тому, шановні колеги, я ще раз звертають до всіх народних депутатів, будь ласка, сідайте на свої робочі місця, підготуйтесь до голосування. Я прошу всі фракції, це питання не є політичним, це питання є гуманним по відношенню до наших громадян, які знаходяться у в'язницях. Я прошу шановних колег підготуватися до голосування. Прошу включити систему "Рада" і прийняти відповідальне і важливе рішення. Була пропозиція проголосувати цей закон за основу&nbsp; &nbsp;і в цілому. Прошу, шановні колеги, голосувати, всіх, всіх прошу голосувати. З урахуванням поправок, я про це сказав.</p>
<p>&nbsp;</p>
<p>16:34:08</p>
<p>За-232</p>
<p>Рішення прийнято.</p>
<p>По фракціях, будь ласка. Фракція Партії регіонів – 4, "Батьківщина" – 79, "УДАР" – 27, "Економічний розвиток" – 27, "Суверенна європейська Україна" – 27 (вони так домовилися, я так дивлюсь), "Свобода" – 31, Компартія – 0, позафракційні – 37.</p>
<p>Шановні колеги, є звернення від комітету. Я бачу руки, я сподіваюся, що ми говоримо про одну і ту ж саму тему. Зранку дуже багато громадян України приїхали до міста Києва і просить підтримати в цілому законопроект 4238.</p>
<p>Зараз від комітету голова комітету надав мені офіційного листа, в якому пропонує – увага! – пропонує Верховній Раді України прийняти законопроект у другому читанні в редакції першого читання, тобто без змін. Немає заперечень, шановні колеги? Немає заперечень. Можемо голосувати? Можемо.</p>
<p>Я прошу всіх народних депутатів підготуватися до голосування і підтримати законопроект 4238 в цілому, в другому читанні і в цілому. Я розшифровую назву цього закону: "Про внесення змін до Податкового кодексу (щодо відміни утилізаційного збору та акцизу з переобладнання транспортного засобу)" (4238). На це сподіваються дуже багато громадян України. Прошу підтримати закон в другому читанні і в цілому і разом підтримати тисячі громадян нашої країни. Прошу голосувати.</p>
<p>&nbsp;</p>
<p>16:36:01</p>
<p>За-227</p>
<p>Рішення прийнято. Я прошу автора закону піти до наших громадян і проінформувати щодо його прийняття. Але ж не всіх, шановні колеги, не всіх! Ви ж бачите, не межі ми працюємо. Але ж працюємо впевнено.</p>
<p>По фракціях, будь ласка,&nbsp; покажіть.</p>
<p>Партія регіонів – 2, "Батьківщина" – 77, "УДАР" – 28, "Економічний розвиток" – 24, "Суверенна європейська Україна" – 28, "Свобода" – 31, Компартія – 0 і позафракційні – 37.</p>
<p>Шановні колеги, працюємо далі за нашим порядком денним.&nbsp; Єдине, є звернення… будь ласка,&nbsp; Руслан Князевич, на трибуну.</p>
<p>Шановні колеги, дуже важливе питання. ви пам'ятаєте, що Верховна Рада прийняла&nbsp; стратегічно важливе рішення, рішення, яке стосується підготовки змін до Конституції. І у зв'язку з тим, що Верховна Рада дуже жорстко обмежила термін роботи&nbsp; тимчасової спеціальної комісії конституційної, і комісія, на превеликий&nbsp; жаль, не встигає в&nbsp; цей термін видати нам&nbsp; проект закону. Ми проводили нараду з представниками всіх фракцій. Засідала комісія, і голова комісії вносить&nbsp; пропозицію і прохання, звертається до Верховної Ради перенести термін підготовки документа на один місяць.</p>
<p>Я прошу, Руслан Петрович Князевич, проінформуйте коротко Верховну Раду.</p>
<p>&nbsp;</p>
<p>16:37:51</p>
<p>КНЯЗЕВИЧ Р.П.</p>
<p>Шановний пане Голово! Шановні колеги! Оскільки це консенсусне рішення всіх представників депутатських груп і фракцій, ми просимо підтримати цю постанову,&nbsp; зважаючи на те, що ми дещо продовжуємо строк на подання відповідної пропозиції до комісії від суб'єктів&nbsp; законодавчої ініціативи, а&nbsp; таких пропозицій є багато, вони постійно надходять, і ми вирішили поставити 15 квітня дедлайн для того, щоб всі могли скористатися&nbsp; своїм конституційним правом.</p>
<p>Разом з тим, нам потрібно в тому числі напрацьовані частини нашого тексту весь час узгоджувати в постійному контакті з Венеціанською комісією, як цього вимагають міжнародно-правові зобов'язання України після вступу до Ради Європи. Тому нам потрібен додатковий лак часу, щоб ми могли належним чином підготувати ті зміни, які напрацьовує комісія. Оскільки це консенсусне рішення, просив би сесійну залу і так само консенсусно підтримати пропозицію, бо вона виключно технічна, тут немає ніякої політики. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, перед тим, як поставити питання на голосування я інформую, що народний депутат Сальдо просить&nbsp; зарахувати його голос за законопроект 4238 з технічних причин не спрацювала його картка.</p>
<p>Я звертаюсь до народних депутатів. Зрозуміла пропозиція тимчасової спеціальної комісії, яка готує зміни до Конституції України? Зрозуміла.</p>
<p>Шановні колеги, є пропозиція на місяць продовжити звіт.</p>
<p>Колеги, ми можемо і на добу продовжити, але вони не встигнуть підготуватися. Це об'єктивні обставини. Ви розумієте, поспіхом Конституцію не можна готувати. Поспіхом ми не можемо штучно примусити їх давати нам сирі пропозиції. Тому, що тоді ми, взагалі, зірвемо процес прийняття конституції. Одне не результативне голосування і&nbsp; протягом цієї сесії ми не можемо повертатися до цього питання.</p>
<p>Тому, шановні колеги, я ставлю на голосування пропозицію тимчасової спеціальної комісії, яка готує зміни до української Конституції. Це законопроект 4627 Постанова про внесення змін до постанови Верховної Ради про утворення Тимчасової спеціальної комісії з підготовки законопроекту про внесення змін до Конституції, що стосується термінів підготовки і звіту.</p>
<p>Прошу, шановні колеги, підтримати за основу і в цілому.</p>
<p>&nbsp;</p>
<p>16:40:23</p>
<p>За-214</p>
<p>На превеликий жаль, пропозиція не підтримана.</p>
<p>По фракціям, будь ласка.</p>
<p>Партія регіонів – 0, 81 – "Батьківщина",&nbsp; 25 – "УДАР", "Економічний розвиток" - 29, 25 – "Суверенна Україна", "Свобода" - 29, Компартія – 0, позафракційні – 25.</p>
<p>Шановні колеги, я так розумію, що з технічних причин не прийнято рішення? З технічних причин.</p>
<p>Я прошу сісти на свої робочі місця. Колеги, ми не можемо штучно прискорити цей процес.</p>
<p>Серед членів комісії представники всіх депутатських фракцій. Це спільне рішення, спільне рішення. Шановні колеги, тому я прошу всіх депутатських фракцій в повному складі підтримати цю пропозицію і продовжити термін роботи тимчасової спеціальної комісії.</p>
<p>Прошу ще раз підтвердити цю пропозицію голосуванням прийнявши проект постанови за основу і в цілому.&nbsp;</p>
<p>Повернутись? Ну, давайте, будемо чітко працювати за Регламентом.</p>
<p>Прошу Верховну Раду підтримати пропозицію повернутись до цього питання, прошу проголосувати. Прошу голосувати.</p>
<p>&nbsp;</p>
<p>16:41:41</p>
<p>За-216</p>
<p>Рішення не прийнято.</p>
<p>Шановні колеги, я розумію, що просто… По фракціях покажіть. Я ж не можу вас примусити вас голосувати, шановні колеги. Це відповідальне, серйозне рішення.</p>
<p>Партія регіонів – 0, 80 – "Батьківщина", "УДАР" – 27, 27 – "Економічний розвиток", 27 – "Суверенна європейська Україна" (синхронно працюють ці три фракції), "Свобода" – 20, 0 – Компартія, 6 – позафракційні.</p>
<p>Будь ласка, включіть мікрофон народного депутата Зарубінського.</p>
<p>&nbsp;</p>
<p>16:42:13</p>
<p>ЗАРУБІНСЬКИЙ О.О.</p>
<p>Дякую. Шановні колеги, ситуація складається таким чином. Подані від практичної кожної політичної сили, представленої в парламенті, свої пропозиції щодо змін до Конституції. Окремі народні депутати, члени комісії, теж подали свої пропозиції. Наразі подання пропозицій від ще однієї фракції, яка є сьогодні в парламенті. Для того, щоб все це переварити, для того, щоб потім вийти на ті рішення, які наберуть 300 голосів, потрібний певний час.</p>
<p>Крім того, ми користуємося наробками Конституційної асамблеї, там, де працювали спеціалісти, юристи, конституціоналісти. Тому не продовживши роботу цієї комісії, ми елементарно зриваємо весь процес підготовки і реалізації змін до Конституції, про що всі казали, що має бути.</p>
<p>Тому, шановний Олександре Валентиновичу, мені здається, що фізично тут є достатня кількість людей. Якщо ні, то ми завтра маємо проголосувати…</p>
<p>&nbsp;</p>
<p>ГОЛОВУЮЧИЙ. Шановні колеги, я пропоную експерименти над Верховною Радою&nbsp; не робити, а завтра повернутися до цього&nbsp; питання. Я, до речі, його комісії&nbsp; зразу це пропонував. Він не прислухався до мудрої поради.</p>
<p>Шановні колеги, я прошу, зараз у нас плакат, бачите, висить в залі. Люди просять підтримати проект Закону про відновлення довіри до судової системи. Ми можемо його голосувати у другому читанні?</p>
<p>Шановні колеги,&nbsp; я прошу&nbsp; голову підкомітету з питань верховенства права&nbsp; та правосуддя Ємця Леоніда Олександровича доповісти у другому&nbsp; читанні проект&nbsp; Закону 4378-1.</p>
<p>&nbsp;</p>
<p>16:44:19</p>
<p>ЄМЕЦЬ Л.О.</p>
<p>Дякую. Шановні колеги,&nbsp; вітаю вас!&nbsp; Якщо дозволите, декілька слів. Загалом&nbsp; Україна ніколи не мала&nbsp; досконалої судової системи, але те, що творилося останні&nbsp; два роки&nbsp;&nbsp; іменем України, – це був&nbsp; абсолютний беспредел, який використовував&nbsp;&nbsp; судову владу виключно як каральний інструмент режиму Януковича.&nbsp; Саме тому, що суспільство&nbsp; вже багато років вимагає корінної зміни&nbsp; принципів формування судової влади, а відповідно і забезпечення&nbsp; незалежності&nbsp; прийняття суддями рішень, був&nbsp; запропонований на розгляд Верховної Ради&nbsp; законопроект&nbsp; про відновлення довіри до судової влади.</p>
<p>В першому читанні ми вже його обговорили, прийняли за основу&nbsp; і&nbsp; підготували&nbsp; пропозицію про те, щоб у скороченому вигляді, за скороченою процедурою протягом&nbsp; тижня&nbsp; підготувати&nbsp; і пройти всі правки. Так і відбулося. Вчора&nbsp;&nbsp;&nbsp; на засіданні Комітету з питань верховенства права&nbsp; було розглянуто 192 поправки. І Комітетом&nbsp; Верховної Ради&nbsp; з питань&nbsp; верховенства права&nbsp; було прийняте рішення рекомендувати&nbsp; Верховній&nbsp; Раді України&nbsp; прийняти законопроект у другому читанні та в цілому як закон України, мається на увазі Закон України&nbsp; про відновлення довіри до судової&nbsp;&nbsp; влади в Україні (№ 4378-1).</p>
<p>Я так розумію, тепер за процедурою ми маємо&nbsp; пройтись&nbsp; по усім цим&nbsp; поправкам. Чи, можливо, ми можемо відійти від того…</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; зараз&nbsp; давайте порадимось з народними депутатами&nbsp; і приймемо рішення: або в редакції комітету будемо&nbsp; зразу голосувати, або все ж&nbsp; таки є депутати, які наполягають на своїх поправках, які відхилено і ми можемо поставити на голосування щодо підтримки цих правок. Пропозиція голосувати в редакції комітету, так я розумію? На поправках наполягаєте? Будь ласка, включіть мікрофон народного депутата Чернеги. Народного депутата Агафонової включіть мікрофон.</p>
<p>&nbsp;</p>
<p>16:46:42</p>
<p>АГАФОНОВА Н.В.</p>
<p>Я прошу поставити на голосування поправку&nbsp; номер 133, згідно якої я пропоную, щоби голова місцевого суду, а також його заступники і голови апеляційного суду, секретарі палат обиралися строком не на один рік, а строком на три роки.</p>
<p>Відповідно до рекомендацій експертів Ради Європи Венеційської комісії це забезпечить більш стабільну роботу суду і відповідно не буде приводити до дуже швидкої ротації, оскільки один рік не надасть можливості для того, щоби повністю увійти в стан справ. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, прокоментуйте.</p>
<p>&nbsp;</p>
<p>16:47:24</p>
<p>ЄМЕЦЬ Л.О.</p>
<p>Пані Наталя, по-перше, давайте бути коректними щодо тих рекомендацій, які нам давала Рада Європи і Венеціанська комісія. Там немає жорстокого зауваження, що ми маємо перейти до терміну більшого, ніж один рік. Там, на їх думку, вважається за можливе було б доцільне.</p>
<p>Вчора ми на комітеті це питання проговорили і&nbsp; дійшли позиції залишити в тому вигляді як це було прийнято в першому читанні, а саме один рік як один із тих елементів, який і забезпечить незалежність рядового судді від керівництва суду, яке буде обиратися таємним голосуванням на один рік. І це, на думку комітету, абсолютно демократична процедура. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Агафонова наполягає на підтвердженні цієї поправки? Наполягає. Номер поправки ще раз</p>
<p>&nbsp;</p>
<p>16:48:15</p>
<p>АГАФОНОВА Н.В. 133.</p>
<p>&nbsp;</p>
<p>ГОЛОВУЮЧИЙ. 133.</p>
<p>Шановні колеги, я ставлю на підтвердження номер…</p>
<p>Шановні колеги, будь ласка, якісь технічні зауваження щодо цієї поправки. Будь ласка, Сергія Власенка включіть мікрофон.</p>
<p>&nbsp;</p>
<p>16:48:44</p>
<p>ВЛАСЕНКО С.В.</p>
<p>Дякую, шановний Олександр Валентинович. Мова не йде про підтвердження цієї поправки, мова йде про голосування за поправку, яка була відхилена комітетом. Це трішки різні процедури. Тому я би просив поставити, так, як просить пані Агафонова, поставити цю поправку на голосування, а не на підтвердження.</p>
<p>&nbsp;</p>
<p>ГОЛОВУЮЧИЙ. Тобто поправка, яка відхилена, це 133 поправка, на підтвердження? Я тоді сказав на підтвердження…. На голосування поправку 133, зрозуміла пропозиція, зрозуміло. Зараз.&nbsp;</p>
<p>Шановні колеги, я прошу проголосувати за поправку 133, яку відхилив комітет. будь ласка, з цю поправку, прошу включити систему "Рада" і визначитись парламенту.</p>
<p>&nbsp;</p>
<p>16:49:42</p>
<p>За-139</p>
<p>Рішення не прийнято.</p>
<p>Шановні колеги, хто ще наполягає на поправках? Народного депутата Мирного включіть мікрофон.</p>
<p>&nbsp;</p>
<p>16:49:57</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода".</p>
<p>Шановне товариство, ми як фракція Всеукраїнського об'єднання "Свобода" подали дуже багато поправок для того. щоби покращити ситуацію в країні. Але… Олександр Валентинович, якщо в мене часу не вистачить, просто добавите, ми більше не будемо брати слово.</p>
<p>Ситуація наступна. Всі ті поправки, які ми подали, комітет визнав за правильне і доцільне. Але, враховуючи точку зору комітету, яка має право на існування, те, що ці поправки повинні пройти Венеціанську комісію, ми згодні з тим. щоб ці&nbsp; поправки не…, зараз не ставити на голосування. Але ми будемо подавати їх окремим законом. Тому що у нас навіть в першій частині написано що:&nbsp; "Відновлення законності і справедливості, а також механізм реабілітації та відновлення прав незаконно засуджених осіб…"</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>МИРНИЙ О.Б. Чого немає в цьому законопроекті. Тому ми будемо &nbsp;це виносити окремим законом і намагатимемося при … просити залу про те, щоб ми підтримали потім окремим законом після висновків Венеціанської комісії наші пропозиції від Всеукраїнського об'єднання "Свобода". Дякую.</p>
<p>&nbsp;</p>
<p>ГОЛОВУЮЧИЙ.&nbsp; Зрозуміло. Шановні колеги, я прошу включити мікрофон народний депутат Мірошниченка. Він продовжить виступ народного депутата Мирного.</p>
<p>&nbsp;</p>
<p>16:51:41</p>
<p>МІРОШНИЧЕНКО І.М.</p>
<p>Шановні народні депутати, справді, Ігор Мірошниченко, Всеукраїнське об'єднання "Свобода",та Олександр Мирний, мій побратим, подали поправки, які стосуються, насправді, трохи ширшого поняття реабілітації незаконно засуджених осіб. Мова про тих людей, які сьогодні вже отримали вироки. Це не майданівці, це прості люди, українці, які вже сидять 2-3-5 років. І вони вважають, що засуджені незаконно. Це люди, яких засудила влада через те, що вони мали свою позицію, це люди, які засуджені за те, що вони опинилися не в тому місці, не в той час.</p>
<p>Що ми пропонували із своїми поправками? Створити ще одну комісію із 15-и суддів, які будуть переглядати… не депутати, до яких сьогодні звертаються сотні&nbsp; громадян, а саме професійні судді, будуть розглядати матеріали справи, вивчатимуть, аналізуватимуть їх. І якщо вони вбачатимуть фальсифікації цих судових рішень, якщо вони вбачатимуть, що справи "шиті білими нитками", то вони будуть ухвалювати рішення, які будуть&nbsp; підставою для перегляду цих справ у судах. Це дуже важливо. Якщо …</p>
<p>&nbsp;</p>
<p>ГОЛОВУЮЧИЙ.&nbsp; Дайте можливість завершити виступ.</p>
<p>&nbsp;</p>
<p>16:52:55</p>
<p>МІРОШНИЧЕНКО І.М.</p>
<p>І для того, щоб не завалити цей закон, ми зараз знімаємо ці правки, ми підтримуємо в цілому законопроект про відновлення довіри до суддів і судової системи, але закликаємо всіх колег народних депутатів взяти участь, якщо є бажання, і проголосувати окремий закон, який створить умови для реабілітації незаконно засуджених людей. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.&nbsp; Дякую за пропозицію.</p>
<p>Шановні колеги, народний депутат Чумак. Включіть мікрофон.</p>
<p>&nbsp;</p>
<p>16:53:26</p>
<p>ЧУМАК В.В.</p>
<p>Шановний Олександр Валентинович, я прошу поставити на голосування правку, яка відхилена на комітеті. Це правка номер 36.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, прошу комітет прокоментувати поправку 36.</p>
<p><b>&nbsp;</b></p>
<p>16:53:41</p>
<p>ЄМЕЦЬ Л.О.</p>
<p>Дякую. Відповідаючи на те ж саме питання, яке приблизно... та ж сама відповідь, що і до Ігоря Мірошниченко та пана Мирного, є, звичайно, абсолютно слушні пропозиції і щодо реабілітації, і що перевірки тих рішень, які стосуються порушення норм матеріального права майнових фізичних та юридичних осіб, звичайно. Це все потребує врегулювання в законодавчому полі. Єдине прохання: не включати ці позиції до тіла цього Закону про відновлення довіри до судової влади, оскільки цей законопроект у вигляді першого читання пройшов опрацювання і комісією Ради Європи, і були&nbsp; залучені експерти Венеціанської комісії, і якщо ми додаємо норми, які не пройшли опрацювання цими міжнародними інституціями, ми можемо потім отримати від них додаткові зауваження.</p>
<p>Тому я як депутат обіцяю підтримати всі ваші пропозиції у вигляді оформлених окремих законопроектів і прохання підтримати законопроект.</p>
<p>&nbsp;</p>
<p>ГОЛОВУЮЧИЙ. Ви наполягаєте на голосуванні цю поправку? Не наполягаєте. Будь ласка, включить мікрофон народного депутата Агафонової.</p>
<p>&nbsp;</p>
<p>16:54:59</p>
<p>АГАФОНОВА Н.В.</p>
<p>Прошу поставити на голосування поправку номер 153. Відповідно до положень цього закону встановлюються певні обмеження що щодо вимог Вищої... членів Вищої кваліфікаційної комісії суддів. Відповідно зазначається, що не можуть бути народні депутати поточного скликання, члени Кабінету Міністрів, голови судів, їх заступники і так далі, а також особи, які були членами Вищої кваліфікаційної комісії суддів до набрання чинності цим законом. Тобто щодо останньої категорії осіб ми встановлюємо&nbsp; певні обмеження, які згідно з тих же&nbsp; висновків експертів Ради Європи вважаються як такими, що обмежують і є дискримінаційними за своєю суттю. Саме тому я пропоную зазначити, що всі обмеження застосовуються до тих осіб, які притягувалися до кримінальної або дисциплінарної відповідальності. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, прокоментуйте.</p>
<p>&nbsp;</p>
<p>16:56:07</p>
<p>ЄМЕЦЬ Л.О.</p>
<p>Шановні колеги, давайте розуміти, що коли ми прибираємо норму "до набрання чинності цим законом", а вводимо норму про &nbsp;дисциплінарну та кримінальну відповідальність, ми тим самим прибираємо норму, якою ми забороняємо тим членам Вищої ради юстиції, тим членам Вищої кваліфікаційної комісії суддів, які сьогодні знаходяться на цих посадах, бути знову обраними. Це є обов'язкова вимога Закону про відновлення довіри, тому що ці інституції: Вища рада юстиції і кваліфікаційна комісія суду – це були додаткові інструменти впливу на прийняття рішень судами, і судді нам прямо про це повідомляли. Тому давайте будемо відвертими, що жодна з&nbsp; тих осіб, які знаходяться сьогодні на цих посадах, не притягався ні до кримінальної, ні до іншої дисциплінарної відповідальності, саме тому що були складовою частиною елементу карального тиску режиму Януковича. Дякую. Я вважаю, що ця позиція має залишатися в тому вигляді, тому що ці люди не мають права знову займати посаду в цих найвищих державних інституціях.</p>
<p>&nbsp;</p>
<p>ГОЛОВУЮЧИЙ. Шановний народний депутат наполягає на голосуванні? Наполягає.</p>
<p>Шановні колеги, я ставлю на голосування поправку номер 153, народного депутата Агафонової. Будь ласка, прошу визначитися шляхом голосування.</p>
<p>&nbsp;</p>
<p>16:57:36</p>
<p>За-119</p>
<p>Рішення не прийнято.</p>
<p>Шановні колеги, є ще народні депутати, які наполягають на своїх поправках?</p>
<p>Народний депутат Москаленко, будь ласка, включіть мікрофон.</p>
<p>&nbsp;</p>
<p>16:57:52</p>
<p>МОСКАЛЕНКО Я.М.</p>
<p>Шановний головуючий, шановні колеги! Я не буду наполягати на поправці номер 121, в якій було вказано, що з моменту набрання чинності цим законом голови вищих спеціалізованих судів, голови апеляційних та місцевих судів, які були переведені з інших судів та призначені на адміністративні посади після 30 липня, вважаються такими, що звільнені. Я на цій поправці не наполягаю, але я хочу, щоб доповідач під стенограму відповів на запитання: судді, які звільняються, які згідно чинного законодавства, Конституції гідно виконували свої обов'язки, можуть повторно подаватися, якщо будуть підтримані колективом, призначені повторно на посаду, на якій працюють?</p>
<p>&nbsp;</p>
<p>16:58:42</p>
<p>ЄМЕЦЬ Л.О.</p>
<p>Відповідаю на ваше запитання. Згідно тексту законопроекту підтверджую, що&nbsp; питання звільнення суддів з адміністративних посад та з голів палат воно&nbsp; стосується виключно питання звільнення їх з посад. Це не є дисциплінарна або інша міра відповідальності. Тому у випадку, якщо згідно процедури далі збори суддів таємним голосуванням на один рік вважатимуть за доцільне обрати цю людину на посаду адміністративну, вони мають&nbsp; право це зробити.</p>
<p>&nbsp;</p>
<p>ГОЛОВУЮЧИЙ. Зрозуміла пропозиція.</p>
<p>Шановні колеги! Я прошу представника комітету сідати на своє робоче місце. І ми зараз, шановні колеги, будемо приймати рішення.</p>
<p>Я&nbsp; нагадаю народним депутатам, що повернення довіри до нашої судової системи – це є стратегічно важливим рішенням. Тому я прошу депутатів всіх фракцій підтримати цей законопроект в другому читанні і в цілому. Голосуємо проект в редакції комітету. Я прошу, щоб всі депутати зайшли до залу.</p>
<p>Прошу секретаріат оголосити, що зараз буде прийматися рішення… <i>(Шум у залі)</i> Прошу заспокоїтись, всім сісти на свої робочі місця. Будь ласка,&nbsp; сідайте. І прошу поставити цей&nbsp; важливий закон на голосування в другому читанні і в цілому №4378-1. Будь ласка,&nbsp; прошу голосувати.</p>
<p>&nbsp;</p>
<p>17:00:33</p>
<p>За-220 депутатів.</p>
<p>Рішення не прийнято.</p>
<p>По фракціях, будь ласка. <i>(Шум у залі)</i> по фракціях. Партія регіонів – 1,&nbsp; "Батьківщина" – 80, "УДАР" – 30, "Економічний розвиток" – 19, "Суверенна європейська Україна" – 26, "Свобода" – 32, Компартія –0, позафракційні – 32.</p>
<p>Шановні колеги, ми можемо в принципі з вами прийняти цей закон. Я прошу колег ще раз зайти до залу, в першу чергу. Прошу секретаріат оголосити об'яву, що терміново всіх народних депутатів ми просимо зібратися в сесійній залі. Прошу.</p>
<p>&nbsp;</p>
<p>ГОЛОС ІЗ ЗАЛУ.&nbsp; Наголосіть, який це закон, щоб вся країна знала.</p>
<p>&nbsp;</p>
<p>ГОЛОВУЮЧИЙ. Ще раз. Ідеться про Закон "Про відновлення довіри до судової системи України". Шановні колеги, це стратегічно важливе для нас питання. Тому я прошу&nbsp; всіх народних депутатів підтримати пропозицію щодо повернення до голосування за цей закон.</p>
<p>Прошу, шановні колеги, підтримати цю пропозицію і повернутися до прийняття рішення з цього питання. Прошу всіх голосувати. Колеги, прошу голосувати всіх.</p>
<p>&nbsp;</p>
<p>17:01:57</p>
<p>За-224</p>
<p>По фракціям, будь ласка.</p>
<p>З процедури, будь ласка.</p>
<p>По фракціям, хвильку.</p>
<p>Партія регіонів – 1, 81 – "Батьківщина", 32 – "УДАР", "Економічний розвиток" – 21, 26 – "Суверенна Україна",&nbsp; 32 – "Свобода", Компартія – 0, позафракційні – 31.</p>
<p>Шановні колеги,&nbsp; у мене відчуття, що ми все-таки зможемо прийняти рішення. Давайте на свої місця.</p>
<p>Не сработали картки. Дві картки не сработало.</p>
<p>Колеги, мені не коректно так протискувати закон. Але, я прошу мобілізуватися всім фракціям, і всім депутатським групам, і позафракційним колегам все ж таки, щоби ми могли прийняти це рішення.</p>
<p>Прошу, шановні народні депутати, сісти на свої робочі місця і проголосувати це питання. Повернутися до прийняття рішення. Прошу, колеги, прошу голосувати.</p>
<p>Всі сіли?</p>
<p>Голосуємо за повернення до розгляду цього питання.</p>
<p>Прошу голосувати.</p>
<p>&nbsp;</p>
<p>17:03:20</p>
<p>За-234</p>
<p>Можемо, коли хочемо. Розумієте, шановні колеги, мене?</p>
<p>Шановні колеги, можу ставити в другому читанні в цілому? Можу ставити.</p>
<p>Шановні колеги, прошу підтримати цей законопроект у другому читанні і в цілому. Прошу голосувати.</p>
<p>&nbsp;</p>
<p>17:03:52</p>
<p>За-234</p>
<p>Рішення прийнято.</p>
<p>Шановні колеги, по фракціях, будь ласка. Партія регіонів – 1, "Батьківщина" – 82, "УДАР" – 32, 23 – "Економічний розвиток", "Суверенна європейська Україна" – 27, 32 – "Свобода", Компартія – 0, позафракційні – 37.</p>
<p>Шановні колеги, прошу заспокоїтися. І я хочу вас попросити все ж таки, щоб ми на завтра не відкладали, ще раз повернутися до питання Тимчасової конституційної комісії. Колеги, це треба проголосувати, це питання всіх фракцій.</p>
<p>Прошу повернутися до питання проекту Постанови про внесення змін до утворення… Постанови про утворення тимчасової &nbsp;комісії з підготовки законопроекту про внесення змін до Конституції (4627). Прошу шановних колег проголосувати повернення до цього питання. Прошу голосувати.</p>
<p>&nbsp;</p>
<p>17:04:59</p>
<p>За-232</p>
<p>Рішення прийнято. Ми повернулися до цього питання.</p>
<p>Шановні колеги, поки пішло, давайте&nbsp; не гальмувати. Прошу підтримати за основу і в цілому рішення щодо продовження термінів роботи конституційної комісії. Прошу підтримати за основу і в цілому проект постанови 4627. Михайло …….., проголосуйте, будь ласка.</p>
<p>&nbsp;</p>
<p>17:05:36</p>
<p>За-234</p>
<p>Рішення прийнято.</p>
<p>Голова комісії Руслан Князевич всім щиро дякує за підтримку.</p>
<p>Шановні колеги, можемо працювати за порядком денним? Можемо. Настрій у всіх бойовий.</p>
<p>Шановні колеги, проект… у нас два важливих питання і проект змін до… Зараз за скороченою процедурою, ми встигнемо все прийняти. 4525 – проект Закону про внесення змін до Кримінально-виконавчого кодексу (щодо адаптації правового статусу засудженого до європейських стандартів.</p>
<p>Шановні колеги,&nbsp; прошу за скорочену процедуру проголосувати. Підтримайте, будь ласка,&nbsp; щоб ми встигли сьогодні&nbsp; всі питання розглянути.</p>
<p>Прошу голосувати. Добре пішло. Давайте,&nbsp; за скорочену&nbsp; процедуру.</p>
<p>&nbsp;</p>
<p>17:06:26</p>
<p>За-202</p>
<p>Рішення прийнято.</p>
<p>Будь ласка, Андрій Анатолійович.</p>
<p>&nbsp;</p>
<p>17:06:39</p>
<p>КОЖЕМ’ЯКІН А.А.</p>
<p>Шановний головуючий, шановні колеги! Відбування покарання, призначеного вироком&nbsp; суду, – це&nbsp; комплекс обмежень, у тому числі конституційних прав і свобод засудженої особи.&nbsp; Створення належних умов для засуджених, які відбувають покарання – це&nbsp; наш з вами прямий обов'язок.&nbsp; Всі цивілізовані країни давно зрозуміли: виховати зі злочинця звіра&nbsp; в колонії – це для&nbsp; суспільства на багато дорожче і небезпечніше ніж в нормальних умовах допомогти йому перевиховатися і повернутися до&nbsp; громадян.&nbsp;</p>
<p>Рішення Європейського суду з прав людини, а також численні скарги&nbsp; засуджених осіб вказують на неналежний рівень&nbsp; забезпечення державою умов відбування покарань. Даний проект спрямований на усунення недоліків Кримінально-виконавчого&nbsp; кодексу України&nbsp; в частині дотримання&nbsp;&nbsp; конституційних вимог та&nbsp; європейських стандартів&nbsp; щодо&nbsp; режиму відбування покарання засуджених.</p>
<p>Законопроект передбачає&nbsp; внесення&nbsp; змін до Кримінально-виконавчого кодексу України, зокрема, врегулювання таких питань: права&nbsp;&nbsp; засуджених&nbsp;&nbsp; на працю, відпочинок, пенсійне забезпечення, гуманне ставлення, правила утримання осіб&nbsp; хворих на туберкульоз, порядок відвідування установ виконання покарань контролюючими органами, порядок і умови&nbsp; відбування покарання у&nbsp; виді обмеження волі, тобто мати при собі мобільні телефони, медичне&nbsp; обслуговування засуджених&nbsp; до обмеження волі, зміна&nbsp; умов тримання&nbsp; засуджених&nbsp; до позбавлення волі, режим&nbsp; у колоніях&nbsp; та його основні вимоги, короткочасні виїзди за межі колонії для одержання медичної допомоги, відповідність примусового годування вимогам Європейського суду&nbsp; з прав людини.&nbsp;&nbsp;</p>
<p>Шановні колеги,&nbsp; цей законопроект&nbsp; виник не просто так, цей законопроект&nbsp; виник, тому що дуже&nbsp; багато, ви знаєте,&nbsp; з'явилося за останні 3-4 роки&nbsp; політв'язнів.&nbsp; Цей законопроект&nbsp;&nbsp; виник на допомогу&nbsp; таких політв'язнів як Юлія Тимошенко, Юрій Луценко, Анатолій Макаренко, Валерій Іващенко і інші, які на собі &nbsp;випробували все це, про що сьогодні говориться в цьому законопроекті. Зміни до Кримінально-виконавчого кодексу України необхідні.</p>
<p>Я прошу підтримати комітет одноголосно…</p>
<p>&nbsp;</p>
<p>ГОЛОВУЮЧИЙ. Завершуйте. За основу пропозиція?</p>
<p>&nbsp;</p>
<p>КОЖЕМ’ЯКІН А.А. ....одноголосно прийняв рішення підтримати даний законопроект і зробити так, щоб сьогодні засуджені в Україні українці сиділи, перевиховувалися, як кажуть, готувалися до входження до суспільства українського через випробування, але й випробування, які створені за європейськими стандартами. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, нагадаю, це питання адаптації правового статусу засудженого до європейських стандартів. Це важливе питання, коли ми ідемо шляхом цивілізації, шляхом європейської інтеграції.</p>
<p>Прошу записатися за скороченою процедурою, два – "за", два – "проти" на виступи. Будь ласка, прошу включити систему "Рада". Будь ласка, народний депутат Мирний. Включіть мікрофон.</p>
<p>&nbsp;</p>
<p>17:09:42</p>
<p>МИРНИЙ О.Б.</p>
<p>Прошу передати слово народному депутату Андрію Міщенку.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Андрія Міщенка.</p>
<p>&nbsp;</p>
<p>17:09:49</p>
<p>МІЩЕНКО А.М.</p>
<p>Андрій Міщенко, Всеукраїнське об'єднання "Свобода".</p>
<p>Україна, підписуючи політичну частину Асоціації з Європейським Союзом, взяла на себе відповідальність приведення держави до європейських стандартів, у тому числі і в пенітенціарній сфері.</p>
<p>Запропонований законопроект передбачає врегулювання таких питань: права засуджених на працю, відпочинок, пенсійне забезпечення, гуманне ставлення, зокрема забороняється безпідставне примусове переривання сну засуджених у нічний час.</p>
<p>Друге. Правила утримання осіб хворих на туберкульоз.</p>
<p>Третє. Порядок відвідування установ виконання покарань контролюючими органами.</p>
<p>Четверте. Порядок і умови виконання покарання у виді арешту.</p>
<p>П'яте. Порядок і умови відбування покарання у вигляді обмеження волі. Прав мати при собі портативні персональні комп'ютери та аксесуари до них. Користуватися засобами мобільного зв'язку.</p>
<p>Медичне обслуговування засуджених до обмеження волі.</p>
<p>Сьоме. Зміна умов утримання засуджених до позбавлення волі.</p>
<p>Восьме. Режим у колоніях та його основні вимоги.</p>
<p>Дев'яте. Короткочасні виїзди за межі колонії для отримання медичної допомоги, якщо така допомога не може біти надана на території &nbsp;відповідного місця позбавлення волі.</p>
<p>І десяте. Відповідність примусового годування вимогам Європейського суду з прав людини.</p>
<p>Відповідно з цими всіма умовами фракція Всеукраїнського об'єднання "Свобода" буде підтримувати ухвалення цього законопроекту. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, народний депутат Катеринчук.</p>
<p>&nbsp;</p>
<p>17:11:27</p>
<p>КАТЕРИНЧУК М.Д.</p>
<p>Микола Катеринчук, фракція "Батьківщина", Європейська партія України.</p>
<p>Проект Закону про внесення змін до Кримінально-виконавчого кодексу України (щодо адаптації правового статусу засудженого до європейських стандартів) абсолютно змінює систему виправних засобів щодо засуджених. Сьогодні наші засуджені не мають можливості навіть відчути себе громадянами, які позбавлені волі. Вони, по великому рахунку, позбавлені всього, що тільки у них є. І це більше нагадує нам концтабори, з яких ніхто не виходить, щоб потім не потрапити туди ще раз. Тобто друга, тертя ходка, тобто вони не знаходять потім себе саме в суспільстві. Тому, те, що сьогодні ми пропонуємо, це, мені здається, абсолютно змінює статус наших засуджених і дає можливість нам контролювати, і не тільки їх родичам, але і суспільством, як проходить їх…, як проходить те, що вони змінюються на краще.</p>
<p>Наприклад, керівник адміністрації встановленого виконання покарання несе персональну відповідальність за розміщення засуджених, що прибули до установи. При цьому забороняється розміщення таких осіб в приміщеннях разом з особами, що мають дві або більше судимостей, а також особами, які мають негативно на них вплинути за своїми психологічними якостями.</p>
<p>Фракція "Батьківщина" наполягає на тому, щоб категорично прийняти цю європейську норму, і ми закликаємо зал так само підтримати.</p>
<p>&nbsp;</p>
<p>ГОЛОВУЮЧИЙ. Шановні колеги, слово надається народному депутату Капліну.</p>
<p>&nbsp;</p>
<p>17:13:11</p>
<p>КАПЛІН С.М.</p>
<p>Каплін Сергій, фракція "УДАР Віталія Кличка", 144 виборчий округ, Полтавщина.</p>
<p>Сьогодні Верховна Рада, приймаючи цей закон, безумовно зробить справжню гуманістичну революцію. І люди, &nbsp;доля яких склалася таким чином, які помилилися у своєму житті і знаходяться за решіткою, відчують себе там&nbsp; частково людиною, а не істотою.</p>
<p>Влада тривалий час не йшла на необхідні кроки аби забезпечити такі умови для них, бо владі була зручна надзвичайно напружена ситуація в країні, щоб країна криміналізувалася, щоб в країні і далі продовжувалася нестабільність.</p>
<p>Ми, дійсно, зробимо крок назустріч європейським цінностям. Ми, дійсно, зробимо справжню гуманістичну революцію, приймаючи це рішення. І, можливо, якщо&nbsp; б такий законопроект свого часу був прийнятий парламентом до того, як за грати потрапив Янукович, то він у цій камері своїй один і другий раз дещо зрозумів, і як мінімум так не навидів… не ненавидів український народ.</p>
<p>Тому наша політична сила, безумовно, підтримує все, що спрямовано на те, щоб кожний український громадянин, незалежно від того, з якого боку він решітки живе і знаходиться, відчував себе людиною, і завжди мав право і можливість повернутися до життя, щоб ніколи його остаточно доля не була зламана і потім він не виходив звідти і не залишався з ненавистю на весь світ, не продовжував свою кримінальну ходу.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.&nbsp; Шановні колеги, останній виступаючий Сухий. І просить слово Олег Зарубінський. Я думаю, одну хвилину ми йому дамо. Будь ласка, пан Ярослав.</p>
<p>&nbsp;</p>
<p>17:15:19</p>
<p>СУХИЙ Я.М.</p>
<p>Прошу слово передати депутату Віталію Журавському.</p>
<p>&nbsp;</p>
<p>ГОЛОВУЮЧИЙ.&nbsp; Включіть мікрофон Віталія Журавського.</p>
<p>&nbsp;</p>
<p>17:15:28</p>
<p>ЖУРАВСЬКИЙ В.С.</p>
<p>Шановні колеги, відбування покарання зумовлює комплекс обмежень, у тому числі, конституційних прав і свобод засудженої особи. У зв'язку з цим є актуальним питання створення належних умов для засуджених, які відбувають покарання.</p>
<p>У зв'язку з професійною діяльністю мені довелося відвідати ряд тюрем Сполучених Штатів Америки і Європи. Я можу порівнювати, в яких умовах перебувають наші засуджені. Не приведи, Господи, нікому туди &nbsp;потрапляти. В цьому законопроекті забороняється безпідставне примусове переривання сну засуджених у нічний час, у тому числі виключно для здійснення перевірки наявності засуджених. Забороняється примусове годування. Натомість дозволяється мати при собі портативні персональні комп'ютери та аксесуари до них, користуватися засобами мобільного зв'язку. В нашому комітеті – Комітеті законодавчого забезпечення правоохоронної діяльності розглядався цей законопроект. Ми врахували абсолютно всі зауваження і правки, які надійшли від депутатів з різних фракцій. І на комітеті одностайно всі проголосували за цей законопроект. Я закликаю зал, народних обранців якраз підтримати цей законопроект і проголосувати за нього в цілому. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Олег Зарубінський, будемо приймати рішення.</p>
<p>&nbsp;</p>
<p>17:17:06</p>
<p>ЗАРУБІНСЬКИЙ О.О.</p>
<p>Шановний Голово, шановні колеги, я&nbsp; взяв слово, щоб внести одну пропозицію. От в нас зараз з'являється багато законодавчих ініціатив, які стосуються адаптації українського законодавства до законодавства Європейського Союзу. Даний законопроект є абсолютно правильний. Я&nbsp;&nbsp; думаю, що всі, хто присутній, безумовно, за нього проголосують. Бо він так і називається: адаптація статусу засуджених до європейських стандартів. В зв'язку із цим, Олександр Валентинович, в мене є пропозиція, я вам спрямовував лист. В нас&nbsp; в березні місяці виповнилося 10&nbsp; років як в Україні була затверджена Загальнодержавна програма адаптації українського законодавства до законодавства Європейського Союзу. Дуже варто було б, щоб ми на парламентських слуханнях, я не маю права це подавати***, проаналізували, що за 10 років зроблено в цьому плані і виробили б план законодавчих робіт, де ми б чітко знали, в яких сферах нам треба працювати, в тому числі і щодо стосується пенітенціарної системи.</p>
<p>В даному випадку варто за це голосувати, але приміть мою пропозицію як слушну. Дякую.</p>
<p>&nbsp;</p>
<p>ГОЛОВУЮЧИЙ. Дякую. Я прошу профільний комітет внести відповідну пропозицію щодо парламентських слухань.</p>
<p>Будь ласка, шановні колеги, просить одну хвилину з цього питання Олег Ляшко і будемо приймати рішення.</p>
<p>&nbsp;</p>
<p>17:18:24</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні колеги, я зараз хочу звернутися до жителів Луганська, які перебувають &nbsp;у приміщенні обласного управління СБУ, де є тисяча одиниць вогнепальної зброї. Хлопці, козаки, хто там є! Я прошу вас: негайно складіть.. От мені підказують, на русском, там і українську розуміють, но я могу и на русском.</p>
<p>Я обращаюсь к тем, кто сейчас находится в Управлении СБУ: сложите оружие, покиньте помещение, возвращайтесь в свои семьи, возвращайтесь к своим детям, потому что держать оружие – это преступление. Те, кто держат оружие, - это террористы. Мы не хотим крови, мы не хотим жертв, мы призываем сложить оружие, вернуться семьям. Я возлагаю всю ответственность за события, которые происходят сейчас в Луганске, на депутатов от фракции Партии регионов под руководством Ефремова. Я обращаюсь к Ефремову, который финансирует эти акции…</p>
<p>&nbsp;</p>
<p>ГОЛОВУЮЧИЙ. Олег Валерійович, я прошу…</p>
<p>Шановні колеги, я прошу, давайте підготуємося до голосування. У нас є можливість прийняти цей закон при умові, що всі ми разом за нього проголосуємо. Це питання гуманізації нашої пенітенціарної системи, це питання гуманізації взагалі життя в Україні. І будь-яка людина не застрахована від того, що вона може потрапити за грати.</p>
<p>Тому, будь ласка, я прошу всіх колег, всіх народних депутатів підтримати цей проект і проголосувати його за основу і в цілому. Немає заперечень? Немає.</p>
<p>Прошу, шановні колеги, прошу сісти на свої робочі місця, підготуватися до голосування. І включіть, будь ласка, систему "Рада". Прошу визначитися шановних колег, підтримавши закон 4525 за основу і в цілому. Прошу голосувати.</p>
<p>&nbsp;</p>
<p>17:20:52</p>
<p>За-225</p>
<p>Шановні колеги, 225. Ну, нам буде незручно просто дивитися в очі нашим громадянам.</p>
<p>Я переконаний, що всі&nbsp; хочуть, щоб ми повернулися до цього питання. Шановні колеги, я прошу мобілізуватися, щоб потім не писали заяву, що картка&nbsp; не спрацювала. Прошу зал сісти на свої робочі місця, розім'яти пальці рук, щоб не промахнулись знову, і підтримати пропозицію&nbsp; щодо повернення&nbsp; до цього питання. Прошу, шановні колеги, проголосувати повернення до&nbsp; цього питання. І нагадаю, нам потрібно 226&nbsp; голосів, менше не потрібно. Прошу. От 226-й голос прибіг!</p>
<p>&nbsp;</p>
<p>17:21:40</p>
<p>За-230</p>
<p>Рішення прийнято. Бачите, як працюємо гарно.</p>
<p>Шановні колеги, тепер прошу підтримати цей проект №4525 за основу і в цілому. Прошу голосувати шановних народних депутатів. Прошу голосувати. За гуманну Україну!</p>
<p>&nbsp;</p>
<p>17:22:07</p>
<p>За-237 голосів.</p>
<p>Рішення прийнято. Дякую всіх народних депутатів, які проголосували за&nbsp; гуманізацію нашої держави.</p>
<p>Шановні колеги, дуже важливий закон. І студенти, і викладачі сподіваються, що ми його зараз розглянемо. Я прошу Лілію Михайлівну Гриневич на трибуну. Проект Закону про вищу освіту. Поки Лілія Михайлівна іде, підтримати за скороченою процедурою, щоб ми встигли його прийняти. Прошу голосувати за скорочену процедуру.</p>
<p>&nbsp;</p>
<p>17:22:49</p>
<p>За-206</p>
<p>Рішення прийнято.</p>
<p>Я прошу Лілію Михайлівну, у нас три проекти закону, можемо ми їх якось об'єднати, щоб ми прийняли одне рішення і&nbsp; не провалили це дуже важливе питання для наших громадян, для майбутнього нашої країни. Будь ласка,&nbsp; Лілія Михайлівна.</p>
<p>&nbsp;</p>
<p>17:23:07</p>
<p>ГРИНЕВИЧ Л.М.</p>
<p>Дякую. Шановний Олександре Валентиновичу! Шановні народні депутати! Шановні наші виборці, всі, хто дивиться зараз засідання парламенту, тому що це, насправді, історичний момент, бо Закон про вищу освіту намагалися в&nbsp; парламенті прийняти вже багато разів.</p>
<p>Насправді цей законопроект представляє &nbsp;системну реформу вищої освіти. І сьогодні ми маємо унікальний історичний шанс, коли є згода в парламенті, і ця згода завойована ціною життя українців, щоб дати новий імпульс для розвитку вищої освіти.</p>
<p>Я доповідаю, що рішенням Комітету з питань освіти та науки за узгодженням авторів трьох альтернативних законопроектів прийнято таке рішення взяти і запропонувати парламенту проголосувати в першому читанні за основу законопроект 1187-2. Цей законопроект пройшов величезне громадське обговорення і узгодження. До нього надіслано було понад п'ять тисяч пропозицій. Розроблявся він за головування академіка Михайла Згуровського. Натомість, 1187 та 1187-1 автори цих законопроектів готові підтримати законопроект 1187-2.</p>
<p>Тому дозвольте мені доповісти законопроект 1187-2.</p>
<p>&nbsp;</p>
<p>ГОЛОВУЮЧИЙ. Нема заперечень. Вашого часу практично завершилось. Я прошу продовжити час.</p>
<p>&nbsp;</p>
<p>ГРИНЕВИЧ Л.М. Так продовжить.</p>
<p>Цей законопроект, шановні колеги, спрямований в першу чергу&nbsp; на підготовку якісного людського капіталу, який забезпечить інноваційний розвиток економіки і суспільства&nbsp; в Україні. Бо сьогодні система вищої освіти надзвичайно з монополізованим управлінням, з низькою якістю результатів, і відірвана від потреб ринку праці та суспільства в цілому. Механізм реалізації її мети полягає в першу чергу&nbsp; у взаємодії між освітою, наукою, бізнесом, і суспільством. Тому в цьому законопроекті наскрізними нитками є якраз ці механізми взаємодії.</p>
<p>Перша позиція - децентралізація системи управління освітою для забезпечення реальної автономії вищих навчальних закладів. Ми демонополізуємо те, що відбулося з функціями Міністерства освіти. І регуляторні функції, в яких зараз оселилося найбільше корупції, віддаємо незалежним громадсько-державних органам, які зроблені і виписані в законі за зразком подібних інституцій, що працюють в багатьох країнах світу, де опікуються освітою.</p>
<p>Збільшення автономії означає збільшення відповідальності за результат. Тому другий важливий компонент – це створення системи забезпечення якості вищої освіти. Тому що споживач повинен чітко знати, які результати дають вищі навчальні заклади. Запровадити таку зовнішню оцінку нас також спонукає те, щоб ми внормували мережу вищих навчальних закладів до потреб суспільства і країни. Для цього треба забезпечити прозору конкуренцію між ними та чітку доступну інформацію про їхню роботу.</p>
<p>Важлива позиція законопроекту – забезпечення рівного доступу до вищої освіти для наших громадян. Тому законопроект внормовує зовнішнє незалежне оцінювання як основний критерій при вступі до вищих навчальних закладів. Законопроект передбачає розвиток студентського самоврядування, а також дає певні позиції захисту, соціального захисту студентів.</p>
<p>Надзвичайно важливим в законопроекті є забезпечення академічної свободи для викладачів, а також можливість дати їм додатковий простір для наукової роботи.</p>
<p>Шановні колеги, та централізація управління і відсутність автономії позначилася на відсутності академічної свободи&nbsp; у викладачів. Зараз ми повинні повернути&nbsp; університетам функцію творення новітньої суспільної&nbsp; і наукової думки. Тому надзвичайно важливим є повернення науки у вищі навчальні заклади.&nbsp;</p>
<p>У цьому законопроекті дозволяється університетам&nbsp; працювати з нематеріальними&nbsp; активами&nbsp; у формі інтелектуальної власності, створити мережу регіональних дослідницьких університетів, запровадити спільну підготовку докторів філософії за участю&nbsp; університетів Національної&nbsp; і галузевої академії наук. Наскрізною&nbsp; ниткою&nbsp; законопроекту є зростання ролі роботодавців&nbsp; і бізнесу у&nbsp; формуванні завдань для вищої освіти, а також у підтримці вищої освіти.&nbsp; Це стосується розробки стандартів вищої освіти, формування&nbsp; критеріїв професійної компетентності випускників та також нових механізмів, які б дозволяли залучати&nbsp; кошти бізнесу для розвитку вищої освіти.</p>
<p>&nbsp;</p>
<p>ГОЛОВУЮЧИЙ. Лілія Михайлівна, я вибачаюся,&nbsp;&nbsp; у нас є така можливість, що ми вислухаємо уважно вашу доповідь і не буде&nbsp; кому&nbsp; за неї проголосувати. Тому, я прошу, щоб ми скоротили ваш&nbsp; виступ.</p>
<p>&nbsp;</p>
<p>ГРИНЕВИЧ Л.М. На завершення.&nbsp; Шановні колеги,&nbsp; це великий галузевий&nbsp; законопроект, і&nbsp; ми свідомі того, що він потребує поправок і удосконалення. І ми з вами разом це зробимо між першим і другим читанням.&nbsp; А зараз вас усіх закликаю проголосувати і підтримати законопроект&nbsp; у першому читанні. Дякую&nbsp; за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги,&nbsp; можемо зразу ставити на голосування? &nbsp;Нагадаю, що цей закон голосується за основу, тобто у першому читанні. До другого&nbsp; ми&nbsp; зможемо з вами внести необхідні правки і прийняти необхідні рішення.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Я&nbsp; назву обов'язково. Авторство Балоги&nbsp; Віктора Івановича, він на мене уважно дивиться&nbsp; і повністю підтримує&nbsp; цю пропозицію і просить всіх народних депутатів проголосувати&nbsp; за цей закон. Так,&nbsp;&nbsp; Віктор Іванович?&nbsp; Шановні колеги,&nbsp; всі сіли на свої робочі місця? &nbsp;Сіли. Будь ласка, звертаю увагу, що йдеться про проект, який спільно автори просять прийняти за основу, це проект 1187-2. Саме за цей проект я прошу весь проголосувати дружно і результативно. Прошу включити систему "Рада". прошу голосувати за основу законопроект про вищу освіту (№1187-2). Будь ласка.</p>
<p>&nbsp;</p>
<p>17:31:36</p>
<p>За-230</p>
<p>Дякую. <i>(Оплески)</i></p>
<p>Шановні колеги, скорочену процедуру, Лілія Михайлівна, можемо проголосувати? Можемо проголосувати. Справиться комітет зі скороченою процедурою? Так.</p>
<p>Прошу, шановні колеги… Лілія Михайлівна, скорочену процедуру ставити на голосування? <i>(Шум у залі)</i></p>
<p>&nbsp;Тобто я так розумію, що комітет не впевнений, що вони встигнуть підготуватись за скорочено процедурою? Будь ласка, голова комітету, Лілія Михайлівна, скажіть, будь ласка, скорочена процедура тут підійде чи ні? мікрофон… А? Два тижні вистачить вам чи ні? <i>(Шум у залі)</i></p>
<p>&nbsp;</p>
<p>17:31:58</p>
<p>ГРИНЕВИЧ Л.М.</p>
<p>Шановні колеги…</p>
<p>&nbsp;</p>
<p>ГОЛОВУЮЧИЙ. Шановні колеги, є прохання, щоб все ж таки за повною процедурою, враховуючи важливість цього закону. Так чи ні? За повною процедурою працюємо? Тобто не буде скороченої процедури? Все, добре. Давайте за повною процедурою, шановні колеги. Ми довше будемо обговорювати це питання. Головне, що ми прийняли за основу цей проект, важливий проект. І ми переконані, що комітет зможе фахово його підготувати, щоб ми його проголосували в цілому.</p>
<p>Шановні колеги&nbsp; давайте, два закони у нас залишилось, важливих закони, які підтримують обороноздатність нашої країни. Дуже прошу, шановні колеги, за скороченою процедурою їх розглянути.</p>
<p>4491, прошу, за скороченою процедурою, проголосувати. Прошу голосувати.</p>
<p>&nbsp;</p>
<p>17:33:23</p>
<p>За-200</p>
<p>Рішення прийнято. Процедурне рішення, нагадаю.</p>
<p>Будь ласка, народний депутат Панькевич Олег Ігоревич доповідає Закон номер 4491 про внесення змін до деяких законодавчих актів України&nbsp; щодо посилення матеріально-фінансового забезпечення обороноздатності держави. Будь ласка.</p>
<p>&nbsp;</p>
<p>17:33:41</p>
<p>ПАНЬКЕВИЧ О.І.</p>
<p>Шановні колеги,&nbsp; на початку розгляду цього законопроекту слід подякувати усім громадянам України, фізичним, юридичним особам, які у такий непростий для нашої держави та для українського війська час допомагали українській армії.</p>
<p>Ця допомога була дуже різною, вона була, звичайно, що фінансовою, вона була продуктами від громадян. А ті, хто був на прикордонних блокпостах, ті бачили, що сьогодні немає потреби у харчуванні. Але також ця допомога була у великій мірі і моральною допомогою, оскільки, справді, зараз відбувається те, чого давно не було – єднання українського війська і українського народу.</p>
<p>Але склалося так, що діюче законодавство, на жаль, не передбачає отримання такої допомоги українським військом. І тому пропонується прийняти зміни до законів, до Закону України "Про Збройні сили України", до Закону України "Про оборону" та інші, які не передбачають іншого фінансування, окрім бюджетного фінансування.</p>
<p>Вважаємо, що в умовах глибокої не лише політичної, а й економічної кризи в Україні необхідно надати українським громадянам, підприємцям, підприємствам можливість долучитися до фінансування та свого захисту від зовнішнього агресора, а нашій армії отримати додаткове матеріальне забезпечення.</p>
<p>По-друге, сьогодні Закони України про гуманітарну допомогу та благодійну діяльність і благодійні організації не відносять до гуманітарної&nbsp; чи благодійної допомоги кошти і&nbsp; майно громадян, призначені для зміцнення обороноздатності держави. Тому вважаємо за доцільне віднести добровільні пожертви нашим Збройним силам…</p>
<p>&nbsp;</p>
<p>ГОЛОВУЮЧИЙ.&nbsp; Дайте можливість завершити.</p>
<p>&nbsp;</p>
<p>ПАНЬКЕВИЧ О.І. … до сфери гуманітарної допомоги,&nbsp; &nbsp;а благодійної діяльності з тією метою, щоб усі охочі мали можливість надати таку допомогу і могли скористатися, власне, юридичними механізмами, яких сьогодні немає.</p>
<p>Отже, пропонується внести зміни до п'яти законів. Є позитивні висновки Головного науково-експертного управління. Прошу прийняти цей законопроект за основу. І відповідно за скороченою процедурою прошу, щоб була можливість доопрацювати.</p>
<p>&nbsp;</p>
<p>ГОЛОВУЮЧИЙ. Шановні колеги, я бачу пропозиції в залі, щоб голосувати без обговорення. Немає заперечень? Немає заперечень.</p>
<p>Від комітету є необхідність виступати? Олександре Івановичу, будь ласка.</p>
<p>&nbsp;</p>
<p>17:36:40</p>
<p>КУЗЬМУК О.І.</p>
<p>Низький уклін нашим пенсіонерам, українській молоді, українським дітям, які згуртувалися перед чорною загрозою, які від себе відірвали і надали Збройним Силам допомогу – 97 мільйонів гривень. <i>(Оплески)&nbsp; </i>Українська армія щодня міцніє, вона відчуває себе&nbsp; з кожним днем більш впевнено і готова до відсічі.</p>
<p>Пропоную прийняти закон за основу і в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, можемо без обговорення ставити питання на голосування? Можемо. Я прошу сісти на свої робочі місця.</p>
<p>От фракція "УДАР", депутат Каплін наполягає все ж таки на виступі. Включіть йому одну хвилину для виступу. Я розумію, я не можу відмовити народному депутату.</p>
<p>&nbsp;</p>
<p>17:37:42</p>
<p>КАПЛІН С.М.</p>
<p>Наша політична сила, безумовно, підтримує цей законопроект. Я так само хотів би висловити слова підтримки всьому українському народу, який сьогодні разом з армією.</p>
<p>І друге. Я б сьогодні хотів звернутися, але у нас є так само проблеми. Я б хотів звернутися до Генерального прокурора України з наступною інформацією. Головний воєнком Полтавської області вже звернувся до мене і до губернатора з інформацією, що міський голова Полтави Олександр Мамай, регіонал, фактично саботує мобілізаційну підготовку у місті Полтава, яка межує з Харківською областю. Яка, можна сказати, межує з кордонами з Росії. Тому&nbsp; я вимагаю негайного притягнення до кримінальної відповідальності на підставі статті про державну зраду міського голову і попереджаю, кожного такого наступного Мамая наша політична сила&nbsp; буде вимагати брати за горло і саджати в тюрму. Ми маємо бути єдині і боротися чітко за наші кордони, за єдність держави. Кожного, підкреслюю, без винятку.</p>
<p>&nbsp;</p>
<p>ГОЛОВУЮЧИЙ. Шановні колеги, можемо голосувати? Володимир Михайлович Литвин, я прошу одну хвилину дати. Колеги, єдине, щоб ми встигли проголосувати.</p>
<p>&nbsp;</p>
<p>17:38:58</p>
<p>ЛИТВИН В.М.</p>
<p>Шановний Голово, шановні колеги! Я думаю, в цьому питанні нам треба продемонструвати одностайність, але не дуже гарячкувати. Оскільки комітет пропонує, вилучити, і ми це погодили з авторами законопроекту, в тексті слова, формулювання "під час підготовки до збройного захисту", бо благодійна допомога нашим Збройним Силам має надаватися повсякчас. А якщо ми будемо мати це формулювання, ми обмежимо терміни надання допомоги. І з урахуванням зауважень, цього зауваження також технічних науково-експертного управління цей законопроект можна прийняти за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, зрозуміла пропозиція.</p>
<p>Я прошу, з урахуванням цієї поправки, прийняти законопроект 4491 за основу&nbsp; і в цілому. Прошу всіх проголосувати, щоб ми підтримали наші Збройні Сили. Прошу зал визначитися шляхом голосування, підтримавши проект 4491 за основу і в цілому. Прошу голосувати.</p>
<p>&nbsp;</p>
<p>17:40:12</p>
<p>За-225</p>
<p>Колеги, ну, я прошу от, Лілія Михайлівна, вашого голосу не вистачило українській армії, ви розумієте?</p>
<p>Я прошу, шановні колеги, ми повернемося, безумовно. Прошу, колеги, сісти на свої місця. Ми не можемо залиши це питання. Прошу повернутися до прийняття рішення. Прошу, шановні колеги, проголосувати повернення до розгляду прийняття цього рішення. Прошу голосувати. Сильніше тисніть.</p>
<p>&nbsp;</p>
<p>17:40:55</p>
<p>За-230</p>
<p>Рішення прийнято.</p>
<p>І&nbsp; зараз, шановні колеги, за українську армію, за підтримку української армії прошу проголосувати проект за основу і в цілому. Друзі, за основу і в цілому. Не розводьтесь. За основу і в цілому. Прошу голосувати.</p>
<p>&nbsp;</p>
<p>17:41:20</p>
<p>За-231</p>
<p>Дякую. Рішення прийнято.</p>
<p>Шановні колеги, по фракціях, будь ласка. Партія регіонів – 1, "Батьківщина" – 80, "УДАР" – 28, "Економічний розвиток" – 29, "Суверенна європейська Україна" – 26,&nbsp; "Свобода" – 31, Компартія – 0, позафракційні – 36.</p>
<p>Шановні колеги, давайте порадимось. У нас залишився один законопроект – проект Закону про внесення змін до Податкового кодексу (щодо посилення матеріально-фінансового забезпечення обороноздатності держави), це пов'язані закони. Є можливість його проголосувати? <i>(Шум у залі)</i> Є можливість проголосувати. Заперечує профільний комітет, я бачу Сергій Терьохін. Включить мікрофон.</p>
<p>&nbsp;</p>
<p>17:42:06</p>
<p>ТЕРЬОХІН С.А.</p>
<p>Шановні колеги, там, якщо ви бачите, є два законопроекти, один ще альтернативний. Сьогодні ми обговорили це на комітету, ці&nbsp; законопроекти. Там існує дві концепції. Перша концепція – це тоді, коли, ну, фактично безконтрольно передаються кошти і майно. Друга концепція – це те, що все іде через спецфонд бюджету, через Державне казначейство. І плюс, якщо передається майно, то тоді по спеціальній процедурі, яка встановлюється і законом, і Кабінетом Міністрів.</p>
<p>Я вам нагадую, що в нас така формувала була в кінці 90-х років, яка в першому проекті і тоді виникала ситуація, коли компанії-бізнес, в яких були якісь запаси, які їм не були потрібні і висіли просто на балансі, домовлялися з якоюсь частиною і списували це на свої витрати.</p>
<p>Тому комітет пропонує, щоб зал знову взяти "дріб один" і за скороченою процедурою з урахуванням пропозицій авторів першого законопроекту підготувати його до другого читання.</p>
<p>&nbsp;</p>
<p>ГОЛОВУЮЧИЙ. Шановні колеги, зрозуміла процедура? Можемо проголосувати пропозицію комітету 4492-1 і підготувати за скороченою процедурою до другого читання?</p>
<p>Будь ласка, Панькевича Олега Ігоровича включіть мікрофон.</p>
<p>&nbsp;</p>
<p>17:43:50</p>
<p>ПАНЬКЕВИЧ О.І.</p>
<p>Шановні колеги, ми не погоджуємося, автори законопроекту, з таким, довільним, трактуванням концепції від пана Сергія Терьохіна. І можемо погодитися на те, що спільно доопрацюємо на основі двох законів один закон. В іншому випадку будемо наполягати, щоб наш закон, який був зареєстрований перший, був поставлений на розгляд парламентом. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, є пропозиція взяти два закони за основу і на їх базі вийти на єдиний закон. Не можемо? Колеги, а коли ми за основу візьмемо все ж таки один і другий, обов'язково врахувати його пропозиції?</p>
<p>Володимир Михайлович, будь ласка, Литвин. Включіть мікрофон, внесіть пропозиції.</p>
<p>&nbsp;</p>
<p>17:44:38</p>
<p>ЛИТВИН В.М.</p>
<p>Шановний Голово, шановні колеги! Давайте будемо дотримуватися певної логіки. Наш колега Панькевич і група депутатів внесли відповідний законопроект, але оскільки це стосується Податкового кодексу, треба окремо вносити зміни до Податкового кодексу.</p>
<p>Комітет з питань національної безпеки і оборони розглянув, підтримав ці два законопроекти. Потім з'являється альтернативний законопроект. Давайте ми підтримаємо наших колег і приймемо рішення. Одначе той закон, який ми щойно прийняли, діяти без другого закону не буде. І поставимо крапку. Якщо будуть виникати якісь там суперечності, тоді будемо з'ясовувати. Зараз грошей немає благодійних. Вдумайтесь: всього менше 100 мільйонів – це десь по 2 гривні на людей внесено. Немає чого там ще контролювати.</p>
<p>Давайте ми приймемо зараз в цілому законопроект колеги Панькевича та інших народних депутатів – і на цьому поставимо поки що крапку.</p>
<p>&nbsp;</p>
<p>ГОЛОВУЮЧИЙ. Шановні колеги, у мене є пропозиція. Щоб все ж таки, я бачу, на межі у нас кількість голосів, пропозиція наступна: давайте по надходженню. Перший і другий ми голосуємо, приймаємо перший <a name=Temp></a>закон народного депутата Панкевича за основу. І за скороченою процедурою доопрацьовуємо його з урахуванням пропозицій Сергія Терьохіна. Я прошу, це єдиний&nbsp; формат, який нам дозволяє спрацювати.</p>
<p>Сергій, справа в тому, що говоримо за&nbsp; перше читання. Ми говоримо, щоб прийняти за основу. В іншому варіанті у нас зараз ні той, ні той варіант не&nbsp; пройде. Тому давайте… першим надійшов закон 4492. Я ставлю цей закон на голосування і прошу його підтримати за основу, тобто в першому читанні. Будь ласка,&nbsp; прошу голосувати.&nbsp;</p>
<p>&nbsp;</p>
<p>17:46:39</p>
<p>За-197</p>
<p>Рішення не прийнято.</p>
<p>По фракціях, будь ласка. Партія регіонів – 0, 76 – "Батьківщина", 10 – "УДАР", 20 – "Економічний розвиток", 25 – "Суверенна європейська Україна", 31 – "Свобода", 0 – комуністи, позафракційні – 35.</p>
<p>Шановні колеги, я&nbsp; прошу проголосувати і №4492 за основу. №4492-1 – за основу. Прошу, шановні колеги. Щоб ми прийняли хоч одне рішення і вже до другого читання його доопрацювали. Прошу підтримати, шановні колеги. №4492-1 прошу голосувати.&nbsp;</p>
<p>&nbsp;</p>
<p>17:47:24</p>
<p>За-193</p>
<p>Рішення не прийнято.</p>
<p>По фракціях, будь ласка. Партія регіонів – 0, "Батьківщина" – 77, "УДАР" – 24, 27 – "Економічний розвиток", "Суверенна європейська Україна" – 22, 11 – "Свобода". На цей раз вона не проголосувала. І 0 – Компартія, 32 – позафракційні.</p>
<p>Будь ласка,&nbsp; Кириленко В'ячеслава включіть мікрофон.</p>
<p>&nbsp;</p>
<p>17:47:47</p>
<p>КИРИЛЕНКО В.А.</p>
<p>В'ячеслав Кириленко.</p>
<p>Ну ми тут поки граємось у законність велику, військовослужбовці вони ж грошей ніяких не бачать. От генерал Кузьмук виступав, 97 мільйонів гривень акумульовано, людських грошей. Так от я думаю, що ті, хто цікавляться цим питанням, знають, що більшу частину цих грошей навіть зараз використати ніяк неможливо. Тому що і зараз ця процедура&nbsp; уже максимально ускладнена. І коли треба було вивозити курсантів&nbsp; &nbsp;академії, коледжу і ліцею Севастополя. То із цього фонду гроші надійти до курсантів не могли. Тому, що Міноборони має сто платіжок, які треба проплатить, але зробить нічого не може. І хай люди знають, що ці 97 мільйонів гривень вони перерахували, а використані вони бути не можуть. І довелося, до речі, курсантів тих приватним коштом додатковим відправляти і ці гроші шукати.</p>
<p>Тому пропозиція повернутися зараз до голосування за законопроект Панькевича, і ще раз проголосувати. Тому, що …</p>
<p>&nbsp;</p>
<p>ГОЛОВУЮЧИЙ. Шановні колеги, я прошу дати можливість завершити.</p>
<p>&nbsp;</p>
<p>17:49:01</p>
<p>КИРИЛЕНКО В.А.</p>
<p>Тому, що він, по-перше, зібрав зараз у залі більшу кількість голосів. А по-друге, він може стати доброю базою для того, щоб в якій потрібно внести удосконалення, зробити це, і розблокувати, нарешті, ті гроші, які люди здають на армію, а армія їх отримати не може. І ми зобов'язані зробити це сьогодні. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я прошу єдине, щоб ми тут не узагальнювали проблему. Проблема ідеться про оподаткування, а не про спрощення процедури використання.</p>
<p>Що стосується процедури використання, за інформацією, яку уже народний депутат Кириленко надавав. Я звернувся до Міністерства фінансів з дорученням спростити процедуру використання коштів. Їх можна використати, єдине, безумовно, не протягом однієї години. Але, і ця процедура буде спрощена. Тому, що казначейські рахунки вони мають своїх підходи до організації, щоб не було не за призначенням використані кошти.</p>
<p>Шановні колеги, я прошу включити мікрофон народного депутата Терьохіна, і, на превеликий жаль, я бачу, що у нас нема можливості сьогодні прийняти це рішення.</p>
<p>Будь ласка, Сергій Терьохін.</p>
<p>&nbsp;</p>
<p>17:50:08</p>
<p>ТЕРЬОХІН С.А.</p>
<p>Шановні колеги, я ще раз наголошую на тому, що це дуже добра ідея автором якої є фракція "Свобода". Єдине, що вона виконана не так, що вони хотіли в кінці історії.</p>
<p>З одного боку, вона не в ті пункти поставлена. З іншого боку, дає можливість теоретично махлювання цими благодійними коштами. Досягається дроб один та сама ідея і ті самі результати як хоче "Свобода".</p>
<p>Я звертаюся до моїх &nbsp;колег, я готовий&nbsp; зняти своє авторство "дріб 1", поставте своє авторство "дріб 1" і&nbsp; доопрацюйте&nbsp;&nbsp; його до другого читання за скороченою процедурою. У мене лаврів жодних немає.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; включіть мікрофон Оксани Продан.</p>
<p>&nbsp;</p>
<p>17:51:08</p>
<p>ПРОДАН О.П.</p>
<p>Шановний Олександре Валентиновичу, проект дуже потрібний. Але дійсно 4492 виписаний погано. Я пропоную поставити&nbsp; ще раз на голосування 4492-1 з умовою, що автором цього&nbsp; законопроекту буде рахуватися не тільки Терьохін, але і Панькевич, Сех та інші депутати фракції "Свобода". Будь ласка.</p>
<p>&nbsp;</p>
<p>ГОЛОВУЮЧИЙ. Включіть мікрофон народного депутата&nbsp; Панькевич.</p>
<p>&nbsp;</p>
<p>17:51:34</p>
<p>ПАНЬКЕВИЧ О.І.</p>
<p>Шановні колеги,&nbsp; та справа не у тому, хто буде вважатися автором і справа не в амбіціях, і ми ніколи не показували наших амбіцій, вони не були на передньому&nbsp; плані. І тому ми також готові зняти наші прізвища з авторів, але проголосуйте за&nbsp; цей законопроект. Чому? Його&nbsp; основна відмінність від альтернативного є в тому, що наш&nbsp;&nbsp; законопроект&nbsp; є стимулюючим. Він власне і стимулює наших&nbsp; підприємців для того, щоб вони допомагали війську.</p>
<p>Щодо схем, про які&nbsp; тут наголошують зараз, і тонкощів адміністрування,&nbsp; то схеми, звичайно, можна видумати завжди. Але для того ми кажемо: Кабінет Міністрів України, якому&nbsp; ми довіряємо, власне розписує, як це&nbsp; відбувається.&nbsp; І прошу, зараз&nbsp; все-таки наполягаємо, що це принципово –&nbsp; наш&nbsp;&nbsp; має стояти першим, він є суттєво іншим від&nbsp; альтернативного. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, я пропоную Верховній Раді повернутися до розгляду цього питання і тоді ми&nbsp; ще раз визначимося, за який закон&nbsp; проголосуємо. Прошу проголосувати щодо повернення до цього питання.</p>
<p>&nbsp;</p>
<p>17:52:59</p>
<p>За-213</p>
<p>Рішення не прийнято.</p>
<p>Шановні колеги, по фракціях. Будь ласка. 0 – "регіони",&nbsp; 78 –&nbsp;&nbsp; "Батьківщина",&nbsp; 24 – "УДАР", 28 – "Економічний розвиток",&nbsp; 21 – "Суверенна європейська Україна", 31 – "Свобода",&nbsp; 0 – Компартія,&nbsp; позафракційні – 31.</p>
<p>Шановні колеги,&nbsp; я вношу пропозицію повернутися до цього питання уже під час наступних наших засідань. Зараз я просто бачу, що в залі немає кількості голосів для його прийняття.</p>
<p>Я дякую за роботу народних депутатів. Ми завтра продовжимо роботу парламенту о 10-й годині. До побачення.</p>
<p>&nbsp;</p>
<p>&nbsp;</p>

