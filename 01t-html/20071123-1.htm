Стенограма пленарного засідання
23 листопада 2007
<div>
<p align=center>ЗАСІДАННЯ&nbsp; ПЕРШЕ</p>
<p align=center>Сесійний зал Верховної Ради України</p>
<p align=center>23 вересня&nbsp; 2007 року, 12:00 година</p>
<p align=center>Веде засідання БОГАТИРЬОВА Р.В.<b></b></p>
<p>&nbsp;</p>
<p>ГОЛОВУЮЧИЙ. Доброго дня, шановні народні депутати і гості Верховної Ради!</p>
<p>Прошу зайняти місця, затримуються трошки наші колеги. Прошу апарат зробити оголошення, щоб з кулуарів повернулися представники блоку&nbsp; "Нашої України - Народної самооборони”, запрошуємо їх до зали.</p>
<p>Шановні колеги! За результатами позачергових виборів до Верховної Ради України, що відбулися 30 вересня 2007 року, Центральна виборча&nbsp; комісія зареєструвала 450 народних депутатів України.</p>
<p>Склавши присягу, вступили на посаду народного депутата України і зареєстровані для участі в першому засіданні Верховної Ради України 449 народних депутатів. Таким чином Верховна Рада України шостого скликання є повноважною і може приступити до здійснення своїх конституційних повноважень.</p>
<p>Верховна Рада України п’ятого скликання припиняє свої повноваження. (О п л е с к и).</p>
<p>Відповідно до статті 82 Конституції України запрошую найстаршого за віком новообраного народного депутата України, Героя України Герасимова Івана Олександровича піднятись на трибуну і відкрити перше пленарне засідання Верховної Ради України шостого скликання.</p>
<p>Будь ласка, Іване Олександровичу. (О п л е с к и)</p>
<p>&nbsp;</p>
<p>ГЕРАСИМОВ І.О. Перше пленарне засідання Верховної Ради України, обраної 30 вересня 2007 року, оголошую відкритим.</p>
<p>(Л у н а є&nbsp;&nbsp; Г і м н&nbsp;&nbsp; У к р а ї н и)&nbsp;</p>
<p>(О п л е с к и)</p>
<p>&nbsp;</p>
<p>ГОЛОВУЮЧИЙ.&nbsp; Дякую. Прошу сідати.</p>
<p>Шановні колеги! Усіх нас потрясла трагедія, яка сталася на шахті імені Засядько<a name=Temp></a> 18 листопада цього року. Глибоко сумуємо з приводу загибелі шахтарів, висловлюємо співчуття їхнім родинам і близьким, бажаємо як найшвидше видужати постраждалим. Прошу вшанувати пам'ять загиблих шахтарів хвилиною мовчання.</p>
<p>( Х в и л и н а&nbsp; м о в ч а н н&nbsp; я)</p>
<p>Прошу сідати.</p>
<p>Шановні колеги, продовжуємо нашу роботу. За доброю традицією, що склалася у Верховній Раді, пропоную привітати сьогодні з днем народження народного депутата Шагу Євгена Петровича і&nbsp; побажаємо йому успіхів у його справах. (О п л е с к и)</p>
<p>Відповідно до статті 15 Регламенту Верховної Ради України визначено, що до сформування Тимчасової президії першої сесії засідання Верховної Ради України веде голова Підготовчої депутатської групи.</p>
<p>Відповідно до статті 18 Регламенту Верховної Ради України Тимчасова президія першої сесії складається з 5 народних депутатів. До її складу входять: голова Підготовчої депутатської групи та по одному представнику від кожної із чотирьох політичних партій або виборчих блоків, за результатами виборів народних депутатів які тримали найбільшу кількість депутатських мандатів.&nbsp; Партії і блоки визначилися щодо своїх представників у складі Тимчасової президії сесії, про що поінформували Підготовчу депутатську групу.&nbsp; На основі цих пропозицій Підготовча депутатська група вносить відповідний проект постанови щодо складу Тимчасової президії першої сесії, який є у вас на руках.</p>
<p>Слово з цього питання від Підготовчої депутатської групи&nbsp; має народний депутат України Сас Сергій Володимирович. Прошу.</p>
<p>Дякую. Поки Сергій Володимирович іде, давайте проведемо реєстрацію в залі. Прошу включити табло.</p>
<p>&nbsp;</p>
<p>12:09:29</p>
<p>Зареєстровано в залі 430 народних депутатів.</p>
<p>Прошу, Сергій Володимирович, будь ласка.</p>
<p>&nbsp;</p>
<p>12:09:56</p>
<p>САС С.В. Дякую, Раїсо Василівно. Народний&nbsp; депутат Сас, фракція&nbsp; „Блоку Юлії Тимошенко”.</p>
<p>Шановна Раїсо Василівно, шановні колеги. На пропозицію Підготовчої депутатської групи на ваш розгляд винесено проект Постанови Верховної Ради, реєстраційний номер 1001, в якому пропонується одноразове відхилення від процедури, визначеної статтею 18 Регламенту Верховної Ради України, згідно з яким&nbsp; до складу Тимчасової президії першої сесії Верховної Ради України ввійдуть представники всіх політичних партій, виборчих блоків політичних партій, які обрані до парламенту.</p>
<p>Персонально: Богатирьова Раїса Василівна - голова Підготовчої депутатської групи від Партії регіонів України; Турчинов Олександр Валентинович - від виборчого блоку політичних партій „Блок Юлії Тимошенко”. Зварич&nbsp; Роман Михайлович – від виборчого блоку політичних партій, блок „Наша Україна - Народна Самооборона”. Мартинюк Адам Іванович – від Комуністичної партії України. Шаров Ігор Федорович – від виборчого блоку політичних „Блок Володимира Литвина”.&nbsp; (О п л е с к и).</p>
<p>Дякую за увагу, прошу підтримати проект постанови.</p>
<p>&nbsp;</p>
<p>ГОЛОВУЮЧИЙ. Немає заперечень? Немає. Якщо немає, прошу поставити проект постанови на голосування.</p>
<p>Прошу народних депутатів голосувати.</p>
<p>&nbsp;</p>
<p>12:11:32</p>
<p>За-419</p>
<p>Рішення прийнято. Запрошую членів Тимчасової президії зайняти свої робочі місця і приступити до виконання своїх обов'язків.</p>
<p>Шановні колеги, продовжуємо засідання. Першим вести засідання першої сесії члени президії доручили мені. Перелік питань, які належить нам розглянути на період до формування складу комітетів Верховної Ради 6 скликання визначені статтею 16 регламенту Верховної Ради.</p>
<p>Переходимо до розгляду питань порядку денного. Слово для заяви надається Прем’єр-міністру України Віктору Федоровичу Януковичу.</p>
<p>(О п л е с к и)</p>
<p>&nbsp;</p>
<p>ЯНУКОВИЧ В.Ф.</p>
<p>Відповідно до статті 115 Конституції України та статті 12 Закону України „Про Кабінет Міністрів України” оголошую про складення повноважень Кабінетом Міністрів України. Дякую.&nbsp; (О п л е с к и)</p>
<p>&nbsp;</p>
<p>ГОЛОВУЮЧИЙ. Шановні колеги! Шановні колеги, зрозумілі емоції, добра робота уряду щодо сприяння тому, щоб наша держава була сприйнята в світі демократичною, економічно розвинутою. І хочемо подякувати уряду за плідну роботу. (О п л е с к и).</p>
<p>Шановні колеги, довожу до вашого відома, що відповідно до статті сто п’ятнадцятої Конституції України Кабінет Міністрів, який склав повноваження перед новообраною Верховною Радою України, продовжує виконувати свої повноваження до початку роботи новосформованого Кабінету Міністрів України.</p>
<p>Переходимо до наступного питання порядку денного. Для забезпечення організаційних питань, пов’язаних із голосуванням, нам необхідно обрати Лічильну комісію. Слово для пропозицій від Підготовчої депутатської групи надається народному депутату України Сасу Сергію Володимировичу. Будь ласка.</p>
<p>&nbsp;</p>
<p>12:15:26</p>
<p>САС С.В. Народний депутат Сас, фракція Блоку Юлії Тимошенко. Шановна Раїса Василівна, шановні народні депутати! Відповідно до положень статті сімнадцятої Регламенту Верховної Ради України для організації голосувань Верховної Ради України і визначення їх результатів обирається Лічильна комісія. Лічильна комісія обирається Верховною Радою України з числа народних депутатів України з урахуванням принципу пропорційного представництва депутатської фракцї.</p>
<p>На ваш розгляд пропонується узгоджений Підготовчою депутатською групою проект Постанови Верховної Ради України про Лічильну комісію Верховної Ради України шостого скликання, реєстраційний номер тисячу два, з урахуванням пропорційного представництва депутатських фракцій у складі двадцяти народних депутатів України. В тому числі: вісім народних депутатів України від депутатської фракції Партії регіонів, 7 народних депутатів&nbsp; від&nbsp; депутатської фракції „Блок Юлії Тимошенко”, 3 народних депутати&nbsp; від депутатської фракції Блок „Наша Україна – Народна Самооборона”, один народний депутат України – від депутатської фракції „Блок Володимира Литвина”.</p>
<p>Шановні колеги,&nbsp;&nbsp; персональний склад за пропозицією політпартій, які подолали трьохвідсотковий… Народний.... Один народний... Я вибачаюся. Один народний депутат України – від депутатської фракції Комуністичної партії України.</p>
<p>Персональний склад кандидатів до складу Лічильної комісії роздано вам, і є у проектах постанов, які вам роздані. Прошу підтримати.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Чи є питання до Сергія Володимировича?&nbsp;</p>
<p>Немає. З персональним складом ознайомилися народні депутати. Якщо нема заперечень, ставлю на голосування в цілому проект постанови про обрання Лічильної комісії.</p>
<p>Прошу увімкнути систему „Рада”, прошу голосувати.</p>
<p>&nbsp;</p>
<p>12:17:43</p>
<p>За-433 народних депутати.</p>
<p>Рішення прийнято.</p>
<p>Переходимо до розгляду питання про порядок висвітлення роботи першої сесії Верховної Ради України шостого скликання. Слово з цього питання від Підготовчої депутатської групи надається народному депутату України Герман Ганні Миколаївні.</p>
<p>Будь ласка, Ганна Миколаївна.</p>
<p>&nbsp;</p>
<p>12:18:24</p>
<p>ГЕРМАН Г.М.</p>
<p>Шановні колеги народні депутати України,&nbsp; дозвольте запропонувати на ваш розгляд підготовлений депутатською робочою Підготовчою групою проект Закону Верховної Ради України&nbsp; „Про&nbsp; висвітлення роботи парламенту шостого скликання”.</p>
<p>Цей законопроект, цей проект постанови загалом&nbsp;&nbsp; передбачає, якщо говорити коротко, хто, де, як і в якій спосіб буде розповідати про те, що діється у нашому парламенті. Ми врахували у цьому проекті постанови&nbsp;&nbsp; ті випадки, які мали місце у засіданні парламенту минулого скликання, коли бували випадки, коли були відключення у багатьох регіонах&nbsp; України&nbsp;&nbsp; трансляції засідання парламенту у той час, коли ми тут розглядали найбільш важливі питання життєдіяльності країни.&nbsp; У цьому проекті постанови всі ці моменти враховані. І я маю надію і маю переконання, що&nbsp; буде об’єктивне, всестороннє і правдиве висвітлення&nbsp; нашої роботи у Верховній Раді шостого скликання.</p>
<p>Прошу вас підтримати проект постанови, який вам усім&nbsp; розданий.</p>
<p>&nbsp;</p>
<p>ГОЛОВУЮЧИЙ.&nbsp; Чи є&nbsp; запитання до Ганни Миколаївни? Є. Будь ласка,&nbsp; запишіться. По одному від фракцій пропоную записатися.</p>
<p>&nbsp;</p>
<p>ІЗ ЗАЛУ.&nbsp; Ще фракцій немає.</p>
<p>&nbsp;</p>
<p>ГОЛОВУЮЧИЙ. А, так, від кожної політичної сили. Будь ласка, проводиться запис. Будь ласка,&nbsp; Зарубінський Олег.</p>
<p>&nbsp;</p>
<p>12:20:18</p>
<p>ЗАРУБІНСЬКИЙ О.О.</p>
<p>Дякую. Шановна&nbsp; пані&nbsp;&nbsp; доповідач, у третій статті параграф другий сказано про забезпечення трансляцій щотижня за участю у них&nbsp; на пропорційній основі представників депутатських фракцій.&nbsp; Шоста&nbsp; стаття теж в обсягах пропорційних їхньої чисельності. Я розумію, що&nbsp; це кліше, цей стереотип перейшов.&nbsp; Але я просив би пояснити, від чого залежить висвітлення: від кількості&nbsp; депутатів чи від змісту роботи, від ініціативи інтенсивності роботи? Це перше запитання.</p>
<p>І друге.&nbsp; Тут у&nbsp; третій статті перший параграф сказано „збалансованої інформації”. Немає такого&nbsp; юридичного терміну „збалансованої”.&nbsp; Зрозуміло, що висвітлення має&nbsp; бути об’єктивним.&nbsp; Дякую.</p>
<p>&nbsp;</p>
<p>ГЕРМАН Г.М. Дякую&nbsp; за запитання.</p>
<p>Ми свідомо внесли термін „збалансованої”, оскільки&nbsp; є деякі депутатські фракції, які за принципом пропорційного&nbsp; підходу&nbsp; не мали би таких можливостей для висвітлення своїх позицій, які повинні мати політичні сили у демократичній державі. Принцип збалансованості дає можливість вислухати позицію і думку кожної політичної сили, кожної фракції у відповідності до того, яку проблему розглядають, саме тому ми додали свідомо цей не юридичний, але чисто журналістський термін „збалансована подача інформації”.</p>
<p>Дякую за запитання.</p>
<p>&nbsp;</p>
<p>ГОЛОВУЮЧИЙ. Наступний у нас Шкіль. Будь ласка, слово Шкілю.</p>
<p>&nbsp;</p>
<p>12:22:09</p>
<p>ШКІЛЬ А.В.</p>
<p>Дякую. У мене до доповідача є таке запитання. Тут у статті 4 написано, що розпорядження Національній компанії Україні, а …., і написано, що укладання на конкурсній основі угод з недержавними телерадіоорганізаціями з висвітлення роботи Верховної Ради шостого скликання, діяльності народних депутатів. Тобто, наскільки я розумію, це&nbsp; буде укладати&nbsp; Національна радіокомпанія. А де буде&nbsp; тут&nbsp; представлена Верховна Рада? Тобто яким чином, у який спосіб буде здійснено конкурс на те, хто буде висвітлювати із недержавних засобів масової інформації? Чи це буде прерогатива тільки&nbsp;&nbsp; Національної радіокомпанії, чи&nbsp; в який спосіб до цього буде причетна Верховна Рада, якщо буде, то в який спосіб?&nbsp; Дякую.</p>
<p>&nbsp;</p>
<p>ГЕРМАН Г.М.&nbsp; Дякую за питання, шановний колего.</p>
<p>Якщо ви уважно прочитали проект постанови, то там написано, що відповідальність&nbsp; за її реалізацію повністю лежить спочатку на&nbsp; підготовчій депутатській групі, а згодом на&nbsp; Комітеті&nbsp; з питань свободи слова, який буде сформований. Отже,&nbsp; не Національна телерадіокомпанія, а Комітет зі свободи слова та інформації буде контролювати, власне, оці конкурси, які ми будемо заключати з тим, щоб не лише у державних мас-медіа, а і у комерційних було якнайширше&nbsp; і об'єктивно висвітлено нашу з вами тут роботу.</p>
<p>Дякую за запитання.</p>
<p>&nbsp;</p>
<p>ГОЛОВУЮЧИЙ. Білорус, будь ласка, Олег Григорович.</p>
<p>&nbsp;</p>
<p>12:23:55</p>
<p>БІЛОРУС О.Г.</p>
<p>Дякую. Я повинен спитати. Від нашої політичної сили виступив колега Шкіль. Ви мені в порядку премії даєте слово? Я ним скористаюсь. Мене цікавить таке питання: де гарантії того, що відповідно до цієї постанови будуть чітко виконуватись режими трансляції пленарних засідань Верховної Ради, а також те, що ви записали неюридичною мовою, а Верховна Рада не може говорить неюридичною мовою, що ви записали добре збалансованою, добре відредагованою чи добре від режисованою? Це що цензура чи спроба впливать на характер, стиль, зміст виступу народного депутата як суверенної, як недоторканої особи? Я прошу пояснити.</p>
<p>&nbsp;</p>
<p>ГЕРМАН Г.М. Дякую за запитання, шановний колего.</p>
<p>І хотіла би нагадати вам, що термін „збалансований” у журналістській практиці означає рівний доступ до засобів масової інформації будь-якому депутатові з зазначенням однаковості часу, який він використовує, місця газетної площі, радіо ефіру і так далі. З цією і лише з цією метою, а не з метою жодної цензури, ми записали цей термін, оскільки для нас дуже важливо, щоб і опозиція, і майбутня владна коаліція мали рівні можливості для донесення до суспільства своїх позицій, своїх поглядів і своїх переконань.</p>
<p>Стосовно того, чи не будуть порушені оці механізми і оця можливість об'єктивного висвітлення? На засідання підготовчої депутатської групи ми запрошували керівників і телерадіокомітету і Національної телерадіокомпанії, і всіх інших керівників відповідальних…</p>
<p>&nbsp;</p>
<p>ГОЛОВУЮЧИЙ. Прошу включити мікрофон, дати можливість закінчити.</p>
<p>&nbsp;</p>
<p>ГЕРМАН Г.М. Вони гарантували нам, що у випадку, якщо будуть укладені відповідні угоди і передбачене відповідне фінансування, а цей проект передбачає у бюджеті відповідне фінансування, зривів у висвітленні&nbsp; парламенту не буде. Дякую.</p>
<p>&nbsp;</p>
<p>ГОЛОВУЮЧИЙ. Дякую.&nbsp; Пан Алексєєв, будь ласка.</p>
<p>&nbsp;</p>
<p>12:26:42</p>
<p>АЛЕКСЄЄВ І.В.</p>
<p>Я прошу передати слово Петру Миколайовичу Симоненку.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон Симоненка Петра Миколайовича.</p>
<p>&nbsp;</p>
<p>12:26:49</p>
<p>СИМОНЕНКО П.М.</p>
<p>Симоненко, фракція комуністів.</p>
<p>Шановні колеги, я прошу підтримати такі зміни до&nbsp;цього проекту Постанови. По-перше, вилучити поняття „на пропорційній основі”. Чому? А тому, що у нас 5 політичних сил і блоків пройшли до Верховної Ради, тільки 5 представників і мають можливість реалізувати програму ту, яку обіцяли виборцям. Це по-перше.</p>
<p>По-друге, певні політичні сили, яку ну за пропорційним принципом не будуть мати можливість тиждень чи два висловлювати свою позицію на цих якраз спеціально підготовлених телевізійних чи радіопередачах, вони будуть виключені з цього процесу, хоча вони і приймають участь і мають право пояснити як і інші, тобто&nbsp; щоб не було певного, так скажемо, перехльосту.&nbsp; Це по-перше.</p>
<p>По-друге. Я хотів би, щоб у 5-му пункті у нас чітко було записано, що це телевізійна компанія „Рада”, і щоб ми зрозуміли це.</p>
<p>І остання пропозиція. На 3-ій сторінці…</p>
<p>&nbsp;</p>
<p>ГОЛОВУЮЧИЙ. Будь ласка, дайте можливість закінчити, бо ще один представник від комуністів записаний на питання. Будь ласка.</p>
<p>&nbsp;</p>
<p>12:28:01</p>
<p>СИМОНЕНКО П.М.</p>
<p>На 3-ій сторінці там, де мова йде про укладення на конкурсній основі угод з недержавними телеорганізаціями з висвітлення роботи Верховної Ради 6-го скликання стоїть кома і далі „діяльності народних депутатів України”. Я не хотів би, щоб ця постанова сьогодні просто свідчила про те, що є у нас багаті народні депутати і є бідні народні депутати, ми всі рівні з вами. Тому фразу „діяльності народних депутатів України” вилучити, виключити. Тоді буде, так скажемо, висвітлюватися діяльність Верховної Ради. А вже Верховна Рада буде на конкурсній основі укладати певні угоди.</p>
<p>Дякую.&nbsp;</p>
<p>&nbsp;</p>
<p>ГЕРМАН Г.М. Дякую вам за ваші пропозиції, і я сподіваюся, що вони знайдуть підтримку у депутатському залі.</p>
<p>&nbsp;</p>
<p>ГОЛОВУЮЧИЙ. Дякую, Ганна Миколаївна.</p>
<p>Сухий Ярослав, будь ласка.</p>
<p>&nbsp;</p>
<p>12:28:49</p>
<p>СУХИЙ Я.М.</p>
<p>Дякую. Шановна Ганна Миколаївна, я в цілому вважаю, що проект постанови 1003 написаний мовою зрозумілою і дасть нам змогу прозоро організувати висвітлення роботи сесії шостого скликання без ускладнень і без ніяких непорозумінь. Але в мене запитання, яке, я думаю, напевно, турбує і багатьох народних депутатів України, хто ще не задав його. Скажіть, будь ласка, чи вбачаєте ви схему, нормальну схему контролю за виконанням цієї постанови? Тому що в пункті сьомому написано, що зараз контроль за підготовчою депутатською групою. А чи можемо ми сьогодні сказати нашим виборцям, що контроль буде встановлений жорсткий і Верховна Рада України зможе не допускати в подальшому того, що було в п’ятому скликанні, коли без нашого відома відключали від радіотрансляції цілі регіони України? Дякую.</p>
<p>&nbsp;</p>
<p>ГЕРМАН Г.М. Я маю надію на те, що буде сформований досить сильний комітет з питань мас-медіа у Верховній Раді, який візьме під жорсткий контроль власне збалансованість і об’єктивність подачі інформації. І я маю надію, що ті керівники і телерадіокомітету, і Національної телерадіокомпанії, і Національної ради будуть нести відповідальність за ті обіцянки, які вони нам дали, коли гарантували, що не буде жодних відключень наших пленарних засідань у жодному регіонів.</p>
<p>Я хотіла б сьогодні, щоб ми ще раз разом з вами вирішили про те, що у разі, коли будуть відключати в будь-якому регіоні трансляцію пленарних засідань з того чи іншого приводу: з політичних чи, як нам пояснювали ці керівники, з чисто економічних проблем – ці люди тут перед нами усіма повинні будуть відповісти за такі чини.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую, Ганна Миколаївна. Прошу сідати.</p>
<p>Шановні колеги… Будь ласка, з мотивів голосування. Зарубінський Олег. Включіть мікрофон.</p>
<p>&nbsp;</p>
<p>12:31:10</p>
<p>ЗАРУБІНСЬКИЙ О.О.</p>
<p>Дякую, Раїса Василівна.</p>
<p>Шановні колеги, ви розумієте, що пропорційний критерій, пропорційний підхід може підходити до лічильної комісії, навіть, до керівництва комітетів, а не до висвітлення роботи Верховної Ради і фракцій?</p>
<p>&nbsp;Тому ми пропонуємо, Блок Литвина&nbsp; пропонує, ми наполягаємо, виключити о ці, здається, два моменти, всі, які є, там, де критерій висвітлення полягає не в висвітленні змісту роботи фракцій Верховної Ради, а залежить від кількості депутатів.</p>
<p>Це не тільки є недемократично, а, за великим рахунком, це є не коректно і абсурдно. Ми просимо поставити на голосування це. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, від підготовчої депутатської групи надійшла пропозиція зараз взяти за основу проект, який у вас є на руках, про висвітлення роботи Верховної Ради, за основу. Прошу голосувати.</p>
<p>&nbsp;</p>
<p>12:32:30</p>
<p>Шановні колеги,&nbsp; „за” – 427 народних депутатів.</p>
<p>Надійшли в ході запитань пропозиції від Петра Миколайовича Симоненка. Хто за ці пропозиції?</p>
<p>&nbsp;</p>
<p>ІЗ ЗАЛУ. (без мікрофону не чути)</p>
<p>&nbsp;</p>
<p>ГОЛОВУЮЧИЙ. Шановні…. Дякую, дякую. Запишіться, хто хоче взяти участь в обговоренні від… Думаю, що ми той принцип витримаємо: по одному від політичної сили, по одній хвилині. Будь ласка, запишіться з місця для обговорення.</p>
<p>Дякую. Слово надається Стецьківу.</p>
<p>&nbsp;</p>
<p>12:33:34</p>
<p>СТЕЦЬКІВ Т.С.</p>
<p>Я прошу передати слово Юрію Ключковському.</p>
<p>&nbsp;</p>
<p>ГОЛОВУЮЧИЙ. Будь ласка, Юрія Ключковського мікрофон включіть, будь ласка.</p>
<p>&nbsp;</p>
<p>12:33:45</p>
<p>КЛЮЧКОВСЬКИЙ Ю.Б.</p>
<p>Дякую. Юрій Ключковський, "Наша Україна", „Народна самооборона”.</p>
<p>Я ще раз хочу привернути увагу до того пункту, на який звернув увагу колега Зарубінський: в третій статті, де є вказівки Національній телекомпанії, міститься слово „збалансований”. Я прошу звернути увагу, що тут же ж написано, що виробництво програми покладається на Апарат Верховної&nbsp; Ради.</p>
<p>У п’ятій частині, де йде мова про апарат, слова „збалансований” немає. Таким&nbsp; чином, доручення Апарату виробляти збалансовану програму немає, а є доручення національній телекомпанії здійснювати перевірку збалансованості і незбалансовану не транслювати. Мені здається, що це або глибокий задум,&nbsp; або просто юридична помилка технічна.</p>
<p>Тому в третій частині я пропоную зняти слово „збалансований”, водночас в п’ятій частині у відповідне місце його вставити.</p>
<p>&nbsp;</p>
<p>ГОЛОВУЮЧИЙ. Дякую. Слово для запитання надається Яворівському народному депутату для виступу.</p>
<p>&nbsp;</p>
<p>12:34:48</p>
<p>ЯВОРІВСЬКИЙ В.О.</p>
<p>Володимир Яворівський, „Блок Юлії Тимошенко”.</p>
<p>Шановні колеги, ми так можемо договоритися і до того, що крім прямо пропорційного, ще може бути криво пропорційний або обернено пропорційний.</p>
<p>Я хотів би просто всім нам нагадати про те, що, люди добрі, народні депутати, на виборах 30 вересня народ визначив, якому політичному сегменту, який пройшов до парламенту, скільки виступати і кого народ більше хоче слухати. Через те ми переконані, що ідеологія, яка закладена у цей проект постанови, абсолютно вірна.</p>
<p>Я зголошуюсь з тим, що&nbsp; там потрібно, як сказав Ключковський, деякі стилістичні уточнення, але загалом я пропоную проголосувати за цю постанову. Вона, до речі, традиційна абсолютно, це не вперше, ми не відкриваємо Америку. Це було до попередніх парламентів, це треба повторити, ця практика себе&nbsp; давно уже виправдала.</p>
<p>Дуже дякую.</p>
<p>&nbsp;</p>
<p>ГОЛОВУЮЧИЙ. Дякую. Слово надається Сухому Ярославу.</p>
<p>&nbsp;</p>
<p>12:35:51</p>
<p>СУХИЙ Я.М.</p>
<p>Дякую. Я прошу слово передати народному депутату України Прутніку Едуарду Анатолійовичу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Слово надається Прутніку Едуарду. Прошу увімкнути мікрофон.</p>
<p>&nbsp;</p>
<p>12:36:03</p>
<p>ПРУТНІК Е.А.</p>
<p>Щоб зняти ці суперечки, я пропоную замінити рівним&nbsp;представництвом, і більше не сперечатися з цього приводу.</p>
<p>А з приводу того, що відключалися в регіонах, я хочу додати, що це не телекомпанії і не радіокомпанії, це практично неможливо. Я ще раз підкреслюю, що це суто технічні моменти, пов’язані з концерном „РРТ”. Тому, якщо такі випадки ще будуть, то це стосується особисто концерну „РРТ”, а не телекомпаній і не радіокомпаній. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Слово надається Александровській Аллі.</p>
<p>&nbsp;</p>
<p>12:36:46</p>
<p>АЛЕКСАНДРОВСЬКА А.О.</p>
<p>Александровская, фракция коммунистов, город Харьков.</p>
<p>Очень хорошо, что сейчас избирается или наконец-то смогут понять существует у нас свобода и демократия или не существует. Потому что предметом как раз дискуссии по сути является вот этот вопрос.</p>
<p>И из выступления вот коллеги из Блока Юлии Тимошенко становится понятно, что век нам свободы слова не видно, не видать. Дело в том, что мы все… (О п л е с к и). Мы все имеем право донести до избирателя нашу точку зрения. И если у нас не будет свободной дискуссии, если у нас не будет права свободно изложить свою точку зрения, в равной степени одинаковых возможностей не будет, это значит у нас никогда не будет ни демократии, ни свободы слова.</p>
<p>И, к сожалению, Блок Юлии Тимошенко демонстрируют, что они этого не понимают. Спасибо. Я надеюсь, что вы поддержите предложение Петра Николаевича Симоненко.</p>
<p>&nbsp;</p>
<p>ГОЛОВУЮЧИЙ.&nbsp; Дякую.&nbsp; Слово надається Зарубінському.</p>
<p>&nbsp;</p>
<p>12:37:51</p>
<p>ЗАРУБІНСЬКИЙ О.О.</p>
<p>Дякую. Шановна президія, шановні колеги. Є нормальний шлях для того, щоб вирішити ситуацію, дійсно, із свободою слова принаймні зараз.</p>
<p>І, знаєте, говорити про те, що виборці сказали, кому скільки говорити, чи три, чи п’ять хвилин, чи три, чи п’ять разів – це зовсім не демократія.</p>
<p>Тому є конструктивна пропозиція від Блоку Литвина. Замінити позиції, положення, фрази „на пропорційній основі” на таку фразу: „на рівній, точніше, на основі рівних можливостей”. Тоді ми будемо говорити про те, що демократія перемогла. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Дякую за обговорення.</p>
<p>Шановні колеги! Ми прийняли обговорюваний проект за основу, зараз надійшли пропозиції в ході обговорення, які прошу проголосувати.</p>
<p>Пропозиція ставиться на голосування Петра Миколайовича Симоненко, я так зрозуміла, що Зарубінський також такі пропозиції зараз оголосив.</p>
<p>Хто… Пропозиції Петра Миколайовича Симоненко, він зараз ще раз звернув увагу на ті положення, які говорив, і Зарубінського співпадають в цій&nbsp; частині. Прошу голосувати, хто за ці пропозиції, прошу голосувати.</p>
<p>&nbsp;</p>
<p>12:39:39</p>
<p>За-237</p>
<p>Пропозиції прийняті.</p>
<p>Хто за пропозицію Ключковського, народного депутата, прошу проголосувати. Прошу голосувати.</p>
<p>&nbsp;</p>
<p>12:40:06</p>
<p>За-263</p>
<p>Пропозиція прийнята.</p>
<p>Прошу проголосувати проект постанови про висвітлення роботи Верховної Ради шостого скликання в цілому з пропозиціями, які ми проголосували. Прошу голосувати.</p>
<p>&nbsp;</p>
<p>12:40:37</p>
<p>За-420</p>
<p>Дякую. 420 народних депутатів підтримали постанову. Прийнята постанова.</p>
<p>Шановні колеги! Відповідно до нашого порядку денного зараз ми могли б заслухати позачергове послання Президента України про внутрішнє і зовнішнє становище України. Таке послання готується і на наступному тижні пленарному ми можемо його отримати.&nbsp;Прохання перенести розгляд цього питання і з цього питання вже визначитись на наступному тижні. Це ставлю на голосування відповідно до частини першої статті 16 і, якщо немає заперечень, прошу підтримати перенесення цього питання на наступний пленарний тиждень. Прошу увімкнути систему „Рада”.</p>
<p>&nbsp;</p>
<p>12:41:42</p>
<p>361 – „за”, рішення прийнято.</p>
<p>Шановні колеги, наступне питання порядку денного – доповідь Голови Верховної Ради України попереднього скликання про стан законодавчої роботи. До слова запрошую Голову Верховної Ради п’ятого скликання Олександра Олександровича Мороза. (О п л е с к и)</p>
<p>&nbsp;</p>
<p>МОРОЗ О.О.</p>
<p>Шановні народні депутати, запрошені, члени уряду, дипломати, радіослухачі і телеглядачі. Відповідно Регламенту підготовлена інформація про стан законодавчої роботи в Україні. І перед тим, я хотів би торкнутися кількох, на мій погляд, принципових для законодавчого органу речей і просив би уваги на кілька буквально хвилин.</p>
<p>Я хотів би сказати, що найперше, від імені депутатів п’ятого скликання, хотів би привітати новообраних депутатів, побажати їм плідної роботи. Переконаний, що це вам не важко зробити, бо власне кажучи, побажання самі собі роблять, тому це сприймається, я думаю.</p>
<p>Результати дострокових парламентських виборів підтверджують, що ця дорога для народу протиправна авантюра була задумана лише для задоволення інтересів кількох осіб. Зусиллями, найперше, Віктора Андрійовича Ющенка українська політика вперше в історії опинилася поза рамкою правового поля. Саме через це ніякої стабільності в житті країни поки що не настає. Навпаки, як і попереджалося, влада опиняється в стані правового хаосу.</p>
<p>Організатори авантюри, найперше, - Віктор Ющенко - переконували виборців,&nbsp; що дострокові вибори – ключ для вирішення усіх проблем в Україні. Вони обіцяли, що коаліцію сформують за дві години. Тим часом минають дні, від виборів пройшло вже майже&nbsp; два місяці.</p>
<p>Дуже скоро кожен українець ще більше відчує на собі результати неправових експериментів у владі, це вплине на своєчасність прийняття і якість бюджету, на жаль, на зростання цін&nbsp; і інфляції. Виборці переконаються в химерності всіх гучних передвиборчих обіцянок, які так щедро роздавалися.</p>
<p>Вже зараз відомі автори передвиборних гасел відмовилися від своїх обіцянок – створення професійної армії і відміни призову, починаючи з 1 січня наступного року, тобто через місяць. Счезли з&nbsp; порядку денного обіцянки погасити всі борги Ощадбанку СРСР перед виборцями за два роки. В умовах нинішньої державної кризи всі інші популістські заяви виявляться також мильними бульбашками.</p>
<p>Владі, створюваній в результаті авантюрних виборів, буде неймовірно важко забезпечити нормальний розвиток України. Прикро, що і новообраний парламент має перспективу стати не так центром державних ініціатив, як середовищем політичних конфліктів і скандалів, витрачатиме зусилля на подолання чергових інтриг.</p>
<p>Тепер, напередодні президентських виборів&nbsp; десятого року є небезпека&nbsp; або чергового розпуску Верховної Ради, або роботи її за правилами, не зовсім відповідними до Регламенту. Відповідальність за цей хаос, який неминуче приведе до&nbsp; падіння життєвого рівня наших співгромадян і ще більшої втрати міжнародного авторитету України, несуть конкретні політики. Це – справжня зрада інтересів українського народу.</p>
<p>Я переконаний, що українська держава&nbsp; зможе повернутися у русло законного&nbsp; демократичного розвитку тільки після того, як Віктор Ющенко буде відсторонений народом України від влади, а неконституційна авторитарна модель буде замінена справді парламентською республікою європейського типу і якщо буде завершена, нарешті,&nbsp; реформа системи влади.</p>
<p>Дотримуючись вимог Регламенту Верховної Ради України та поважаючи новообраних депутатів, я надаю письмову інформацію про&nbsp; стан законодавчої роботи в Україні, вона детальна, ви з нею ознайомитеся.</p>
<p>Я бажаю вам успіху у вашій роботі. Спасибі. (О п л е с к и)</p>
<p>&nbsp;</p>
<p>ГОЛОВУЮЧИЙ.&nbsp; Дякуємо, Олександре Олександровичу. Письмова доповідь є, відповідно до Регламенту з цього&nbsp; питання рішення не приймається і доповідь береться до відома. Будь ласка.</p>
<p>Шановні колеги, запрошую народних депутатів повернутися&nbsp; в зал для продовження роботи.</p>
<p>Анатолій Сергійович, не кричіть, будь ласка, я вас чую. Я вас чую.</p>
<p>Шановні колеги, відповідно до Регламенту зараз слово від Підготовчої депутатської групи прошу надати мені і для цього я прошу у вас 15 хвилин.</p>
<p>Із процедури візьмете слово, Анатолій Сергійович.</p>
<p>&nbsp;</p>
<p>БОГАТИРЬОВА Р.В. Шановні народні депутати, шановні гості та запрошені, шановні представники&nbsp; засобів масової інформації. Відповідно до статті 16 Регламенту Верховної Ради України, як голова підготовчої депутатської групи,&nbsp; від її імені, доповідаю&nbsp; народним депутатам України про проведену роботу.</p>
<p>Підготовча депутатська група відповідно до статті 13 Регламенту Верховної Ради України була сформована за участю Голови Верховної Ради України п’ятого скликання за принципом по одному представнику від 15 обраних народних депутатів України. Партію регіонів у підготовчій депутатській групі представляли 12 народних депутатів. „Блок Юлії Тимошенко” – 10, Блок „Наша Україна - Народна самооборона” – 5, Комуністичну партію України – 2 і „Блок Литвина” – 1 народний депутат. Тобто загалом до складу Підготовчої депутатської групи увійшло 30 народних депутатів України.</p>
<p>Підготовча депутатська група розпочала роботу 6 листопада і відповідно до Регламенту Верховної Ради України припинить свою діяльність зі створенням комітетів Верховної Ради України шостого&nbsp; скликання. Перші чотири засідання підготовчої депутатської групи, які відбулися 6-7, 13, 14 і 15 листопада вів Голова Верховної Ради України п’ятого скликання Олександр Мороз.</p>
<p>На п’ятому засіданні 16 листопада обрано керівництво групи. Головою Підготовчої депутатської групи обрано представника Партії регіонів Богатирьову, заступником голови – представника Блоку „Наша Україна – Народна самооборона” Романа Зварича, секретарем - представника „Блоку Литвина” Ігоря Шарова.</p>
<p>На цьому засіданні також утворено три підгрупи, координаторами яких обрано: Сергія Саса - від „Блоку Юлії Тимошенко”, Миколу Азарова - від Партії регіонів і Валентина Матвєєва - від Комуністичної партії України.</p>
<p>Підгрупи утворено за такими напрямами: з питань проведення урочистого засідання та Регламенту його проведення,&nbsp; відкриття першої сесії; формування робочих органів сесії, тимчасової президії, лічильної комісії;&nbsp; організацію роботи порядку денного; обрання керівництва Верховної Ради України та висвітлення роботи Верховної Ради України шостого&nbsp; скликання.</p>
<p>З питань формування депутатських фракцій та коаліції депутатських фракцій у Верховній Раді України шостого скликання, а також переліку предметів відання та принципів формування комітетів Верховної Ради України шостого скликання. З питань забезпечення діяльності Верховної Ради України шостого скликання та її органів, здійснення депутатських повноважень, соціально-побутового забезпечення діяльності народних депутатів України. Необхідно зазначити, що перші засідання Підготовчої групи проходили досить напружено. Але після обрання керівництва групи вона запрацювала конструктивно і злагоджено. У досить стислі терміни вдалося вирішити питання про день відкриття першої сесії Верховної Ради України шостого скликання. Після завершення роботи підгруп підготовлено рекомендації та проекти постанов з усіх питань, передбачених Регламентом Верховної Ради щодо проведення урочистого засідання та відкриття першої сесії, формування фракцій і комітетів. А саме: розроблено та схвалено загальний план сценарію проведення урочистого засідання та відкриття першої сесії Верховної Ради України шостого скликання. Уточнено порядок підписання присяги народного депутата України. Затверджено порядок проведення урочистого засідання та процедуру складання присяги народними депутатами України. Розроблено та затверджено порядок відкриття та ведення першої сесії Верховної Ради України шостого скликання до обрання тимчасової президії першої сесії парламенту. Підготовлено проект Постанови Верховної Ради про формування тимчасової президії першої сесії за принципом: один представник від політичної сили, що пройшли до парламенту.</p>
<p>Підготовча депутатська група відхилила внесений підгрупою проект Постанови Верховної Ради України про послідовність розгляду питань на першій сесії Верховної Ради України шостого скликання у період до сформування персонального складу комітетів і прийняла рішення проводити засідання у послідовності, визначеній статтею шістнадцятою регламенту. Розроблено і схвалено проект Постанови Верховної Ради України про порядок висвітлення роботи Верховної Ради України шостого скликання. Опрацьовано питання щодо формування Лічильної комісії Верховної Ради шостого скликання. Відповідні постанови ви вже прийняли з цих питань, дякую.</p>
<p>Схвалено ряд документів, підготовлених апаратом Верховної Ради України, які, відповідно до чинного законодавства, подаються до Верховної Ради України при формуванні депутатських фракцій та утворенні коаліції депутатських фракцій.</p>
<p>Вирішено питання щодо запрошення&nbsp; на урочисте засідання та розміщення в сесійній залі гостей, визначених статтею 14 Регламенту.</p>
<p>Розроблено та схвалено пропозиції щодо переліку і предметів відання комітетів. Визнано за доцільно&nbsp;&nbsp; залишити перелік комітетів без змін та уточнити предмети відання деяких з них.</p>
<p>Досягнуто згоди в питанні розміщення народних депутатів у сесійній залі за належністю до фракції.</p>
<p>&nbsp;Після серйозних і&nbsp; непростих дискусій у&nbsp; підгрупі, а потім&nbsp; на засіданні&nbsp; Підготовчої&nbsp; депутатської групи прийнято необхідні рішення та рекомендації щодо забезпечення діяльності Верховної Ради України та її органів, здійснення депутатських повноважень, а також соціально-побутове забезпечення народних депутатів, вирішення яких потребує часу і терпіння.</p>
<p>Необхідно визначити кваліфіковану роботу в Підготовчій депутатський групі Миколи Азарова, Адама Мартинюка, Сергія Саса, Валентина Матвєєва, Романа Зварича та інших її членів делегованих партіями, блоками.</p>
<p>Ці рішення&nbsp; Підготовчої депутатської групи&nbsp; приймалися переважно консенсусом, шляхом консультацій та переговорів, дискусій і взаємних поступах на основі конституційних норм та регламентних норм.</p>
<p>Напрацьований&nbsp; Підготовчою депутатською групою пакет документів вам роздано і ви самі зможете оцінити діяльність нашої групи.</p>
<p>Підготовча депутатська група висловлює подяку керівництву Верховної Ради України попереднього скликання за активну підтримку та сприяння в роботі. Апарату Верховної Ради України за організацію праці та фахові консультації.</p>
<p>Необхідно зазначити, що працівники апарату парламенту – є кваліфікованими і завжди готові надавати допомогу під час вирішення будь-яких питань.</p>
<p>Також дозвольте подякувати представникам&nbsp; засобів масової інформації, які доносили до людей новини щодо&nbsp;&nbsp; діяльності Підготовчої депутатської групи. Спасибі всім хто забезпечував діяльність Підготовчої депутатської групи.&nbsp; Дякую за увагу.&nbsp; ( О п л е с к и )</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; за Регламентом доповідь просто береться до відома. Якщо не заперечуєте візьмемо до відома цю&nbsp; доповідь Підготовчої групи і будемо вважати її схвально. Дякую.</p>
<p>Шановні колеги… Будь ласка,&nbsp; Анатолій Сергійович. Слово&nbsp;&nbsp; Анатолію Сергійовичу Матвієнко.</p>
<p>&nbsp;</p>
<p>12:56:38</p>
<p>МАТВІЄНКО А.С.</p>
<p>Раїса Василівна, дякую. Я завжди відносив вас до демократичних депутатів і дякую, що ви підтвердили черговий раз, що ви демократичний депутат.</p>
<p>Шановні колеги… Але&nbsp; я хотів&nbsp; Раїса Василівна звернутися до вас&nbsp; із зауваженням і проханням. Ви повинні як головуючий слідкувати за тим, щоб&nbsp; дискусія у Верховній Раді велася по суті, а образи на адресу будь-кого недопустимі, тим&nbsp; більше з високої трибуни Верховної Ради.</p>
<p>Я дуже щиро поважаю, я відношуся по-іншому до пана Мороза як до політика, але я&nbsp; щиро поважаю&nbsp; таку високу посаду, як Голова Верховної Ради, і представляю депутатів п’ятого скликання у тому числі, від імені яких сьогодні виступав&nbsp; з трибуни. І хочу сказати, що він&nbsp; зганьбив Верховну Раду п’ятого скликання&nbsp; і&nbsp; зганьбив високу посаду Голови Верховної Ради&nbsp; п’ятого скликання. Він&nbsp; людина, яка керується особистими образами і політичною доцільністю, у черговий раз&nbsp; демонструє і не може мати ніякої довіри&nbsp; ні&nbsp; у Верховній Раді, ні тим більше у суспільстві.&nbsp; І я хотів би просити Раїса Василівна, щоб подібного зганьблення&nbsp;&nbsp; нині…</p>
<p>&nbsp;</p>
<p>ГОЛОВУЮЧИЙ. Дякую. Це ваша особиста думка.</p>
<p>Переходимо&nbsp;&nbsp; до розгляду наступного питання порядку денного,&nbsp; про перелік, кількісний склад і предмети відання комітетів Верховної Ради України.</p>
<p>Слово надається керівнику підготовчої підгрупи&nbsp; Азарову Миколі Яновичу, до&nbsp; 10 хвилин.</p>
<p>&nbsp;</p>
<p>12:58:30</p>
<p>АЗАРОВ М.Я.</p>
<p>Шановні народні депутати,&nbsp; на ваш розгляд пропонується розроблений та узгоджений підготовчою депутатською групою&nbsp; проект Постанови Верховної Ради про перелік, кількісний склад і предмети відання комітетів&nbsp; Верховної Ради України шостого скликання.&nbsp; Підчас підготовки цього проекту підготовча депутатська група виходила, насамперед, із норми статті 89 Конституції України, що рішення з цього питання є виключним повноваженням Верховної Ради.</p>
<p>По-друге.&nbsp; Ми&nbsp; визнали оптимальним підхід до формування комітетів Верховної Ради&nbsp; України п’ятого скликання.</p>
<p>Тому у ухвалено рішення&nbsp; про&nbsp; доцільність відтворення парламентських комітетів такою ж кількістю, з тими ж назвами і у шостому скликанні. Отже, пропонується створити&nbsp; 26 комітетів Верховної Ради України, а також Спеціальну контрольну комісію Верховної Ради України з питань приватизації, утворення якої передбачено статтею 10 Закону&nbsp; України „Про приватизацію державного&nbsp; майна”.</p>
<p>Разом з тим члени підготовчої депутатської групи висловлювали зауваження і пропозиції щодо розмежування компетенції ряду комітетів. З огляду на це була розглянута та підтримана пропозиції щодо внесення змін та доповнень до предметів&nbsp; відання комітетів Верховної Ради&nbsp; України шостого скликання. Це, на думку членів підгрупи,&nbsp; дозволить максимально врахувати специфіку завдань кожного комітету, більш повно і точно відобразити напрямки сфери та межі їх діяльності, створить сприятливі умови для злагодженої роботи цих парламентських органів.</p>
<p>Зупинюся на найбільш важливих пропозиціях. Належної уваги приділено перерозподіл предметів відання комітетів Верховної Ради&nbsp; України з питань правової політики та з питань правосуддя. Доцільність віднести питання законодавчого&nbsp; забезпечення діяльності Президента України, Кабінет Міністрів України, центральних органів&nbsp; виконавчої влади до&nbsp; &nbsp;відання Комітету з питань правової політики зумовлена тим, що до предмету його відання належить попередня оцінка відповідності законопроектів Конституції України, а статус Президента України, Кабінету Міністрів України, центральних органів виконавчої влади безпосередньо визначено Конституцією України. На користь запропонованого розмежування предметів відання свідчить і тривала практика, що склалася у Верховній Раді України попередніх скликань. Зокрема, у третьому та четвертому скликаннях під час розгляду цих проектів профільним визначався саме Комітет з питань правової політики.</p>
<p>У попередніх скликаннях Верховної Ради України питання про стандарти нормотворчої діяльності, це проекти законодавчих актів про закони, про нормативно-правові акти тощо, також не були віднесені до предмету відання жодного з комітетів. Але законодавче врегулювання цих питань нині є нагальною потребою та однією із складових правової політики держави. Таким чином, ці питання прямо пов'язані з предметом відання Комітету з питань правової політики.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Пропонується також доповнити предмет відання цього комітету питанням надання правової допомоги громадянам, одночасно вилучивши з предмету відання Комітету з питань правосуддя питання діяльності адвокатури, оскільки право на одержання правової допомоги є конституційним правом громадян, передбаченим&nbsp; статтею 59 Основного закону України, і це питання потребує свого розвитку шляхом прийняття відповідного закону, а органи адвокатури є лише одним із інструментів надання правової допомоги. Відтак, питання регулювання їх діяльності є лише складовою частиною більш загального права на одержання правової допомоги.&nbsp;&nbsp;&nbsp;</p>
<p>Питання організації та діяльності виконавчої служби виключено з предмету відання Комітету з питань правової політики і віднесено до компетенції Комітету з питань правосуддя. Такий перерозподіл повноважень видається більш обгрунтованим з огляду на те, що діяльність виконавчої служби&nbsp; безпосередньо спрямована на виконання рішень судів, тобто на вирішення завдань судової влади.</p>
<p>Предмет відання Комітету з питань правосуддя зазнав і деяких інших змін, зокрема уточнено, що питання статусу суддів та забезпечення діяльності Конституційного Суду України не належать до предмету відання зазначеного комітету, оскільки питання правового статусу Конституційного Суду України віднесено до предмету відання Комітету з питань правової політики.</p>
<p>З предмету відання Комітету з питань правосуддя виключено надання згоди на притягнення до кримінальної відповідальності суддів, оскільки гарантії недоторканості судів забезпечено конституційним положенням прямої дії (частина 3 статті 126 Основного закону України).</p>
<p>Внесені зміни&nbsp; здебільшого уточнюючого характеру і до предмету відання комітетів з питань законодавчого&nbsp; забезпечення правоохоронної діяльності&nbsp; та з питань боротьби з організованою злочинністю і корупцією.&nbsp; Так, у більш коректній юридичній формі на відміну від чільного варіанту визначено повноваження Комітету з питань&nbsp; забезпечення правоохоронної діяльності щодо здійснення законопроектної роботи над питаннями дізнання та досудового слідства. Крім того, питання пожежної безпеки вилучено з предмету відання Комітету з питань законодавчого забезпечення правоохоронної діяльності, оскільки воно не є питанням правоохоронної&nbsp; діяльності, не належить до компетенції&nbsp;&nbsp; правоохоронних органів, а також дублює компетенцію Комітету з питань екологічної політики, природокористування та ліквідації наслідків Чорнобильської катастрофи.</p>
<p>Пропонується більш чітко розмежувати компетенцію комітетів у питанні боротьби з легалізацією, відмиванням незаконних доходів.</p>
<p>У зв`язку з тим, що відання Комітету з питань фінансової і банківської діяльності віднесено питання запобігання відмивання незаконних доходів, то внесене відповідне уточнення до предмету&nbsp; відання Комітету з питань боротьби з організованою злочинністю і корупцією, відповідно до якого зазначений комітет має&nbsp;&nbsp; зосередитися не загалом на запобіганні легалізації доходів, здобутих злочинним шляхом, а передусім на питаннях правозастосування, відповідальності за легалізацію відмивання доходів, одержаних злочинним шляхом.</p>
<p>Уточнено також, що до предмету відання Комітету з питань боротьби з організованою злочинністю і корупцією належать не лише питання призначення на посади, пов’язані з предметом відання, але і питання звільнення з відповідних посад. Аналогічного редагування зазнали предмети відання і у багатьох інших комітетах.</p>
<p>З огляду на існування в міжнародних відносинах практики призупинення участі певної держави у міжнародних договорах, відповідно уточнення щодо надання згоди на призупинення дії міжнародних договорів України внесено до предмету відання Комітету у закордонних справах.</p>
<p>Зважаючи на те, що питання регулювання ринку державних закупівель є передусім важливим фактором та складовою редакції економічної політики держави, зазначене питання вилучене з предмету відання Комітету з питань фінансів і банківської діяльності і передане до предмету відання Комітету з питань економічної політики.</p>
<p>Також у предметі відання Комітету з питань національної безпеки і оборони відкориговано питання законодавчого забезпечення діяльності органів Служби безпеки та Прикордонної служби.</p>
<p>Визначаючи нагальність та соціальну вагу проблеми безпритульних дітей, окремо визначено, що до предмету відання Комітету з питань сім’ї, молодіжної політики, спорту та туризму належать питання державної політики захисту безпритульних дітей.</p>
<p>Компетенція Комітету з питань Регламенту, депутатської етики та забезпечення діяльності Верховної Ради України доповнено питанням визначення правового статусу такої важливої складової роботи законодавчого органу, як діяльність парламентської опозиції.</p>
<p>Крім того, у проекті Постанови Верховної Ради України на виконання вимог статей п’ятої і 34-ї Закону України „Про комітети Верховної Ради України” відображено питання кількісного складу комітетів та принципи визначення пропорційного розподілу кожної категорії керівних посад у парламентських комітетах.</p>
<p>Проект Постанови вам розданий. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую, Микола Янович. Шановні колеги, прошу записатися на запитання, по одному, той принцип, який ми&nbsp; зранку з вами ухвалили. Слово для запитання надається Сухому Ярославу.</p>
<p>&nbsp;</p>
<p>13:08:52</p>
<p>СУХИЙ Я.М.</p>
<p>Уважаемый Николай Янович, все политические силы, которые принимали участие в выборах, во главу угла ставили вопросы социальной политики: охрана здоровья, наука, образование, социальная политика, труд. Как вы относитесь к тому, чтобы изменить нумерацию в перечне? Почему это эти комитеты все, начиная от Чернобыля, заканчивая делами пенсионеров в самом конце?</p>
<p>&nbsp;Вот понимаете, вот такая нумерация говорит и об отношении Верховного Совета к рассматриваемым вопросам в сессионном зале, к вопросам социальной политики и социальной защиты наших избирателей. Спасибо.</p>
<p>&nbsp;</p>
<p>АЗАРОВ М.Я.&nbsp; Дякую. Позитивно відношусь і згоден з вашою пропозицією.</p>
<p>&nbsp;</p>
<p>ГОЛОВУЮЧИЙ. Дякую. Слово для запитання В’язівському народному депутату надається.</p>
<p>&nbsp;</p>
<p>13:09:41</p>
<p>В’ЯЗІВСЬКИЙ В.М.</p>
<p>Прошу передати слово члену фракції "Наша Україна - Народна самооборона” Станіславу Аржевітіну.</p>
<p>&nbsp;</p>
<p>ГОЛОВУЮЧИЙ. Будь ласка, мікрофон Аржевітіна.</p>
<p>&nbsp;</p>
<p>13:09:53</p>
<p>АРЖЕВІТІН С.М. Станіслав Аржевітін, "Наша Україна".</p>
<p>Микола Янович, скажіть, будь ласка, чи не склалося у вас враження, що банківський комітет перенавантажений податками і питаннями навколо тарифів і податків? Чи не логічно було цей блок питань перенести до бюджетного комітету?</p>
<p>&nbsp;</p>
<p>АЗАРОВ М.Я. Це те питання, на якому я наполягав декілька років. Я абсолютно згоден з цим, що питання податкової політики та митної політики должно розглядатися в комітеті з питань бюджету.</p>
<p>Підтримуйте це.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Слово для запитання надається Томенко Миколі.</p>
<p>&nbsp;</p>
<p>13:10:37</p>
<p>ТОМЕНКО М.В.</p>
<p>Прошу передати слово моєму колезі Олегу Білорусу.</p>
<p>&nbsp;</p>
<p>ГОЛОВУЮЧИЙ. Підключіть, будь ласка, мікрофон Олега Білоруса.</p>
<p>&nbsp;</p>
<p>13:10:52</p>
<p>БІЛОРУС О.Г.</p>
<p>Дякую. Шановний Микола Янович! Я вражений проектом постанови, який ви пропонуєте по розподілу діяльності і функції комітетів.</p>
<p>Наприклад, від ООН до ОБСЄ, ПАРЕ і все ви записали Комітет з прав людини і національних меншин, а Комітет у закордонних справах неграмотно написали: Комітет у закордонних справах (дві крапки): зовнішніх зносин, в тому числі, участі України у міжнародних організаціях, де, як традиційно ми писали, за цим комітетом закріплені сектори ООН, ПАРЕ, ОБСЄ, ПАЧЕС, ГУАМ і інші. Це головній&nbsp; синтетичний комітет. Треба було проконсультуватися у комітетах, а не писати чорті що, що попало, що взбреде у голову.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Роблю зауваження за непарламентський вислів, пан Білорус.</p>
<p>Будь ласка, Микола Янович.</p>
<p>&nbsp;</p>
<p>АЗАРОВ М.Я.&nbsp; Комітет по закордонним справам – загальний комітет Верховної&nbsp; Ради, який по своєму статусу розглядає питання, про які ви кажете. Тому я не бачу ніяких проблем.</p>
<p>&nbsp;</p>
<p>ГОЛОВУЮЧИЙ. Дякую, Микола Янович.</p>
<p>Слово&nbsp; має депутат Бевз для запитання.</p>
<p>Прошу увімкнути мікрофон депутата Бевз. Є? Немає депутата? Є? Будь ласка.</p>
<p>&nbsp;</p>
<p>13:12:27</p>
<p>БЕВЗ В.А.</p>
<p>Шановний Микола Янович, є одне запитання у мене, воно&nbsp; стосується Комітету по боротьбі з організованою злочинністю і корупцією. Чи не здається вам, не зовсім коректно нам записувати взагалі як функція боротьба із корупцією, боротьба із організованою злочинністю Комітету Верховної&nbsp;&nbsp; Ради. Чи не є&nbsp; це прерогативою спеціально визначених органів та підрозділів. Це перше.</p>
<p>І друге: що мається на увазі „пункт призначення та звільнення з посад,&nbsp; пов’язаних з предметом відання”: тільки підрозділи по боротьбі з організованою злочинністю чи взагалі?&nbsp;Дякую.</p>
<p>&nbsp;</p>
<p>АЗАРОВ М.Я. Перш за все назва комітету: законодавчого забезпечення боротьби з корупцією та організованою злочинністю. Законодавчого забезпечення, звертаю вашу увагу.</p>
<p>Кадрове питання є у відповідному законі. Закон відповідний вимагає згоди комітету Верховної Ради на призначення. Ми добавляємо „звільнення” і все.</p>
<p>&nbsp;</p>
<p>ГОЛОВУЮЧИЙ.&nbsp; Дякуємо, Миколо Яновичу.</p>
<p>Скажіть, будь ласка, чи є... Питання закінчилися.</p>
<p>Шановні, ми домовилися по одному від фракції. Скажіть, будь ласка, є потреба обговорювати? Є. Запишіться для обговорення. По одному представнику від політичної сили. Будь ласка, іде запис.</p>
<p>Слово надається Литвину Володимиру Михайловичу. Володимире Михайловичу, будь ласка. Володимир Михайлович передає слово Зарубінському. Так я зрозуміла?&nbsp; Будь ласка, Зарубінський.&nbsp;</p>
<p>&nbsp;</p>
<p>13:15:14</p>
<p>ЗАРУБІНСЬКИЙ О.О.</p>
<p>Дякую. Шановна президія, шановні колеги. На наш погляд, запропонована постанова, точніше, проект постанови очевидно підлягає ще деяким корективам.</p>
<p>Пов’язані вони перш за все з тим, що ряд повноважень комітетів, які запропоновані для узгодження і для схвалення, перетинаються. Фактично є дублювання. Зокрема таке дублювання є в комітетах, які пов’язані з економічною, фінансовою діяльністю. Це перше.</p>
<p>Другий момент. Дійсно потребують уточнення формулювання двох Комітетів з питань закордонних відносин і з європейської інтеграції.</p>
<p>Третій момент. Третій&nbsp; момент і одночасно я хотів би поставити це питання, можливо хтось із членів Підготовчої групи зможе відповісти. Тут сказано у третьому пункті сторінка друга, що в комітетах має працювати, і це відповідно до Закону&nbsp; України, не менше п’яти і не більше 20 народних депутатів&nbsp; України. А два комітети бюджету і фінансово-банківської діяльності дозволяється мати до 30-ти народних депутатів.</p>
<p>У мене є запитання – це привілейовані комітети? В чому справа? Якщо у нас 26 комітетів і 450 народних депутатів я абсолютно не розумію чому Комітет з питань забезпечення прав свободи слова, прав людини, материнства і дитинства, освіти і&nbsp; науки мають право нараховувати по 9 чоловік, а Комітет з бюджету 40 і більше, як це було завжди.</p>
<p>Можливо нам треба повернутися до нормальної ситуації, коли всі сфери життєдіяльності суспільства будуть в однаковій увазі народних депутатів України.</p>
<p>Мені здається, що ця постанова за основу може бути прийнята, але все-таки треба внести серйозні корективи, треба над нею ще серйозно попрацювати. Бо ситуація, коли два комітети, а є і три комітети мають одні і ті ж повноваження, призведе до боротьби між керівництвом цих комітетів, кому вони будуть розписуватись, хто які питання будуть вести? Для чого нам відразу закладати цю міну уповільненої дії для нормальної, конструктивної і ефективної роботи Верховної Ради? Дякую.</p>
<p>&nbsp;</p>
<p>ГОЛОВУЮЧИЙ. Дякую. Слово надається для виступу Писаренко, народному депутату.</p>
<p>&nbsp;</p>
<p>13:17:56</p>
<p>ПИСАРЕНКО В.В.</p>
<p>Дякую. Раїса Василівна, хотів би, щоб поставили на голосування ті пропозиції, які я зараз хочу внести.</p>
<p>По-перше, по Комітету з питань правової політики у нас там&nbsp; є одна проблема, предмет відання про організацію та діяльність виконавчої служби переданий у нас переданий зараз на правосуддя.</p>
<p>Працюючи в Комітеті з питань правової політики минулого разу, я хочу нагадати своїм колегам, що в п’ятому скликанні ми провели реформу по органам виконавчої служби і вони були включені в органи юстиції, і зараз вони знаходяться у віданні Міністерства юстиції. Тому, якщо ми зараз голосуємо в такому пакеті, то ми відповідно відриваємо виконавчу службу від юстиції, НУ, те ж саме, що відривати дитину від матері. Тому я хочу, щоб це питання повернулося зараз, до питання відання комітету з питань правової політики, тому що органи юстиції залишаються там.</p>
<p>І друге. У&nbsp; нас всюди внесені питання, пов’язані із призначенням на посади та звільнення з посад, пов’язані з предметом відання комітетів. Хочу нагадати, що в минулому скликанні ми голосували певні постанови по кожному з комітетів щодо внесення таких питань. І наше Юридичне управління і Комітет з питань правової політики визначив, що це є питання, які порушують Конституцію чинну. Зараз це внесення до ........&nbsp; відання всіх комітетів. Якщо до цього уважно ставитися, то я думаю, можливо, зараз потрібно це питання виключити і після цього вже в режимі доповнень з ним працювати.</p>
<p>Тому я хочу, щоб на голосування поставили два питання. Перше, перенесення органів виконавчої служби до предмету відання Комітету з питань правової політики. І друге, це винесення питань щодо голосування за посади по всіх комітетах. Дякую.</p>
<p>&nbsp;</p>
<p>ГОЛОВУЮЧИЙ. Дякую. Попеску Іван слово має.</p>
<p>&nbsp;</p>
<p>13:20:02</p>
<p>ПОПЕСКУ І.В.</p>
<p>Дякую. Попеску, Партія регіонів.</p>
<p>Вельмишановні колеги! Розподіл предметів відання між різними комітетами в основному є збалансованими. Звичайно, у кожного з народних депутатів, які працювали раніше в різних комітетах, є своє бачення. Наприклад, у мене є також бачення, що в Комітети Верховної Ради України з питань культури і духовності до предметів відання було віднесено державна політика у сфері розвитку та використання мов в Україні. Але це є частина етнополітиків. В той же самий час питання етнополітиків віднесено до Комітету з питань прав людини, національних меншин і так далі. Але я думаю, що по кожному з цих комітетів можна дещо знайти і сьогодні висловити.</p>
<p>Моя пропозиція полягає в тому, щоб ми сьогодні проголосували те, що нам працювала робоча група. Якщо в ході обговорення ми знайдемо якійсь моменти, то не буде проблем, щоб внести відповідні зміни вже по ходу. Дякую. Я прошу поставити на голосування, по ходу роботу.</p>
<p>&nbsp;</p>
<p>ГОЛОВУЮЧИЙ. Дякую. Пан Стретович має слово для виступу.</p>
<p>&nbsp;</p>
<p>13:21:03</p>
<p>СТРЕТОВИЧ В.М.</p>
<p>Володимир Стретович „Наша Україна – Народна самооборона”. Партія Християнсько-демократичний Союз.</p>
<p>Шановні головуючі, шановні колеги депутати! У предметах відання, які ми будемо затверджувати додатком до постанови, є один момент, який не враховано чисто технічно. Якщо ви подивитесь, предмет відання Комітету з питань правосуддя, то там в передостанньому пункті, в останньому зазначається, що до предмету відання цього комітету відноситься кримінальне судочинство, процесуальне законодавство. Але далі процесуальне законодавство не розписане, але процесуальний, кримінальний процес – це і дії слідчого, і дізнання, і затримання, і запобіжний захід, і свідки, і очна ставка.</p>
<p>Тому я пропоную у частині, що стосується повноважень Комітету з питань законодавчого забезпечення і правоохоронної діяльності додати слова „кримінально-процесуальне законодавство в частині здійснення оперативно-розшукової діяльності, дізнання та досудового слідства”.</p>
<p>Дякую, прошу поставити на голосування.</p>
<p>&nbsp;</p>
<p>ГОЛОВУЮЧИЙ. Дякую. Шановні народні депутати! Є пропозиція від Підготовчої депутатської групи прослухавши ваші пропозиції, переконана, що їх ще багато є у народних депутатів, проголосувати цей проект за основу, депутатська Підготовча група доопрацює його, і ми винесемо його, коли будемо наступні питання розглядати. Немає заперечень?</p>
<p>Прошу підтримати за основу проект цієї постанови. Прошу ввімкнути табло.</p>
<p>&nbsp;</p>
<p>13:22:53</p>
<p>За-418</p>
<p>Дякую.</p>
<p>Петре Миколайовичу, ми подивилися уважно, якщо ми помилилися, то це випадково помилилися. Вибачте, будь ласка, але ми не бачили тут прізвища.</p>
<p>Шановні колеги! Давайте не будемо, ми ж сказали у нас не було…, вибачте.</p>
<p>Відповідно до статті 57 Регламенту на першій сесії Верховної Ради нового скликання&nbsp; &nbsp;ми мусимо з вами сформувати фракції народних депутатів.</p>
<p>Тому зараз, для оформлення фракцій депутатських у парламенті шостого скликання оголошується перерва до 13.55. І в 13.55 ми повертаємося для того, щоб розглянути питання формування депутатських фракцій Верховної Ради України шостого скликання.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. …не встигають зараз свої документи здати Ясенчуку. Тому, скільки хвилин ще потрібно, щоб ми дочекались?</p>
<p>Да, ну 15 хвилин. Добре? Тоді ми почекаємо 15 хвилин до завершення тієї роботи і розглянемо це питання. Дякую.</p>
<p align=center>&nbsp;</p>
<p align=center>ПІСЛЯ ПЕРЕРВИ</p>
<p align=center>&nbsp;</p>
<p>ГОЛОВУЮЧИЙ. Шановні колеги, прошу займати свої робочі місця. Прошу працівників апарату запросити з кулуарів народних депутатів до сесійної зали. Зайняли робочі місця. Дякую всім.</p>
<p>Шановні колеги, відповідно до статті 13-тої Закону України „Про статус народного депутата України” та статей 57, 58, 59, 60-тої статті Регламенту Верховної Ради України оголошую про сформування та реєстрацію у Верховній Раді України шостого скликання таких депутатських фракцій.</p>
<p>Фракція Партії регіонів у Верховній Раді України шостого скликання, скорочена назва - фракція Партії регіонів. Кількісний склад фракції становить 174 народних депутатів України. Відповідно до Регламенту уповноваженими від фракції обрано: Богатирьову Раїсу Василівну, Кисельова Василя Олексійовича, Чечетова, Хару Василя Георгійовича, Колєснікова, Єфремова, Клюєва Сергія Петровича, Мироненка, Пеклушенка, Макеєнка.</p>
<p>Фракція „Блоку Юлії Тимошенко” політичних партій Всеукраїнське об’єднання „Батьківщина”, Українська соціал-демократична партія, Партія „Реформи і порядок” у Верховній Раді України шостого скликання. Скорочена назва – Фракція „Блок Юлії Тимошенко”. Кількісний склад фракції становить 156 народних депутатів України. Головою фракції обрано Тимошенко Юлію Володимирівну, першим заступником голови фракції обрано Турчинова Олександра, заступниками голови фракції: Абдулліна, Білоруса, Вінського, Губського, Немирю,&nbsp; Федорчука,&nbsp; Томенка, Корнійчука,&nbsp; Пинзеника.</p>
<p>Фракція Блоку „Наша Україна – Народна самооборона”, Народний Союз „Наша Україна”, політична Партія „Вперед, Україно”,&nbsp; Народний Рух України,&nbsp; Українська Народна Партія, Українська республіканська партія „Собор”,&nbsp; Партія Християнсько-демократичний союз, Європейська партія України, Громадянська партія „Пора”, Партія захисників Вітчизни у Верховній&nbsp; Раді України шостого скликання. Скорочена назва - депутатська фракція „Наша Україна –&nbsp; Народна самооборона”.</p>
<p>Кількісний склад фракції становить 72 народних депутата України.</p>
<p>Головою фракції обрано Кириленка В’ячеслава Анатолійовича, заступниками голови фракції: Зварича Романа, Тарасюка,&nbsp; Князевича, Стецьківа.</p>
<p>Фракція Комуністичної партії України у Верховній Раді України шостого скликання,&nbsp; скорочена назва - фракція комуністів.</p>
<p>Кількісний склад фракції становить 27 народних депутатів України.</p>
<p>Головою фракції обрано Симоненка Петра Миколайовича, заступниками голови фракції обрано Мартинюка,&nbsp;&nbsp; Цибенка.</p>
<p>Фракція Блок Литвина, Народна партія, Трудова партія України у Верховній Раді України шостого скликання, скорочена назва - фракція „Блок Литвина”.</p>
<p>Кількісний склад фракції становить 20 народних депутатів України.</p>
<p>Головою фракції обрано Литвина Володимира Михайловича, заступником голови фракції обрано Шарова Ігоря.</p>
<p>&nbsp;Шановні народні депутати, &nbsp;перше пленарне засідання Верховної Ради України шостого скликання оголошується закритим.</p>
<p>Наступне засідання відбудеться в четвер.&nbsp; Дякую.</p>
<p>&nbsp;</p>
</div>
