Стенограма пленарного засідання
30 червня 2015
&nbsp;
<p align=center>ЗАСІДАННЯ П'ЯТДЕСЯТ ШОСТЕ</p>
<p align=center>Сесійний зал Верховної Ради України</p>
<p align=center>30 червня 2015 року, 10 година</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>10:02:19</p>
<p>ПАРУБІЙ А.В.</p>
<p>Доброго ранку, шановні колеги! Будь ласка, заходимо в зал.</p>
<p>Прошу Апарат Верховної Ради повідомити народних депутатів про початок роботи. Голів фракцій закликати депутатів в зал для початку нашої роботи. Будь ласка.</p>
<p>Шановні колеги, будь ласка, заходимо в зал і готуємось до реєстрації.</p>
<p>&nbsp;</p>
<p>10:06:10</p>
<p>ГОЛОВУЮЧИЙ. Добрий ранок, шановні колеги! Прошу народних депутатів заходити до зали і займайте свої місця. У нас достатньо напружений графік роботи на цей тиждень, є ряд законів, які важливі&nbsp; і нам потрібно їх приймати. Тому, будь ласка, налаштуйтесь на роботу, шановні колеги.</p>
<p>Прошу включити систему "Рада" для реєстрації народних депутатів у залі.</p>
<p>10:06:48</p>
<p>267 зареєстровано народних депутатів у залі. Шановні колеги, оголошую ранкове пленарне засідання Верховної Ради України відкритим.</p>
<p>Давайте привітаємо, шановні колеги, народних депутатів України, які святкують в цей день день народження. А саме: Миколу Івановича Лаврика. Вітаємо, колего. <i>(Оплески)</i> Микола Іванович, вітаємо, добра і здоров'я. І Лівіка Олександра Петровича. Давайте привітаємо теж з днем народження. Успіхів і благополуччя, шановні колеги.</p>
<p>Шановні колеги, є інформація, яку я би хотів зараз довести до вашого відома відповідно до Закону щодо депутатської недоторканності. Хочу довести інформацію до вашого відомо щодо депутатської недоторканності.</p>
<p>&nbsp;Готові сприймати інформацію? Я прошу тиші в залі, шановні колеги. Дякую.</p>
<p>Шановні народні депутати,&nbsp; 19 червня Конституційний Суд України офіційно оприлюднив висновок у справі за зверненням Верховної Ради України про надання висновку щодо відповідності законопроекту про внесення змін до Конституції України щодо недоторканності народних депутатів та суддів вимогам статей 157 і 158 Конституції України. Конституційний Суд України визнав таким, що відповідає вимогам статей 157 і 158 Конституції України законопроект про внесення змін до Конституції України щодо недоторканності народних депутатів та суддів (реєстраційний номер 1776).</p>
<p>Висновок Конституційний Суду України направлений народним депутатам України, Президентові України. Прошу Комітет з питань правової політики та правосуддя відповідно до норм Регламенту підготувати до розгляду законопроект про внесення змін до Конституції України щодо недоторканності народних депутатів України та суддів з метою його попереднього схвалення. Прошу комітет відповідно до законодавства&nbsp;&nbsp; &nbsp;підготувати це питання для розгляду.</p>
<p>Шановні колеги, на цей тиждень у нас є ряд важливих питань, які стосуються підвищення обороноздатності України, питання співпраці з Міжнародним валютним фондом і міжнародними фінансовими організаціями, а також питання стосовно продовження реформування правоохоронної системи. Очікуємо на четвер, що цей пакет законів, пов'язаних з реформою правоохоронної системи буде підготовлений профільними комітетами і внесений до зали парламенту.</p>
<p>Окремо хотів би вас проінформувати про те, що в п'ятницю відбудеться візит Президента Європейського парламенту пана Шульца до України, і ми будемо мати можливість зустрічати Президента Європейського парламенту&nbsp; у стінах нашого парламенту на пленарному засіданні.</p>
<p>У цей же день, в п'ятницю, ми очікуємо підписання Угоди стратегічної про співпрацю між Європейським парламентом та парламентом України. Це буде вперше підписана така угода, вона є результатом наших двосторонніх зустрічей, роботи двох груп підтримки між Європарламентом і Україною. І думаю, що в п'ятницю ми вже будемо мати підписану угоду щодо стратегічної нашої взаємодії.</p>
<p>А зараз, шановні колеги, ми маємо 30 хвилин на виступи представників фракцій і груп. Я прошу всіх підготуватись до реєстрації на виступ, 30 хвилин регламентом відведено, і перейдемо до розгляду питань порядку денного.</p>
<p>Будь ласка, колеги, записуємося, 30 хвилин на виступи від фракцій і груп. І просив би бути вас уважними, шановні колеги.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Шановні колеги,&nbsp; будь ласка,&nbsp; група "Партія відродження", народний депутат Олег Кулініч.&nbsp; Будь ласка, виступайте.&nbsp;&nbsp;&nbsp;&nbsp;</p>
<p>&nbsp;</p>
<p>10:12:34</p>
<p>КУЛІНІЧ О.І.</p>
<p>Олег Кулініч, група "Партія відродження", 147-й виборчий округ, Полтавщина.</p>
<p>Шановний пане Голово, шановні колеги,&nbsp; шановні виборці!&nbsp;&nbsp; В черговий раз хочу звернути увагу на питання децентралізації влади в Україні, зокрема на реформі щодо об'єднання громад.&nbsp;</p>
<p>Перше. Основною проблемою цієї реформи, на мій погляд, є&nbsp; відсутність&nbsp; стимулів до об'єднання, і одним&nbsp; із основних таких стимулів є земля. Минулої п'ятниці, під час "Години запитань&nbsp; до Уряду" віце-прем'єр Зубко розповів про підготовку&nbsp; законопроекту, який має надати право вже&nbsp; об'єднаним громадам розпоряджатися землею. Але навіщо щось розробляти та щось вигадувати,&nbsp; коли у Верховній Раді вже давно зареєстрований&nbsp; законопроект 1159, який підписали&nbsp; 22 депутати з усіх депутатських фракцій та груп, який підтриманий&nbsp; профільним комітетом ще в січні цього року. Півроку законопроект не розглядається в сесійній залі. Не секрет, що він&nbsp; активно блокується Держземагентством&nbsp; та керівництвом Верховної Ради. Кожного разу на Погоджувальній раді представники депутатської&nbsp; групи "Партія відродження" наполягають на розгляді цього надзвичайно важливого&nbsp; законопроекту.</p>
<p>Володимире Борисовичу, щоб змінити ситуацію&nbsp; та надати громадам стимули для об'єднання, необхідно щось вирішувати&nbsp; з&nbsp; землею. Для цього потрібна політична воля уряду та українського парламенту. Але поки що&nbsp; такої політичної волі немає.</p>
<p>Друге. В нашій країні люди на місцях не вірять в те, що&nbsp; щось може бути дороблене до кінця. Ось конкретний&nbsp; приклад. Після бюджетної децентралізації дитячі садки, амбулаторії, ФАПи переведені на районні бюджети, і 60 відсотків ПДФО залишається в районних бюджетах. Але місцеві голови райдержадміністрацій постійно просять сільські ради&nbsp; проводити субвенції на належне утримання цих закладів, бо коштів вистачає лише на заробітну плату і на енергоносії.&nbsp;&nbsp;&nbsp;</p>
<p>Це свідчить про те, що реформа вимагає суттєвого доопрацювання.</p>
<p>Попередній розрахунок на прикладі міста Зіньків Полтавської області показує, що навіть, враховуючи 60 відсотків по ПДФО та всі субвенції з державного бюджету, після об'єднання в бюджеті громади з'явиться діра – 11 мільйонів гривень. Це на утримання соціальної інфраструктури, без жодного розвитку.</p>
<p>І третє, і головне. Для кого робиться ця реформа –&nbsp; для чиновників чи для людей? Якщо для людей, то в результаті люди повинні відчути покращення якості адміністративних послуг, збільшення місцевих бюджетів, соціальних видатків. Наразі люди не бачать своїх намірів і в це не вірять.</p>
<p>Депутатська група "Партія відродження" вважає, для того, щоб реформа запрацювала, необхідно впроваджувати її на прикладі пілотної області або пілотних районів в кожній області і показувати на реальних прикладах всі переваги децентралізації: відремонтовані дороги, доступність та якість адміністративних послуг, збільшені бюджети. А не ламати всю систему місцевого самоврядування через коліно. Дякую.</p>
<p>&nbsp;</p>
<p>ГОЛОВУЮЧИЙ. Юлія Володимирівна Тимошенко, "Батьківщина".</p>
<p>&nbsp;</p>
<p>10:15:46</p>
<p>ТИМОШЕНКО Ю.В.</p>
<p>Доброго дня! Зараз на площі біля Верховної Ради вирує мітинг людей, які представляють малий і середній бізнес. Це люди, які залишили свої робочі місця зараз, які дають їм ті жалюгідні копійки після всіх (в лапках) "реформ", які проведені. І прийшли сьогодні на площі для того, щоб достукатися до сердець народних депутатів і уряду.</p>
<p>Я хочу сказати вам, що коли йдуть вибори, то депутати всіх рівнів приходять до них, стоять на колінах і обіцяють манну небесну, а коли сідають в парламент і в уряд, забувають, як цих людей звуть. Сьогодні вони вимагають прийняття закону, який скасовує застосування касових апаратів, це закон 1718. І ми будемо по відношенню до них не просто не чесними і не справедливими, а будемо жорстокими і цинічними, якщо сьогодні в 12 годин ми не проведемо повноцінну нараду з ними, з їх представниками і не запросимо їх у Верховну Раду (це їх будинок, а не депутатський), і не приймемо той закон, який дає їм можливість працювати.</p>
<p>Але це тільки перша частина проблеми, це системне знищення малого і середнього бізнесу. Але і друга частина проблема. На цій же площі біля Верховної Ради сьогодні представлені профспілки, профільні асоціації, і вони говорять про те, що за час правління цього уряду 78 мільярдів 100 мільйонів грошей додатково знято з людей. Це податки, це побори, це пенсії, які сьогодні оподатковуються в Україні, і вони не хочуть з цим погоджуватися, і вони абсолютно праві. Вони сьогодні на площі тому, що за час правління цього уряду в 9 разів збільшилися деякі житлово-комунальні послуги, в 2-3 рази ліки, продукти харчування, все, і при цьому – нуль копійок індексації.</p>
<p>І тому ми вимагаємо разом з профспілками, разом з громадянами всієї країни виконати ті два листи, які підписали всі лідери фракції коаліції&nbsp; разом з профспілками, де є п'ять законопроектів: про індексацію пенсій і заробітних плат; про скасування податку на пенсію, що є ганьбою; два законопроекти про зниження тарифів. Якщо сьогодні це не буде поставлено в порядок денний, це буде обман. Служіть людям, а не лобіським інтересам, які проводяться в цьому залі! Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Олег Романович Березюк, "Самопоміч".</p>
<p>&nbsp;</p>
<p>10:18:50</p>
<p>БЕРЕЗЮК О.Р.</p>
<p>Вельмишановні пані і панове депутати! Шановний народе України! Коли помирає одна людина – це горе для родини, коли помирають тисячі для країни – це вже статистика. Два тижні тому у Львові помер хлопчина, 23 роки, ніхто в цьому залі не вставав із хвилиною мовчання, тому що він не герой. Але цей хлопчина є символом нашої неспроможності і злочину держави перед людьми. Через таку смерть мав би подати у нормальній країні у відставку Прем'єр-міністр, міністр охорони здоров'я, міністри і ми з вами. Цей&nbsp; хлопчина помер через бідність. Люди бідніють і починають знову консервувати м'ясо і рибу. Такого не було&nbsp; вже 10 років. Епідемія ботулізму, цей хлопчина помер від ботулізму, але не тому, що він з'їв цю консерву. Тому&nbsp; що в країні в ХХI столітті немає сиворотки&nbsp; від ботулізму. Шановні колеги, ви б зараз не мали б&nbsp; говорити, тому що завтра це можете бути ви. Країна, яка воює, не має&nbsp; протиправцевої сиворотки. Ви завтра можете бути поранені, і вам цю сиворотку не&nbsp; вколють, бо її немає в країні.</p>
<p>Шановні колеги, це катастрофа гуманітарна. І якщо це розуміють тільки лікарі, то скоро будуть розуміти ви і ваші родичі, і інші люди. Це неможливо. Тому звертання до&nbsp; Прем'єр-міністра країни. Негайно особисто почати керувати Міністерством охорони здоров'я, яким&nbsp; керує сьогодні&nbsp; не міністр, а українська фармацевтична мафія, яка доводить до такої ситуації.</p>
<p>І останнє. Все, що сьогодні говорили мої попередники, не буде ставатися, якщо у нас буде якісна політична система. А її не буде, через те, що парламент України побоявся прийняти якісний Закон про вибори. І зараз ми мучимося для того, щоб довести Закон про вибори, який є до якоїсь гідності.</p>
<p>Тому цей тиждень&nbsp; є тиждень політичного українського рубікону. Це Закон про вибори та, без сумніву, початок публічної роботи щодо&nbsp; конституційних змін, де є всі ознаки, де є всі ознаки відходу від демократичного розвитку до розвитку узурпаційного, який не є&nbsp; притаманний цій країні. Всі узурпатори, які&nbsp; пробували нею керувати 24 роки, провалилися з тріском. Ми не повинні повторювати помилок тих людей, які вже їх зробили. Вчимося на помилках – це ознака мудрості.&nbsp;&nbsp;&nbsp;</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Народний депутат Молоток Ігор Федорович, група "Воля народу". Будь ласка.</p>
<p>Литвин Володимир Михайлович, будь ласка, "Воля народу".</p>
<p>&nbsp;</p>
<p>10:22:13</p>
<p>ЛИТВИН В.М.</p>
<p>Шановний Голово, шановні народні депутати! Минулий тиждень – це був тиждень роботи в округах. І те, що говорять люди, їх настрої, їх очікування не співпадають із тим папірцем, який роздали нам, абсолютно. Складається враження, що Київ, влада, всі її інститути живуть паралельним життям із суспільством.</p>
<p>Я вам покажу результати прийому тільки в одному населеному пункті людей. Оці заяви і звернення – це крик душі людини! Останній крик душі людини! Із них 95 відсотків – це говорять про те, що люди вмирають, не можуть провести операції, немає можливості зробити хіміотерапію. А в нас – реформи, реформи, реформи… І слинять постійно "реформи", а нічого не робиться!</p>
<p>Медики говорять, чим запам'ятався міністр охорони здоров'я, коли він проводив нараду з ними: годинником, останньою моделлю мобільного телефону, з яким він постійно працював, і вимогою говорити російською мовою. Навіщо ці реформи, кому вони потрібні, коли немає мінімального рівня медичного, соціального захисту людей? В Конституції, нагадую, записано: "Державні і комунальні заклади надають допомогу медичну безоплатно. Скорочення мережі медичних закладів заборонено". А ми проводимо конституційні зміни під себе і для себе. І, до речі, коли потрібно, читаємо висновок Конституційного Суду, а про рішення-рекомендації Венеційської комісії ніхто нічого абсолютно не говорить.</p>
<p>Друга проблема – це свавільне скорочення мережі шкіл. Якщо вже сказали, що в нас буде реформа територіально-адміністративного устрою, давайте разом з громадами визначимося щодо підходів до її здійснення, а потім будемо говорити про скорочення мережі, або, як ще інакше кажуть, оптимізацію мережі навчальних закладів, медичних закладів і тому подібне. З думкою людей абсолютно ніхто не рахується. Навіть, якщо вони запропонували свої підходи, з Києва приходить зовсім інша цидулка, яка визначає скільки має бути громад, скільки має бути районів. А ніхто не враховував, крім всього іншого, фактори такі, такі чинники, як релігійний чинник, чинник національних поселень, що може призвести до конфліктів.</p>
<p>Тому, шановні колеги, немає, я і не бачу сенсу працювати над цими законодавчими актами, якщо ми не приймемо рішення про відміну 15 відсотків податку на пенсії, якщо ми не проіндексуємо заробітні плати і пенсії, не дамо можливість людям вижити. Бо не буде країни, не буде народу. Дякую за увагу.</p>
<p>&nbsp;</p>
<p>ГОЛОВУЮЧИЙ. Юрій Анатолійович Бойко, "Опозиційний блок", будь ласка.</p>
<p>&nbsp;</p>
<p>10:25:29</p>
<p>БОЙКО Ю.А.</p>
<p>Шановний пане Голово! Шановні народні депутати! Як відомо, минулого тижня в Парижі пройшла зустріч Нормандської четвірки, на якій міністри закордонних справ закликали до виконання Мінських угод в повному обсязі.</p>
<p>На тлі погіршення ситуації на Донбасі Європейський Союз наполегливо рекомендує виконати Мінські угоди і припинити ескалацію конфлікту. Це повністю відповідає позиції нашої політичної сили, яка зареєструвала 10 законопроектів, спрямованих на виконання Мінських мирних домовленостей. "Опозиційний блок" закликає негайно розглянути і прийняти ці закони заради миру і збереження життів наших громадян.</p>
<p>В економіці для запобігання кризи ми вважаємо за необхідне повернутись до законів і програм, запропонованих "Опозиційним блоком". Це дасть можливість зберегти робочі місця і зупинити колапс. А замість запланованого розпродажу підприємств за безцінь почати відновлювати реальний сектор економіки і ставити на управління державним майном наших українських фахівців, а не легіонерів з усього світу, яких скоро почнуть збирати і по островах Тихого океану.</p>
<p>Принциповим для нас є питання збереження заборони на продаж землі. Ми наполягаємо на прийнятті поданого нами ще в грудні закону про продовження мораторію і не допустити розпродажу стратегічного ресурсу в умовах економічної кризи та низької вартості нашої валюти.</p>
<p>З тривогою змушений констатувати, що в умовах наростання кризових явищ в економіці і виборів, що наближаються, влада, використовуючи силові структури, починає чинити тиск на всіх інакомислячих і політичних опонентів як в економічному, так і в політичному плані. Таким чином намагаються усунути конкурентів. За останній час потік подібної інформації виріс у рази.</p>
<p>Опозиційний блок не залишить ці факти без уваги і допоможе захистити права цих людей в Європейському суді з прав людини, ОБСЄ та інших організаціях. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, перед тим, як запрошу до слова Андрія Анатолійовича Тетерука, "Народний фронт", керівника фракції, хочу вас поінформувати, що у вас роздані матеріали про усунення неузгодженостей у тексті прийнятого Закону про внесення змін до деяких законів України щодо забезпечення конкурентних умов виробництва електроенергії з альтернативних джерел енергії.</p>
<p>Відповідний профільний комітет підготував ці уточнення. Я їх вніс до парламенту, вони не потребують включення до порядку денного і можуть бути проголосовані. Тому я просив би, щоб ви просто їх розглянули, там суто неточності. І після того, як завершаться виступи, я його поставлю на голосування. І буду просити вас підтримати. Да, вони роздані депутатам. Будь ласка, 2010.</p>
<p>Прошу, Андрій Анатолійович Тетерук.</p>
<p>&nbsp;</p>
<p>10:28:39</p>
<p>ТЕТЕРУК А.А.</p>
<p>Дякую, шановний головуючий! Народні депутати, від імені фракції "Народного фронту" я хочу висловити дві тези, які надзвичайно важливі саме на цьому тижні для обговорення.</p>
<p>Перше. Це стосується розгляду питання щодо відставки міністра екології та природних ресурсів Ігоря Шевченка. Як відомо, найбільш резонансною подією останніх тижнів стала масштабна пожежа на одній з нафтобаз Київської області. Катастрофа забрала п'ять життів і завдала збитків державі майже на 50 мільйонів гривень.</p>
<p>Надзвичайна ситуація стала іспитом для державних чиновників. Готові чи не готові державні топ-менеджери ефективно виконувати покладені на них завдання? На жаль, надзвичайна ситуація виявила ганебну поведінку міністра екології Шевченка. У той час, коли задимленість від палаючих сховищ накрила собою пів-Києва, міністр екології був за кордоном, літав у Ніццу на приватному літаку олігарха, одного з наближених соратників Януковича.</p>
<p>У країнах&nbsp; демократії після такого скандалу міністри зазвичай самостійно подають у відставку. Але ми будемо наполягати на тому, щоб діяльність міністра має бути вивчена правоохоронними органами і правоохоронці мають звернути увагу на доказову базу щодо бездіяльності міністра з повернення у державі власність газових родовищ.&nbsp; Також взяти до уваги маніпулятивні спроби ввести в оману суспільство, прикривши цю бездіяльність присвоєнням роботи Державної служби екології та надр України.</p>
<p>Фракція "Народний фронт" наполягає на відставці Ігоря Шевченка з посади міністра екології та природних ресурсів.</p>
<p>Наступне. 4 липня стартує одна із найбільш очікуваних реформ. Залишилося кілька днів до того, коли на вулиці Києва вийде нова патрульна поліція, яка працюватиме за цивілізованими правилами. Київ буде першим містом, з якого почнеться запровадження нових стандартів роботи патрульних по всій країні.</p>
<p>Фракція "Народного фронту" висловлює переконання в тому, що реформа патрульної поліції має стати яскравим і переконливим свідченням впевненого руху України, шляхом змін. Корупції і поборам на дорогах в Києві нарешті настане кінець. І так буде в кожній області, в кожному місті нашої країни. Дякую за увагу. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Олег ляшко, Радикальна партія.</p>
<p>&nbsp;</p>
<p>10:31:20</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні колеги народні депутати! Очевидно, наступний місяць пройде під знаком змін до Конституції, що є вкрай важливим процесом для стабілізації політичної і соціально-економічної ситуації в нашій країні.</p>
<p>Сьогодні, як ми знаємо, запропоновано проект змін до Конституції, &nbsp;підготовлено, передано на підпис Президенту в частині децентралізації. Також нам відомо про те, що Голова Верховної Ради Володимир Гройсман їздив до Венеційської комісії, де представляв цей проект змін до Конституції.</p>
<p>Але у мене є питання. Чи бачив хто-небудь із наших колег депутатів, лідерів фракції ці зміни, з якими ми їздимо по закордонах? Ні, не бачили. Це нонсенс. Ми живемо в парламентсько-президентській республіці, ми веземо за кордон, презентуємо зміни до Конституції, і при цьому ніхто в залі парламенту цих змін до Конституції не бачив. При тому, що вони мають прийматися саме в стінах українського парламенту. І при тому, що ми живемо в парламентсько-президентській республіці.</p>
<p>Тому я вважаю, що той процес змін, який зараз триває, він має бути більш прозорішим. І український парламент, фракції українського парламенту мають право ознайомитися з цими змінами, і лише після узгоджених спільних позицій везти їх і презентувати за кордон. Бо по Конституції українській жити не членам Венеційської комісії, а по українській Конституції жити українським громадянам.</p>
<p>І коли днями ми відзначали День української Конституції, то для мене, на жаль, це не свято. Бо коли не виконуються жодні норми Конституції: право на працю, право на достойну старість, право на достойну пенсію, право на охорону здоров'я, право на освіту, право на користування надрами, які мають належати народу, а належать олігархам, то це не свято. І коли нам&nbsp; в черговий раз влада починає розказувати, що от приймемо зміни до Конституції в частині децентралізації, і нарешті потім заживемо, як у Європі, то це брехня. Бо ми Конституцію міняємо ледь не щоразу, коли міняється влада. Міняти треба не Конституцію, міняти владу треба частіше, яка не виконує і ігнорує цю Конституцію.</p>
<p>Тепер по суті змін. Я, на жаль, не бачив цих змін. Але з того, що чув, з того, що було вивішено на сайті віце-спікера, шановної Оксани Сироїд, під розмовами про децентралізацію нам намагаються впарити особливий статус для Донбасу.</p>
<p>Я від імені Радикальної партії нашої фракції хочу сказати. Наша фракція за жодних умов ніколи не проголосує за особливий статус Донбасу, передбаченого Конституцією. Адже це шлях до розколу України, це реалізація путінського плану на федералізацію нашої країни. І насправді головні зміни, які ми маємо зробити до Конституції, це не децентралізація, хоча це важливо, а це прибрати дуалізм у владі, щоб ми знали хто керує країною, а не постійні протистояння між Президентом, урядом і парламентом. От що треба робити.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги народні депутати! Якщо ви дозволите, декілька слів коментаря, бо було назване моє прізвище, щодо змін до Конституції. Дозволите, друзі?</p>
<p>Утворена фахова комісія Конституційна, в яку входять кращі фахівці громадянського сектору, експерти, спостерігачами виступають міжнародні фахові організації, в тому числі представники Ради Європи, найавторитетнішої організації – Венеційської комісії. В тому числі туди входять і члени фракцій українського парламенту: від фракцій коаліції&nbsp; і відповідно фракцій, інших фракцій і груп. Насправді ми пропрацювали від 4 травня, з моменту створення, дуже напружено, і підготували варіант змін до Конституції, який буде презентований Президенту як консультація.</p>
<p>Відповідним чином цей проект Закону враховує декілька позицій, шановні друзі народні депутати.</p>
<p>Перше. На зміну обласним державним адміністраціям прийдуть виконавчі комітети на рівні областей і районів. Базовим рівнем визначається, шановні колеги, громада. Яка буде мати повноту влади в Україні, яка буде базуватись на принципах повсюдності місцевого самоврядування, це про те, що говорили про землю, не законами, а Конституцією забезпечивши ці права. Пропонується: фінансову самодостатність, передбачається право територіальних громад в країні на частину загальнонаціональних податків; забезпечується субсидіарність при передачі повноважень вниз, а не в центрі концентрація для того, щоб узурпувати владу;&nbsp; забезпечується ще одна функція – це належного контролю за європейським типом.</p>
<p>Тому цей технічний документ після засідання робочої групи в рамках Конституційної комісії, в тому числі за участі народних депутатів всіх фракцій, я взяв технічний документ, приїхав на засідання Венеційської комісії пленарне &nbsp;&nbsp;(воно просто відбувається, а наступне буде тільки восени) і запитав їх: от є технічний&nbsp; документ, от&nbsp; базові принципи, як вони відповідають&nbsp; Європейській хартії про місцеве самоврядування. І що ми тримали&nbsp; від найавторитетнішої міжнародної організації, міжнародної. Десятки країн,&nbsp; найкращі фахівці входять в цю організацію. Ми&nbsp; вперше в історії України отримали&nbsp; позитивний висновок Венеційської&nbsp; комісії. Подивіться, шановні друзі, заклик Ради Європи, подивіться заклик Венеційської комісії, що Україна на правильному шляху. Звісно, шановні колеги, це питання&nbsp;&nbsp; українського парламенту знайти&nbsp; в собі політичну волю, де узурпувати владу&nbsp; і створити систему місцевого самоврядування чи ні. І от тільки в цьому буде стояти питання.</p>
<p>І нарешті, хочу&nbsp; ще раз&nbsp; зазначити, що Президент має право&nbsp; вносити пропозиції щодо змін до Конституції. І&nbsp; це буде&nbsp;&nbsp; &nbsp;відбуватися відповідно до закону України. Президент сьогодні засвідчив свою прихильність&nbsp; до децентралізації влади і передачі повноважень на місця. Це все&nbsp; буде враховано в пропозиціях, які були проголосовані в п'ятницю Конституційною&nbsp; комісією з широким представництвом, в тому числі і народних депутаті.</p>
<p>І так, після внесення Президентом змін до Конституції,&nbsp; проекту змін до Конституції,&nbsp; ми з вами маємо два тижні на те,&nbsp; щоби їх розглядати і визначатися щодо їх підтримки.</p>
<p>Друга позиція. Ми будемо мати щонайменше 3 голосування. Це в цьому місяці до кінця сесії, включити його в порядок денний і направити в Конституційний Суд. В наступному місяці нам потрібно буде&nbsp; проголосувати, коли він повернеться з висновком Конституційного Суду,&nbsp; у разі, якщо цей висновок буде позитивний. І третє, врешті-решт 300 голосами&nbsp; раз, і назавжди передати владу на місця. От що враховує зміни до Конституції.</p>
<p>Тому я розумію&nbsp; обережність в цих питаннях. І хочу зазначити ще раз, якщо ми з вами проведемо в країні децентралізацію і передамо громадам владу, вважайте, що більшість завдань&nbsp; реформ в країні ми з вами започаткували. Тому що ми далі зможемо провести з вами якісну реформу охорони здоров'я, про яку&nbsp; говорять з цієї трибуни, освіти, про яку говорять з цієї&nbsp; трибуни, ми передамо кошти&nbsp; селянам в громади і в міста, і вони не будуть ходити до народних депутатів для того, щоб зробити хімію або провести операцію.</p>
<p>Знаєте, коли ми передамо повноваження на місця, тоді почне розвиватися нормально громадянське суспільство і український громадянин, без залежності від того, щоб йому народний депутат, чиновник будь-якого рівня давав подачки у вигляді матеріальної допомоги. Їхній найкращий буде захист – це в їхній кишені їхня заробітна плата і самодостаток їхньої громади, з якісною дорогою, з якісною освітою, з якісною охороною здоров'я, з якісним клубом і з якісними робочими місцями, на які покликана створення сама ця реформа.</p>
<p>Тому я всіх закликаю об'єднатися навколо цієї реформи, взяти на себе політичну відповідальність, проголосувати і забезпечити розрив між пострадянським централізованим минулим України, і побудувати шлях до кращого європейського майбутнього і сьогодення. Дякую за вашу увагу і розраховую на вашу підтримку, колеги.</p>
<p>Рухаємось далі. Юрій Віталійович Луценко, "Блок Петра Порошенка".</p>
<p>&nbsp;</p>
<p>10:40:11</p>
<p>ЛУЦЕНКО Ю.В.</p>
<p>Шановний пане Голово, шановні колеги, на цьому тижні ми пропонуємо зосередитися над тим порядком денним, який сформували раніше. Внесення нових питань ми вважаємо недоцільним і не ефективним. Завдання коаліційної угоди, виконання програми дій уряду чітко окреслено план реформ і ми повинні проводити закони, які рухають країну вперед. Але все більше ми відчуваємо пробуксовування на рівня виконавчої влади. І тому треба дати оцінку тим міністрам, які не здатні організувати реформи увіреним їм міністерствам.</p>
<p>Сьогодні вже говорилося про необхідність відставки міністра природного середовища через не етичну поведінку і наша фракція з цим згодна, хоча наполягає при цьому відразу на призначенні нового міністра або серйозне відомство не залишилося без очільника. У нашої фракції є надто багато запитань про катастрофічну ситуацію в Міністерстві охорони здоров'я. Ми далі не можемо терпіти того, що відбувається бездіяльність у цьому важливому для десятків мільйонів українців відомстві.</p>
<p>У нас є запитання також щодо забезпечення формою наших військовослужбовців&nbsp; до міністра оборони. На це питання, про те, як десятки раніше судимих змогли попасти в добровольчі батальйони МВС.&nbsp; Ці питання ми будемо вирішувати&nbsp; в робочому порядку і закликаємо уряд провести перевірку здатності своїх представників на вищих посадах і на їхніх заступників до виконання Плану дій уряду та коаліційної угоди.</p>
<p>Також ми вважаємо, що на цьому тижні ми повинні вирішити питання тих людей, які привели нас до влади. Середній клас України двічі зробив революцію –&nbsp; в 2004 і в 2015 році. Саме вони привели вас, шановні, які зараз не слухають і дуракують в цьому залі, до влади! Вони привели до влади цей уряд, вони привели Президента і кожного з нас! І тому питання касових апаратів – це не питання економіки. Це питання політичної бази української революції і українсько-європейської інтеграції.</p>
<p>Так само питання про зміни оподаткування сільського-господарських товаровиробників. Недопустимо в Перехідних положеннях нишком-тишком проводити розгром українського села, який кормить всіх нас, поки ми повільно рухаємо ці реформи.</p>
<p>&nbsp;Також ми повинні, зрештою, поставити крапку на цьому тижні у формуванні системи правоохоронних органів. Далі в цьому розхристаному, розбалансованому відомстві боротися з корупцією не можемо, і про це свідчить ситуація на місцях.</p>
<p>Закон про вибори також має&nbsp; бути прийнятий на цьому тижні. Зрештою, Україна заслужила на зміну кучмівсько-якуковичських еліт, які десятки років сидять на…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; 30 секунд, завершуйте.</p>
<p>&nbsp;</p>
<p>ЛУЦЕНКО Ю.В.&nbsp; Останнє. Я думаю, що від імені фракції "Блоку Петра Порошенка" наголошую на підтримці дії Конституційної комісії, котра розробила проект Конституції&nbsp; і&nbsp; дає повноваження на місця. Досить боротися за владу в цьому бізнес-центрі. Людям треба віддавати повноваження на місто, на район, на область, на село. Досить тут ділити владу і вказувати людям, як жити. Треба нарешті дозволити їм жити вільно, так як ми це пропагували на Майдані. Голосування за Конституцію дасть нам і українцям таку можливість.</p>
<p>&nbsp;</p>
<p>ГОЛОВУЮЧИЙ.&nbsp; Дякую, Юрій Віталійович.</p>
<p>Насправді, ще раз підкреслюю, абсолютно нормальні європейські зміни. І ви це побачите, і все це відчуєте. І можемо&nbsp; дискутувати це на будь-якому&nbsp; фаховому рівні, на будь-якому.&nbsp;</p>
<p>Шановні колеги, 2010&nbsp; про усунення неузгодженостей, ви отримали цей&nbsp; текст у роздаточних матеріалах. Я зараз його зачитаю, якщо не буде&nbsp; заперечень ми&nbsp; його проголосуємо. Немає заперечень?</p>
<p>І так, колеги, 4&nbsp; червня 2015 року Верховною Радою було в першому читанні і в цілому прийнято Закон про внесення змін до&nbsp; деяких законів України щодо забезпечення конкурентних умов виробництва електроенергії&nbsp; з альтернативних джерел енергії.&nbsp; Відповідно до 131 статті&nbsp; Регламенту Верховної Ради України нам необхідно усунути деякі суперечності та неузгодженості у певних положеннях зазначеного закону. Пропозиції щодо усунення неузгодженостей вам роздано, про що я повідомляв.</p>
<p>Хочу поставити на голосування пропозиції, які внесені мною, про&nbsp; усунення&nbsp; неузгодженостей у тексті прийнятого Закону про внесення змін&nbsp; до деяких законів України&nbsp; щодо забезпечення&nbsp; конкурентних умов виробництва електроенергії з альтернативних джерел енергії.</p>
<p>Саме я зараз&nbsp; зачитаю, шановні колеги, в чому ці&nbsp; неузгодженості, суть.</p>
<p>У статті 17, де в частині восьмій слова "визначеного із застосуванням тарифного коефіцієнта, що&nbsp; застосовується для&nbsp; пікового періоду часу для&nbsp; тризонної тарифної класифікації"&nbsp; виключити.&nbsp; А треба було виключити і у восьмій, і дев'ятій. І пропонується уточнення наступне. У&nbsp; частинах восьмій та&nbsp; дев'ятій слова "визначеного із застосуванням&nbsp; тарифного&nbsp; коефіцієнта, що застосовується для пікового періоду часу для тризонної тарифної класифікації" виключити.&nbsp; Тобто такі зміни роздані. Тобто з одного пункту&nbsp; виключено, а з&nbsp; іншого є контраверсійно, не виключено.</p>
<p>Шановні колеги, от саме цю пропозицію, я хочу&nbsp; поставити на голосування. Вона опрацьована в комітеті, і комітетом подана, і мною внесена до зали. Немає заперечень?</p>
<p>Будь ласка, Долженков, хвилина.</p>
<p>&nbsp;</p>
<p>10:46:22</p>
<p>ДОЛЖЕНКОВ О.В.</p>
<p>Дякую. Шановний Володимире Борисовичу, шановні колеги! Я не знаю, кому роздані вказані&nbsp; пропозиції, фракція "Опозиційний блок" взагалі жодного екземпляру не отримала, а з голосу відповідні положення голосувати ми тут не маємо права.</p>
<p>Я просив би спочатку роздати ці пропозиції, ми їх проаналізуємо, а потім поставити на голосування.</p>
<p>&nbsp;</p>
<p>ГОЛОВУЮЧИЙ. Прошу, шановні колеги, подивитися уважно свої матеріали. Під час реєстрації ці матеріали секретаріатом роздані, вони у вас є, просто подивіться. Вони всі роздані саме під час реєстрації.</p>
<p>Шановні колеги, ставлю на голосування у порядку 131 статті Регламенту про усунення неузгодженостей у тексті прийнятого Закону України "Про внесення змін до деяких законів України щодо забезпечення конкурентних умов виробництва електроенергії з альтернативних джерел енергії". Питання в тому, що його зараз, сьогодні потрібно врегулювати і підписати закон. Восьму і дев'яту частини – виключити похідні речі. Там по суті нічого не змінюється в законі.</p>
<p>Готові голосувати, колеги, щодо уточнення і усунення неузгодженостей? Будь ласка, колеги, прошу голосувати 2010д: щодо усунення неузгодженостей та неточностей закону. Будь ласка, прошу підтримати, це технічні зміни. Прошу підтримати, закон вже прийнятий парламентом. Щоб він працював, треба тут неточності прибрати. Прошу підтримати, колеги.</p>
<p>&nbsp;</p>
<p>10:47:53</p>
<p>За-218</p>
<p>Будемо враховувати, що не всі ще зайняли свої місця, колеги. Я бачу, що всі голосують, але не всі визначилися.</p>
<p>Будь ласка, колеги, ще раз вношу. Вона не потребує включення до порядку денного, ця пропозиція. Це усунення неточностей. Я сьогодні маю підписати цей закон. Якщо ми не усунемо неточності, він просто не буде працювати, дві контраверсійні статті будуть по одному і тому ж. Прошу підтримати, всіх прошу підтримати.</p>
<p>Будь ласка, ще раз: про усунення неузгодженостей в порядку 131 статті у тексті прийнятого Закону України "Про внесення змін до деяких законів України щодо забезпечення конкурентних умов виробництва електроенергії з альтернативних джерел енергії" (реєстраційний номер 2010). Це технічні уточнення виключно неузгодженостей у восьмому пункті і в дев'ятому. Прошу підтримати, колеги, голосуємо. Прошу підтримати. Прошу голосувати.</p>
<p>&nbsp;</p>
<p>10:49:02</p>
<p>За-243</p>
<p>Дякую, шановні колеги, 243, рішення прийнято.</p>
<p>Насправді, дві норми були, просто контраверсійні.</p>
<p>Переходимо до розгляду питань порядку денного.</p>
<p>Шановні колеги, на ваш розгляд внесено проект Закону (реєстраційний номер 2087а) про внесення змін до деяких законів України у сфері державних закупівель щодо приведення їх у відповідність з міжнародними стандартами та вжиття заходів з подолання корупції. Доповідає заступник Міністра економічного розвитку і торгівлі Нефьодов Максим Євгенович.</p>
<p>Є пропозиція доповідача розглянути цей проект Закону за скороченою процедурою. Прошу визначатись народних депутатів щодо розгляду даного законопроекту за скороченою процедурою. Нагадую, нам потрібно для цього 150 голосів.</p>
<p>Прошу голосувати. Щодо розгляду за скороченою процедурою в першому читанні.</p>
<p>&nbsp;</p>
<p>10:49:54</p>
<p>За-175</p>
<p>Рішення прийнято, 175. Можемо розглядати.</p>
<p>Будь ласка, доповідайте.</p>
<p>&nbsp;</p>
<p>10:50:05</p>
<p>НЕФЬОДОВ М.Є.</p>
<p>Доброго дня, шановні народні депутати! Законопроект, який вам презентується, є однією із складових важливої реформи державних закупівель, яку започаткував уряд. Його прийняття вимагає план заходів з імплементації угоди про асоціацію між Україною та Європейським Союзом, коаліційна угода, Стратегія сталого розвитку - 2020, план діяльності Кабінету Міністрів України та план першочергових заходів з подолання корупції.</p>
<p>До розробки законопроекту були залучені як народні депутати, так і експерти Transparency International, Центру протидії корупції, "Реанімаційного пакету реформ", "Прозорість закупівлі", "Нова країна" та інших шановних недержавних організацій.</p>
<p>Мета законопроекту – це реформування державних закупівель за чотирма напрямками.</p>
<p>Перший з них – це зниження корупційних ризиків. А саме: перевірка інформації про кінцевого бенефіціара, яка дозволить швидко і просто виявляти змови; друге – зміни, які спрямовані на підвищення прозорості в процесі розкриття пропозицій, комітети з конкурсних торгів будуть зобов'язані продемонструвати пропозиції подані учасниками при їх розкритті, в тому числі і запропоновані ціни; третє – зміни, які не дозволять затягувати торги, а саме, не допущення оскарження документації конкурсних торгів в останній день перед розкриттям, що інколи затягує закупівлю ліків або бронежилетів.</p>
<p>Другий блок реформи – це спрощення участі в торгах для бізнесу, коли довідки про участь в торгах мають подавати не всі, а тільки переможець торгів, так звана практика самодекларацій.</p>
<p>Далі. Ми відміняємо функцію моніторингу в Мінекономіки, яка є дублюючою, зарегульованою і несе лише корупційні ризики всередині Міністерства економіки.</p>
<p>Третє. Ми підвищуємо вартісну межу щодо застосування законів, що пов'язані із зростанням середнього рівня інфляції, зі 100 тисяч до 200 тисяч гривень.</p>
<p>І останнє, але не менш важливе. Це приведення законодавства до міжнародних стандартів. А саме приведення строків проведення процедур відповідно до директив ЄС та стандартів СОТ. Це дасть можливість українським експортерам отримати доступ до ринку 42 країн світу об'ємом більше 1,7 трильйонів доларів.</p>
<p>Шановні народні депутати, прошу прийняти запропонований законопроект за основу. Дякую.</p>
<p>&nbsp;</p>
<p>ГОЛОВУЮЧИЙ. Дякую, займайте своє місце. Будь ласка, заступник голови профільного комітету Юрій Соловей.</p>
<p>&nbsp;</p>
<p>10:52:20</p>
<p>СОЛОВЕЙ Ю.І.</p>
<p>Шановні колеги! Я думаю, що ні для кого не відкрию таємницю, якщо скажу, що галузь державних закупівель сьогодні є однією з найбільш корупційний. І напевно, кожен розуміє, в який спосіб відбуваються тендери як в державній сфері, так і в на державних підприємствах. І тому вирішення цього питання, напевно, сьогодні є одним з ключових в напрямку проведення реформ в нашій державі.</p>
<p>Сказати, що цей законопроект є революційний, ні, він не є революційний, оскільки він не запроваджує електронних торгів. Але поряд з тим даний законопроект – серйозний крок вперед в порівнянні з тією ситуацією, яку ми маємо сьогодні в галузі державних закупівель.</p>
<p>Зокрема я хочу зауважити, що цей законопроект був розроблений відповідною робочою групою за участю представників громадських організацій, експертів. Даний законопроект був предметом розгляду Комітету з питань економічної політики.</p>
<p>І хочу обов'язково зауважити, що комітет рекомендував прийняти за основу даний законопроект для того, щоб доопрацювати між першим і другим читанням. Дуже багато було зауважень, поправок ряду народних депутатів. І я впевнений, що між першим і другим читанням ми ці всі поправки відпрацюємо. І цей законопроект буде мати дуже серйозний і ефективний наслідок для сфери державних закупівель в Україні. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Будь ласка, два – "за", два – "проти", запишіться, будь ласка.</p>
<p>Микола Томенко, "Блок Петра Порошенка".</p>
<p>&nbsp;</p>
<p>10:54:09</p>
<p>ТОМЕНКО М.В.</p>
<p>Шановні колеги, ми будемо підтримувати в першому читанні даний законопроект, хоча, дійсно, хотілося б все-таки нам отримати уже довгоочікувану систему електронних тендерних закупівель. Тому що, якщо подивитись, що відбувається сьогодні, от я відкриваю сайт "Наші гроші", значить, і читаю: "Армія купила шин на 29 мільйонів у новачка із статутним капіталом 4 тисячі гривень.&nbsp; "Аваківці" замість "добкінців" виграли тендер облавтодору." І фактично кожний, кожне оце тут як книга української корупції. Я радив би читати, я не власник цього сайту. Можна подивитися, що, насправді, в Україні змінилось те, що нічого не змінилося.</p>
<p>Тому, звичайно, закон є дуже важливий. Але найважливіша практика проведення торгів, практика проведення державних закупівель. Тому, мені здається, що, думаючи над законопроектом, найважливіше треба думати, як проводяться торги, хто несе відповідальність, як реалізується принцип конфлікту інтересів. Ми прописали принцип конфлікту інтересів. Він, що, діє в Україні чи не діє? У нас що, дружини мерів чи родичі губернаторів, чи голів райадміністраій, що, торги не виграють? Виграють. І жодного немає прецеденту. А що для цього треба закон, щоб відкрити кримінальну справу?</p>
<p>І ще один момент, пов'язаний, якщо ми його голосуємо в першому читанні, а я за те, щоб в першому читанні, стосується сегменту гуманітарної політики, яка в українській державі і уряду, і владі загалом не потрібна. Я маю на увазі виключення із правил. Тобто, наприклад, на сьогоднішній день і прийнято в сесійній залі мій закон ще при Януковичу, і Янукович ветував. Наприклад, книжки в нас закуповуються за тендерними закупівлями, бо Міністерство культури створило прокладку, і прокладка заробляє. Ну, як же тендерні закупівлі, якщо в нас тих видавництв на пальцях рук залишилося? Така сама історія з спортивними змаганнями, де купують тільки визначені, аксесуари не треба, тут торгів.</p>
<p>Тому підтримуємо в першому читанні і доопрацьовуємо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Кужель, "Батьківщина".</p>
<p>&nbsp;</p>
<p>10:56:31</p>
<p>КУЖЕЛЬ О.В.</p>
<p>Шановна президія, шановні колеги, якщо ви побачите яка кількість законопроектів подана в комітет щодо внесення змін по закупівлям, я думаю, що треба робити окремі парламентські слухання в частині викриття всіх корупційних схем в системі закупівлі товарів. Бо ми кожен рік всі депутати говоримо, що це є найкорумпованіший напрямок в діяльності&nbsp; використання державних коштів.</p>
<p>Щодо конкретно законопроекту. Якщо дозволите, пане заступнику міністра, послухайте уважно. ми категорично проти і вимагаємо виключити з першого читання ту частину, де ви передбачаєте зняття відповідальності, і скоротити функції уповноваженого органу, а це вашого міністерства щодо контролю здійснення моніторингу закупівель.</p>
<p>Я хочу, щоб всі послухали. У всіх країнах світу контроль іде кожну хвилину. Тільки купило міністерство, вже виставляється красний флажок, що там є завищені ціни і є проблема. А міністерство нам пропонує, зараз подає раз в квартал, а тепер хоче подавати раз на рік. Рідні мої, тараканов ловлять, коли вони бігають, а не коли вони вже поздихали, або побігли до інших країн. І тому категорично проти. Ви повинні як міністерство контролювати, кожен день моніторинг використання проведення державних закупівель і можливість&nbsp; корупції в частині збільшення цін.</p>
<p>Я даю вам інформацію. Сьогодні працює спеціальна комісія при держслужбі. Я працюю там від фракції, ми перевіряємо Міністерство охорони здоров'я. Так от, шановні народні депутати, щоб ви знали інформацію, одна частина нашої перевірки показали, що до жовтня місяця …</p>
<p>&nbsp;</p>
<p>ГОЛОВУЮЧИЙ. 30 секунд завершити.</p>
<p>&nbsp;</p>
<p>КУЖЕЛЬ О.В. Міністерство охорони здоров'я не зробить закупівлю державних ліків, така процедура.</p>
<p>І тому ми ставимо вам вимогу, всі депутати: перегляньте процедуру, перевірте Міністерство охорони здоров'я. І ми вимагаємо, щоб на протязі місяця був виконаний бюджет по закупівлі державних ліків тільки у першому читанні із нашими зауваженнями. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Народний депутат Пташник, "Самопоміч". І потім – Андрій Іванчук, "Народний фронт".</p>
<p>&nbsp;</p>
<p>10:59:20</p>
<p>ПТАШНИК В.Ю.</p>
<p>Шановні народні депутати! Ми би хотіли сказати, що даний законопроект – це той приклад, коли над законопроектом попрацювало громадянське суспільство і численні громадські організації, і насправді намагалися направити цей законопроект на подолання корупції в сфері державних закупівель. Я думаю, що ні для кого не є секретом, що сфера державних закупівель є найкорумпованішою сферою, коли вимиваються мільйони гривень кожен день з державного бюджету. Я хочу звернути вашу увагу, що це повноваження так само відноситься до сфери діяльності Антимонопольного комітету, який має якраз слідкувати і забезпечувати конкуренцію в сфері державних закупівель і усувати змови, і відповідно притягати до відповідальності.</p>
<p>Ми, безумовно, будемо підтримувати даний законопроект в першому читанні. І окремо хотілось ще звернутися до Міністерства економіки з тим, щоби Міністерство економіки якомога швидше запровадило електронну систему державних закупівель для того, що б унеможливити…</p>
<p>&nbsp;</p>
<p>ГОЛОВУЮЧИЙ. Будь ласка, 20 секунд, закінчуйте.</p>
<p>&nbsp;</p>
<p>ПТАШНИК В.Ю. Для того, щоб унеможливити спілкування між суб'єктами підприємництва, які беруть участь у державних закупівлях, з замовником для того, щоб спотворення конкуренції не відбувалося. А від нового складу Антимонопольного комітету чекаємо розслідування в різних сферах державних…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Андрій Іванчук, "Народний фронт".</p>
<p>&nbsp;</p>
<p>11:01:00</p>
<p>ІВАНЧУК А.В.</p>
<p>Шановний пане Голово! Я хотів би звернутися, шановні народні депутати, до вас з декілька слів. Даний законопроект дуже революційний. І від фракції "Народного фронту" і від економічного комітету прошу вас підтримати його.&nbsp;&nbsp;</p>
<p>Є чотири боки питань,&nbsp;&nbsp; які даний законопроект&nbsp; порушує.&nbsp; Перший – це зниження корупційних ризиків, це перевірка кінцевого&nbsp; бенефіциара,&nbsp; відкриття документів,&nbsp; що містять інформацію&nbsp; про ціну, публікація протоколів оцінки, ухилення і усунення&nbsp; обставин умисного блокування процедур закупівлі.&nbsp; Другий блок – це спрощення&nbsp; участі для бізнесу та дерегуляції. Третій і самий основний –&nbsp; це приведення&nbsp;&nbsp; до міжнародних стандартів та директив ЄС нашого законодавства, яке регулює державні закупівлі. І самий останній – це підвищення&nbsp; цін і порогів державних закупівель.</p>
<p>Тому я дуже прошу всі фракції і групи&nbsp; підтримати даний законопроект&nbsp; в першому читанні. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Юрій Дерев'янко і переходимо до&nbsp; голосування. Прошу, займайте свої місця,&nbsp; шановні колеги.</p>
<p>&nbsp;</p>
<p>11:02:09</p>
<p>ДЕРЕВ’ЯНКО Ю.Б.</p>
<p>Шановний головуючий,&nbsp; шановні колеги! Юрій Дерев'янко, 87-й&nbsp; виборчий округ, партія "Воля".</p>
<p>Безумовно, цей законопроект вирішує частково питання ті, які стосуються корупційних проявів і його треба безумовно підтримати. Але, шановні колеги, хочу звернути вашу увагу на&nbsp; те, що&nbsp; найбільші корупційні прояви не ліквідовані і вони полягають у тому, що сьогодні ми маємо державні підприємства, які взагалі не проводять ніяких&nbsp; закупівель і тендерів. Це свідомо було зроблено ще за режиму Януковича&nbsp; для того, щоби отримувати відкати&nbsp; і ця система, на превеликий жаль, збереглась.&nbsp;</p>
<p>Ми зареєстрували законопроект 1127, який передбачає обов'язковість проведення державними підприємствами тендерів так само як це роблять сьогодні і&nbsp;&nbsp; інші органи виконавчої&nbsp; влади за рахунок бюджетних коштів. Тому, шановні&nbsp; колеги, підтримуючи цей законопроект,&nbsp; просимо і звертаємося до головуючого поставити&nbsp; в порядок денний&nbsp; 1127, щоби дійсно&nbsp; подолати корупцію у цій сфері, яка сьогодні&nbsp; роз'їдає всю нашу економіку. Дякую. Корупційну частину, мається на увазі. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, за результатами&nbsp; обговорення на ваш розгляд&nbsp; внесено для голосування, за результатами&nbsp;&nbsp; обговорення в першому читанні за основу, відповідно до&nbsp;&nbsp; висновку комітету, проект Закону&nbsp; (реєстраційний номер 2087а), проект Закону про внесення змін до деяких законів&nbsp; України у&nbsp; сфері державних закупівель щодо приведення їх у відповідність з&nbsp; міжнародними стандартами та&nbsp; вжиття заходів&nbsp; з подолання корупції.&nbsp;</p>
<p>Шановні колеги&nbsp;&nbsp; народні депутати, прошу, займіть&nbsp; свої місця.</p>
<p>Підготуйтеся до голосування.</p>
<p>2087-а за основу, відповідно до висновку комітету. Прошу голосувати, шановні колеги. 2087-а за основу, шановні колеги.</p>
<p>&nbsp;</p>
<p>11:04:25</p>
<p>За-270</p>
<p>Рішення прийнято, шановні колеги, за основу.</p>
<p>Йдемо далі. На ваш розгляд, шановні колеги, внесено проект Закону (реєстраційний номер 2884 та 2884-1 альтернативний) – проект Закону про внесення змін до деяких законів України щодо посилення соціального захисту інвалідів, які не мають права на призначення пенсії чи соціальних допомог. Доповідають перший заступник міністра соціальної політики Шевченко, а також народний депутат Королевська.</p>
<p>Є пропозиція розглянути ці два законопроекти за скороченою процедурою. Прошу визначатися. Прошу голосувати, шановні колеги, щодо розгляду за скороченою процедурою.</p>
<p>&nbsp;</p>
<p>11:05:22</p>
<p>За-191</p>
<p>Дякую.</p>
<p>Будь ласка, шановні колеги, доповідає перший заступник міністра соціальної політики Василь Шевченко, будь ласка.</p>
<p>&nbsp;</p>
<p>11:05:33</p>
<p>ШЕВЧЕНКО В.В.</p>
<p>Дякую. Шановний Володимире Борисовичу, шановні народні депутати, законодавством України передбачено надання інвалідам пільг і гарантій: як проїзд, придбання лікарських засобів, санаторно-курортне лікування, забезпечення технічними засобами реабілітації і першочергове обслуговування в медичних закладах. На підставі їх статусу передбачено посвідчення інваліда війни, інваліда з дитинства та дитини-інваліда пенсійним посвідченням. Однак, в Україні проживають особи з інвалідністю, яким не видаються посвідчення і вони позбавлені можливості користуватися відповідними пільгами та гарантіями. За даними регіональних органів соціального захисту населення щороку біля 720 осіб отримують відмову у призначенні пенсії –&nbsp; відсутність страхового стажу чи державної допомоги у випадку, якщо інвалід не є малозабезпеченою особою.</p>
<p>Проектом акту передбачено запровадити альтернативний посвідченню документ, довідку на підставі якого особи з інвалідністю будуть мати право користуватися пільгами та гарантіями. Вона видаватиметься регіональними органами соціального захисту населення та міститиме такі відомості: прізвище ім'я по-батькові, групу ти причини інвалідності, а також у відповідних випадках, основні нозологічні форми захворювання особи по зору, слуху та з ураженнями опорно-рухового апарату.</p>
<p>Шановні народні депутати, прошу підтримати зазначений законопроект за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; заслухаємо одразу два закони і потім висновок комітету. Будь ласка,&nbsp; Наталія Королевська.</p>
<p>&nbsp;</p>
<p>11:07:42</p>
<p>КОРОЛЕВСЬКА Н.Ю.</p>
<p>Уважаемые коллеги! Уважаемые присутствующие! Безусловно, "Оппозиционный блок" поддержит данную социальную инициативу, и, конечно нас радует, что за последние полтора года Министерство социальной политики впервые подает проект, который направлен на социальную защиту людей.</p>
<p>Обижает, честно скажу, другое, что данный проект касается только 719 человек в нашей огромной стране, 719 человек. Безусловно, мы их защитим и поддержим данный проект. Но на чем настаиваем мы сегодня? Мы настаиваем на том, чтобы Министерство социальной политики и правительство срочно внесли законопроект в парламент изменения в бюджет, касающиеся индексации пенсий и заработных плат. Потому что такими подачками, которыми вы сегодня пытаетесь как-то успокоить людей, у вас&nbsp;ситуация не выйдет. Люди сегодня не&nbsp; могут прожить на ту минимальную пенсию, минимальную заработную плату, которую второй год в нашей стране не пересматривают.</p>
<p>Сегодня инвалиды I и ІІ группы, инвалиды Ш группы не&nbsp; в состоянии купить себе лекарство, не в состоянии заплатить за тарифы, не в стоянии сегодня хоть как-то прокормить свои семьи. Потому что те минимальные выплаты по нетрудоспособности, они не способны человеку дать возможность хоть как-то себя вылечить. Цены в аптеках растут, и мы настаиваем на том, чтобы мародерство на цены на лекарственные препараты было остановлено. Мы настаиваем на том, чтобы социальный пакет защиты по необходимым группам лекарств был предоставлен&nbsp; нашим инвалидам. Чтобы защитить сегодня людей и дать возможность им&nbsp; вылечить себя, пролечить себя и&nbsp; пройти&nbsp; курсы реабилитации.</p>
<p>Поэтому настаиваем, чтобы&nbsp; правительство срочно провело индексацию пенсий…</p>
<p>&nbsp;</p>
<p>ГОЛОВУЮЧИЙ, 10 секунд, завершуйте.</p>
<p>&nbsp;</p>
<p>КОРОЛЕВСЬКА Н.Ю. Настаиваем на том, чтобы срочно правительство провело индексацию пенсий и заработных плат, индексацию выплат инвалидам и прекратило мародерство цен...</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; голова комітету&nbsp; Олександр Третьяков. Будь ласка, Олександр Юрійович.</p>
<p>&nbsp;</p>
<p>11:10:25</p>
<p>ТРЕТЬЯКОВ О.Ю.</p>
<p>Уважаемые народные депутаты! Комитет по делам ветеранов, участников боевых действий, участников АТО&nbsp; и людей с инвалидностью рассмотрел законопроекты 2884 и 2884-1 на своем заседании 03.06.2015 года.</p>
<p>Как уже было сказано, цель&nbsp; законопроекта – предоставить&nbsp; людям с&nbsp; инвалидностью, которые не имеют права на пенсию или социальную помощь и в связи с этим не имеют соответствующие удостоверения, возможность реализовать свое законное право на бесплатный проезд в транспорте.</p>
<p>Предлагается предоставить таким людям с инвалидностью справку, дающую право на бесплатный проезд в транспорте,&nbsp; которая будет выдаваться управлением труда&nbsp; и социальной защиты населения.</p>
<p>Члены комитета согласны с тем, что поднятый в законопроектах вопрос требует законодательного урегулирования. Решение комитета: поддержать заключение Главного научно-экспертного управления о целесообразности принять его в первом чтении, правительственный Закон 2884. При доработке его ко второму чтению необходимо будет учесть, чтобы данную справку выдавали бесплатно.</p>
<p>Законопроект 2884-1, альтернативный, предлагается отклонить. Например, там есть такая норма, чтобы эта справка выдавалась бессрочно, хотя инвалидность может быть срочная: как на один, и на два, и на пять лет.</p>
<p>В то же время, я хочу сказать от себя, что можно поддержать предложение Кабинета Министров, принять этот закон за основу и в целом. При этом прошу дать поручение Главному юридическому управлению совместно с профильным комитетом внести техническую юридическую правку о том, чтобы справка эта выдавалась бесплатно, только одну норму: справку выдаем бесплатно. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, шановні колеги, два – "за", два – "проти". Ніхто не проти, всі – "за"? Добре. Добре. Є пропозиція перейти до голосування.</p>
<p>Шановні колеги, будь ласка, відповідно ми почули доповідь за результатом обговорення 2052а. Вибачте, 2884 і 2884-1: проект Закону про внесення змін до деяких законів України щодо посилення соціального захисту інвалідів, які не мають права на призначення пенсії чи соціальних допомог. Є пропозиція профільного комітету 2884 проект закону прийняти за основу та в цілому з техніко-юридичними правками, які були оголошені головою комітету.</p>
<p>Хочу підкреслити, що 2884 закон отримав висновок Головного науково-експертного управління, що законопроект може бути прийнятий за основу, а 2884-1 – управління висловило свої зауваження до даного законопроекту. Тому в порядку розгляду я ставлю на голосування і прошу підготуватися до голосування.</p>
<p><a name=_GoBack></a>Проект Закону за результатами обговорення (реєстраційний номер 2884) за основу і в цілому з урахуванням… У фракції "Самопоміч" є застереження щодо голосування в цілому.</p>
<p>Будь ласка, від фракції "Самопоміч" хто? За основу і в цілому 2884. Якщо є заперечення, то… Немає заперечень. Зняли. Є заперечення? Немає заперечень, домовились.</p>
<p>Значить, 2884 з урахуванням пропозицій комітету за основу і в цілому, 2884.&nbsp; Голосуємо, колеги, з техніко-юридичними правками, які були сказані головою комітету. Прошу голосувати.</p>
<p>&nbsp;</p>
<p>11:14:51</p>
<p>За-283</p>
<p>За основу і в цілому з техніко-юридичними правками комітету прийнято, 283.</p>
<p>"Блок Петра Порошенка" – 109, "Народний фронт" – 66, "Опозиційний блок – 15, "Самопоміч" – 20, Радикальна партія Олега Ляшка – 20, "Батьківщина" – 14, "Партія відродження" – 7, "Воля народу" – 11, позафракційні – 21. Дякую.</p>
<p>Шановні колеги, наступне – проект Закону (реєстраційний номер 2052а) про внесення змін до деяких законів України (щодо забезпечення належної організації підготовки та проведення виборів народних депутатів України).</p>
<p>Є пропозиція доповідача Руслана Князевича розглянути даний проект закону за скороченою процедурою. Прошу визначатись. Це розгляд щодо розгляду за скороченою процедурою, колеги. Прошу визначатись.</p>
<p>&nbsp;</p>
<p>11:15:47</p>
<p>За-183</p>
<p>Рішення прийнято.</p>
<p>Ми набрали необхідну кількість голосів.</p>
<p>Руслан Петрович Князевич, будь ласка.</p>
<p>&nbsp;</p>
<p>11:15:55</p>
<p>КНЯЗЕВИЧ Р.П.</p>
<p>Дякую, шановний пане Голово.</p>
<p>Шановні колеги! Законопроект за реєстраційним номером 2052а має виключно технічний характер. В ньому є фактично три речі, які спричинені необхідністю внесення змін <a name=Temp></a>до чинної редакції Закону про вибори народних депутатів в зв'язку з оголошенням організації проведення проміжних виборів народного депутата України.</p>
<p>Ви знаєте, що зараз ми перебуваємо у виборчому процесі. І Центральна виборча комісія здійснює цілу низку заходів, передбачених законодавством. Однак, на превеликий жаль, в чинній редакції закону, особливо в тій частині, що стосується проведення проміжних виборів, є певні речі, які потребують технічного врегулювання.</p>
<p>Насамперед йде мова про три ключові нюанси. Законопроектом дозволяється представникам Центральної виборчої комісії, працівникам секретаріату і працівникам Державного реєстру виборців бути присутніми без особливого рішення на засіданнях нижчого рівня комісій, окружних і дільничних. Це технічна річ, яка потрібна для того, щоб належним чином забезпечити роботу цих комісій, а також передання від комісій до Центральної виборчої комісії оперативно результатів проведення виборів в окрузі.</p>
<p>Крім того, передбачається цим законопроектом також зменшення певної кількості строків, що стосується висування і реєстрації. Однак, на превеликий жаль, зважаючи на те, що цей законопроект не був розглянутий до того часу, коли ці строки минули, то в цій частині він, як на мене, зараз, зважаючи на те, що відбувається виборчий процес, не слід було би давати можливість набувати чинності закону. А є пропозиція, яка підтримана і комітетом, щоб, що стосується строків, закон набував чинності в разі його прийняття сьогодні, тільки з 1 вересня 2015 року. Після закінчення виборчого процесу в одному з одномандатних виборчих округів.</p>
<p>І нарешті третій нюанс, який вкрай важливо врегулювати. Пам'ятаєте, в Законі про тендерні процедури завжди містилась норма, що зважаючи на швидкоплинність виборчого процесу, Центральна виборча комісія може проводити тендери для виготовлення виборчих бюлетенів, виборчих протоколів, іншої виборчої документації без чіткого дотримання тих строків, які є передбачені в законі. Йде мова, пам'ятаєте, про те, що там 45 днів…</p>
<p>&nbsp;</p>
<p>ГОЛОВУЮЧИЙ. Будь ласка, прошу ще 2 хвилини підкомітету. Будь ласка, Руслан Петрович.</p>
<p>&nbsp;</p>
<p>11:18:12</p>
<p>КНЯЗЕВИЧ Р.П.</p>
<p>Оскільки я виступаю ще від комітету, то я, це погоджена позиція комітету. Але, зважаючи на те, що зараз, з 1 січня в цій частині Закон про тендерні процедури не передбачає таку норму, то проситься, є велике прохання їх поновити. Для того, щоб вже зараз Центральна виборча комісія могла оголосити і провести тендер на закупівлю і виготовлення відповідно виборчих бюлетенів, виборчих протоколів, інформаційних плакатів, пакетів захист спеціального захисту і цілу низку інших, скажімо, виборчої документації вкрай потрібної для організації виборчого процесу.</p>
<p>Зважаючи на те, що було тільки одне зауваження щодо перенесення строків набуття чинності закону в частині строків висування і реєстрації кандидатів, одноголосно комітет підтримав цю пропозицію, щоб в цій частині цей закон набув чинності тільки з 1 вересня 2015 року.</p>
<p>Врешті комітет погодився з авторами законодавчої ініціативи про те, що цей законопроект є вкрай важливим вже зараз на етапі організації і проведення проміжних виборів по одному з одномандатних округів і просить Верховну Раду з цим зауваженням підтримати його за основу та в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую, Руслане Петровичу.</p>
<p>Шановні колеги, є пропозиція, є пропозиція… Шановні колеги, будь ласка, запишіться: два – "за", два – "проти".</p>
<p>Будь ласка, Андрій Тетерук, "Народний фронт".</p>
<p>&nbsp;</p>
<p>11:20:18</p>
<p>ТЕТЕРУК А.А.</p>
<p>Прошу передати слово Вікторії Сюмар.</p>
<p>&nbsp;</p>
<p>11:20:25</p>
<p>СЮМАР В.П.</p>
<p>Шановні колеги, оскільки йдеться про технічні правки, які необхідно внести в законодавство для проведення до виборів, зокрема по Чернігову, очевидно, для того, щоб виборці могли реалізувати своє право виборче в цьому контексті. Ці правки "народний фронт" буде підтримувати, хоча звісно це не зовсім той комплексний підхід, який сьогодні потрібен для реального реформування виборчої системи, який треба буде, очевидно, робити разом вже і в контексті місцевих виборів, і іншого виборчого &nbsp;законодавства. Поки що технічні речі ми підтримуємо. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Олексій Мушак. Будь ласка, Олексій, "Блок Петра Порошенка".</p>
<p>&nbsp;</p>
<p>11:21:17</p>
<p>МУШАК О.П.</p>
<p>Прошу передати слово моєму колезі з БПП Миколі Томенку.</p>
<p>&nbsp;</p>
<p>ГОЛОВУЮЧИЙ. Микола Томенко.</p>
<p>&nbsp;</p>
<p>11:21:29</p>
<p>ТОМЕНКО М.В.</p>
<p>Шановні колеги, законопроект ми будемо підтримувати. Це надзвичайно важливо для того, щоби ми спокійно шли на ті вибори, які мають місце в найближчий час. Але хотів би сказати, що загально, тут мої колеги говорили, що треба нарешті попрощатися з минулим. І мені здається, що новий склад Центральної виборчої комісії це буде прощання з минулим. Тобто мова іде не лише про те, що ми збільшуємо права Центральної виборчої комісії, а всіх тих людей, які освячували своїми рішеннями відповідні рішення часів режиму Януковича, ми повинні змінити.</p>
<p>І у зв'язку з цим я хочу висловити стурбованість ситуації, яка склалася у зв'язку з нагородами до Дня Конституції. Я вважаю зневагою до українського парламенту нагородження голови Центральної виборчої комісії державною нагородою до Дня Конституції. Я вимагаю від Президента відмінити таке рішення. І це рішення стосується не лише голови Центральної виборчої комісії. В тому списку є визначні юристи, з якими я неодноразово дебатував, які переконливо довели, що другий термін Кучми є перший термін. Серед тих людей є люди, які зневажали українську Конституцію. І це цинізм в День Конституції їх нагородити на те, що вони нищили українську Конституцію.</p>
<p>Тому, я думаю, що таких речей не можна допускати. І я думаю, що краще політиків, державних службовців, краще років десять не нагороджувати, щоб так нагороджувати, як на День Конституції. Є кого нагороджувати. Є солдати, офіцери, які захищають Україну. Є прості люди, які б'ються за Україну. А чиновники і політики хай працюють без нагород.</p>
<p>Тому голосуємо за цей законопроект. І я чекаю і від нашого залу, і від Президента думання про новий склад Центральної виборчої комісії, яка не буде відпрацьовувати на стару і нову владу, а яка буде працювати на український народ.</p>
<p>&nbsp;</p>
<p>ГОЛОВУЮЧИЙ. Анна Романова, "Самопоміч", будь ласка.</p>
<p>&nbsp;</p>
<p>11:23:35</p>
<p>РОМАНОВА А.А.</p>
<p>Шановні колеги, я хочу привернути увагу до проміжних виборів, які зараз відбуваються по 205 округу, а саме в місті Чернігові. Саме під ці вибори зараз прилаштований цей законопроект, а саме під одного з кандидатів. Тому, ви розумієте, зараз рекордна ситуація склалася в Чернігові – більше 100 кандидатів зареєструвалися по цьому округу. Із них більше 80 технічних кандидатів одного з кандидатів. Тому, ви розумієте, що цим законопроектом скасовується необхідне навчання членів ДВК та ОВК. Це означає на практиці, що 80 технічних кандидатів зареєструють своїх членів ДВК та ОВК, яких будуть навчати рахувати так, як треба.</p>
<p>Крім того, цим законопроектом пропонується скасувати державні закупівлі, а також обслуговування електронної системи "Вибори". Що це означає? Що саме ці, хто треба, будуть керувати електронною системою "Вибори" на цих проміжних виборах до Верховної Ради.</p>
<p>Тому об'єднання "Самопоміч" не буде підтримувати цей лобіський законопроект, який прилаштований для перемоги саме одного з кандидатів. Дякую.</p>
<p>&nbsp;</p>
<p>ГОЛОВУЮЧИЙ. Олег Ляшко.</p>
<p>&nbsp;</p>
<p>11:25:10</p>
<p>ЛЯШКО О.В.</p>
<p>Олег Ляшко, Радикальна партія. Зараз біля стін українського парламенту стоять тисячі малих підприємців, в яких влада, уряд забирає можливість годувати свої сім'ї, заробляти копійку, запроваджуючи касові апарати. Я прошу Голову Верховної Ради трансляцію включити на вулицю.</p>
<p>І&nbsp; водночас, які закони ми розглядаємо? Замість того, щоб розглядати закони, які дають можливість створити робочі місця, дати людям можливість заробити свою копійку, прогодувати сім'ю, ми знаходимо час і морочимо українському парламенту голову, щоб розглянути лобіські законопроекти для того, щоб провести до зали Верховної Ради відомого злодія Березенка, який крав київську землю разом із&nbsp; Черновецьким, а тепер очолює ДУСю, і йому дали тепер команду по округу, на моїй рідній чернігівській землі, іти по округу&nbsp; до Верховної Ради.&nbsp;&nbsp; Вибори у 205 окрузі – це найбрудніші вибори, які тривають після Майдану! Це ганьба! Це знущання&nbsp; над Майданом!</p>
<p>Коли молодого пацана, сосунка, якому тільки&nbsp; гей-паради в&nbsp; Чернігові&nbsp;&nbsp;&nbsp;&nbsp;&nbsp; проводити, які вони там анонсують, вони втягують його сюди, до парламенту. Вони хочуть грабувати українську чернігівську землю, так як вони грабували разом із Черновецьким, разом із Довгим Лесиком, який тут заховався за&nbsp; депутатською недоторканністю.&nbsp; А тепер ця шайка-лєйка&nbsp; знову хоче за рахунок підкупів, за рахунок&nbsp; фальсифікацій пролізти до&nbsp; стін українського парламенту. І найприкріше, що все це освячується з Адміністрації&nbsp;&nbsp; Президента, звідти йдуть спроби фальсифікувати вибори. І саме тому відомого "підрахуя", прохиндєя&nbsp; Охендовського&nbsp; за майбутні фальсифікації на 2005 окрузі нагородили орденом Ярослава Мудрого. Ярослав Мудрий в гробу перевертається, коли "прорахуї", "підрахуї"&nbsp;&nbsp;&nbsp; "охендовські" носять його ордени! Це ганьба, це знущання…</p>
<p>&nbsp;</p>
<p>ГОЛОВУЮЧИЙ.&nbsp; Юрій Луценко,&nbsp; "Блок Петра Порошенка".</p>
<p>&nbsp;</p>
<p>11:27:32</p>
<p>ЛУЦЕНКО Ю.В.</p>
<p>Шановний пане Голово, шановні народні депутати! Я прошу вас повернутися, власне, до документу, який ми розглядаємо. В разі неприйняття цього законопроекту вибори просто не відбудуться, і фракції, які хочуть&nbsp; зірвати вибори, зараз знаходять різні підстави, щоб не голосувати.&nbsp; Я звичайно розумію, що комусь, ну хтось краще знає про "сосунків" усе, про "сосунків" – це не до нашої фракції. Ми висуваємо&nbsp; кандидата в депутати:&nbsp; ідіть на вибори і перемагайте або програвайте. А "сосунками" займатися&nbsp; в вільний&nbsp; від роботи час! Тут треба голосувати за&nbsp; цей закон, який дасть можливість провести вибори в&nbsp; Україні! <i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Дякую. Дякую,&nbsp; шановні колеги. <i>(Шум у залі)</i></p>
<p>Давайте так. Дивіться, колеги, ви хочете репліку, якщо у нас є тут, в цьому залі, народний депутат за прізвищем Сосунок, я готовий йому дати йому слово. Немає?</p>
<p>Шановні колеги, на ваш розгляд внесено проект Закону (реєстраційний номер)…&nbsp;</p>
<p><i>(Шум у залі)</i></p>
<p>&nbsp;Все нормально, заспокойтеся, сядьте на місця, це особливості характеру.</p>
<p>2052а.&nbsp; Шановні колеги, ставлю на голосування за основу проект Закону (реєстраційний номер 2052). Прошу визначатися щодо голосування 2052а. Обговорили. Навіть посварилися. Голосуємо. 2052а - за основу.</p>
<p>&nbsp;</p>
<p>11:30:25</p>
<p>За-199</p>
<p>Дивимось. Не встигли? Шановні колеги, треба тоді повернутися, давайте повернемося.</p>
<p>Будь ласка, 2052а за повернення щодо розгляду цього проекту закону. Будь ласка, голосуємо за повернення 2052а.</p>
<p>За повернення до розгляду. Наберемо голоси, будемо голосувати.</p>
<p>&nbsp;</p>
<p>11:31:00</p>
<p>За-211</p>
<p>Рішення не прийнято.</p>
<p>Повернемо в комітет для підготовки на повторне перше читання. Будь ласка,&nbsp; за повернення в комітет для підготовки на&nbsp; повторне перше читання. Прошу, голосуємо.</p>
<p>&nbsp;</p>
<p>11:31:30</p>
<p>За-219</p>
<p>Проект закону не прийнято, дякую, шановні колеги.</p>
<p>2555, є пропозиція комітету… Колеги, не сваріться, не сваріться, заспокойтесь. 2555, є лист комітету з проханням про перенесення розгляду.</p>
<p><a href="http://w1.c1.rada.gov.ua/pls/zweb2/webproc4_2?pf3516=2686&skl=9" target=_blank>2686</a> –&nbsp; проект Закону про внесення змін до статті 11 Закону України "Про соціальний і правовий захист військовослужбовців та членів їх сімей" щодо психологічної реабілітації військовослужбовців після виконання завдань у бойових умовах.</p>
<p>Шановні колеги, проект Закону внесено, народним депутатом Споришем Іваном Дмитровичем, є його пропозиція&nbsp; розглядати за скороченою процедурою, прошу визначатись. Щодо розгляду даного законопроекту за скороченою процедурою.</p>
<p>&nbsp;</p>
<p>11:32:38</p>
<p>За-202</p>
<p>Рішення прийнято.</p>
<p>Будь ласка,&nbsp; Іван Дмитрович, прошу.</p>
<p>&nbsp;</p>
<p>11:32:52</p>
<p>СПОРИШ І.Д.</p>
<p>Шановна президія, шановні депутати! Вашій увазі пропонується для розгляду законопроект 2686 про внесення змін до статті 11 Закону України "Про соціальний і правовий захист військовослужбовців та членів їх сімей". Даний законопроект підготовлений у співпраці з психологічними службами силових структур держави, зокрема Національної гвардії, Збройних сил України, оскільки на даний час в жодному нормативно-правовому документі&nbsp;&nbsp; &nbsp;не передбачено питання щодо психологічної медико-психологічної&nbsp; реабілітації військовослужбовців.</p>
<p>Складність ситуації полягає в тому, що&nbsp; бійці можуть повертатися додому фізично не ушкодженими, а от симптоми посттравматичного стресового розладу, який&nbsp; проявляться від&nbsp; 3 до 6 місяців або навіть і через декілька років.</p>
<p>У Національній гвардії вивчено досвід закордонних колег, зокрема, стандартів НАТО, та підготовлено проект відомчого наказу щодо медико- психологічної реабілітації&nbsp; учасників бойових дій. Але він не може бути &nbsp;реалізований за відсутності правових норм, які передбачаються&nbsp; у даному законопроекті. Це надає бійцям право обов'язкового та&nbsp; безкоштовного проходження психологічної та медико-психологічної реабілітації.</p>
<p>Військові психологи Національної гвардії вивчили початкову програму реабілітації військовослужбовців НАТО. Після шестимісячної участі в бойових діях психологічними службами проведено аналіз наукових досліджень війн минулих століть та встановлено небезпеку для ветеранів, які не зазнали фізичного&nbsp; ушкодження здоров'я.</p>
<p>І тому даний законопроект підтриманий Головним науково-експертним&nbsp; управлінням. Даний законопроект підтриманий профільним комітетом Верховної Ради України. Тому я дуже прошу, шановні колеги, не треба зволікати щодо прийняття даного законопроекту. Це зволікання щодо&nbsp; збереження&nbsp; психологічного здоров’я&nbsp; не лише&nbsp;&nbsp; бійців учасників АТО, а всього українського…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте 30 секунд.</p>
<p>&nbsp;</p>
<p>СПОРИШ І.Д. Я прошу даний законопроект прийняти за основу. Якщо&nbsp; будуть якісь зауваження&nbsp; в другому читанні, ми&nbsp; ці зауваження виправимо. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Сергій Пашинський, голова&nbsp; профільного Комітету з питань національної безпеки і оборони.</p>
<p>&nbsp;</p>
<p>11:35:21</p>
<p>ПАШИНСЬКИЙ С.В.</p>
<p>Доброго дня, шановні друзі! З початком російської агресії ми зіштовхнулись з&nbsp; дуже багатьма викликами. І один із&nbsp; цих викликів – це те, що наші бійці, які повертаються з фронту, отримали значні не тільки фізичні травми, а й психологічні.</p>
<p>В усіх країнах світу, починаючи ще з Другої світової війни, є свій досвід, як долати ці проблеми, є великий досвід Сполучених Штатів Америки, інших європейських держав. На жаль, ця частина життєдіяльності ні в нашому законодавстві, ні практично у нас… тільки-тільки зараз починає розвиватися.</p>
<p>Комітет одностайно підтримує цей законопроект. Це дуже простий закон, це зміни та доповнення до закону. І я прошу колег підтримати його за основу і прошу головуючого поставити на голосування прискорену процедуру до другого читання. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Чи є необхідність обговорювати цей проект закону? Немає. Є?</p>
<p>Будь ласка, запишіться два – "за", два – "проти". Депутати наполягають на обговоренні. Будь ласка.</p>
<p>Будь ласка, народний депутат Пташник, "Самопоміч".</p>
<p>&nbsp;</p>
<p>11:36:50</p>
<p>ПТАШНИК В.Ю.</p>
<p>Прошу передати Ірині Сисоєнко.</p>
<p>&nbsp;</p>
<p>ГОЛОВУЮЧИЙ. Будь ласка, Ірина Сисоєнко.</p>
<p>&nbsp;</p>
<p>11:37:02</p>
<p>СИСОЄНКО І.В.</p>
<p>Шановні колеги, даний законопроект є вкрай важливим, тому що всі ви знаєте про те, що всі ті військові, які сьогодні повертаються з зони військових дій, всі вони, кожен з них має посттравматичний стресовий розлад. Тому питання психологічної реабілітації, питання взагалі медичної реабілітації на сьогодні є вкрай важливим.</p>
<p>Тому фракція "Самопоміч" буде підтримувати даний законопроект. Але, в той же час, я хочу звернути увагу, що між першим та другим читанням ми обов'язково повинні доопрацювати даний законопроект і створити можливість проходження психологічної та медичної реабілітації на обов'язковій основі для всіх.</p>
<p>Також хочу наголосити шановним членам профільного комітету про те, що при Комітеті охорони здоров'я, також при Комітеті ветеранів війни, учасників АТО постійно працює робоча група саме по питаннях реабілітації. Я дуже би просила, щоб ми разом підготували цей законопроект до другого читання з урахуванням всіх тих пропозицій, які вже напрацьовані робочою групою. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Мельничук Іван, "Блок Петра Порошенка".</p>
<p>&nbsp;</p>
<p>11:38:17</p>
<p>МЕЛЬНИЧУК І.І.</p>
<p>Шановний Володимир Борисович, прошу передати слово Споришу Івану Дмитровичу.</p>
<p>&nbsp;</p>
<p>ГОЛОВУЮЧИЙ. Іван Спориш, будь ласка, "Блок Петра Порошенка"</p>
<p>&nbsp;</p>
<p>11:38:26</p>
<p>СПОРИШ І.Д.</p>
<p>Шановні колеги, я хочу також добавити, дійсно, у виступі було правильно сказано, в другому читанні все буде зроблено, змінено, доповнено. Але разом з тим, коли психологічними службами проведено аналіз наукових досліджень війн минулих століть, ми не повинні за це забути. Це встановлює небезпеку для ветеранів, які не зазнали фізичної шкоди для здоров'я, і з них 90 відсотків сімей ветеранів війни розлучилися, бо дружини вбачали у них небезпеку для себе та дітей. 60 процентів ветеранів були засуджені за кримінальні правопорушення, 30 відсотків ветеранів війни з тих, хто вижили та повернулись додому закінчили життя самогубством. Тому що ми повинні вчитися на чужих негативних досвідах і повинні, дійсно, на свому досвіді доказати, що ми, дійсно, зробимо все, щоб наші ветерані, які повернулися із війни, які повернулись з інших небезпечних зон, щоб вони були захищені.</p>
<p>Тому я прошу дуже всіх підтримати даний законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Ігор Мосійчук, Радикальна партія.</p>
<p>&nbsp;</p>
<p>11:39:42</p>
<p>МОСІЙЧУК І.В.</p>
<p>Шановні колеги! Шановний Український народе! Цей законопроект необхідно було&nbsp; приймати значно раніше. Він дійсно потрібний для того, щоб займатись реабілітацією наших героїв, людей, які захищають батьківщину. Але тут треба ще сказати про те, чому і як самоусунулось Міністерство охорони здоров'я. Чому реабілітація і лікування наших воїнів, в першу чергу, лежить на волонтерах, на меценатах, які його фінансують? А Міністерство самоусувається, міністр займається самопіаром, як павлін ходить, і вже з парламентської трибуни не раз звучало про необхідність розглянути його перебування на займаній посаді.</p>
<p>Ще тут в своєму виступі лідер найбільшої фракції в парламенті сказав, що стоїть питання по особам, які з судимостями потрапили в добровольчі батальйони. Так я хочу відповісти.</p>
<p>Юрій Віталійович, тоді не було, кому захищати Батьківщину! Тоді пішли класти голову кращі сини Вітчизни! І не важливо, була у них судимість, чи ні! Вони врятували країну, вони зупинили ворога і вони є героями. Більше того, вони заслуговують на те, щоб з них були зняті судимості. І це наше з вами завдання. Тому що вони кров'ю змили те, за що були засуджені!</p>
<p>Голосуємо за цей законопроект і підтримуємо його, і за скороченою процедурою на друге читання. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, народний депутат Медуниця, "Народний фронт".</p>
<p>&nbsp;</p>
<p>11:41:44</p>
<p>МЕДУНИЦЯ О.В.</p>
<p>Прошу передати слово Миколі Величковичу на трибуні.</p>
<p>&nbsp;</p>
<p>ГОЛОВУЮЧИЙ. Микола Величкович, будь ласка, "Народний фронт".</p>
<p>&nbsp;</p>
<p>11:42:01</p>
<p>ВЕЛИЧКОВИЧ М.Р.</p>
<p>Шановні депутати, шановні бійці! Ви знаєте, вже більше року іде збройний конфлікт, фактично війна на сході України. І мені дуже прикро, що тільки ця Верховна Рада змогла внести в зал законопроект, який захищає не лише матеріальні, ситуацію родин тих, хто воює на фронті. Але в першу чергу ми нарешті повернулися для того, щоб повернути соціально наших бійців, які повертаються з фронту, в нормальне життя.</p>
<p>Я як один з авторів закликаю усіх від імені усіх бійців, які є і в цьому залі, є нашими колегами, від всіх тих, які воюють на фронті, підтримати цей законопроект за основу. Я знаю, що є деякі зауваження, я знаю, що деякі є моменти, які депутати виказували з різних фракцій. Ми їх врахуємо при доопрацюванні до другого читання. І закликаю всіх голосувати за цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, процедура обговорення завершена. Можемо переходити до голосування за цей проект Закону (реєстраційний номер 2686). Проект Закону про внесення зміни до статті 11 Закону України "Про соціальний і правовий захист військовослужбовців та членів їх сімей", підготовлений народним депутатом Іваном Споришем.</p>
<p>Шановні колеги, є рішення комітету прийняти його за основу. Прошу підготуватись до голосування 2686 за основу. Прошу голосувати, колеги. 2686 за основу. Прошу голосувати.</p>
<p>&nbsp;</p>
<p>11:43:47</p>
<p>За-290</p>
<p>Рішення прийнято.</p>
<p>Шановні колеги, є пропозиція, лунала, щоб за скороченою процедурою підготувати його до другого читання. Цю пропозицію я ставлю на голосування. Прошу підтримати. Прошу голосувати.</p>
<p>&nbsp;</p>
<p>11:44:11</p>
<p>За-238</p>
<p>Пропозицію підтримано, шановні колеги.</p>
<p>Рухаємося далі. Проект Закону (реєстраційний номер 1329) про внесення змін та доповнень до Закону України "Про судовий збір" щодо звільнення від сплати судового збору учасників антитерористичних операцій та членів їх сімей. Підготував Юрій Шухевич, Юрій Шухевич. Є пропозиція автора розглянути його за скороченою процедурою. Прошу визначатись щодо розгляду за скороченою процедурою.</p>
<p>&nbsp;</p>
<p>11:44:55</p>
<p>За-206</p>
<p>Рішення прийнято.</p>
<p>Будь ласка, доповідайте.</p>
<p>&nbsp;</p>
<p>11:45:03</p>
<p>ШУХЕВИЧ Ю.Р.</p>
<p>Шановний пане Голово, шановні народні депутати, законопроект 1329 має на меті звільнити від судового збору дві категорії.</p>
<p>Категорія перша – це сім'ї загиблих в зоні АТО як вояків, так і цивільного, членів родин тих, які загинули деякі встановлюються їх особи, тому що був випадок у Львові, що розірвало людину, і сім'я зверталася до суду,&nbsp; і його визнали загиблим. І це не, повторяю, не тільки вояків, але і цивільних. Тому що держава мала, це її обов'язок, забезпечити спокій і безпеку своїх громадян. Оскільки вона не забезпечила, є просто аморально брати з родин загиблих установлення смерті судовий збір.</p>
<p>&nbsp;Друга категорія – це збори по встановленню статусу учасника бойових дій. Мається на увазі, що дуже можливо, що люди подають до судів для того, щоб їм надали відповідний статус. Тому що деякі наші державні органи, які зобов'язані це зробити, зволікають і таке інше.&nbsp; Тут мається на увазі, що ми хочемо змінити один з пунктів статті 6 цього закону. Але у зв'язку з тим, що прийнятий Закон 1688 про учасників антитерористичної операції, там тепер появилася категорія ще добровольців, то, власне, ми хочемо, змінюючи ту статтю 6, вноситься ще…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте, будь ласка.</p>
<p>&nbsp;</p>
<p>ШУХЕВИЧ&nbsp; Ю.Р.&nbsp; Але, оскільки комітет пропонує за основу і в цілому, я вважаю, що треба в першому читанні, а до другого внести відповідні поправки. Хоча як би було в цілому, то треба всю статтю 6 включити в цей перелік, бо сьогодні і 19-й був, тепер 20-й. А не відомо, ще скільки пунктів буде. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, голова профільного комітету Ніна Петрівна Южаніна.</p>
<p>&nbsp;</p>
<p>11:48:00</p>
<p>ЮЖАНІНА Н.П.</p>
<p>Шановні народні депутати,&nbsp; шановний Голово, 13 травня 2015 року Комітет Верховної Ради з питань податкової та митної політики розглянув &nbsp;проект закону.</p>
<p>І хочу сказати, що за цей час, до сьогодні, в сам Закон про статус ветеранів війни і гарантії їх соціального захисту внесені зміни. 22.06 закон набрав чинності. Є додано ще пункт 20 до цього закону, де визначено добровольців, які мають такий статус. Крім того, іще готується ряд змін.</p>
<p>Тому, оскільки цієї інформації не було в членів комітету, комітетом було прийнято рішення рекомендувати Верховній Раді прийняти за основу та в цілому даний законопроект. З врахуванням того, що я вам повідомила, пропоную прийняти тільки за основу, тобто в першому читанні, до другого читання вже врахувати всі зміни, які набули чинності за цей період часу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, чи є необхідність обговорювати? Автор закон вніс пропозицію, щоби прийняти його все ж таки за основу, за скороченою процедурою доопрацювати його до другого читання і далі ухвалити.</p>
<p>Юрій Луценко, будь ласка.</p>
<p>&nbsp;</p>
<p>11:49:32</p>
<p>ЛУЦЕНКО Ю.В.</p>
<p>Шановний пане Голово, шановний пане Юрію, хотів би використати можливість і поздоровити вас із днем народження батька – Героя України Шухевича. <i>(Оплески)</i> І думаю, підтримка залом вашого законопроекту буде показувати спадкоємність поколінь борців за Україну і шанування їхньої пам'яті. Дуже вам вдячні!</p>
<p><i>&nbsp;</i></p>
<p>ГОЛОВУЮЧИЙ. Дякую.</p>
<p>Шановні колеги, є пропозиція автора проголосувати його за основу і далі доопрацювати до другого читання, так, як була пропозиція висловлена з трибуни.</p>
<p>Ставлю на голосування 1329, прийняття за основу. Прошу голосувати, шановні колеги. За основу 1329.</p>
<p>&nbsp;</p>
<p>11:50:39</p>
<p>За-262</p>
<p>Рішення прийнято.&nbsp;</p>
<p>Шановні колеги,&nbsp; є пропозиція підготувати його за скороченою&nbsp; процедурою&nbsp; до другого читання, прошу, підготуйтесь,&nbsp; будь ласка.&nbsp;</p>
<p>&nbsp;</p>
<p>11:51:05</p>
<p>За-222</p>
<p>Колеги, 222, не встигли видно проголосувати щодо скороченої процедури&nbsp; підготовки до другого читання.&nbsp;</p>
<p>Будь ласка, я бачу, що не всі депутати встигли проголосувати, прошу підтримати цю пропозицію. Підготовка за скороченою процедурою до другого читання. Прошу голосувати, шановні колеги.</p>
<p>&nbsp;</p>
<p>11:51:33</p>
<p>За-264</p>
<p>Дякую,&nbsp; шановні колеги.&nbsp;</p>
<p>Перед тим, як ми оголосимо відповідно до Регламенту перерву до 12 години 30 хвилин, хочу зачитати вам оголошення. Повідомлення про зміну&nbsp; назви міжфракційного депутатського об'єднання "За Січеславщину" на "За Дніпропетровщину". Голова міжфракційного депутатського об'єднання Борис Філатов.</p>
<p>&nbsp;Шановні колеги,&nbsp; відповідно до Регламенту оголошую перерву, ми продовжимо нашу роботу о 12 годині&nbsp; 30 хвилин. Дякую.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>Веде засідання Перший заступник Голови Верховної Ради України А.В.ПАРУБІЙ</p>
<p>&nbsp;</p>
<p>12:36:25</p>
<p>ГОЛОВУЮЧИЙ. Шановні колеги, перерва завершена, я прошу заходити в зал для продовження нашої роботи. Будь ласка.</p>
<p>Секретаріат Верховної Ради прошу повідомити депутатів, що саме час заходити в зал для продовження нашої роботи. Будь ласка, прошу заходити в зал і голів фракцій прошу запросити депутатів в зал.</p>
<p>Шановні колеги, ще раз запрошую в зал. Ми продовжуємо розглядати питання згідно порядку денного. Наступний проект закону, який ми маємо розглянути, це проект Закону про внесення зміни до підрозділу 2 розділу ХХ "Прикінцеві положення" Податкового кодексу України щодо спеціальних засобів індивідуального захисту, номер 2002. І є пропозиція його розглянути за скороченою процедурою.</p>
<p>Шановні колеги, я прошу сконцентруватися і підтримати дану пропозицію. Шановні колеги, прошу підтримати пропозицію розгляду за скороченою процедурою. Будь ласка, голосуємо. Прошу підтримати, голосуємо.</p>
<p>&nbsp;</p>
<p>12:39:01</p>
<p>За-113</p>
<p>Немає достатньої кількості голосів.</p>
<p>Ми, звичайно, могли б піти і по повній процедурі, але буде правильніше, якщо ми дочекаємося депутатів, які заходять в зал. І я прошу колег зайняти робочі місця, щоб ми могли повноцінно працювати. Будь ласка,&nbsp; заходимо в зал, шановні колеги,&nbsp; депутати!</p>
<p>Шановні колеги! Я повторно ставлю на голосування пропозицію, розглядати законопроект (2202) за скороченою процедурою. Я прошу всіх уважно підготуватись до голосування і прошу підтримати дану пропозицію.</p>
<p>Прошу змобілізуватись і підтримати, голосуємо за скорочену процедуру, будь ласка.</p>
<p>&nbsp;&nbsp;</p>
<p>12:40:49</p>
<p>За-132</p>
<p>Потенціал є, але ще немає достатньої кількості голосів.</p>
<p>І я прошу колег займати робочі місця. Прошу заходити в зал, шановні колеги,&nbsp; хто мене чує в кулуарах, прошу змобілізуватись, щоб ми могли продовжити нашу роботу. Будь ласка, заходимо в зал.</p>
<p>Шановні колеги, готові до голосування? Не те проголосували. Я прошу підготуватись до голосування.</p>
<p>Шановні колеги, я ще раз&nbsp; ставлю на голосування пропозицію розглянути за&nbsp; скороченою процедурою законопроект&nbsp; 2002.&nbsp; Прошу зайняти робочі місця і підтримати дану пропозицію. Прошу проголосувати за скорочену процедуру і прошу підтримати.</p>
<p>Будь ласка, прошу проголосувати. Голосуємо.</p>
<p>&nbsp;</p>
<p>12:42:48</p>
<p>За-155</p>
<p>Рішення прийнято. Дякую за підтримку.</p>
<p>І запрошую до доповіді народного депутата України Порошенка Олексія Петровича.</p>
<p>Будь ласка.</p>
<p>&nbsp;</p>
<p>12:43:06</p>
<p>ПОРОШЕНКО О.П.</p>
<p>Шановні колеги, на ваш розгляд пропонується проект Закону (2202) про внесення змін до&nbsp; підрозділу 2&nbsp; розділу ХХ "Прикінцевих положень" Податкового кодексу України щодо спеціальних засобів індивідуального&nbsp; захисту.</p>
<p>Законопроект розроблено для врегулювання&nbsp; питання оподаткування матеріалів для вироблення засобів індивідуального захисту, а, власне, касок та військових шоломів на період проведення АТО.</p>
<p>Як відомо, в липні&nbsp; минулого року вже був прийнятий законопроект, вступив у дію,&nbsp;&nbsp; яким вносилися зміни до Податкового кодексу, а також до Митного кодексу та деяких законів України щодо ввезення засобів індивідуального захисту та лікарських засобів, яким тимчасово, на період проведення АТО або запровадження воєнного стану, звільнялися від оподаткування ввізним митом операції з ввезення на митну територію України та постачання на митній території України для виготовлення бронежилетів. Але при розробці цього законопроекту не були включені шоломи, які теж є дуже важливою складовою, які також виробляються на тих самих підприємствах національних в Україні.</p>
<p>Тому я просив би проголосувати зараз за основу та в цілому за законопроект, який врегулює цю ситуацію, який дозволить здешевити матеріали для виготовлення шоломів національним товаровиробникам, не будуть вимиватися кошти, в той час коли нам потрібно якомога більше виробляти цих шоломів для АТО, а також зберегти життя нашим воїнам на сході України.</p>
<p>Дуже дякую вам. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від Комітету з питань податкової та митної політики Курячий Максим Павлович, будь ласка.</p>
<p>&nbsp;</p>
<p>12:45:09</p>
<p>КУРЯЧИЙ М.П.</p>
<p>Шановні народні депутати України, 20 квітня 2015 року Комітет Верховної Ради України з питань податкової та митної політики на своєму засіданні розглянув проект Закону про внесення змін до підрозділу&nbsp; 2 розділу ХХ "Прикінцеві положення" Податкового кодексу України щодо спеціальних засобів індивідуального захисту, поданий народними депутатами України пані Фріз та Порошенко.</p>
<p>Я хочу нагадати, що ще у вересні минулого року Верховна Рада України на період проведення антитерористичної операції звільнила від податку на додану вартість операції з ввезення тканин та матеріалів, необхідних для виготовлення бронежилетів, проте в той час не поширила цю пільгу на виготовлення шоломів. То є несправедливо.</p>
<p>Тому законопроектом пропонується надати пільгу з податку на додану вартість при ввезенні тканин і матеріалів за кодами УКТ ЗЕД, які вже є у Податковому кодексі. для виготовлення шоломів.</p>
<p>Крім того, законопроектом також пропонується доповнити перелік тканин і матеріалів, до яких застосовується вказана пільга, матеріалом листовий полікарбонат, код УКТЗ відповідно 3920610000, який необхідний для виготовлення бронежилетів.</p>
<p>Народні депутати члени комітету підтримують надання такої пільги і на своєму засіданні вирішили рекомендувати Верховній Раді України прийняти цей проект закону за основу і в цілому як закон.</p>
<p>Дякую за увагу. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, є потреба обговорювати? Нема. Тоді можемо ставити на голосування.</p>
<p>Тоді я прошу депутатів зайти в зал для голосування. Я прошу шановних колег зайняти робочі місця. Шановні колеги, важливий закон, який стосується наших бійців і буде не прийнятно, якщо не буде достатньо голосів для того,&nbsp; щоб ми могли його прийняти тут в залі. Тому я прошу зайти в зал всіх депутатів, які знаходяться за межами пленарного залу і підготуватись до голосування.</p>
<p>Я спитався, чи є потреба проговорювати, жодного бажаючого взяти участь в обговоренні не було. Тому я ставлю на голосування…</p>
<p>&nbsp;</p>
<p>ГОЛОСИ ІЗ ЗАЛУ.&nbsp; <i>(Не чути)&nbsp; </i></p>
<p>&nbsp;</p>
<p>ГОЛОВУЮЧИЙ. Ми повернемось до голосування. Сигнальне нам нічого не вирішить, бо ми й так мусимо завершити розгляд закону. Якщо не пройдемо, будемо чекати колег, будемо видзвонювати колег і потім голосування на повернення.</p>
<p>Отже, прошу ще раз зайти в зал всіх народних депутатів. І я ставлю на голосування проект Закону про внесення змін до підрозділу 2 розділу 20 "Прикінцеві положення Податкового кодексу України" щодо спеціальних засобів індивідуального захисту (номер 2202) за основу і в цілому. Прошу підтримати і прошу голосувати, шановні колеги. Будь ласка, підтримуємо.</p>
<p>&nbsp;</p>
<p>12:48:53</p>
<p>За-236</p>
<p>Рішення прийнято.</p>
<p>Переходимо до наступного питання порядку денного. Проект Закону про внесення зміни у розділу ХХІ "Прикінцеві та перехідні положення" Митного кодексу України щодо спеціальних засобів індивідуального захисту номер 2203. Є пропозиція розглянути даний законопроект за скороченою процедурою.</p>
<p>Прошу підтримати, будь ласка. Голосуємо за скорочену процедуру.</p>
<p>&nbsp;</p>
<p>12:49:40</p>
<p>За-184</p>
<p>Рішення прийнято.</p>
<p>І до доповіді запрошується народний депутат України Порошенко Олексій Петрович, будь ласка.</p>
<p>&nbsp;</p>
<p>12:49:54</p>
<p>ПОРОШЕНКО О.П.</p>
<p>Шановні колеги!, на ваш розгляд вноситься Законопроект 2203, який власне є логічним продовженням попереднього законопроекту, який ми щойно проголосували. Просто попередній законопроект давав пільги на ввезення матеріалів, тканин для вироблення шоломів, власне, звільнення від податку на додану вартість. А цим законопроектом ми так само надаємо пільги в Митному кодексі і знімаємо мита. Тому прошу також цей законопроект як логічне продовження попереднього проголосувати і підтримати за основу та в цілому. Дякую вам.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, голова…&nbsp; від комітету Курячий Максим Павлович. Скажіть позицію комітету.</p>
<p>&nbsp;</p>
<p>12:50:34</p>
<p>КУРЯЧИЙ М.П.</p>
<p>Шановні народні депутати України! Комітет профільний також 20 квітня цього року розглянув і цей проект закону. І ми маємо визначити, що метою законопроекту є здешевлення виготовлення на митній території України, а саме у період проведення антитерористичної операції або запровадження воєнного стану спеціальних засобів індивідуального захисту, бронежилетів та шоломів.</p>
<p>До речі, Головне науково-експертне управління Верховної Ради України підтримує прийняття законопроекту у першому читанні та у цілому. За наслідком дискусії в комітеті розгляду вказаного законопроекту комітет прийняв рішення рекомендувати Верховній Раді України прийняти проект Закону про внесення змін у розділ ХХІ "Прикінцеві та перехідні положення" Митного кодексу України щодо спеціальних засобів індивідуального захисту, поданий народними депутатами України Порошенком та Фріз, за основу та в цілому як закон, передбачивши в тексті закону заміну цифри та символіку 4-1 на цифру 4 з позначкою 1 слів "тканин і матеріалів" словами "тканини, матеріали". Дякую за увагу. Прошу голосувати.</p>
<p>&nbsp;</p>
<p>ГОЛОВУЮЧИЙ. Шановні колеги, я думаю, можемо голосувати, правда, же ж?</p>
<p>Тому ставиться на голосування проект Закону про внесення зміни 5 розділу ХХІ "Прикінцеві та перехідні положення" Митного кодексу України щодо спеціальних засобів індивідуального захисту (номер 2203) за основу і в цілому. Шановні колеги, прошу підтримати, голосуємо за основу і в цілому.</p>
<p>&nbsp;</p>
<p>12:52:27</p>
<p>За-248</p>
<p>Рішення прийнято.</p>
<p>Дякую.</p>
<p>&nbsp;</p>
<p align=center>Веде засідання Голова Верховної Ради України</p>
<p align=center>В.Б.ГРОЙСМАН</p>
<p>&nbsp;</p>
<p>12:52:34</p>
<p>ГОЛОВУЮЧИЙ. Шановні колеги народні депутати, на ваш розгляд внесено проект Закону про внесення змін до Податкового кодексу України щодо плати граничного розміру орендної плати щодо граничного розміру орендної плати (реєстраційний номер 2640). Доповідає народний депутат Віктор Галасюк.</p>
<p>Є пропозиція доповідача розглянути цей проект закону за скороченою процедурою. Прошу визначатись щодо розгляду за скороченою процедурою.</p>
<p>&nbsp;</p>
<p>12:53:07</p>
<p>За-177</p>
<p>Рішення прийнято.</p>
<p>Будь ласка, доповідайте Віктор Валерійович.</p>
<p>&nbsp;</p>
<p>12:53:19</p>
<p>ГАЛАСЮК В.В.</p>
<p>Шановний Володимире Борисовичу, шановні колеги народні депутати, представляю вашій увазі законопроект 2640, автори депутати: Ляшко, Галасюк, Ленський, Вовк, Продан, Кірш, Єфремова, Кіраль, Кривенко, Кривошея.</p>
<p>Шановні колеги, цей законопроект покликаний запровадити можливість проведення земельних конкурсних торгів щодо оренди земельних ділянок державної та комунальної власності, і зняти штучних бар'єр, який на сьогодні існує щодо ціноутворення. На сьогоднішній день навіть, якщо хоче орендар взяти земельну ділянку і пропонує більше ніж сьогодні передбачено в законі більше 12 відсотків від нормативної грошової оцінки, це заборонено Податковим кодексом. Тобто це призводить до такої колізії, що навіть в умовах вільної конкуренції, коли є попит на земельні ділянки, коли є можливість наповнити місцеві бюджети за рахунок відкритої конкурсної процедури по оренда цих земельних ділянок, закон на сьогодні обмежує таку можливість. Тому ми маємо зняти цю верхню планку у випадку, якщо земельна ділянка пропонується на конкурсних засадах. Більш того, таким чином ми зможемо ліквідувати колізію. Коли, наприклад, декілька орендарів пропонують однакову ставку 12 відсотків, чи хтось пропонує, наприклад, 14 відсотків від нормативної грошової оцінки. І відповідно він не може бути визнаний переможцем, оскільки закон на сьогодні має планку штучну 12 відсотків.</p>
<p>Таким чином, ми пропонуємо прийняти цей закон за основу і в цілому. Він дозволить наповнити місцеві бюджети. Він дозволить отримати додаткові кошти для місцевих громад. Забезпечити прозорий, конкурентний механізм надання в оренду земельних ділянок державної та комунальної власності. Ми жодним чином не маємо права обмежувати приватну ініціативу, ініціативу тих людей, які згодні сьогодні платити на конкурентних засадах більшу ціну, наповнювати бюджети.&nbsp; Тому це дуже простий технічний, але дуже важливий закон…</p>
<p>&nbsp;</p>
<p>ГОЛОВУЮЧИЙ. 30 секунд, завершуйте.</p>
<p>&nbsp;</p>
<p>ГАЛАСЮК В.В.&nbsp; Шановні колеги, прошу підтримати його за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від комітету заступник голови комітету Максим Курячий, прошу.</p>
<p>&nbsp;</p>
<p>12:55:47</p>
<p>КУРЯЧИЙ М.П.</p>
<p>Шановний Володимире Борисовичу, шановні народні депутати Комітет Верховної Ради України з питань податкової та митної політики 13 травня цього року розглянув проект Закону України про внесення змін до Податкового України (щодо граничного розміру орендної плати) за реєстраційним номером 2640, поданий народними депутатами Ляшком та Галасюком та іншими народними депутатами, нашими колегами.</p>
<p>Законопроектом пропонується внести відповідні зміни до Податкового кодексу України та скасувати граничний розмір орендної плати за земельні ділянки державної та комунальної власності, які передаються в оренду на земельних торгах та на конкурентних засадах. На сьогодні такий розмір передбачений чинним законом і він не можу бути більшим, ніж 12 відсотків. Я хочу нагадати, що така норма вже діяла раніше до початку 2015 року. Під час обговорення законопроекту на засіданні народні депутати України члени комітету загалом підтримали запропоновані зміни і зазначили, що їх прийняття дозволить органам місцевого самоврядування встановлювати, при укладанні договорів оренди земель на земельних торгах на конкурентних засадах, більший розмір орендної плати, ніж 12 відсотків, і отримувати, як наслідок, додаткові кошти. То справедливо.</p>
<p>Однак, Головне науково-експертне управління&nbsp; Апарату Верховної Ради України висловило ряд зауважень та запропонувало, для прийняття виваженого рішення щодо внесеного законопроекту, отримати відповідний експертний висновок уряду. На жаль, висновку Кабінету Міністрів&nbsp; України щодо цього проекту Закону не надходило.</p>
<p>За наслідками обговорення законопроекту комітет вирішив рекомендувати Верховній Раді України прийняти за основу цей проект Закону за реєстровим номером 2640. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Є необхідність обговорювати? Так, будь ласка, запишіться: 2 – за, 2 – проти, будь ласка.</p>
<p>Радикальна партія, Чижмарь передає Олегові Ляшку.</p>
<p>&nbsp;</p>
<p>12:58:17</p>
<p>ЧИЖМАРЬ Ю.В.</p>
<p>Передаю Олегові Валерійовичу Ляшку лідеру Радикальної партії.</p>
<p>&nbsp;</p>
<p>12:58:31</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги, народні депутати, фракція Радикальної партії підтримуватиме цей законопроект, адже він дасть можливість наповнити місцеві бюджети. Бо коли в місцевій громаді є можливість продати чи здати в оренду земельну ділянку&nbsp; значно дорожче, ніж 12 відсотків, максимальна планка, яка сьогодні встановлена, то ми повинні дати можливості місцевим громадам&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; віддавати з аукціону по нормальних тих цінах для того, щоб&nbsp; наповнювати місцеві бюджети.</p>
<p>Але, користуючись нагодою, оскільки питання йде&nbsp; про землю, про оренду землі, я хотів би привернути увагу&nbsp; парламенту і українського суспільства до теми української землі.&nbsp; 1 січня 2016 року закінчується термін мораторію на&nbsp; продаж земель сільськогосподарського&nbsp; призначення. У нас уже&nbsp; пройшло півроку, а ми, український парламент, робимо вигляд, що&nbsp; начебто нічого не відбувається, чи можливо там&nbsp; за два тижні до закінчення мораторію будемо приймати рішення.&nbsp; Але сільськогосподарський виробник повинен знати, як йому готуватися до нової посівної, як йому планувати свою роботу.</p>
<p>Тому я пропоную невідкладно прийняти рішення парламенту з цього приводу. Є відповідні проекти&nbsp; постанов, які продовжують мораторій на продаж земель сільськогосподарського призначення, і прийняти ці закони.</p>
<p>&nbsp;Фракція&nbsp; Радикальної партії звертається до українського суспільства, до українського парламенту з такою вимогою. Продавати землю,&nbsp;&nbsp; українську землю&nbsp; це є злочин! Ми категорично виступаємо проти продажу земель сільськогосподарського призначення! Якщо ми запустимо цей продаж, це означає, що мільйони українських селян будуть перетворені на жебраків, на батраків. Сьогодні за 3 копійки віддадуть той земельний пай, а завтра олігархи&nbsp; не дадуть ні до води дійти,&nbsp; ні корову вигнати, ні по стежці пройти, бо скрізь виявиться, що земля чия –&nbsp; Калитчина. Чия земля – Калитчина.&nbsp; Тому ми категорично проти продажу української землі і вимагаємо&nbsp;&nbsp;&nbsp; прийняти це рішення в парламенті.</p>
<p>&nbsp;</p>
<p>ГОЛОВУЮЧИЙ.&nbsp; Олександр Опанасенко, "Самопоміч",&nbsp; будь ласка.</p>
<p>&nbsp;</p>
<p>13:00:43</p>
<p>ОПАНАСЕНКО О.В.</p>
<p>Кіралю Сергію передайте слово,&nbsp; будь ласка.</p>
<p>&nbsp;</p>
<p>ГОЛОВУЮЧИЙ.&nbsp; Сергій&nbsp; Кіраль.</p>
<p>&nbsp;</p>
<p>13:00:49</p>
<p>КІРАЛЬ С.І.</p>
<p>Дякую. Шановні колеги, ми пропонуємо однозначно прийняти цей законопроект, він абсолютно технічний. Хотів би наголосити, що він не стосується&nbsp; нижньої планки, нижньої межі, мінімальних відсотків від грошової нормативної оцінки, щоб не було жодних спекуляцій, я вважаю, що цей законопроект потрібен сьогодні, в тому числі і місцевим громадам. Він іде в дусі також нашої з вами роботи в плані децентралізації передачі більше можливостей заробляти кошти, власне, на рівні міст і цю роботу нам потрібно з вами посилювати. Тому що місцеві громади сьогодні повинні мати не лише такі інструменти, але й можливості самостійно визначати хто буде користуватися земельними ділянками, хто буде інвестувати кошти на території міста, на яких умовах вони готові інвестувати ці кошти чи вони готові інвестувати ці кошти в земельні ділянки, чи готові все-таки інвестувати їх в створення робочих місць, будівництво заводів, інших речей?</p>
<p>І тут я б хотів, вже забігаючи трішки наперед, закликати, також підтримати зміни до законопроекту про індустріальні парки, який буде розглядатися у нас на Комітеті промислової політики цього тижня і виноситися, сподіваємось, в зал найближчим часом. Це дійсно необхідні речі для того, щоб посилити роль місцевого самоврядування, місцевих громад в залученні інвестицій на своїй території. Тому голосуємо, це дійсно дуже простий законопроект, підтримаємо і рухаємось далі. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Іван Крулько. Кириленко Іван Григорович, будь ласка, "Батьківщина".</p>
<p>&nbsp;</p>
<p>13:02:33</p>
<p>КРУЛЬКО І.І.</p>
<p>Прошу передати слово Івану Григоровичу Кириленку.</p>
<p>&nbsp;</p>
<p>13:02:44</p>
<p>КИРИЛЕНКО І.Г.</p>
<p>Шановні колеги, теж хочу привернути увагу, як і попередній виступаючий, до проблеми не лише цього закону, а проблеми України, які будуть вже найближчим часом.</p>
<p>Завтра починається новий маркетинговий сільськогосподарський рік. Це значить, що в липні зберемо врожай, в липні починається посівна, 1 січня спливає мораторій. Скажіть, який розумний орендар буде сіяти 8 мільйонів гектарів хліба, коли він знає, що з 1 січня договори оренди стають нікчемними, бо власник вступає в свої повні права. До нього прийшов з мішком грошей хтось, якийсь крутелик чи олігарх, і він продасть свій наділ. Шановні друзі, ми велике питання ставимо продовольчу безпеку держави, це перше.</p>
<p>Друге. Хто торгує землею в світі сьогодні та ще й під час війни, тільки божевілля.</p>
<p>Третє питання. Торгувати землею&nbsp; сьогодні – це не КАМАЗ нагрузити 10 тонн і повезти якомусь олігарху на дачу. Це торгувати територією, територією суверенної держави. Невже ми не розуміємо, що спекулятивного капіталу у світі накопичено трильйони, вони тільки чекають прийти на цей капітал, який залишився в Україні єдиний. Треть найкращих земель у світі – це українські чорноземи.</p>
<p>Наступне питання. Сьогодні намагаються скасувати останню пільгу, яка є в сільському господарстві, податок на додану вартість, особливий режим. Це для того, щоб капіталізація землі упала до нуля, бо прибутковість упаде до нуля, можна за безцінь скупляти землю. Друзі, невже цих фактів і факторів, які називаються, недостатньо для того, щоб поставити в порядок дня і проголосувати продовження мораторію.</p>
<p>Шановні колеги! Останній аргумент, який скажу, скільки реформ за роки незалежності провели в Україні хоч одну довели до ума? Давайте ще цю реформу не дай Боже проведемо, щоб Україна взагалі залишилась без землі, наша пропозиція, ми цей закон підтримаємо, але поставити на голосування мораторій. Ринку землі бути за одною умови, якщо покупцем є держава, яка потім передасть цю землю довготривалу оренду, не на п'ять років, як зараз, а на 50 років, хорошому, ефективному власнику, через аукціон, який запропонує найкраще…</p>
<p>&nbsp;</p>
<p>ГОЛОВУЮЧИЙ.&nbsp; Ільюк Артем Олександрович, депутатська група "Партія відродження".</p>
<p>&nbsp;</p>
<p>13:05:01</p>
<p>ІЛЬЮК А.О.</p>
<p>Прошу передать слово народному депутату Олегу Кулиничу.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; народний депутат Кулініч.</p>
<p>&nbsp;</p>
<p>13:05:08</p>
<p>КУЛІНІЧ О.І.</p>
<p>Дякую. Олег Кулініч, група "Партія Відродження", 147 виборчий округ, Полтавщина. Шановні колеги! Хочу зауважити, що цим проектом ми виправляємо ту помилку, яка стала результатом голосування Закону "Про запобігання фінансовій катастрофі", поспіхом, без належного опрацювання. З таким прийняттям законів треба закінчувати, кожна наша помилка – це величезні проблеми на місцях. Я особисто спілкуюся з місцевими радами, які проводять аукціони, зараз вони вимушені порушувати закон, тому що оренда плата на аукціон іноді зростає більше того, що передбачає Податковий кодекс, тому законопроект треба негайно приймати. Але ми повинні виправити і інші проблеми, які стали наслідками змін до Податкового кодексу, йдеться про підвищення орендної мінімальної плати за землі державної та комунальної власності до 3 відсотків від нормативно-грошової оцінки землі.</p>
<p>Про що йдеться? У селах люди сьогодні не можуть собі дозволити орендувати&nbsp; сіножаті, пасовища , адже мінімальна оренда в них виросла в 30 разів. Орендна&nbsp; плата за ділянки під житловим&nbsp; будинком у&nbsp; місті зараз іноді взагалі становить&nbsp; п'ять мінімальних пенсій. Те ж саме із господарськими дворами, тваринницькими приміщеннями, фермами. Це все треба виправляти і негайно.</p>
<p>У нас же зареєстровані&nbsp; відповідні законопроекти.&nbsp; Тому я&nbsp; прошу керівництво Верховної Ради також їх невідкладно розглядати.</p>
<p>Депутатська група&nbsp; "Партія відродження" буде підтримувати&nbsp; законопроект 2640 і закликає колег також його підтримати в першому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Хвилина, Наталя Королевська.</p>
<p>&nbsp;</p>
<p>13:06:51</p>
<p>КОРОЛЕВСЬКА Н.Ю.</p>
<p>Уважаемые коллеги! Уважаемые присутствующие! Сейчас в этом зале обсуждали вопрос моратория на продажу сельскохозяйственной земли.</p>
<p>Я хочу вас проинформировать, что "Оппозиционный блок" еще&nbsp; в декабре прошлого года зарегистрировал данный&nbsp; законопроект. И когда сегодня фракции коалиции рвут на себе здесь рубашки за трибуной и рассказывают, что они за мораторий на продажу, так давайте&nbsp; перейдем от слов к делу, давайте перестанем заниматься здесь гимнастикой для своего языка, давайте начнем работать. Есть решение продлить мораторий? Давайте, мы готовы за&nbsp; него голосовать, прямо сейчас, но не нужно заниматься абсолютно пустым&nbsp; популизмом. И сегодня, действительно, нужно дать сигнал нашим селянам, как им жить дальше.</p>
<p>Поэтому "Оппозиционный блок" против технических решений. Мы за то, чтобы&nbsp; продлить мораторий на продажу земли, и дать сегодня право нашему сельскому хозяйству планировать свою работу&nbsp; на следующие годы. Спасибо за внимание.</p>
<p>&nbsp;</p>
<p>ГОЛОВУЮЧИЙ. Шановні колеги, народні депутати! Займайте свої місця. Хочу нагадати принагідно&nbsp; про те, що ми зараз розглядаємо проект Закону (реєстраційний номер 2640), який визначає, що коли буде аукціон на оренду земельних ділянок, не обмежувати ціну в 12 відсотків від нормативно-грошової оцінки, фактично зробити все, що залежне від парламенту для того, щоб місцеві бюджети отримували ринкову&nbsp; оренду, а не штучно обмежену законом. От зараз ми саме про це і ведемо мову. Про жоден мораторій в цьому проекті закону не ведеться мова взагалі.</p>
<p>Тому на ваш розгляд для голосування вноситься проект Закону (реєстраційний номер 2640) про внесення змін до Податкового кодексу України щодо граничного розміру орендної плати. Прошу голосувати за основу 2640. Голосуємо. 2640, голосуємо.</p>
<p>&nbsp;</p>
<p>13:09:05</p>
<p>За-246</p>
<p>Рішення прийнято.</p>
<p>Є пропозиція ще в цілому. Є заперечення щодо голосування його в цілому? Там одна стаття, і вона абсолютно об'єктивна. Є пропозиція голосувати цей проект закону і в цілому. Немає заперечень?</p>
<p>Будь ласка, 2640 в цілому. Голосуємо. З техніко-юридичними правками в цілому 2640. Щойно ми його проголосували за основу, є пропозиція народних депутатів голосувати його в цілому. Прошу голосувати.</p>
<p>&nbsp;</p>
<p>13:10:00</p>
<p>За-247</p>
<p>Рішення прийнято, шановні колеги.</p>
<p>Йдемо далі. Проект Закону (реєстраційний номер 2781) про внесення змін до статті 164 Податкового кодексу України щодо оподаткування пенсій інвалідів війни та деяких інших категорій осіб. Доповідач – народний депутат&nbsp; Третьяков Олександр Юрійович.</p>
<p>Є пропозиція доповідача розглядати даний проект закону за скороченою процедурою. Прошу визначатися.</p>
<p>&nbsp;</p>
<p>13:10:45</p>
<p>За-185</p>
<p>Рішення прийнято.</p>
<p>Будь ласка, шановні колеги. Олександр Третьяков, доповідайте.</p>
<p>&nbsp;</p>
<p>13:10:56</p>
<p>ТРЕТЬЯКОВ О.Ю.</p>
<p>Уважаемые народные депутаты! Вашему вниманию предлагается законопроект 2781 про внесення змін до статті 164 Податкового кодексу України щодо оподаткування пенсій інвалідів війни та інших категорій осіб.</p>
<p>Законопроектом предлагается освободить от налогообложения пенсии участников боевых действий Второй мировой войны, инвалидов войны и членов семей погибших военнослужащих. Это те категории граждан, о которых просили представители общественных организаций, ветеранских организаций, участники комитетских слушаний, проведенных накануне 9 мая на тему "Про соціальний захист і медичне забезпечення ветеранів війни та відзначення 70-річчя Перемоги над нацизмом у Європі".</p>
<p>Как результат, снятие налогообложения с пенсий для этих категорий пенсионеров есть одни из пунктов результатов слушания. Поверьте на слово, были достаточно тяжелые слушания, потому что было много и воинов УПА, и Красной Армии, которые воевали в Советской Армии. Поэтому слушания были тяжелыми, и это был такой компромиссное решения слушаний.</p>
<p>На бюджет это ляжет где-то порядка 250 миллионов гривен в год. Мы освобождаем порядка… это максимальная цифра, порядка 400 тысяч человек. Для бюджета может это и большие деньги, но я считаю, что наша обязанность проголосовать за данный закон.</p>
<p>Аргументация достаточно логичная. Это люди 90-ие участники боевых действий во Второй Мировой войне. Они уже не должны ничего государству и облагать их пенсии налогами, это не правильно. Не правильно облагать пенсии инвалидов войны и семьи погибших, потому что они уже свой налог, условный налог уже заплатили. Поэтому предлагаю этот законопроект принять за основу и в цилому. Спасибо.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Курячий від комітету.</p>
<p>&nbsp;</p>
<p>13:13:04</p>
<p>КУРЯЧИЙ М.П.</p>
<p>Шановний Володимире Борисовичу! Шановні народні депутати! Комітет Верховної Ради України з питань податкової та митної політики на своєму засідання 3 червня цього року розглянув проект Закону "Про внесення змін до статті 164 Податкового кодексу України" щодо оподаткування пенсій інвалідів війни та деяких інших категорій осіб (реєстраційний номер 2781), поданий народними депутатами України Третьяковим, Загорієм та Бурбаком. Під час обговорення на засіданні комітету народні депутати – члени комітету висловилися на підтримку мети законопроекту.</p>
<p>Мета законопроекту спрямована на зниження податкового навантаження на пенсії та водночас наші колеги зауважили, що законопроектом пропонується звільнити від сплати податків з пенсій досить вузьке коло осіб. А саме учасників бойових дій Другої Світової війни, інвалідів війни та членів їх родин.</p>
<p>І при цьому не враховуються інші категорії пенсіонерів, які важкою та суспільно-корисною працею заробили собі пенсії, розмір яких на сьогодні перевищує 3 тисячі 654 гривні. І таке перевищення підлягає оподаткуванню. Мова йде про шахтарів, металургів, військових, чорнобильців, атомників та багато інших категорій наших співгромадян.</p>
<p>Тим самим цей законопроект, не повною мірою дотримується принцип рівності платників податків. Це по-перше.</p>
<p>По-друге, було зазначено, що в законопроекті для звільнення від оподаткування використовується поняття "учасник бойових дій Другої Світової війни". Таке поняття відсутнє у законодавчому полі України, зокрема відсутнє у Законі України "Про статус ветеранів війни, гарантії їх соціального захисту" і відповідно відсутні встановлені документи, які підтверджують такий статус.</p>
<p>В зв'язку з цим прийняття законодавчої пропозиції, що обговорюється, у запропонованому вигляді унеможливить її практичне застосування.</p>
<p>&nbsp;</p>
<p>ГОЛОВУЮЧИЙ. Будь ласка, прошу, хвилина. Завершуйте.</p>
<p>&nbsp;</p>
<p>КУРЯЧИЙ М.П. Запровадження з метою оподаткування нового терміну "учасник бойових дій Другої Світової війни" потребує попереднього та одночасного внесення відповідних змін до вище зазначеного спеціального закону про ветеранів війни, який є профільним в питанні визначення учасників війни.</p>
<p>Отже, законопроект 2781 потребує доопрацювання в подальшому.</p>
<p>Водночас Головним науково-експертним управлінням Верховної Ради України до законопроекту надано від також зауваження. Від Кабінету Міністрів України висновку щодо законопроекту не надходило.</p>
<p>Однак, за наслідками розгляду законопроекту профільний комітет прийняв рішення рекомендувати прийняти цей проект закону 2781 в першому читанні лише за основу. Прошу підтримати. Дякую за увагу. В подальшому будемо доопрацьовувати.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Чи є необхідність обговорювати? Будь ласка, запишіться:&nbsp; два – "за", два – "проти". Будь ласка, шановні колеги. Ляшко Олег, Радикальна партія.</p>
<p>&nbsp;</p>
<p>13:16:45</p>
<p>ЛЯШКО О.В.</p>
<p>Олег Ляшко, фракція Радикальної партії. Наша фракція підтримує законопроект, який повертає заслужену, зароблену пенсію ветеранам війни та інвалідам і учасникам війни. Але, ми вважаємо, що цього абсолютно недостатньо для захисту прав наших шанованих громадян, які досягли пенсійного віку.</p>
<p>Ми бачимо, що доходи державного бюджету від запровадження норми, коли у пенсіонерів, які продовжують працювати забрали 15 відсотків пенсії і це є абсолютно копійчані доходи, і тому забирати у працюючих пенсіонерів пенсію – це є аморально. І саме тому ми наполягаємо, щоб парламент прийняв законопроект внести зміни до відповідного законодавства і повернути працюючим пенсіонерам право отримувати пенсію. Люди працюють на пенсії, за винятком державних службовців, які до 10 тисяч гривень пенсії отримують, а переважна більшість пенсіонерів працює, тому що вони отримують копійчану пенсію, і для того, щоб їм прогодувати свою сім'ю, для того, щоб їм була можливість вижити вони вимушені у своєму віці пенсійному йти працювати, щоб заробляти ту копійку. Тому ми наполягаємо, щоб парламент невідкладно прийняв закон, який повертає працюючим пенсіонерам, за виключенням державних службовців, право отримання пенсії в повному обсязі.</p>
<p>Ще хотів би на що звернути увагу Верховної Ради. Знову на п'ятницю стоїть законопроект, який дає право&nbsp;нашим жінкам, які досягли 55-річного віку, виходити на пенсію.</p>
<p>Нагадаю, саме за ініціативою депутатів Радикальної партії цей закон був прийнятий у Верховній Раді ще в січні місяці. Президент Порошенко наклав вето на цей закон. І ось майже півроку парламент не може розглянути і подолати вето Президента, щоб дати можливість жінкам у 55 років виходити на пенсію. Тому ми наполягаємо, щоб парламент невідкладно розглянув цей законопроект і дав можливість жінкам у 55 років виходити на пенсію…</p>
<p>&nbsp;</p>
<p>ГОЛОВУЮЧИЙ. Будь ласка, Сергій Соболєв, "Батьківщина".</p>
<p>&nbsp;</p>
<p>13:19:09</p>
<p>СОБОЛЄВ С.В.</p>
<p>Шановні колеги, да скільки ми будемо латати дірки. Спочатку фракції, які зараз так активно кричать, голосували за введення 15 відсоткового податку. Подивіться стенограму, фракція "Батьківщина" не голосувала за це. Бо ми з самого початку казали вам всім, що ви робите. Як можна вводити 15 відсотків податку на пенсії. А тепер всі починають розказувати казки. Наша пропозиція є інша. І досить соціальному комітету прикривати недолугість роботи уряду. Знаєте, скільки зібрано за ці три місяці 15 відсоткового податку, і з кого зібрано? Тільки з державних службовців. Всі, хто працювали в приватному секторі, металург, який пішов на пенсію в 48 років, пішов працювати сторожем. З нього беруть на сьогодні 15 відсотків. Прибиральниця, яка зараз працює, працюючи до того дояркою, беруть 15 відсотків.</p>
<p>Наша пропозиція є чітка –&nbsp; ми внесли законопроект. Я ще раз нагадую головуючому, це законопроект, який включений в порядок денний, його номер 2698, скасувати 15 відсотків для всіх працюючих. До кінця року це сміхотворна сума – 191 мільйон гривень. Вдумайтесь в це. Мільярди розкрадаються, а 191 мільйон хочуть до кінця року зібрати з працюючих пенсіонерів. Тому наша фракція наполягає&nbsp; на тому, досить гратися по окремих категоріях. Від того, що ми зараз звільнимо одних, завтра других, післязавтра третіх, бюджет нічого не доотримає, ніякої соціальної справедливості в цьому не буде. Бо якщо ти – пенсіонер, заробив собі пенсію, то який може бути 15-відсотковий податок?</p>
<p>Тому зараз ставте це на голосування. А соціальному комітету, який провалив наш закон, я хочу нагадати, закон чітко визначає єдиний підхід для всіх – 15 відсотків не може бути податком на пенсію. І зараз це поставте на голосування. Дякую.</p>
<p>&nbsp;</p>
<p>ГОЛОВУЮЧИЙ. Ігор Шурма, будь ласка.</p>
<p>&nbsp;</p>
<p>&nbsp;</p>
<p>13:21:22</p>
<p>ШУРМА І.М.</p>
<p>Прошу передати слово Наталії Королевській.</p>
<p>&nbsp;</p>
<p>13:21:28</p>
<p>КОРОЛЕВСЬКА Н.Ю.</p>
<p>Уважаемые коллеги, уважаемые присутствующие! Нас, конечно, радует, что у членов коалиции наступает периодически прозрение. Но мы хотим напомнить, что за законопроект 1578 в этом зале проголосовало 250 человек. И только 28 человек этого зала голосовало против, и это, в основном, члены "Оппозиционного блока".</p>
<p>Уважаемые коллеги, вы 5 месяцев ставите опыты и эксперименты над ветеранами, над инвалидами, над шахтерами, металлургами, атомщиками, химиками, теми людьми, которые своим здоровьем заплатили за то, чтобы получать от страны повышенную пенсию. Да сколько же можно это терпеть?! Прекратите принимать антиконституционные и антисоциальные решения! Мы, безусловно, однозначно поддержим данный законопроект, но мы хотим обратить ваше внимание на то, что данного законопроекта будет недостаточно для того, чтобы сегодня восстановить социальную справедливость в стране. Поэтому мы настаиваем, чтобы до второго чтения к данному законопроекту была внесена поправка, и мы ее внесем, и освободить от позорного налогообложения сегодня работающих пенсионеров, освободить пенсионеров госслужащих – тех людей, которые уже заплатили за право получать достойную пенсию в Украине. Мы настаиваем на том, чтобы отстали сегодня от шахтеров, металлургов, химиков, атомщиков, от тех, кто заслуживал и заслуживает сегодня достойной пенсии.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>И мы настаиваем на том, чтобы вы провели индексации пенсий и заработных плат. Сегодня, каждый день, вы какие-то&nbsp; налоговые льготы раздаете. Так дайте хотя бы людям тот мизер, чтобы хватило денег на еду и на лекарства, и право заплатить за тарифы. Спасибо за внимание.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Максим Бурбак.</p>
<p>&nbsp;</p>
<p>13:23:50</p>
<p>ТОМЕНКО М.В.</p>
<p>Шановні колеги, я думаю, як в нас модно&nbsp; активно роздавати державні нагороди, і&nbsp; я думаю, треба зробити&nbsp; моду на персональні ініціативи тих чи інших міністрів. От мені&nbsp; цікаво, хто автор ініціативи 15-відсоткового податку з пенсій?&nbsp; Щоб ми, не просто загальна така дискусія була, а от&nbsp; ми сказали, що є міністр такий-то, такий-то, він виступив з цією злочинною антинародною ініціативою, яка показала свою абсолютну абсурдність і нелюдяність.&nbsp; І після того, як ми тут обговорили, от зараз як ми проголосуємо, це фактично ми зліквідували, ну значною мірою, на жаль, ще є певні категорії де залишається 15 відсотків. Цей чоловік, нетреба нічого, пише заяву,&nbsp; і ми його звільняємо. Тому що без умов відповідальності&nbsp; посадовців, ну ми далі не можемо рухатися. Ми в парламенті займаємося&nbsp; підчищанням тих ініціатив, які не були просто підтримані суспільством, а які абсолютно були антинародними.&nbsp; Я зразу&nbsp; скажу, я&nbsp; теж не голосував за цей законопроект, але це не знімає відповідальності&nbsp; з нас, що ми лише сьогодні&nbsp;&nbsp;&nbsp;&nbsp; цей законопроект винесли.</p>
<p>Треба&nbsp; віддати належне комітету, що саме після 8-9 травня були слухання, і на слуханнях і учасники, ветерани Другої світової, і мої побратими афганці, і всі, хто пройшли війну, акцентували увагу на цьому. Тому я вважаю, що це принципово сьогодні&nbsp; тих людей, які пройшли будь-які війни: справедливі, несправедливі,&nbsp; за українське, там ще якісь і так далі –&nbsp;&nbsp; вони&nbsp; повинні мати&nbsp; захист української держави. Я вже не кажу про&nbsp; членів сімей тих, хто загинув.</p>
<p>Але тим не менше, я підтримую Сергія Соболєва в тій частині, що ми повинні&nbsp; завершити історію з цим податком, ми повинні&nbsp; не певними сегментами, а навіть такими принципово важливими, як військовими і ветеранами, а зліквідувати цю позицію про 15 відсотків і далі рухатися в напрямку нормальних пенсій. Бо це ж ми тільки назад повертаємось, а треба йти вперед. Тому підтримуємо цей законопроект і готуємося…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, Максим Бурбак, хвилина.</p>
<p>&nbsp;</p>
<p>13:26:05</p>
<p>БУРБАК М.Ю.</p>
<p>Шановні колеги, звертаюся до вас з тим, щоб ми все ж таки розібралися який законопроект ми зараз розглядаємо? Цей законопроект стосується лише учасників бойових дій, він розроблений по результатам комітетських слухань передодні святкування, вшанування пам'яті в перемоги у Другій світовій війні, де ветерани Другої світової війни зауважили, що вони вже свій борг перед державою сплатили, і вони попросили нас відмінити. І, до речі, коаліція завжди визнає свої помилки і виправляє, незважаючи на відміну від політичних сил, які докерувалися в цій державі і довели її до зубожіння.</p>
<p>А пану Томенко я б сказав, що фамілію міністра соцполітики ми всі знаємо, –&nbsp; пан Розенко. Дякую.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Олександр Третьяков.</p>
<p>&nbsp;</p>
<p>13:27:10</p>
<p>ТРЕТЬЯКОВ О.Ю.</p>
<p>У нас конечно бурная дискуссия и это наверное правильно, но мы должны помнить, когда принимался закон о 15&nbsp; процентах налогообложения, когда в стране мы думали, что будет большая война. Это первое.</p>
<p>Второе. Понятно, что в бюджете уже появились деньги. Давайте все вместе в кучу не мешать, давайте начнем с самых слабозащищенных, а именно инвалидах и старых людях, которым уже за 90, и пример этот закон за основу и в целом. А уже брать налоги с семей погибших это вообще аморально. Поэтому мое предложение очень простое, защитить сейчас самую слабую категорию и потом перейти к дискуссии в дальнейшем по пенсиям. Если мы хотим, конечно, завалить этот закон, мы можем в него внести много правок, много предложений, и он не пройдет. Поэтому большая просьба к народным коллегам, давайте защитим самых слабых, и дальше перейдем дальше говорить.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>ГОЛОВУЮЧИЙ. Шановні колеги, хвилина, Іван Папієв.</p>
<p>&nbsp;</p>
<p>13:28:21</p>
<p>ПАПІЄВ М.М.</p>
<p>Дякую. Шановні колеги, я дуже просив би, щоб ми почули такі правильні аргументи за цим законом, які чітко і ясно аргументують, чому за нього не можна голосувати в цілому. Саме тому, що в цьому законі є такий статус, як учасник Другої світової війни, якого немає в базовому законі. Ви зараз проголосуєте в цілому, воно працювати не буде. Нам треба, і фракція "Опозиційного блок" буде голосувати за основу.</p>
<p>Крім того, нам треба буде на друге читання внести туди шахтарів, металургів, чорнобильців, науковців і відновити соціальну справедливість по відношенню до цих людей. Фракція "Опозиційного блоку"&nbsp; буде голосувати за основу, у нас є свої пропозиції до цього закону і просимо не ставити його на голосування в цілому.</p>
<p>&nbsp;</p>
<p>ГОЛОВУЮЧИЙ.&nbsp; Так воно і не стоїть, цей закон не стоїть на голосування в цілому. Ви ж… За основу. Давайте припинимо обговорення, тобто ми всі підтримуємо те, що цей пакет буде врегульований. Що цей пакет буде врегульований, давайте проголосуємо його за основу, і далі опрацюємо це питання. Немає заперечень? Немає? Приймається за основу? Все, голосуємо.</p>
<p>Прошу проголосувати за основу. За основу.&nbsp;</p>
<p>&nbsp;</p>
<p>13:29:59</p>
<p>За-285</p>
<p>Рішення прийнято.</p>
<p>По фракціям, от самий кращий вислів думки.</p>
<p>Юлія Тимошенко, хвилина.</p>
<p>&nbsp;</p>
<p>13:30:18</p>
<p>ТИМОШЕНКО Ю.В.</p>
<p>Шановні колеги, зараз всі фракції без виключення підняли питання про скасування повністю податку на пенсії працюючих пенсіонерів. Якщо весь парламент в такому єдиному натхненні "за", то треба зараз проголосувати цей закон в цілому. Але&nbsp; поставити, що з усіх пенсіонерів працюючих скасовується 15 відсотків податку на працюючих пенсіонерів. І хочу сказати, що зараз це буде великий тест подивитися, хто з трибуни язиком тріпає, а хто реально голосує за це. І&nbsp; не відкладайте, будь ласка, тому що це питання, яке&nbsp; підтримали всі&nbsp; фракції.</p>
<p>Зараз я прошу&nbsp; поставити на голосування мою правку: скасувати 15 відсотків податку на пенсії працюючим пенсіонерів з усіх пенсіонерів без виключення.</p>
<p>Прошу поставити на голосування.<i> </i>&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги, ми зараз розглядаємо проект закону, автор – Мартиненко… Третьяков Олександр. Будь ласка, хвилину, і підведемо&nbsp; риску. Це ж не той проект закону, про який…</p>
<p>Будь ласка.</p>
<p>&nbsp;</p>
<p>13:31:33</p>
<p>ТРЕТЬЯКОВ О.Ю.</p>
<p>Мы не можем в корне менять текст закона.&nbsp; Это Регламент Верховной Рады. Если мы внесем эту правку, то в корне меняется текст закона и суть закона.</p>
<p>Поэтому мое предложение проголосовать данный закон в целом. Если все фракции готовы проголосовать за снятие&nbsp; 15-процентного налога, я не вижу проблем, пускай все лидеры фракций подпишут новый закон…&nbsp; Дайте договорить, в одной строчке и внесут ее в зал. Сейчас мы обсуждаем законопроект конкретный о конкретной категории людей. Точка.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги,&nbsp; є пропозиція цей проект закону, який ми щойно прийняли за основу, а саме реєстраційний номер 2781, проголосувати щодо підготовки&nbsp; його до другого читання за скороченою процедурою. Прошу голосувати, за скороченою до другого читання.&nbsp;&nbsp;&nbsp;</p>
<p>&nbsp;</p>
<p>13:32:38</p>
<p>За-272</p>
<p>Рішення прийнято. Прошу підготувати.</p>
<p>А той великий проект закону, він був нами з вами включений, шановні колеги, до&nbsp; порядку денного сесії і зараз знаходиться на опрацюванні в комітетах. Відповідно до процедури буде&nbsp; внесено і буде&nbsp; розглянуто. Дякую, шановні колеги.</p>
<p>&nbsp;2055а, народний депутат України Мартиненко Микола Володимирович, проект Закону про внесення змін до деяких законів України щодо приведення їх у відповідність до положень Закону України "Про ринок природного газу". 2055а. Є пропозиція народного депутата, автора законопроекту, розглядати цей проект закону за скороченою процедурою.</p>
<p>Колеги, не треба підмінювати поняття. Цей закон стосувався окремої теми, а великий закон, що розповсюджується на всіх, - це окремий закон. Ми ж не можемо підмінювати закони.</p>
<p>Будь ласка, голосуємо щодо розгляду за скороченою процедурою, колеги.</p>
<p>&nbsp;</p>
<p>13:33:38</p>
<p>За-170</p>
<p>Будь ласка, 170, рішення прийнято.</p>
<p>Будь ласка, Микола Володимирович.</p>
<p>&nbsp;</p>
<p>13:33:47</p>
<p>МАРТИНЕНКО М.В.</p>
<p>Шановні народні депутати, до вашої уваги пропонується проект Закону України про внесення змін до деяких законодавчих актів України щодо приведення їх у відповідність до положень Закону України "Про ринок природного газу" (щодо особливостей провадження господарської діяльності на ринку природного газу).</p>
<p>Необхідність його розробки та прийняття обумовлено датою набуття чинності Закону України "Про ліцензування видів господарської діяльності) (28.06.2015), відповідно до якого всі діючі ліцензії на постачання природного газу за нерегульованим тарифом втрачають чинність.</p>
<p>З іншого боку, Закон України "Про ринок природного газу" передбачає, що тимчасову дію ліцензії на постачання відповідних компаній діють до 01.10.2015 року, тобто законопроект чисто технічний. Тому компанії, що наразі мають лише ліцензію на постачання природного газу за нерегульованим тарифом, не будуть мати жодної ліцензії, і з'явиться невизначеність щодо можливості здійснення ними діяльності з постачання природного газу. Таких компаній на сьогодні діє близько 300.</p>
<p>Головне науково-експертне управління рекомендує позитивно даний законопроект. Комітет 17 червня розглянув на своєму засіданні, рекомендував цей законопроект прийняти за основу та в цілому. Він стояв в минулому періоді в порядку денному, але ми не встигли його розглянути до 28 червня. Тому пропоную статтю 21 Закону України "Про ліцензування видів господарської діяльності" доповнити пунктом 8 такого змісту: "Провадження господарської діяльності з постачання природного газу здійснюється на підставі ліцензій з постачання природного газу за регульованим або нерегульованим тарифом, що були чинні станом 27 червня 2015 року, до закінчення 3-місячного строку з дати затвердження ліцензійних умов на провадження відповідного виду господарської діяльності відповідно до…"</p>
<p>&nbsp;</p>
<p>ГОЛОВУЮЧИЙ. Будь ласка, хвилину, завершуйте.</p>
<p>&nbsp;</p>
<p>МАРТИНЕНКО М.В. Відповідно до Закону України "Про ринок природного газу", при цьому змінивши нумерацію наступних пунктів.</p>
<p>Прошу народних депутатів підтримати рішення комітету з урахуванням моєї пропозиції за основу та в цілому, оскільки, ще раз кажу, це чисто технічне питання. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, шановні колеги. Ольга Бєлькова, заступник голови Комітету з питань паливно-енергетичного комплексу.</p>
<p>Озвучили позицію комітету. Будь ласка, колеги, є необхідність два – "за", два – "проти"? Нема. Є пропозиція голосувати. Є. Будь ласка, запишіться два – "за", два – "проти". 2055а. Прошу.</p>
<p>Народний депутат Котвіцький, "Народний фронт".</p>
<p>&nbsp;</p>
<p>13:37:16</p>
<p>КОТВІЦЬКИЙ І.О.</p>
<p>Прошу передати голос Мартыненко Николаю Владимировичу.</p>
<p>&nbsp;</p>
<p>ГОЛОВУЮЧИЙ. Мартиненко Микола Володимирович.</p>
<p>&nbsp;</p>
<p>13:37:29</p>
<p>МАРТИНЕНКО М.В.</p>
<p>Шановні колеги, ще раз хочу акцентувати тільки одну увагу, що законопроект містить суто технічний характер з тієї точки зору, що два закони, з одного боку, про ліцензування окремих видів господарської діяльності вступає в силу 28.06, а законопроект про ринок природного газу вступає в силу 01.10.2015 року. Виходячи з цього, що один законопроект заперечує ліцензування постачання газу за нерегульованим тарифом, а інший законопроект цього не заперечує, ми приводимо у відповідність, щоб не було хаосу на ринку, на якому працюють на цій підставі більше трьохсот компаній. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Віктор Кривенко, "Самопоміч".</p>
<p>&nbsp;</p>
<p>13:38:19</p>
<p>КРИВЕНКО В.М.</p>
<p>Прошу слово передати Вікторії Войціцькій.</p>
<p>&nbsp;</p>
<p>ГОЛОВУЮЧИЙ. Вікторія Войціцька, будь ласка, "Самопоміч".</p>
<p>&nbsp;</p>
<p>13:38:26</p>
<p>ВОЙЦІЦЬКА В.М.</p>
<p>Вікторія Войціцька, "Самопоміч". Ми будемо підтримувати даний законопроект. Він дійсно носить суто технічний характер. І просимо відповідно підтримати зал його відповідним голосуванням.</p>
<p>Але хочу скористатися цією можливістю і наголосити на наступному. Шановні колеги, ми от з вами тільки що розглядали законопроект, який стосується скасування 15 відсотків податку на пенсіонерів. Ми шукаємо з вами можливості, щоб підтримати людей, соціально які не захищені. Але при цьому при всьому компанія "Укрнафта" і досі не платить 5 з половиною мільярдів гривень податків в бюджет!</p>
<p>І ми не бачимо жодних кроків, які би відповідно були з боку або щонайменше міністра фінансів, або щонайменше з боку наших податкових органів для того, щоб отримати ці податки. Ми дуже сподіваємося найближчим часом побачити вирішення цього питання, так само, як і вирішення питання щодо отримання державою майже 2 мільярдів гривень дивідендів з цієї компанії. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Сергій Власенко, "Батьківщина".</p>
<p>&nbsp;</p>
<p>13:39:41</p>
<p>ВЛАСЕНКО С.В.</p>
<p>Дякую. Власенко, фракція "Батьківщина". Ну, шановні колеги, по-перше, це не технічний закон. Я думаю, що це велика омана, в яку вводять зараз зал про те, що це технічний закон. Ви знаєте, ми оголосили про те, що ми ідемо на дерегуляцію підприємницької діяльності. А цим законом пропонується ввести додаткове ліцензування певного виду діяльності.</p>
<p>Причому, доповідач пояснив це дуже просто тим, що буде нібито якась невизначеність, оскільки 200 там чи 300 компаній займаються цим видом діяльності. Я думаю, що якщо буде введено ліцензування, то це лише збільшить корупцію в цій сфері. Тому що ми знаємо, як затверджуються ліцензійні умови, які, до речі, на лотереї 12 років як не затверджені. Як потім видаються ці ліцензії, кому вони видаються, навіщо вони видаються, і як неугодні компанії випихуються з ринку.</p>
<p>Ми за те, щоб, як мінімум, цей закон не голосувати в цілому, як мінімум, викинути із нього введення нового ліцензування, яке запроваджується цим законом, до речі, в повній неузгодженості із законом про ліцензування окремих видів підприємницької діяльності для того, щоб довести цей закон до пуття. Мені здається, що цей закон – це яскравий приклад, коли абсолютно лобіські, дуже сумнівні з корупційної точки зору закони протягуються через Верховну Раду замість того, щоб розглядати законопроекти, які треба розглядати реально, той Закон про пенсії, про який говорять всі колеги, ті закони, які допоможуть реально наповнити державний бюджет, а не створювати додаткові корупційні схеми, які є абсолютно зрозумілі навіщо і ким робляться. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Ленський.</p>
<p>&nbsp;</p>
<p>13:41:38</p>
<p>ЛЕНСЬКИЙ О.О.</p>
<p>Прошу передати слово Чижмарю Юрію.</p>
<p>&nbsp;</p>
<p>ГОЛОВУЮЧИЙ. Юрій Чижмарь, Радикальна партія.</p>
<p>&nbsp;</p>
<p>13:41:43</p>
<p>ЧИЖМАРЬ Ю.В.</p>
<p>Юрій Чижмарь, фракція Радикальної партії.</p>
<p>Наша фракція не буде підтримувати цей закон, тому що це, дійсно, корупційний закон і він не в якому випадку не є технічним. На жаль, ми щойно тільки кілька місяців назад прийняли Закон про ринок газу разом з іноземним експертами, а сьогодні, коли вони вже відійшли, ми починаємо вносити в нього зміни і явно не технічні.</p>
<p>Крім того, що було сказано, що тут вносяться дуже багато нових ліцензій, в порядку ліцензування ми обійшли, і цей законопроект не розглядався профільним комітетом по промполітики і підприємництву, що є порушенням Регламенту Верховної Ради.</p>
<p>З другої сторони, в даному законі вводиться поняття "сертифікація газорозподільчих мереж", що знову ж таки нове є. І саме головне, що якщо сьогодні в нас єдиним органом, який визначає ліцензійні умови Кабінет Міністрів, то ми цим законом вносимо інші органи, які будуть здійснювати визначення ліцензійних умов. Я так розумію, що це мова йде про нового монстра, який в Україні ми породжуємо під олігархів газової сфери,&nbsp; це НКРЕ КП, закон, який ми будемо в ближчому часі розглядати, якому надаємо надповноваження, а в тому числі питання визначення ліцензійних умов, видача ліцензій, контролю за ліцензіями, внесення штрафів і так далі, і визначення тарифів. Я думаю те, що сьогодні відбувається в газовій, в електросфері, в нафтовій галузі, це величезна корупція, в який сьогодні втягується і парламент. Іде перерозподіл ринків від одних олігархів передають в інший. І в цьому плані хочуть використати український парламент. Я думаю, що кожен парламентарій повинен вчитатися в цей закон. Там нема жодних технічних умов. Ми провинні його переглянути досить детально. І я вважаю, що взагалі не підтримати, а відправити на доопрацювання. Наша фракція не буде підтримувати цей закон як виключно корупційний. Дякую.</p>
<p>&nbsp;</p>
<p>ГОЛОВУЮЧИЙ. Багато було висловлено різних позицій. Будь ласка, автор Микола Мартиненко, і переходимо до голосувань.</p>
<p>&nbsp;</p>
<p>13:43:45</p>
<p>МАРТИНЕНКО М.В.</p>
<p>Можна сісти. Шановні колеги, я прошу звернути, оце виглядає отак цей закон. Доповнення на двох листиках. І треба мати хоча б терпіння його прочитати перед тим як виступати. Зокрема, стосовно ліцензії я ще раз повторюю як звучить сам пункт. Продовження господарської діяльності з постачання природного газу здійснюється на підставі ліцензії з постачання природного газу, що були чинні на станом на 27 червня. Ніхто нічого нового не видає. Просто нівелюється трьохмісячний термін, який є між двома законами, щоб компанії законно діяли. Яка корупція? Яка антикорупція? Про що ви кажете? Прошу підтримати за основу і в цілому з урахуванням правки.</p>
<p>&nbsp;</p>
<p>ГОЛОВУЮЧИЙ. Шановні колеги, висловили вже достатньо&nbsp; думок. Оскільки є застереження, ми не можемо його голосувати в цілому, можемо голосувати його за основу. Тому, будь ласка, як мінімум у двох фракцій.</p>
<p>Шановні колеги, прошу займіть свої місця, будь ласка. Я думаю, що при підготовці до другого читання, можливо, буде все з'ясувати і прийняти нормальний закон. Будь ласка, готові?</p>
<p>Шановні колеги, для голосування за результатами розгляду у першому читанні внесено проект закону (реєстраційний номер 2055а). Прошу зайняти свої місця і підготуватися до голосування і ставлю пропозицію щодо голосування цього проекту закону за основу. Колеги, за основу. Прошу визначатись щодо прийняття його за основу, 2055а.</p>
<p>&nbsp;</p>
<p>13:45:49</p>
<p>За-187</p>
<p>"Блок Порошенка" – 75, "Народний фронт" – 67, "Опозиційний блок" – 0, "Самопоміч" – 26, партія Ляшка – 0, "Батьківщина" – 0, парія "Відродження" – 0, "Воля народу" – 7 і позафракційних – 12.</p>
<p>Шановні колеги, була лунала пропозиція про те, щоби повернути його суб'єкту на підготовку до повторного першого читання. На підготовку на повторне перше читання суб'єкту ініціативи. Будь ласка, щодо підготовки на повторне перше читання, колеги. Під час підготовки можемо узгодити всі питання, які необхідно. Будь ласка, прошу визначатись. 2055а, повернення суб'єкту законодавчої ініціативи для підготовки до повторного першого читання. Прошу голосувати.</p>
<p>&nbsp;</p>
<p>13:47:05</p>
<p>За-195</p>
<p>Пропозиція не прийнята. Проект Закону вважається відхиленим.</p>
<p>Ідемо далі, шановні колеги. Проект Закону про зміну системи регулювання економіки (реєстраційний номер 1069). Доповідач – народний депутат України Оксана Продан.</p>
<p>Є пропозиція доповідача розглядати цей проект Закону за скороченою процедурою. Прошу визначатись щодо розгляду за скороченою процедурою даного проекту Закону.</p>
<p>&nbsp;</p>
<p>13:47:41</p>
<p>За-159</p>
<p>Рішення прийнято.</p>
<p>Будь ласка.</p>
<p>&nbsp;</p>
<p>13:47:48</p>
<p>ПРОДАН О.П.</p>
<p>Шановний Володимире Борисовичу, шановні колеги! Законопроект 1069 він цікавий всім депутатам, незалежно від того, чи ці депутати&nbsp; входять до коаліції чи не входять, він цікавий всім депутатам, які хочуть змінити економіку, змінити корупційну систему на конкурентну.</p>
<p>Що пропонує законопроект 1069? Це проект, який стимулює чиновників нарешті дійсно провести дерегуляцію економіки. Це законопроект, який не просто гільйотина, він передбачає змінити існуючу&nbsp; сьогодні&nbsp;&nbsp; пострадянську систему регулювання&nbsp; економіки на ту систему, яка потрібна в Україні для того, щоб бізнес не просто зберігся. А для того, щоб бізнес почав&nbsp; розвиватися і не тільки бізнес, але і все підприємництво, і всі ті громадяни, які працюють, вкладають в&nbsp; Україну, в українську землю.</p>
<p>Всього 5 пунктів&nbsp; в цьому проекті: 5 пунктів, проти яких виступають&nbsp; категорично чиновники.&nbsp;&nbsp; І я хочу подякувати зараз всім фракціям коаліції, я дякую всім депутатам, які і в нашій фракції, і в фракціях не тільки&nbsp; коаліційних і групах, підтримують&nbsp; проект 1069. Ми&nbsp; передбачаємо що?&nbsp; Ми говоримо про&nbsp; те, що з моменту прийняття нами з вами цього закону&nbsp; дається рік чиновникам, всього рік, або цілий рік,&nbsp; на те, щоби Кабмін протягом 6 місяців вніс нові закони натомість існуючих сьогодні 91-го&nbsp; закону. Цих 6 місяців, які буде готувати Кабмін проекти, нові проекти,&nbsp; він буде працювати спільно з експертами, з міжнародними експертами, спільно з тими представниками Європи і Сполучених Штатів, які сьогодні готові допомагати Україні, але виключно в системних змінах, а цей проект виключно&nbsp; про системні зміни.&nbsp;&nbsp;&nbsp;</p>
<p>І я хочу&nbsp; зараз закликати всіх тих, хто сумнівається в можливостях наших з вами: цей законопроект дає старт протягом одного року змінити всю існуючу сьогодні&nbsp; систему регулювання економіки. На жаль, в минулому скликанні&nbsp; парламенту не було голосів для…</p>
<p>&nbsp;</p>
<p>ГОЛОВУЮЧИЙ.&nbsp; Дайте,&nbsp; будь ласка,&nbsp; 30 секунд завершити.</p>
<p>&nbsp;</p>
<p>ПРОДАН О.П. В минулому скликанні не було голосів для його прийняття. Я дуже сподіваюся, що діючий парламент, діючий парламентаризм зможе дати старт&nbsp; зміні&nbsp; системи регулювання з корупційної на систему європейського регулювання економіки. Без прийняття цього&nbsp; законопроекту змін, реальних змін,&nbsp; масштабних, в Україні&nbsp;не буде. Більше того, мова йде не тільки про зміну регулювання, мова йде і про внесення Кабміном через шість місяців проекту Закону про зміну органів виконавчої влади.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>13:50:37</p>
<p>ГОЛОВУЮЧИЙ. До співдоповіді запрошується голова Комітету з питань промислової політики та підприємництва Галасюк Віктор Валерійович.</p>
<p>&nbsp;</p>
<p>13:50:47</p>
<p>ГАЛАСЮК В.В.</p>
<p>Дякую. Вітаю вас! Шановні колеги народні депутати, комітет пропонує підтримати законопроект 1069 за основу та в цілому. Чому це дуже важливо зробити? Тому що цей законопроект, він не тільки відповідає коаліційній угоді і нашим домовленостям коаліційним, він не тільки включений в план законодавчого забезпечення реформ, який розроблений за дорученням Голови Верховної Ради, він відноситься до 15 найбільш пріоритетних економічних законів.</p>
<p>Шановні колеги, послухайте, будь ласка, уважно, цей закон дає рік на те, щоб запровадити нові регуляторні моделі в Україні. Рік для того, щоб напрацювати з відповідними галузевими асоціаціями, з бізнес-спільнотою, з підприємцями, з громадським суспільством нові&nbsp; не корупційні регуляторні моделі, які значно зменшать тиск на малий і середній бізнес, ліквідувати зайві регуляторні акти.</p>
<p>Шановні колеги, згідно цього закону, через півроку Кабінет Міністрів і цим займається Міністерство економіки, цим займається регуляторна служба, представлять нам нові регуляторні моделі, які ми з вами проаналізуємо і підтримаємо. В нас є півроку буферу безпеки. Якщо ми зараз не приймемо цей законопроект в цілому, в нас не буде жодної дерегуляції, про яку йде мова. Дерегуляція, це не по якомусь одному, двох регуляціях відміняти, це треба системно один раз зробити таке регуляторне перезавантаження.</p>
<p>Ще раз закликаю вас, бо цей закон закладає законодавчу основу для діяльності Міністерства економіки щодо суттєвого скорочення регуляторних норм в Україні. Це відбудеться в плановий спосіб з публічним обговоренням громадськості. Але цей закон, він ставить дуже чіткий строк, якщо через півроку немає регуляторних моделей, якщо через рік вони не введені в дію, тоді&nbsp; ні про яку дерегуляцію мова не йде. Я хочу наголосити, що цей законопроект він …</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, завершуйте, будь ласка,&nbsp; 30 секунд.</p>
<p>&nbsp;</p>
<p>ГАЛАСЮК В.В. Шановні колеги, на питанні пріоритетності дерегуляції неодноразово наголошував і Президент України Петро Порошенко під час Національної ради реформ, на необхідності прискорення і системного підходу в цьому питанні. Ми не можемо просто скорочувати чи то кількість, чи то дозволів, чи ліцензій на 1, 2, 3 і так далі, ми маємо провести повне перезавантаження регуляторної системи. Цим законом ми створюємо для цього основу, ми даємо можливість&nbsp; бізнесу вже через рік жити в іншій країні, в якій не буде регуляторного тиску…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, завершуйте.</p>
<p>&nbsp;</p>
<p>ГАЛАСЮК В.В. Шановні колеги! Тож я закликаю вас, незалежно від вашої партійної приналежності і політичних поглядів, зробіть цей важливий крок на зустріч малим і середнім підприємцям. Дати можливість розчистити ці "авгієві стайні", міністр економіки залучив кращих у світі фахівців у сфері дерегуляції, вони мають можливість працювати і вони мають мати дуже чіткий період, коли вони це мають зробити. Якщо розтягнемо на три роки, не матимемо результату, тому комітет закликає прийнятий цей законопроект за основу і в цілому.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги! Наскільки я розумію є потреба проговорювати і тому прошу записатись: два – "за", два – "проти", будь ласка.</p>
<p>Олександр Абдуллін передає Соболєву, з місця, будь ласка.</p>
<p>&nbsp;</p>
<p>13:54:46</p>
<p>СОБОЛЄВ С.В.</p>
<p>"Батьківщина". Шановні колеги! Законопроект, без сумніву, є революційний, але нас дивує термін його запровадження. Якщо ми рік будемо запроваджувати такі законопроекти, так може статися, що у нас не залишиться дрібного бізнесу в Україні. Саме тому, пропозиція нашої фракції обов'язково на другому читанні змінити термін запровадження цієї норми. Є всі підстави чітко обґрунтувати, коли протягом 2-3 місяців може уже діяти нова норма, яка буде обмежувати можливість втручання держави і чиновника безпосередньо в роботу дрібного бізнесмена. Це буде&nbsp; стосуватися, дійсно, мільйонів наших громадян, і наша фракція&nbsp; підтримає цей законопроект. Але вважаємо, що треба&nbsp; змінити термін запровадження його в дію. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Рибак Іван Петрович, "Блок Петра Порошенка".</p>
<p>&nbsp;</p>
<p>13:55:41</p>
<p>РИБАК І.П.</p>
<p>Прошу передати слово Олегу Барні.</p>
<p>&nbsp;</p>
<p>ГОЛОВУЮЧИЙ. Будь ласка, Барна.</p>
<p>&nbsp;</p>
<p>13:55:48</p>
<p>БАРНА О.С.</p>
<p>Шановні друзі! Цей законопроект пройшов антикорупційну експертизу і підтвердив, що він є єдиним актом, який дасть змогу заставити уряд перейти&nbsp; до дійсних реформ, зокрема, щодо&nbsp; реформ у&nbsp; сфері регуляторної діяльності, до спрощення системи ведення малого і середнього бізнесу, що безпосередньо пов'язаний з діяльністю простих саме людей, які будують Україну. І тут одне з двох, те, що уряд нам з самого початку обіцяв і багато говорив&nbsp; щодо&nbsp; спрощення ведення бізнесу, цей законопроект заставить уряд або&nbsp; зробити дійсні реформи, або цей&nbsp; уряд буде, дійсно, камікадзе і зробить собі кулю в лоб, якщо цього не зробить, і нехай&nbsp; вступається, і не мішає людям жити. Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Від "Народного фронту" Бурбак Максим Юрійович.</p>
<p>&nbsp;</p>
<p>13:56:56</p>
<p>БУРБАК М.Ю.</p>
<p>Прошу передати слово моєму колезі Михайлу Хмілю.</p>
<p>&nbsp;</p>
<p>ГОЛОВУЮЧИЙ.&nbsp; Михайло Хміль, будь ласка.</p>
<p>&nbsp;</p>
<p>13:57:04</p>
<p>ХМІЛЬ М.М.</p>
<p>Шановний головуючий, шановні колеги народні депутати! Я хочу сказати, що на Комітеті промислової політики і підприємництва ми&nbsp; розглядали цей закон, довго дискутували, сперечалися, в принципі голоси у нас розділились. П'ять&nbsp; членів комітету виступили "за" прийняття даного закону, і четверо членів комітету виступило "проти".</p>
<p>Я хочу наголосити, про що йдеться в даному законі. Звичайно, ідея запровадити&nbsp; у нас так звану гільйотину щодо законодавчих регуляторних актів і привести все у відповідність – це дуже добра ініціатива. Але насправді цим законопроектом пропонується внесення змін в деякі законодавчі акти, які вже втратили свою чинність.</p>
<p>Я хочу наголосити також на тому, що Міністерство фінансів, зокрема Міністерство інфраструктури, не підтримує даного законопроекту і висловлює ряд застережень і зауважень до нього. Тому фракція "Народного фронту" не буде підтримувати даного законопроекту. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від Радикальної партії Мосійчук Ігор Володимирович. Передає Лозовому.</p>
<p>&nbsp;</p>
<p>13:58:27</p>
<p>ЛОЗОВОЙ А.С.</p>
<p>Андрій Лозовой, Радикальна партія Ляшка. Я хотів би спитати в колег по коаліції, а чи не соромно вам буде не голосувати за законопроект, який ми передбачили в Коаліційній угоді? Чи для вас Коаліційна угода – це пустий папірець?</p>
<p>Ми всі знаємо, що малий і середній бізнес – це хребет держави, це хребет економіки, без нього держава загнеться. Сьогодні малому і середньому бізнесу і так важко: менту – дай, пожежнику – дай, інспекції кожній – дай. Їх тільки доять, ніхто не дає їм заробляти, ніхто не дає їм створювати робочі місця, держава ніяк їм не допомагає, то хай принаймні не заважають. Хай принаймні не заважають тим людям, які годують свої сім'ї, які створюють хоч трішечки робочі місця, в той час коли безробіття гнобить країну не менше, ніж війна.</p>
<p>І тому ми зобов'язані виконувати слово, виконувати Коаліційну угоду. І ми повинні зменшити тиск на малий і середній бізнес. Цим законом, якщо ми, дай Боже, проголосуємо, ми змусимо Мінекономіки діяти в інтересах малих підприємців, а не в інтересах олігархів. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Опозиційного блоку" Наталія Королевська. Одну хвилину, будь ласка.</p>
<p>&nbsp;</p>
<p>13:59:43</p>
<p>КОРОЛЕВСЬКА Н.Ю.</p>
<p>Уважаемые коллеги, уважаемые присутствующие! Ну, действительно, когда слушаешь выступления всех в этом зале, у нас все здесь исключительно за малый бизнес, за средний бизнес, за то, чтобы поддержать предпринимателей. Но сегодня предприниматели стоят под стенами парламента, и они именно сейчас ставят вопрос: с завтрашнего дня, с 1 июля, начинается геноцид малого и среднего бизнеса в Украине; завтра начнут издеваться над теми, кто не успеет купить кассовый аппарат и который не потратит все свои деньги, которые у них есть сегодня, оборотные, за которые создают рабочие места, начнут обирать каждого предпринимателя.</p>
<p>Поэтому "Оппозиционный блок", в первую очередь, настаивает на том, что давайте решим сейчас проблему – отменим эти кассовые аппараты, уберем сегодня это издевательство фискальное над каждым малым и средним предпринимателем и, безусловно, послушаем стратегию правительства о том, какой они вообще видят экономику в нашей стране.</p>
<p>И поэтому мы считаем, что хватит рассказывать, давайте ставить законы, которые…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>КОРОЛЕВСЬКА Н.Ю. Которые актуальны сегодняшнему дню.</p>
<p>То, что касается данного законопроекта. Лично я, считаю, в первом чтении его можна поддержать, но не стоит здесь, как некоторые говорили о революционности и о стратегии, и обо всем остальном. Мы считаем необходимо сегодня собраться всем вместе, объединить свои усилия для того, чтобы предложить единую программу действий, и "Оппозиционный блок" такую программу имеет, и мы готовы вам дать алгоритм действий, что сейчас нужно первоочередно…</p>
<p>&nbsp;</p>
<p>ГОЛОВУЮЧИЙ. Дякую вам. Я продовжую засідання сесії до завершення даного питання.</p>
<p>Зараз надаю слово Юрку Левченку одну хвилину, потім – Березюк одну хвилину.</p>
<p>Добре, спочатку Пташник одна хвилина, потім Левченко одна хвилина. Добре? Жінку вперед пропустимо. Будь ласка.</p>
<p>&nbsp;</p>
<p>14:01:53</p>
<p>ПТАШНИК В.Ю.</p>
<p>Шановні колеги, я з великою повагою ставлюся до ініціаторів даної законодавчої ініціативи. Але хочу сказати, шановні друзі, що вас ввели в оману розробники даного законопроекту, називаючи це дерегуляційною&nbsp;&nbsp; гільйотиною. Тому що це не дерегулюційна гільйотина, а це правовий хаос, який ви намагаєтесь цим зробити, прописуючи, одна єдина норма скасувати всі дозвільні процедури, передбачені переліком законодавчих актів, який додається, з 91 закону.</p>
<p>Що це означає? Що ми хочемо потім ходити по судах і, не вказавши, які саме норми законів скасовуються, а просто якісь процедури, які з цим пов'язані. Ходити і з не однаковим застосуванням законам і доводити, чи можна будувати торгівельні центри без ліцензії, чи не можна, чи можна робити викиди в атмосферне повітря, чи ні, чи можна здійснювати діяльність, пов'язану з пестицидами, агрохімікатами, здійснювати банківську, страхову, фінансову діяльність, адвокатською діяльністю займатися без відповідних дозволів чи не можна займатися. Чи можна купувати величезні холдинги, тому що там і Закон про Антимонопольний комітет згадується і так далі, і так далі. Шановні колеги…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>ПТАШНИК В.Ю. Якщо ми хочемо з вами провести справжню дерегуляцію, давайте кожен перерахований з вами закон брати і говорити про те, який конкретно дозвіл ми хочемо скасовувати і чому. Для цього потрібен час і потрібна робота. Не треба робити гарну рамку, показувати, не провівши ніякої попередньої роботи, не проаналізувавши законодавство. Не робіть правовий хаос, будь ласка.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Юрій Левченко, одна хвилина. І прошу депутатів зайти в зал.</p>
<p>&nbsp;</p>
<p>14:03:32</p>
<p>ЛЕВЧЕНКО Ю.В.</p>
<p>Левченко, 223 округ, місто Київ. Знаєте, коли дивишся на такі законопроекти, які вносяться до зали Верховної Ради і різноманітні акти Кабінету Міністрів і так далі, які спрямовані на так звану дерегуляцію, таке враження, що уряд сьогодні не хоче урядувати. Таке враження, що уряд хоче скасувати державу як таку.</p>
<p>Для чого будь-які перевірки? Для чого перевірки ресторанів, чи вони отруюють дітей, чи не отруюють? Для чого перевірки забудовників, чи вони будують на дитячих майданчиках, чи вони будують там, де потрібно? Для чого перевірки хімічних заводів, чи вони дотримуються норм екологічних, чи не дотримуються? Нічого цього не потрібно! Давайте все скасуємо, скасуємо державу. І невидима рука ринку все виправить.</p>
<p>Невидима рука ринку виправляє в Україні в лапках вже 20 років все, що довело до тотального зубожіння населення! А зараз ви пропонуєте цим законом скасувати норми, причому невизначено скасувати 90 законопроектів! Я цитую, що тут пропонується.</p>
<p>"Дія положень цих актів, згідно переліку, щодо отримання суб'єктами підприємницької діяльності дозвільних документів або якими встановлені інші норми, що регулюють господарську діяльність, втрачає чинність". А…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>14:04:44</p>
<p>ЛЕВЧЕНКО Ю.В.</p>
<p>А хто буде вирішувати, які саме положення – скасовані чи не скасовані? В цьому законопроекті це не прописано. Який суддя буде вирішувати, який орган дозвільний буде вирішувати? Кожен чиновник, кожен суддя буде на свою думку, то скасовувати, а це не скасовувати. Ви навпаки збільшуєте корупцію, а не зменшуєте корупцію! Схаменіться! Працюйте на країну, а не працюйте на свою кишеню!</p>
<p>&nbsp;</p>
<p>ГОЛОВУЮЧИЙ. Шановні колеги, я ще раз прошу зайти в зал усіх колег депутатів. Зараз буде голосування. Поки депутати заходять в зал, ще 30 секунд автору законопроекту і 30 секунд – від комітету.</p>
<p>Будь ласка, Оксана Продан 30 секунд.</p>
<p>&nbsp;</p>
<p>14:05:26</p>
<p>ПРОДАН О.П.</p>
<p>Шановні колеги, цей законопроект передбачає скасування і ліквідацію регуляторних законів через рік після нашого з вами голосування, через рік. Протягом цього року, аж цілого року, ми даємо самі собі і, в першу чергу, Кабміну можливість і зобов'язання змінити регуляторну ситуацію. Коли говориться, що ми вводимо когось начебто в правовий хаос, так я хочу сказати, що всі прості люди сьогодні в правовому хаосі. І цей закон передбачає, нарешті, почистити&nbsp; те середовище, яке сьогодні є. Люди прості в правовому хаосі!</p>
<p>І ми пропонуємо зараз забрати права через рік у тих, хто не зможе ці права відстояти. І ми пропонуємо запровадити регуляцію. Це жодним чином не є гільйотина. Це є зміна корупційної системи на конкурентну. Тому я прошу всі, хто не заробляє сьогодні гроші на владі, я прошу всіх, хто сьогодні не має відношення до корупційних схем, проголосувати за цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Галасюк, 30 секунд. І голосуємо. Будь ласка, зараз буде голосування, зайдіть в зал, народні депутати.</p>
<p>&nbsp;</p>
<p>14:06:28</p>
<p>ГАЛАСЮК В.В.</p>
<p>Шановні колеги, зараз голосуванням або неголосуванням за цей законопроект ви покажете своє відношення до малого і середнього бізнесу. Ви покажете, на чиєму ви боці, ви покажете, чи реально ми з вами спільно за боротьбу з корупцією, за спрощення регуляторних і бюрократичних процедур, за ліквідацію цієї корумпованої гідри, чи може хтось за те, щоб дерегуляція відбувалася абстрактно, тільки в розмовах, інтерв'ю, у виступах і тягнулася роками. Тому зараз момент істини щодо того, чи буде зменшений податковий і регуляторний тиск на підприємців, чи він залишиться таким, як є. Рішення…</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Отже, шановні колеги, я ставлю на голосування, я ставлю на голосування проект Закону про зміну системи регулювання економіки (номер 1069) за основу. Спочатку ставлю за основу. Хто підтримає даний законопроект за основу, прошу проголосувати. Будь ласка.</p>
<p>&nbsp;</p>
<p>14:07:43</p>
<p>За-146</p>
<p>Рішення не прийняте.</p>
<p>Я поставлю наступну пропозицію згідно Регламенту – повернути суб'єкту законодавчої ініціативи на доопрацювання.</p>
<p>Отже, ставиться пропозиція повернути суб'єкту законодавчої ініціативи на доопрацювання проект Закону про зміну системи регулювання економіки (номер 1069). Хто підтримує дану пропозицію, прошу проголосувати. Будь ласка, голосуємо.</p>
<p>&nbsp;</p>
<p>14:08:21</p>
<p>За-173</p>
<p>Рішення не прийняте. Законопроект вважається відхиленим.</p>
<p>Шановні колеги, ранкове засідання Верховної Ради оголошую закритим. Наше засідання буде о 16 годині продовжене, і воно розпочнеться із зняття недоторканності суддів. І тому велике прохання, без запізнень заходити в зал, щоб ми о 16 годині змогли продовжити нашу роботу.</p>
<p>Дякую вам. До зустрічі після обіду.</p>
<p>&nbsp;</p>

