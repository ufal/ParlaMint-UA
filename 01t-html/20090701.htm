Стенограма пленарного засідання
01 липня 2009
<div>
<p>ЗАСІДАННЯ ПОЗАЧЕРГОВЕ&nbsp;</p>
<p>Сесійний зал Верховної Ради України</p>
<p>1 липня 2009 року, 11:30 година</p>
<p>Веде засідання Голова Верховної Ради України В.М.ЛИТВИН</p>
<p>&nbsp;</p>
<p>ГОЛОВУЮЧИЙ. Шановні колеги, прошу&nbsp; займати місця для того, щоб&nbsp; ми могли розпочати засідання. Прошу, шановні народні депутати, підготуватися до реєстрації. І я прошу там, секретаріат, приберіть,&nbsp; будь ласка, трибуну. Я кажу це, так не робиться.&nbsp; Якщо так дома, шановні колеги народні депутати роблять, то це&nbsp; я не думаю, що це відбувається, в сім’ї будуть&nbsp; дякувати. Будь ласка, секретаріат, приберіть там на трибуні.</p>
<p>Я секретаріат прошу, ну, з трибуни ви можете забрати газети підійти чи ні?&nbsp; Прошу&nbsp; підготуватися до реєстрації. Увімкніть систему „Рада”.</p>
<p><i>(Реєстрація народних депутатів України)</i></p>
<p>11:32:42</p>
<p>Картками зареєструвались у сесійній залі 442 народних депутати. Позачергове засідання Верховної Ради України оголошую відкритим.&nbsp;</p>
<p>Шановні колеги, не дивлячись на різного роду тут політичні протистояння, дозвольте привітати народних депутатів України – Демянка Миколу Івановича, Яцубу Володимира Григоровича із днем народження і побажати міцного здоров'я, всіляких успіхів.</p>
<p>Шановні народні депутати, відповідно до частини восьмої статті 19 Регламенту у Верховній Раді України була зареєстрована ініціатива 151 народного депутата України, яка співвідноситься з вимогами частини другої статті 83 Конституції України щодо проведення позачергового пленарного засідання Верховної Ради України. Відповідно до Регламенту на засіданні Погоджувальної ради було сформовано розклад засідання і узгоджено порядок нашої роботи.</p>
<p>Порядок роботи такий: це розгляд проекту Закону про внесення змін до Закону України „Про Державний бюджет України на 2009 рік” (щодо розміру прожиткового мінімуму та розміру мінімальної заробітної плати); друге питання – це проект Закону про внесення змін до Закону України „Про Державний бюджет України на 2009 рік” та деяких інших законів України (реєстраційні номери 4735, 4735-1) і проект Закону про внесення змін до деяких законодавчих актів щодо виборів Президента України (реєстраційний номер 4741), і четверте питання кадрове – звільнення і призначення міністрів, а також керівників центральних органів виконавчої влади.</p>
<p>Ми погодили таку пропозицію, що зараз ми з вами затвердимо розклад засідання, і я цю пропозицію ставлю на голосування із чотирьох питань, а процедуру їх розгляду я після затвердження також доведу до вашого відома.</p>
<p>Ставлю на голосування про затвердження розкладу засідання на сьогодні. Прошу голосувати.</p>
<p>&nbsp;</p>
<p>11:35:42</p>
<p>За-407</p>
<p>Рішення прийнято.</p>
<p>Така процедура розгляду, шановні колеги, пропонується. Ми розглядаєм перше питання, яке стосується прожиткового мінімуму, мінімальної заробітної плати. Після того переходимо до&nbsp; розгляду наступного питання, розглядаєм друге питання. Після завершення розгляду третього питання буде оголошена перерва на 30 хвилин для проведення консультацій перед розглядом кадрових питань. Немає заперечень? Тоді ми зараз маємо всі підстави переходити до розгляду питань.</p>
<p>Разом з тим, я хочу сказати, що я прочитав гасло: „Литвин! Министры подождут, сначала помоги людям!”. Так я хочу сказати, шановні колеги, тим, хто писав це гасло. Спочатку обікрали людей, а тепер звертаються&nbsp; до Литвина, щоб він допоміг. <i>(Б у р х л и в і&nbsp;&nbsp; о п л е с к и)</i>&nbsp; Я думаю, що таки Литвин потрібен країні, і я думаю, не личить&nbsp; цього робити, шановні колеги. Збережіть хоч щось нормальне у Верховній Раді України.</p>
<p>Оголошується до розгляду… оголошується до розгляду проект Закону – прошу&nbsp; уваги! – про внесення змін до Закону України&nbsp; „Про Державний бюджет&nbsp; України на 2009 рік” (щодо розмірів прожиткового&nbsp; мінімуму та розміру мінімальної&nbsp; заробітної плати) (реєстраційний номер 4557).</p>
<p>Будь ласка, доповідач від комітету – Олег Ляшко.</p>
<p>&nbsp;</p>
<p>11:37:32</p>
<p>ЛЯШКО О.В.</p>
<p>Шановний&nbsp; Володимире Михайловичу! Шановні народні депутати! Комітет з питань бюджету на своєму засіданні 30 червня поточного року&nbsp; розглянув питання щодо підготовки до другого читання проекту Закону України про внесення змін до Закону України&nbsp; „Про Державний бюджет&nbsp; України на 2009 рік” &nbsp;щодо розмірів прожиткового мінімуму та розміру мінімальної заробітної плати, поданого народним депутатом Папієвим за реєстраційним номером 4557 від 22.06.2009 року. Верховна Рада України на пленарному засіданні 25 червня поточного року прийняла цей законопроект за основу. Станом на 30 червня 2009 року пропозицій від суб’єктів права законодавчої ініціативи не надійшло.</p>
<p>У зв’язку з тим, що прийняття законопроекту потребуватиме збільшення видатків Державного бюджету на 37,3 мільярда гривень та автором законопроекту не запропоновано внесення відповідних змін до статті 1 та додатків до закону стосовно зміни показників Державного бюджету та міжбюджетних трансфертів, тому прийняття такого законопроекту призведе до розбалансування показників бюджету, що ще більше ускладнить ситуацію в бюджетній сфері в умовах фінансової кризи.</p>
<p>Тому за підсумками розгляду цього питання Комітет з питань бюджету ухвалив рішення: рекомендувати Верховній Раді України створити робочу групу з підготовки до другого читання проекту Закону України про внесення змін до Закону України „Про Державний бюджет України на 2009 рік” (щодо розмірів прожиткового мінімуму та розміру мінімальної заробітної плати) у складі народних депутатів України – членів Комітету з питань бюджету, уповноважених представників депутатських фракцій та Кабінету Міністрів України. Проект постанови Верховної Ради України з цього питання зареєстровано. Постанову належить доповнити положеннями про призначення співголів робочої групи. Дякую.</p>
<p>&nbsp;</p>
<p>ГОЛОВУЮЧИЙ. Дякую. Сідайте, будь ласка.</p>
<p>Шановні колеги, ми домовились, така процедура буде голосування за цей законопроект. Прошу уваги! Я спочатку поставлю на голосування не пропозицію комітету, а пропозицію такого змісту: про прийняття в другому читанні і в цілому як закон проект Закону (реєстраційний номер 4557) про внесення змін до Закону України „Про Державний бюджет України на 2009 рік” (щодо розмірів прожиткового мінімуму та розміру мінімальної заробітної плати). В разі – прошу уваги! – якщо не буде підтримана ця пропозиція, тоді я поставлю на голосування другу пропозицію комітету: про створення відповідної робочої групи і доопрацювання його з урахуванням&nbsp;рекомендацій&nbsp;&nbsp;&nbsp;&nbsp; робочої групи і Кабінету Міністрів, і ініціаторів цього законопроекту. Немає застережень? Я хочу сказати, що документ був розданий давно. Шановні колеги, двічі роздавати ж його не можна. Прошу заспокоїтися.</p>
<p>Шановні колеги, прошу заспокоїтися. Тому я ставлю на голосування, прошу уваги, про прийняття у другому читанні і в цілому як закон проект&nbsp; закону, реєстраційний номер 4557, про внесення змін до Закону України&nbsp; „Про державний&nbsp; бюджет України&nbsp; на 2009 рік (щодо розмірів прожиткового мінімуму та розміру мінімальної заробітної плати)”. Прошу голосувати.</p>
<p>&nbsp;</p>
<p>11:41:14</p>
<p>За-212</p>
<p>Рішення не прийнято. По фракціях, будь ласка. Партія регіонів – 172, "Блок&nbsp; Юлії Тимошенко"&nbsp; - 2, "Наша Україна - Народна Самооборона" – 9, комуністів – 27, „Блок Литвина” – 1, позафракційні – 1.</p>
<p>Тепер ставлю на голосування… <i>(Ш у м&nbsp;&nbsp; у&nbsp;&nbsp; з а л і)</i> Я прошу вас, ну заспокойтесь. Я прошу вас. Я ставлю на голосування проект Постанови Верховної Ради України, реєстраційний номер 4557-п, про створення&nbsp; робочої групи з підготовки до другого читання проекту Закону України про внесення змін до Закону України „Про Державний бюджет України на 2009 рік (щодо розмірів прожиткового мінімуму та розміру мінімальної заробітної плати)”.</p>
<p>Прошу голо… Зніміть з голосування. Будь ласка, Ляшко. Зніміть голосування.</p>
<p>&nbsp;</p>
<p>11:42:03</p>
<p>ЛЯШКО О.В.</p>
<p>Шановний Володимире Михайловичу, прохання доповнити&nbsp; цей проект Постанови пропозицією, яка висловлена від комітету, призначити співголовами робочої групи&nbsp; з боку Кабінету Міністрів&nbsp; міністра&nbsp; економіки Данилишина Богдана Михайловича і з боку депутатів, ну, запропонована була моя кандидатура.</p>
<p>&nbsp;</p>
<p>ГОЛОВУЮЧИЙ. Кого?</p>
<p>&nbsp;</p>
<p>ЛЯШКО О.В.</p>
<p>Але, будь ласка, на вибір може когось іншого співголовами робочої групи. Бо ми створюємо робочу групу і не вказуємо співголів.</p>
<p>&nbsp;</p>
<p>ГОЛОВУЮЧИЙ. Данилишин – зрозуміло прізвище. А друге прізвище?</p>
<p>&nbsp;</p>
<p>ЛЯШКО О.В.</p>
<p>Пропонували Ляшка.&nbsp;Але мені самому про себе говорити незручно.</p>
<p>&nbsp;</p>
<p>ГОЛОВУЮЧИЙ. А!? Олександр Сергійович,! Мікрофон Олександра Єфремова.</p>
<p>&nbsp;</p>
<p>11:42:53</p>
<p>ЄФРЕМОВ О.С.</p>
<p>Вообще-то, Владимир Михайлович, мы получили ответ на тот лозунг, который висит у вас за спиной. Все-таки на первой очереди у вас министры, а люди остаются на второй очереди.</p>
<p>Теперь что касается предложения нашего коллеги, который высказал здесь в зале, ну, здесь совсем нелогично. Мы подавали этот закон, мы настаивали на том, чтобы этот&nbsp; закон был проведен о том, чтобы людям отдали то, что у них забрало правительство за последние полгода, кстати, вместе с коалицией, и вы предлагаете теперь представителей от&nbsp; правительства и представителей от коалиции для того, чтобы они были спивголовами в этой комиссии. Имейте же совесть! Тогда Николая Яновича Азарова хотя бы сделайте спивголовою.&nbsp; <i>(О п л е с к и)</i></p>
<p>&nbsp;</p>
<p>&nbsp;ГОЛОВУЮЧИЙ.&nbsp; Шановні колеги, я поставлю зараз на голосування про прийняття за основу, потім ті пропозиції, які були, поставлю на голосування. Я тут згоден, і думаю, що Верховна Рада України має підтримати Олександра Сергійовича Єфремова щодо того, щоб співголовою був… Шановні колеги, щоб були три співголови, у тому числі і в першу чергу, ініціатори цього законопроекту.</p>
<p>А тепер відносно репліки, яка прозвучала. Я хочу сказати для людей, що не закон потрібен про прожитковий мінімум і мінімальну заробітну плату, а другий закон потрібен – про фінансування проведення „Євро-2012”, бо там кожен уже знайшов своє місце. І, будь ласка, не звинувачуйте мене у тому, у чому немає підстави звинувачувати. <i>(О п л е с к и)</i>&nbsp;Так що це – прохідний, для того, щоб перед людьми звітувати. І давайте спокійно працювати. Не треба звинувачень висловлювати.</p>
<p>Я ставлю на голосування про прийняття за основу проекту Закону, реєстраційний номер 4557-п. Прошу голосувати. Проект постанови, точніше. За основу.</p>
<p>&nbsp;</p>
<p>11:45:00</p>
<p>За-410</p>
<p>За основу прийняли, дякую.</p>
<p>А тепер пропозиція. Співголови робочої групи… Прошу уваги! За алфавітом.</p>
<p>Зрозуміло, що Азаров. Азаров, Данилишин, Ляшко – співголови комісій. Я ставлю на голосування цю пропозицію. Прошу голосувати.</p>
<p>&nbsp;</p>
<p>11:45:36</p>
<p>За-396</p>
<p>Рішення прийнято.</p>
<p>Шановні колеги, які ще є застереження до цього проекту? Можна в цілому ставити на голосування?</p>
<p>Ставлю на голосування про прийняття в цілому проекту постанови, (реєстраційний номер 4557-п) про створення робочої групи з підготовки до другого читання проекту Закону України про внесення змін до Закону України „Про Державний бюджет України на 2009 рік” щодо розміру прожиткового мінімуму та розміру мінімальної заробітної плати. Прошу голосувати.</p>
<p>&nbsp;</p>
<p>11:46:23</p>
<p>За-408</p>
<p>Рішення прийнято. Дякую.</p>
<p>Переходимо до розгляду другого питання, а саме: проекту Закону про внесення змін до Закону України "Про Державний бюджет України на 2009 рік" та деяких інших законів України (реєстраційний номер 4735, 4735-1). Доповідачі: народні депутати України Полунєєв Юрій Володимирович, народний депутат України Кожем’якін Андрій Анатолійович.</p>
<p>Що, що?</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Я просив би тоді колегу, щоб він зняв цей законопроект Кожем’якіна. Знімаєте?</p>
<p>Шановні народні депутати, Юрій Полунєєв знімає свій законопроект. Отже, переходимо до розгляду законопроекту&nbsp; 4735-1, доповідач – Андрій Анатолійович Кожем’якін. Співдоповідач – заступник голови Комітету з питань бюджету&nbsp; Ляшко Олег Валерійович. Ми домовилися, шановні колеги, про таку процедуру розгляду питання. Доповідь, співдоповідь, потім позиція уряду і кожна фракція.</p>
<p>Шановні колеги, прошу ще уваги, тут мені підказали, що нам треба поставити на голосування пропозицію про розгляд цього законопроекту за скороченою процедурою. Я цю пропозицію ставлю на голосування, прошу підтримати, за скороченою процедурою.</p>
<p>&nbsp;</p>
<p>11:48:24</p>
<p>За-202</p>
<p>Рішення прийнято.</p>
<p>Шановні колеги, переходимо до розгляду по суті питання, будь ласка.</p>
<p>&nbsp;</p>
<p>11:48:34</p>
<p>КОЖЕМ’ЯКІН А.А.</p>
<p>Шановний Голово, шановні колеги, Проект Закону України про внесення змін до Закону України „Про Державний бюджет України на 2009 рік” та про Національний банк України розроблено з метою забезпечення незалежного виконання заходів з підготовки та проведення в Україні фінальної стадії Чемпіонату Європи 2012 року. В діючому сьогодні законі зазначені видатки виконуються за рахунок коштів стабілізаційного фонду. Враховуючи те, що існують досить високі ризики наповнення стабілізаційного фонду, зокрема, через недоотримання надходжень від приватизації, а також дорожнього фонду, за рахунок якого також передбачено здійснення видатків на підготовку до проведення „Євро-2012 року” в частині будівництва доріг, законопроектом пропонується видатки у повному обсязі та за таким важливим для Україні напрямом виділити в окрему бюджетну програму. На її виконання пропонується спрямувати 9,8 мільярда гривень від перевищення доходів над видатками Національного банку. Згідно статтею 5 Закону України „Про Національний банк України”, Національний банк за підсумками року у разі перевищення доходів над витратами, вносить до Державного бюджету України наступного року позитивну різницю. Така ж норма передбачається Законом України про оподаткування прибутку підприємств. При цьому суб’єкти господарювання відповідно здійснюють поточні нарахування та сплату податку на прибуток поквартально, що забезпечує збалансоване виконання бюджету по доходах. А для Національного банку України такої норми не передбачено.</p>
<p>Водночас Національний банк&nbsp; у грудні 2008 року та в січні-травні 2009 року вже прорахував&nbsp; всю суму перевищення за 2008 рік, це майже&nbsp; 200 мільярдів гривень. Оскільки Національний банк виступає кредитором для банків і організовує систему&nbsp; рефінансування з жовтня 2008 року по травень 2009 року банкам України було надано кредитів для підтримки їх ліквідності в розмірі близько 63 мільярда гривень...</p>
<p>&nbsp;</p>
<p>ГОЛОВУЮЧИЙ.&nbsp; Дайте можливість завершити обґрунтування.</p>
<p>&nbsp;</p>
<p>КОЖЕМ’ЯКІН А.А. ... за ставкою на рівні 12-18 відсотків річних. Окрім того Міністерство фінансів щоквартально сплачує&nbsp;&nbsp; Національному банку кошти від доходів&nbsp; з облігацій внутрішньої&nbsp; державної позики.</p>
<p>Враховуючи вищезазначене у проекті змін до Закону про Державний бюджет на 2009 рік пропонується передбачити норму&nbsp; що Національний банк України в 2009 році вносить до Державного бюджету&nbsp; крім позитивної різниці, що виникла в&nbsp; результаті&nbsp; перевищення кошторисних доходів над&nbsp; витратами НБУ за 2008 рік додаткову поквартальну сплату позитивної різниці.</p>
<p>Також пропонується внести відповідну норму у Закон України „Про Національний банк України”. Додаткові надходження від Національного банку у сумі 9,8 мільярда гривень пропонується&nbsp; зарахувати&nbsp; до спеціального фонду Державного бюджету і спрямувати їх на окрему бюджетну програму.</p>
<p>Реалізація державної цільової&nbsp; програми з підготовки до проведення&nbsp; в Україні фінальної частини Чемпіонату Європи 2012 року з футболу, будівництво, реконструкція, розвиток і утримання мережі автомобільних доріг, в тому числі будівництво та реконструкція&nbsp;&nbsp; мостів державної та комунальної власності, а також будівництво метрополітенів у містах Дніпропетровську, Донецьку, Києві та Харкові.</p>
<p>Відповідно до законодавства, якщо ці кошти не будуть використані у цьому році у повному обсязі, вони будуть використані&nbsp; з цією метою&nbsp; в наступному році.</p>
<p>Законопроектом також передбачені зміни до статті 76 Закону про Держбюджет в частині погодження з комітетами Верховної Ради України з питань бюджету та фінансів і банківської справи, розподілу&nbsp; нерозподілених коштів&nbsp; стабілізаційного фонду.</p>
<p>Прийняття цього законопроекту створить підґрунтя для&nbsp; успішної&nbsp; та&nbsp; ефективної реалізації програми&nbsp; підготовки України для проведення „Євро-2012” на найвищому рівні. Пропонується прийняти проект закону в першому читанні та в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Сідайте, будь ласка. Від комітету Олег Ляшко.</p>
<p>&nbsp;</p>
<p>11:52:53</p>
<p>ЛЯШКО О.В.</p>
<p>Шановний Володимире Михайловичу! Шановні народні депутати!</p>
<p>Комітет з питань бюджету розглянув законопроект щодо внесення змін до законів про Державний бюджет України на 2009 рік та про Національний банк України поданий народними депутатами Колесніковим та Кожем’якіним 30 червня за реєстраційним номером 4735-1.</p>
<p>Законопроект розроблено з метою невідкладного фінансового забезпечення інвестиційних та інфраструктурних проектів пов’язаних з підготовкою та проведення в Україні фінальної частини Чемпіонату Європи 2012 року з футболу та завершення будівництва метрополітенів у деяких містах України.</p>
<p>Для зазначеної мети пропонується, зокрема, збільшити на 9,8 мільярда гривень план надходжень від перевищення кошторисних надходжень над кошторисними витратами Національного банку в рахунок авансових платежів за підсумками 2009 року з подальшим спрямуванням на реалізацію Державної цільової програми з підготовки та проведення в Україні фінальної частини Чемпіонату Європи 2012 року з футболу, будівництво, реконструкцію, розвиток і утримання мережі автомобільних доріг, в тому числі будівництво та реконструкція мостів державної та комунальної власності, включаючи будівництво залізничного, автомобільно-мостового переходу через річку Дніпро в місті Києві в сумі 650 мільйонів гривень, а також будівництво метрополітенів в містах Дніпропетровську, Донецьку, Києві та Харкові.</p>
<p>Поряд з цим пропонується статтею 34 зі значком 1 визначити, що перелік об’єктів, заходів, головні розпорядники коштів державного бюджету та обсяги бюджетних коштів, які будуть спрямовані на їх виконанні за рахунок зазначеної бюджетної програми затверджуються Кабінетом Міністрів за попереднім погодженням і з Комітетом Верховної Ради з питань бюджету та з питань фінансів і банківської діяльності.</p>
<p>У статті 76 Закону про бюджет виключити положення щодо спрямування коштів стабфонду на таку ж мету для уникнення дублювання відповідних видатків; зменшити на 3,5 мільярда гривень план надходжень від акцизного збору та ввізного мита, що спрямовується на розвиток в мережі і утримання автомобільних доріг загального користування. Внести зміни до статті 4 Закону про Державний бюджет України на 20…</p>
<p>&nbsp;</p>
<p>ГОЛОВУЮЧИЙ. Дайте можливість завершити виступ.</p>
<p>&nbsp;</p>
<p>ЛЯШКО О.В. ... та статті 5 Закону „Про Національний банк України”,&nbsp; які регламентують процедуру внесення Нацбанком до Державного бюджету перевищення його кошторисних доходів над кошторисними витратами.</p>
<p>За наслідками розгляду законопроекту Комітет з питань бюджету ухвалив рішення рекомендувати Верховній Раді прийняти проект закону за номером 4735-1 за основу та в цілому як закон.</p>
<p>Для стенограми хочу&nbsp; озвучити одне уточнення. В абзаці четвертому&nbsp;&nbsp;&nbsp; підпункту три пункту 1 щодо змін до статті 4 Закону „Про Державний бюджет” слова із цифри „до 20 липня” замінити словами „упродовж 3-х робочих днів з дня набрання чинності Законом України про внесення змін до&nbsp;&nbsp; законів України&nbsp; „Про Державний бюджет України на 2009 рік” та „Про Національний банк України”. Відповідно у разі прийняття цього законопроекту потрібно Комітету з питань бюджету разом з Головним юридичним управлінням Апарату Верховної Ради внести до тексту закону і&nbsp; додатків необхідні редакційні та техніко-юридичні уточнення до оформлення закону на підпис Голові Верховної Ради.</p>
<p>Прошу підтримати рішення комітету з цими уточненнями. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, доповідь, співдоповідь завершено. Прошу записатися на обговорення. Два – „за”, два - „проти”. Проводиться запис. Микола Кульчинський, потім Сергій Терьохін.</p>
<p>&nbsp;</p>
<p>11:56:33</p>
<p>КУЛЬЧИНСЬКИЙ М.Г.</p>
<p>Прошу передати слово народному депутату Аржевітіну.</p>
<p>&nbsp;</p>
<p>ГОЛОВУЮЧИЙ. Народний депутат Аржевітін, фракція "Наша Україна-Народна Самооборона" .</p>
<p>&nbsp;</p>
<p>11:56:40</p>
<p>АРЖЕВІТІН С.М.</p>
<p>Станіслав Аржевітін&nbsp; група „За Україну”. (Включено, бо я не чую? Включено? Чомусь не включено?)</p>
<p>Шановні депутати,&nbsp; я теж хочу, щоб у нас було „Євро-2012”, але давайте подивимося на правду. В яку прірву такими нормами ми загоряємо нашу країну?</p>
<p>По-перше, отримання&nbsp; прибутку не є метою діяльності Національного банку, як ми вимагаємо подібними змінами. Головне завдання Національного банку, ви знаєте, стабільність національної валюти. Скажіть, будь ласка, про яку стабільність ми можемо говорити сьогодні, коли Національний банк уже викупив 15,5 мільярдів гривень цінних паперів уряду. Ми будемо розглядати інший законопроект де під НАК „Нафтогаз України” ми повинні додатково 18,5 мільярдів ще цінними паперами закрити. 4 мільярда гривень надходжень&nbsp; перевищення доходної частини над видатками Національного банку&nbsp; ми у січні місяці уже використали.</p>
<p>Цим законопроектом ми сьогодні передбачаємо майже 10 мільярдів тих коштів, які повинні як би заробитись&nbsp; у 2009 році і сплачені у бюджет 2010 року, сьогодні використати. У бюджеті&nbsp; ми заклали&nbsp; 44 мільярди&nbsp; для тих проблемних&nbsp; банків, у яких зависли депозити&nbsp; людей, це теж під цінні папери уряду.</p>
<p>Скажіть, будь ласка,&nbsp; більше 100 мільярдів гривень, якщо ми випустимо в обіг&nbsp; незабезпечені товарами, скажіть, будь ласка, кому потрібне&nbsp; буде таке „Євро-2012”?&nbsp; Тому, шановні, я вас&nbsp; дуже прошу 100 мільярдів, більше 100 мільярдів – це майже половина всього нашого&nbsp; бюджету.</p>
<p>Далі. Сьогоднішньою нормою пропонується вилучити із Закону про Національний банк, де ми з вами прийняли, що не менше 25 відсотків&nbsp; спрямовується&nbsp; перевищень&nbsp; у Фонд гарантування вкладів населення. Ми сьогодні цю норму вилучаємо. Я вас дуже прошу, подумайте над цим.</p>
<p>Далі.&nbsp; Така політика заробітку Національного банку спричиняє до того, що ми тільки збільшуємо ціну кредитів в економіці. Я вам приведу статистику. Сьогодні облікова ставка рефінансування Національного банку 11 відсотків,&nbsp; в Європі – 1 відсоток, в Америці – 0,025. Банки рефінансуються&nbsp; під&nbsp; 22,5 відсотки, це 90&nbsp; мільярдів.&nbsp; Національний банк&nbsp; сьогодні отримує…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>АРЖЕВІТІН С.М. Національний банк&nbsp; сьогодні отримує від Кабінету Міністрів&nbsp; за свої цінні папери 17,5-20 відсотків річних. Чи не абсурд, скажіть, будь ласка? Скажіть, будь ласка,&nbsp; а ті&nbsp; 68 мільярдів, які підприємство України&nbsp; повинні повернути сьогодні як зовнішню заборгованість, за яким курсом будуть сплачуватися? Скажіть, будь ласка,&nbsp; у якій інфляції&nbsp; буде жити наша країна?&nbsp; Тому я вас прошу, схаменіться, всі законопроекти ведуть до&nbsp; шаленої інфляції і не потрібно говорити про „Євро-12”.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Сергій Терьохін, фракція "Блоку Юлії Тимошенко".</p>
<p>&nbsp;</p>
<p>11:59:42</p>
<p>ТЕРЬОХІН С.А.</p>
<p>Доброго дня, шановні колеги!&nbsp; Яне хотів&nbsp; говорити по суті цього законопроекту, але мушу сказати декілька слів після попереднього виступаючого.</p>
<p>Було б доцільно знати голові однієї з асоціацій банківських, що таке „банківський сеньйораж” і звідкіля є&nbsp; природа доходів&nbsp; центральних банків або емісійних центрів. Так от, абсолютно правильно все тут виписано. Національний банк по своїй природі ніколи не може бути неприбутковою організацією, оскільки головне джерело доходів його, це джерело доходів від випуску грошей, від емісії. Ми просто розподіляємо цю емісію, як і написано в нашому законодавстві, тим способом, який є кращим сьогодні для бюджетної політики. І всі про це, ті, які підтримували в першому читанні, всі про це знали. Тому, знаєте, перед тим, як говорити тут якісь речі про облікові ставки, треба знати, що в Україні облікова ставка – це є віртуальний показник, який жодного відношення до економіки не має, крім встановлення штрафів або якихось нормативів. Тому хай спочатку Національний банк перейде від політики валютної підтримки до політики інфляційного таргетування, а потім будемо говорити, яка природа емісійних грошей і куди ці кошти мають спрямовуватися. Це перше.</p>
<p>І, по-друге, Володимире Михайловичу, я звертаю вашу увагу, я зараз сказав про це Міністерству фінансів, що для чистоти юридичної цього закону нам необхідно не тільки поміняти диспозицію статті 5, частини 3 статті 5 Закону України про Національний банк, але таку саму формулу поставити в Закон про оподаткування, тому що виникне колізія норм. Тому що ці формули адекватні сьогодні як в Законі про Національний банк, так і в Законі про оподаткування прибутку підприємств.</p>
<p>&nbsp;</p>
<p>ГОЛОВУЮЧИЙ. Дайте можливість завершити виступ.</p>
<p>&nbsp;</p>
<p>ТЕРЬОХІН С.А. Тому знову-таки, щоби не виникло колізії і щоб не виникло після того бажання у бюрократів Національного банку не виконувати цей закон, нам необхідно поміняти, тобто поставити цю конструкцію, відповідну частину Закону про оподаткування прибутку підприємств. Тоді Національний банк буде зобов’язаний профінансувати бюджет на ті потреби, які визначені проектом. Дякую за увагу. Від імені фракції "Блоку Юлії Тимошенко" прошу підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Олег Зарубінський, будь ласка.</p>
<p>&nbsp;</p>
<p>12:02:33</p>
<p>ЗАРУБІНСЬКИЙ О.О.</p>
<p>Олег Зарубінський, „Блок Литвина”.</p>
<p>Шановний Володимире Михайловичу, шановні колеги, цілком зрозуміло, що законопроект, який зараз розглядається, має на меті, очевидно,&nbsp; одну основу ціль, основне завдання – розподіли навпіл ресурси країни. І це прекрасно розуміють ті, які прочитав цей законопроект, це прекрасно розуміють ті, які&nbsp; долучені до цього процесу, так званої, підготовки&nbsp; до Євро-12.</p>
<p>Чому, так званої, я зараз&nbsp; спробую пояснити.&nbsp; Неприємним є те, що, очевидно,&nbsp; це є&nbsp; сьогодні центральний законопроекті, а той, який розглядався до цього,&nbsp; був просто ширмою або прикриттям&nbsp; для того, щоб зараз 300 голосами&nbsp; розподілити ресурси на двох.</p>
<p>Я хочу сказати інше, що „Блок Литвина” голосував&nbsp; за попередній законопроект за прожитковий мінімум у першому читанні з тим, щоб його довести до того стану, коли він би працював, коли не треба було б торгувати повітрям, торгувати нічим, чого не вказано звідки взяти гроші. І це дуже прикро.</p>
<p>Але я хотів би сказати, що сам факт&nbsp; підготовки України до Євро-12 був серйозним шансом для&nbsp; нашої країни. Не прорубати вікно у товариство цивілізованих країн, бо нормальні люди ходять у двері,&nbsp; а не у вікна; і тим більше&nbsp; не прорвати&nbsp; дамбу. Бо коли проривається дамба – це є&nbsp; потоп і катастрофа; а дійсно влаштувати нормальні, широкі&nbsp; двері для того, щоб долучитися до співтовариства тих націй, тих народів, тих держав,&nbsp; які можуть&nbsp; і вміють проводити величезні масові, масштабні заходи.</p>
<p>Тому я хотів би наполягти на тому,&nbsp; що цей законопроект, очевидно, є центральним&nbsp; на сьогоднішній сесії, цей законопроект призведе до розподілу ресурсів країни. І ми зараз будемо, „Блок Литвина”, серйозно&nbsp; думати над тим, чи варто його взагалі підтримувати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Ярослав Михайлович Сухий, фракція Партії регіонів.</p>
<p>&nbsp;</p>
<p>12:04:44</p>
<p>СУХИЙ Я.М.</p>
<p>Шановні колеги, напевно, потрібно буде підтримувати цей законопроект, оскільки, попри всі міркування, „Євро-2012” для України, успішна підготовка до&nbsp; „Євро-2012” – це наші міжнародні зобов’язання, це престиж України, це, в кінці кінців, сигнал, я сподіваюсь, позитивний сигнал про вихід української економіки з кризи, це позитивний сигнал для інвесторів, для світу. Але мене, і чому я вийшов на цю трибуну, мене здивувала заява Голови Верховної Ради про майбутню йому і членам його фракції відому схему майбутнього розкрадання грошей. Якщо за так званою, по вашій аналогії, так званою підготовкою до „Євро-2012” стоять інтереси якихось корупційних чи корупційних угрупувань, то ви, Володимир Михайлович, і ви, шановні пани, повинні як законопослушні громадяни тут же надати конкретні дані в Генеральну прокуратуру, інакше ви використовуєте парламентську трибуну, зловживаєте своїм службовим становищем для тиражування пліток. <i>(О п л е с к и)</i></p>
<p>Ви – влада, ви несете зараз відповідальність за успішну підготовку до „Євро-2012”. Ми готові підкластися, ми готові співпрацювати разом з вами. Я не можу тепер тільки зрозуміти, звідки і від чого виходять ці чутки? Безумовно, є зауваження. Якщо Національний банк України поквартально повинен перераховувати кошти, а квартал на квартал не підходить, то хто, чи буде йому держава потім компенсувати, якщо у нього не буде, що ці кошти перераховувати? Нам потрібно подумати, от саме такі підходи в умовах необхідності стабілізації фінансово-банківської системи потребують консолідованих наших зусиль, а не висмоктування пліток і внесення до сесійного залу особливо тим, хто в силу політичних і економічних…</p>
<p>&nbsp;</p>
<p>ГОЛОВУЮЧИЙ. Завершуйте. Я прошу не кричати, я знаю, що робити. І не кричить, будь ласка. Заспокойтеся! Ніхто не наполягає на виступі? Ні, ну… Я розумію. Вже від фракцій виступив Аржевітін, так що… Я маю на увазі від фракції комуністів не скористались правом на виступ. Їх запитував. Ні?</p>
<p>Шановні колеги, прошу уваги! Давайте зараз уряд… Одну хвилинку, пропозиція від уряду. Мярковський Анатолій Іванович.&nbsp;&nbsp;</p>
<p>&nbsp;</p>
<p>МЯРКОВСЬКИЙ А.І. Шановний Володимир Михайлович, народні депутати! Міністерством фінансів опрацьований зазначений законопроект. Ми вчора на&nbsp; засіданні бюджетного комітету&nbsp; підтримали цей законопроект в такій редакції, і ми надіємося, що за результатами голосування ми будем реальне мати джерело фінансування видатків, пов`язаних із&nbsp; проведення чемпіонату „Євро-2012”.</p>
<p>Хотілося б для стенограми одне під черкнути ще то, що сказав Терьохін, значить, з приводу корекції Закону про оподаткування прибутку підприємства замість діючої норми&nbsp; перенести&nbsp; аналогічну статтю, яку ми поміняли в статті 5&nbsp; Закону „Про Національний банк&nbsp; України”.</p>
<p>Просим підтримати з такими змінами цей законопроект.</p>
<p>&nbsp;</p>
<p>ГОЛОВУЮЧИЙ. Дякую.&nbsp; Шановні колеги, з урахуванням пропозиціїй, яку висловив народний депутат Терьохін і яка підтримана Кабінетом Міністрів, я ставлю на голосування пропозицію комітету, а пропозиція комітету такого змісту: прийняти за основу і в цілому проект Закону про внесення змін до Закону України „Про Державний бюджет України на 2009 рік” та деяких інших законів України.&nbsp;</p>
<p>Прошу голосувати. <i>(Ш у м&nbsp; у&nbsp; з а л і)</i> Йде голосування!</p>
<p>&nbsp;</p>
<p>12:09:01</p>
<p>За-373</p>
<p>Рішення прийнято.</p>
<p>Одну хвилиночку! Шановні колеги! Рішення прийнято. Я повинен вам сказати, що я все… Одне хвилину! Я все розумію, але це той важкий був&nbsp; компроміс, який…. Одну хвилинку, ви послухайте! Ви послухайте, будь ласка. Це був той важкий компроміс для того, щоб розблокувати&nbsp; процес роботи Верховної Ради. І я розумцю колег, які ставили і ставлять це питання, але те, що прийняла рішення Погоджувальна рада. Причому – одну&nbsp; хвилинку! – одноголосно. Я цю пропозицію поставив на голосування.&nbsp; За – 373, рішення прийнято.&nbsp;</p>
<p>Оголошується до розгляду проект Закону про внесення змін до деяких законодавчих актів щодо виборів Президента України (реєстраційний номер 4741).</p>
<p>Я все розумію, шановні колеги, але ще раз хочу вам сказати, що я вимушений був поставити, щоб розблокувати трибуну. До керівництва фракцій всі претензії<i>. (Ш у м&nbsp; у&nbsp; з а л і)</i> Я розумію, я все розумію.</p>
<p>&nbsp;<i>(Ш у м&nbsp; у&nbsp; з</i> <i>а л і)</i> Шановні колеги, я все це розумію, сідайте, будь ласка. Шановні колеги, я все це розумію, я все розумію. Але ще раз хочу сказати: я виконав волю Верховної Ради України – Погоджувальної ради.</p>
<p>Оголошується до розгляду проект Закону про внесення змін до деяких законодавчих актів щодо виборів Президента України. Реєстраційний номер 4741. І, шановні колеги, які висловлюють справедливе обурення, я хочу ще раз сказати: коли я оголошував розклад засідання і коли ми його затверджували, я сказав, як ми будемо діяти. Проголосувала конституційна більшість, зараз ви згадали про порушення Регламенту. Ну, прошу, прошу вас! Шановні колеги, прошу, заспокойтесь, будь ласка!&nbsp; Будь ласка.</p>
<p>&nbsp;</p>
<p>12:11:09</p>
<p>ПОРТНОВ А.В.</p>
<p>Дякую. Шановний Володимире Михайловичу, шановні народні депутати України, шановні радіослухачі! Вашій увазі пропонується Закон України про внесення змін до деяких законодавчих актів, пов’язаних з виборами Президента України. Разом з колегами: Олександром Лавриновичем, Оленою Лукаш, Романом Зваричем – з урахуванням пропозицій, які висловлені Русланом Князевичем із фракції „Наша Україна”, ми запропонували наступну філософію законопроекту.</p>
<p>Ми вважаємо, що цим законом має бути забезпечений захист кожного виборця і кожного голосу. Саме так і побудований законопроект. Перше, що пропонується, - це скорочення виборчої кампанії зі 120 днів до 90 днів. Друга позиція – це зменшення впливу судових органів на виборчий процес. Третє – це унеможливлення незаконного втручання правоохоронних органів у процедури, пов’язані з виборами Президента України.</p>
<p>Законом пропонується посилення кримінальної відповідальності членів виборчої комісії за блокування або зрив роботи комісії. Також пропонуються зміни до Закону про вибори, які приводять до відповідності з Кодексом адміністративного судочинства процедури оскарження. І в сам Кодекс адміністративного судочинства також вносяться певні зміни, які спрощують процедуру оскарження результатів виборів або певних виборчих процедур.</p>
<p>Також нами скорочується, пропонується скоротити строки розгляду судових справ. Тепер перша інстанція буде&nbsp; розглядати ці справи в дводенний термін, два дні буде на апелювання і два дні - на розгляд апеляційної інстанції. Нами також пропонується спростити, значно спростити документообіг навколо центральної виборчої комісії, щоб члени Центральної виборчої комісії працювали, а не ночували в себе на роботі.</p>
<p>Також нами пропонується внести зміни до Державного реєстру&nbsp; виборців. Справа в тому, що, як ви знаєте, станом на 2006 рік сьогодні сформовані списки. Понад 2 мільйони, фактично, змін на рік відбувається. Фактично, Центральна виборча комісія має приймати до декілька мільйонів постанов, а це неможливо. Тому ми пропонуємо внести відповідні зміни і дати можливість Центральній виборчій комісії самій встановлювати ці вимоги…</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>ПОРТНОВ А.В. Ми пропонуємо зараховувати в будь-якому разі заставу до державного бюджету. Ми власне і не підвищуємо, 500 тисяч залишається. ми скасовуємо підписні листи та відкріпні посвідчення для того, щоб не було спокуси фальсифікувати вибори. Ми запропонували іншим чином формувати виборчі комісії і забезпечуємо як і згідно з рішеннями Конституційного суду право інвалідів.</p>
<p>Ми хочемо запропонувати процес, щоб виборча компанія стала змаганням кандидатів, а не змаганням технологій, і щоб цей закон демо…, цей закон, ми вважаємо, демократизує поведінку виборчих штабів та кандидатів у Президенти. Просимо підтримати і, якщо можна, поставити питання про скорочення процедури до другого читання, до 7 днів.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Так, шановні колеги, доповідь завершено. Будь ласка, від комітету буде виступати Подгорний Сергій Петрович і одночасно, поки йде Сергій Петрович, оголошення: зараз в конференц-залі відбувається засідання комітетів, комітетські слухання в&nbsp; розширеному варіанті йдуть про, з питань україно-румунських відносин, це до відома народних депутатів України і журналістського корпусу.</p>
<p>Будь ласка, Сергій Петрович.</p>
<p>&nbsp;</p>
<p>12:14:31</p>
<p>ПОДГОРНИЙ С.П.</p>
<p>Шановна Президія, шановні народні депутати, шановні виборці! Комітет Верховної Ради України з питань держаного будівництва, місцевого самоврядування сьогодні 1 липня розглянув за дорученням голови Верховної Ради України проект закону України про внесення змін до деяких законодавчих актів щодо виборів Президента України, реєстраційний номер 4741 від 3006, поданий народними депутатами України Лавриновичем, Портновым, Лукаш та Зваричем.</p>
<p>З метою удосконалення чинної редакції Закону України "Про вибори Президента України” авторами законопроекту пропонується внести окремі зміни до цього закону, а також пов’язані з цим зміни до Кримінального кодексу України, Кримінально-процесуального кодексу України, Кодексу адміністративного судочинства та Закону України "Про Державний реєстр виборців”.</p>
<p>Зокрема, проектом пропонується зменшення строків виборчого процесу до 90 днів, змінити порядок формування окружних дільничних виборчих комісій, вдосконалити порядок оскарження рішень суб’єктів виборчого процесу, ліквідувати інститут відкріпних посвідчень та підписних листів на підтримку кандидата на пост Президента України.</p>
<p>Комітет одностайно підтримав проект Закону&nbsp; України і пропонує прийняти його у першому читанні.</p>
<p>Разом з тим, комітет переглянув своє рішення від 23 червня щодо проекту&nbsp; Закону України про внесення змін до Закону України "Про вибори Президента України” номер 4440 від 22.05-го, поданого народним депутатом Князевичем. Комітет вважає, що у разі прийняття Верховною Радою України проекту Закону&nbsp; України про внесення змін до деяких законодавчих актів (щодо виборів Президента України), реєстраційний номер 4741 за основу, при підготовці до розгляду його парламентом у другому читанні доцільно врахувати положення законопроекту реєстраційний номер 4440.</p>
<p>З огляду на актуальність питання вдосконалення Закону України "Про вибори Президента України” та необхідність ухвалення відповідного законопроекту під час роботи четвертої сесії Верховної&nbsp; Ради України шостого скликання…</p>
<p>&nbsp;</p>
<p>ГОЛОВУЮЧИЙ. Дайте можливість&nbsp; завершити розгляд питання.</p>
<p>&nbsp;</p>
<p>ПОДГОРНИЙ С.П. … комітет, керуючись статтею 50 Регламенту Верховної&nbsp; Ради України пропонує Верховній Раді скоротити строки подання зауважень і пропозицій до проекту Закону України про внесення змін до деяких законодавчих актів України (щодо виборів Президента України)&nbsp; та вважає за доцільне Комітету Верховної&nbsp; Ради України з питань державного будівництва і місцевого самоврядування доопрацювати зазначений законопроект з урахуванням зауважень, пропозицій суб’єктів права законодавчої ініціативи та внести його на розгляд Верховної&nbsp; Ради України у другому читанні до 9 липня. Дякую.</p>
<p>&nbsp;</p>
<p>ГОЛОВУЮЧИЙ. Так, дякую. Сідайте, будь ласка.</p>
<p>Прошу, шановні колеги, записатися на виступи. <i>(Ш у м&nbsp; у&nbsp; з а л і) </i>&nbsp;А ми домовилися, яка фракція не виступить, вона отримає право для виступу. І це відповідає Регламенту.</p>
<p>Будь ласка, на табло прізвища народних депутатів прошу вивести.</p>
<p>Юрій Мірошниченко, фракція „Наша Україна”, перепрошую фракція Партії регіонів. Я не думаю, що я страшенно вас образив. Я сказав, що перепрошую.&nbsp; І наступний буде виступати Писаренко.</p>
<p>&nbsp;</p>
<p>12:17:52</p>
<p>МІРОШНИЧЕНКО Ю.Р.</p>
<p>Шановні виборці, шановні колеги! Юрій Мірошниченко, фракція Партії регіонів, при всій повазі до Нашої України.</p>
<p>Шановні друзі, дуже важливий законопроект зараз розглядається. І я думаю, що варто було сьогодні нам збиратися, щоб розглянути це питання. Оскільки президентські вибори вже визначають, напевно, тривалий період часу життя не лише нас як депутатів народних, але, напевно, і економіки, і соціальної сфери, і всіх галузей життя нашого суспільства.</p>
<p>Яким чином вони пройдуть? За якими правилами? Чи не буде порушень, які би суттєво вплинули на результати виборів? Чи буде легітимно обраний Президент України? Ось ті питання, які залежать від того, який закон ми будемо мати на момент проведення виборчої кампанії.</p>
<p>Непроста дискусія велася в колі юристі з приводу того, як міняти цей закон. Тут було сказано, що є пропозиція відмовитися від відкріпних талонів, від голосування на дому і так далі. Дехто нас буде звинувачувати, що це звуження прав громадян. Але питання легітимності, питання того, щоб не спровокувати порушення, я думаю, що варто було би того, щоб піти на такі кроки.</p>
<p>Я абсолютно підтримую ідею наших колег, які працювали над цим законопроектом. Пропоную, дійсно, ухвалити його у першому читанні. І на друге читання, врахувавши всі пропозиції, вже до того, як закінчиться ця сесія, мати закон з тим, щоб усі кандидати і усі суб’єкти виборчого процесу знали, за якими правилами пройде ця виборча кампанія.&nbsp;Дякую.</p>
<p>&nbsp;</p>
<p>ГОЛОВУЮЧИЙ. Народний депутат Писаренко, фракція… Боднар, будь ласка.</p>
<p>&nbsp;</p>
<p>12:20:00</p>
<p>БОДНАР О.Б.</p>
<p>Ольга Боднар, „Блок Юлії Тимошенко”. Ви знаєте, я думаю, що цей проект вже підтриманий моїми попередніми доповідачами, я тільки посилю пропозицію залу, дослухатись до того, щоб його варто було б сьогодні прийняти в першому читанні.</p>
<p>По-перше, мені подобається те, що над ним ґрунтовно працювала практично більшість цього зала. Я підтримую ту позицію, що скорочується виборчий процес на 90 днів, що забезпечить економію фінансів і в певній мірі зніме напруженість в суспільстві. Позитивно виглядає та норма щодо того, що формування виборчих комісій беруть участь не тільки представників кандидатів від Президента, але й представники політичних партій, представлених у парламенті. Відкріпні посвідчення, які видаляються, які були саме основною складовою масових порушень це теж є позитивним нюансом даного законопроекту.</p>
<p>Однак ми маємо певні зауваження і дискутивні моменти, тому я думаю, що цей законопроект варто приймати тільки в першому читанні. По-перше, в законопроекті не чітко виписані норми щодо представництва в комісіях. Треба буде узгодити розділ по реєстру виборців, оскільки ми з вами на минулому тижні прийняли в першому читанні закон про реєстр виборців. Є дискутивною нормою щодо прибирання підписних листів і застава в розмірі 500 тисяч. Я думаю, що цю заставу треба буде обговорювати і можливо збільшувати її розмір.</p>
<p>Я пропоную від фракції підтримати цей законопроект в першому читанні, а також звертаю вашу увагу, шановні колеги і шановні головуючі, на те, що нами зареєстрований законопроект про зміни до Конституції стосовно місцевих виборів, які варто було б перенести з 2010 на 2011 рік. Тому що ми сьогодні забуваємо такий нюанс, коли в нас будуть в розгарі вибори Президента, нам доведеться формувати виборчі дільниці і комісії по місцевим виборам. Це внесе дуже серйозний і суттєвий безлад...</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>БОДНАР О.Б. ... і в процес виборів Президента, і початок виборів місцевих рад. Дякую. Прошу підтримати в першому читанні.</p>
<p>&nbsp;</p>
<p>ГОЛОВУЮЧИЙ. Петро Миколайович Симоненко, фракція комуністів. Наступний – Олег Зарубінський.</p>
<p>&nbsp;</p>
<p>12:22:27</p>
<p>СИМОНЕНКО П.М.</p>
<p>Уважаемые коллеги! Фракция Компартии не будет голосовать за данный проект исходя из следующих позиций. Каждый раз, как приближаются выборы Президента, столько здесь слов бросается на ветер в части необходимости совершенствования закона. Заканчиваются выборы&nbsp; и кланы изобретают новые подходы, с точки зрения фальсификации&nbsp; выборов что является сегодня главной угрозой&nbsp; вообще демократии у нас в Украине. Если сделать вывод после каждых выборов, то итальянская мафия в подметки не&nbsp; годится украинским кланам, которые фальсифицируют&nbsp; выборы и превратили по сути дела систему в государственную систему фальсификации выборов. И никакими законами сегодня не изменится ситуация&nbsp; в части использования вами, господа, административного ресурса. Таким образом вы и боретесь постоянно за то, кто является главой администрации района или области. Вы ведете борьбу за фальсификацию выборов, ............. ведете через законы потому что именно в законах вы закладываете основы для того, чтобы&nbsp; эти механизмы работали.</p>
<p>Вы изобретаете различные «вертушки»&nbsp; и под каждым избирательным участком стоит машина, в которой сидит ваш человек и выдает деньги тем, кто фальсифицирует выборы, которых вы&nbsp; склоняете к этому.</p>
<p>Вы изобрели отрывные талоны и таким образом миллионы людей возили по Украине для того, чтобы&nbsp; фальсифицировать выборы.</p>
<p>Вы изобрели то, что сделали, когда миллионы людей находятся за пределами Украины, а вы используете&nbsp; их голоса.</p>
<p>В данном проекте закона&nbsp; что является ущербным и на что я обращаю ваше внимание? Вы в очередной раз, уважаемые господа, не собираетесь&nbsp; считаться с волей народа, потому что в законе этом вы закладываете, что вы уже не собираетесь к выборам иметь Реестр избирателей. И прочитайте последнюю фразу, что бы вы сейчас не говорили, вы записали: «Реестра избирателей не будет».&nbsp; Мы снова будем фальсифицировать, а&nbsp; для вас, кто сегодня и далее пытается слушать то, что навешивают на уши, мы говорим о некоторых демократических подходах.</p>
<p>Поэтому очевиден вопрос, что в очередной&nbsp; раз …</p>
<p>&nbsp;</p>
<p>&nbsp;ГОЛОВУЮЧИЙ.&nbsp; Завершуйте,&nbsp; будь ласка.</p>
<p>Олег Зарубінський.</p>
<p>&nbsp;</p>
<p>12:24:47</p>
<p>ЗАРУБІНСЬКИЙ О.О.</p>
<p>Олег Зарубінський "Блок Литвина".</p>
<p>Шановний Володимире Михайловичу, шановні&nbsp;&nbsp;&nbsp; колеги! Ви знаєте, те, що мої дуже шановні попередники не говорили про зміст закону, а говорили про жизнь вообще є цілком закономірно в даній ситуації, тому що ми сьогодні на реєстрації тільки одержали цей законопроект, а він нараховує, ну для тих, хто буде його читати і хто збирається його читати, я скажу, що він нараховує 175 сторінок. І, зрозуміло, що питання голосування сьогодні в першому читанні і в другому читанні, і&nbsp; в цілому є просто нереалістичне з точки зору просто серйозного ставлення до законопроектної роботи.</p>
<p>З іншого боку, ми абсолютно розуміємо, і фракція "Блоку Литвина" підтримує те, що тут пропонуються деякі речі, ну які, можливо, нами і ініціювались, але я зараз не про це хотів би говорити, але є які абсолютно об’єктивними, мова йде про скорочення виборчої кампанії з 4 місяців до 90 днів. Скажіть, кому сьогодні потрібні, виборцям зараз потрібна кампанія на півроку, на 120 днів – ні. Зрозуміло, що це будуть і менше видатки.</p>
<p>І взагалі, нам здається, що при підготовці до другого читання треба подумати над тим як скоротити видатки на цю виборчу кампанію. Нам здається, що це зовсім не те питання, яке має сьогодні бути першим в сфері фінансування, можна скоротити видатки.</p>
<p>З іншого боку, очевидно є правильним те, що сьогодні ми можемо вже підійти до розгляду конкретного законопроекту, бо нарешті Україна опинилася не тією країною, які не знають, коли, власне, тут відбудуться президентські вибори. І те, що знову ж таки з ініціативи відомих політиків ці вибори відбудуться 17 січня і є позитив, який нам дає можливість сьогодні в першому читанні дати добро або дати зелене світло цьому законопроекту, але дуже серйозно попрацювати до другого читання. Дякую за увагу.</p>
<p>&nbsp;</p>
<p>ГОЛОВУЮЧИЙ. Так, шановні колеги, фракція "Наша Україна-Народна Самооборона" не скористалась правом на виступи. Руслан Князевич, будь ласка, мікрофон.</p>
<p>&nbsp;</p>
<p>12:27:08</p>
<p>КНЯЗЕВИЧ Р.П.</p>
<p>Шановний Голово! Шановні колеги!</p>
<p>Я той народний депутат, який мав наївність ще 22 травня подати свій варіант Закону про вибори народних депутатів, вибори Президента України і до цього часу його не те<a name=Temp></a>, що просто-на-просто не розглянули в сесійній залі, його навіть ніхто не включив до порядку денного. Навіть сьогодні, коли фактично мій законопроект і альтернативний нікому не прийшло в голову дати мені слово для виступу. Але це те, що називається на совісті тих, хто є авторами сьогоднішнього дійства, бо насправді ситуація така, що мій законопроект пройшов комітет не вчора, як сьогодні доповідалося, а ще два тижні тому, і був позитивний висновок.</p>
<p>Насправді, законопроект можна критикувати, в ньому можливо є багато недоліків, які в будь-якому законопроекті, але, як людина, яка в 2004 році на власній шкурі пережила в епіцентрі подій виборчий процес по виборах Президента України, намагалася написати такий закон, за який можна було б належним чином провести чесні, прозорі і&nbsp; об’єктивні вибори.</p>
<p>Зважаючи на ці обставини, я все ж таки сподіваюся, що автори законопроекту, який сьогодні буде прийнятий врахують ті&nbsp; позитивні речі, які можна врахувати до другого читання, оскільки…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте, дайте можливість&nbsp; завершити.</p>
<p>&nbsp;</p>
<p>12:28:20</p>
<p>КНЯЗЕВИЧ Р.П. Оскільки я мав можливість&nbsp; переглянути багато речей, дещо враховано, але багато нюансів, які здається зараз дріб’язковими не враховано. Вони потім випливуть і потім хтось буде дуже шкодувати через те, що сьогодні мив тратили такий шанс. Але я вас переконую в тому, що завжди диявол криється в деталях, щоб потім ці деталі не стали фатальними, і&nbsp; щоб потім ми знову не спричинили через закон ті події, які ми мали в 2004 році.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Так, шановні колеги, обговорення завершено. Будь ласка, Олександр Лавринович.</p>
<p>&nbsp;</p>
<p>ЛАВРИНОВИЧ О.В. Шановні колеги, я хочу вас попросити підтримати цей проект, погоджуючись з кількома тезами, які були&nbsp; сьогодні висловлені.</p>
<p>Теза перша. Що під кожні вибори у нас відбуваються зміни. Було б дуже добре, якби в цьому не було потреби. Але уявіть собі сьогодні&nbsp; ось відбуваються вибори за чинним законом. Яким чином можна реалізувати ті норми, які передбачають обов’язкове прийняття рішень міжвідомчою комісією з питань державних закупівель для того, щоб Центральна виборча комісія змогла закупити папір і&nbsp; надрукувати бюлетені? Такого органу в Україні вже&nbsp; не існує. Тобто ми відразу розуміємо, що є проблема з тим, щоб законодавчі норми не створювали проблеми для оскаржень зразу, оскільки ми&nbsp; штовхаємо тоді тих хто має організовувати вибори на порушення.</p>
<p>&nbsp;Друге. У нас є після&nbsp; ухвалення попередньої редакції закону прийнятий Кодекс адміністративного судочинства і зміни до нього. Вони&nbsp; абсолютно не стикуються як інституційно, так&nbsp; і по суті процесу. Чи можемо ми таким чином проводити виборчу кампанію?&nbsp; Очевидно,&nbsp; що ні. Тому необхідність змін є абсолютно очевидною.</p>
<p>Що стосується 120-90 днів, питання доцільності і оскільки переважна більшість присутніх у цьому залі погодилися з тим, що&nbsp; доцільно скоротити компанію і з точки&nbsp; зору економії бюджетних коштів і з точки зору того, що менший час Україна знаходилась у напружені під час&nbsp; проведення виборів.&nbsp; Зауваження про те, що&nbsp; у нас&nbsp; роздали&nbsp; 175… 42 сторінки текст&nbsp; закону. 175 – це повний набір всіх&nbsp; матеріалів. Значить є, звичайно, об’єм, який потрібно прочитати. Але якщо є зацікавленість, я думаю, це можна зробити.</p>
<p>Що стосується критики по тому, що&nbsp; є&nbsp; у нас реєстр, який потрібно уточнювати. Я згоден з тим, звичайно, що у тому стані, у якому є сьогодні реєстр, він позитивної ролі не виконує, оскільки немає того, щоб в режимі реального часу ми могли точно знати, хто з громадян України&nbsp; досяг 18-річного віку, хто пішов у кращий світ, хто виїхав за межі України. Тому провести вибори без уточнень, які тільки можуть&nbsp; зробити органи внутрішніх справ юстиції, виконання покарань і військові комісаріати, просто нереально.&nbsp; Якщо ми цього&nbsp; робити не будемо, у нас, дійсно, будуть мільйони&nbsp; неспівпадань. Тому потрібно подумати, куди ми витрачали стільки коштів на цей реєстр, або він має функціонувати так, щоб не було потрібно нічого уточнювати, а щоб все працювало у режимі реального часу, або тоді потрібно шукати інші способи.</p>
<p>Я впевнений у тому, що кожна норма, яка там є, спрямована на&nbsp; те, щоб ми мали чесне змагання кандидатів і щоб ті підсумки, які будуть оголошені,&nbsp; не викликали ні у кого сумнівів. Прошу&nbsp; підтримати&nbsp; цей проект.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги,&nbsp; обговорення законопроекту завершено. Одну хвилиночку. Обговорення законопроекту завершено, зрозуміло, що він є надзвичайно чутливим, зрозуміло, що депутати його мають прочитати. На превеликий жаль треба погодитися із колегою&nbsp; Русланом Князевичем, що у нас, як і в цьому законопроекті, робилося все в закритому режимі. Не можна допустити, щоб документ був написаний з урахуванням думки декількох людей, навіть не професіоналів найвищого гатунку. І я пропонував, коли ідея настала предметом гласності, що декілька людей працює над цим документом, розширити цю робочу групу, включить принаймні представників фракцій до цього документу. Це перше.</p>
<p>І друге. Я переконаний, що треба уважно проаналізувати цей документ, в тому числі і за участю членів Центральної виборчої комісії, якщо ми виходим з того, що нам треба мати спільний результат, прозорі президентські вибори. На превеликий жаль, я повинен сказати колезі Князевичу, що, коли проводиться позачергове засідання, то виносяться на розгляд тільки ті питання, які запропонували ініціатори цього. Шановні колеги, ну, ну, давайте не будемо вести дискусію. Ви праві. Але я просто колезі кажу, що він не зрозумів, що не було злого умислу у плані невнесення на розгляд його законопроекту. Щоб було тут у нас чітке розуміння. Тому, шановні колеги, так, як ми і домовлялися, я поставлю на голосування першою пропозицію про прийняття за основу, а за результатами прийняття рішення буду ставити на голосування другу пропозицію щодо скорочення підготовки цього законопроекту.</p>
<p>Тому я ставлю на голосування пропозицію про прийняття за основу проекту Закону, реєстраційний номер 4741 про внесення змін до деяких законодавчих актів щодо виборів Президента України, за основу. Прошу визначатись.</p>
<p>&nbsp;</p>
<p>12:34:32</p>
<p>За-367</p>
<p>Рішення прийнято.</p>
<p>Рішення прийнято за основу. По фракціях? Будь ласка. Партія регіонів – 171, „Блок Тимошенко” – 152, "Наша Україна - Народна Самооборона" – 24, комуністів – 0, „Блок Литвина” - 19, позафракційні – 1.</p>
<p>Тепер була друга пропозиція, яку озвучив доповідач, а також вона обговорювалась на засіданні Погоджувальної ради,&nbsp; про прийняття рішення&nbsp;&nbsp; щодо підготовки цього законопроекту до другого читання за скороченою процедурою. Я ставлю на голосування&nbsp; цю пропозицію.</p>
<p>&nbsp;</p>
<p>12:35:17</p>
<p>За-366</p>
<p>Рішення прийнято.</p>
<p>Шановні колеги, зараз оголошується перерва на 30 хвилин. Під час перерви відбудеться засідання Погоджувальної ради. Керівників фракцій прошу зібратися у кабінеті Голови Верховної Ради.</p>
<p>&nbsp;</p>
<p>&nbsp;</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні народні депутати, завершилось засідання Погоджувальної ради. Прийнято рішення продовжити консультації з приводу дальшого розгляду питань і нашої роботи, насамперед у частині кадрових змін. Мої пропозиції, які я вносив на розгляд депутатського корпусу, і вони акумулювали пропозиції, які безпосередньо виходили від членів Погоджувальної ради, зводились до такого.</p>
<p>Перше. Розглянути всі кадрові пропозиції, які є в Верховній Раді України. Якщо необхідно, провести обговорення кожного питання. Якщо необхідно з тої чи іншої кандидатури, заслухати звіт, і у нас були комісії відповідні, заслухати звіт комісії і дати можливість Верховній Раді України прийняти рішення тут, в сесійній залі, а не на засіданні Погоджувальної ради. Така пропозиція була не підтримана, бо з боку Партії регіонів звучало одне: ви нам забезпечте прийняття рішень по тих кадрових питаннях, які нам потрібні, а ми вам дамо можливість проголосувати по іншій. Я вважаю, що це не компроміс.</p>
<p>Тому була запропонована друга пропозиція: давайте сформуємо відповідний пакет звільнення і призначення, і щоб Верховна Рада України проголосувала так конституційною більшістю, як голосувала вона нині. Ця пропозиція також не була підтримана, хоча вважаю, це і є компроміс, бо цілком очевидно, що при розгляді бюджету на 2010 рік коаліція заблокує трибуну і буде вимагати від опозиції, щоб вона проголосувала за бюджет, якщо іти за цією логікою, яку пропонується зараз.</p>
<p>Тому була запропонована і третя, я вважаю, також компромісна лінія нашої поведінки: щодо тих вакансій, які є, прийняти рішення Верховної Ради України. Я маю на увазі вакансії по Кабінету Міністрів України. Ну треба ж приймати рішення. Кожен хай би висловився. Що стосується, можливо, дискутивних моментів, які стосуються призначення на посади керівників центральних органів виконавчої влади, провести додатково консультації. Але проголосувати по тому мінімуму, який є логічний і об`єктивний. І ця пропозиція не була підтримана.&nbsp; Тому, оскільки у нас позачергове засідання, по суті справи порядок денний вичерпаний, зараз, за винятком розгляду кадрових питань, але оскільки ж було заблоковано трибуну і не було можливості працювати, тому і… якщо буде внесена пропозиція про&nbsp; позачергове засідання Верховної Ради України, а для цього, як ви знаєте, потрібно&nbsp; 150 підписів або рішення Погоджувальної ради, на яких пропозиція буде внесена трьома фракціями або&nbsp; п`ятьма комітетами, ми зобов`язані протягом трьох днів (не пізніше, ніж протягом трьох днів) провести відповідне позачергове&nbsp; засідання. Тому, якщо буде реалізована така пропозиція, то ще на цьому тижні буде проведене одне позачергове засідання. Ні, тоді у понеділок відповідно до плану нашої роботи відбудеться засідання Погоджувальної ради, де ми узгодим розклад нашої роботи на наступний пленарний тиждень. Тому позачергове засідання Верховної Ради України&nbsp; оголошую&nbsp; закритим.</p>
<p>Робота в комітетах і фракціях.&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
