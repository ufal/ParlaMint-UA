Стенограма пленарного засідання
23 квітня 2015
&nbsp;
<p align=center>ЗАСІДАННЯ ТРИДЦЯТЬ ПЕРШЕ</p>
<p align=center>Сесійний зал Верховної Ради України</p>
<p align=center>23 квітня 2015 року, 10 годин 06 хвилин</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>10:06:41</p>
<p>ГОЛОВУЮЧИЙ. Шановні колеги народні депутати! Прошу: займайте свої місця. Ми можемо розпочинати нашу роботу. Будь ласка, прошу: займайте місця.&nbsp;&nbsp;&nbsp;&nbsp;&nbsp;</p>
<p>Шановні колеги народні депутати! Займайте, будь ласка, свої місця. Прошу підготуватись до реєстрації. Будь ласка, включіть систему "Рада". Реєструємося, шановні колеги.</p>
<p>&nbsp;</p>
<p>10:07:47</p>
<p>296 народних депутатів у залі.</p>
<p>Оголошую ранкове пленарне засідання Верховної Ради України відкритим. Перед тим, як ми розпочнемо роботу давайте привітаємо, шановні колеги, іменинників, наших колег з днем народження, саме: Ігоря Сергійовича Алексєєва з днем народження <i>(оплески)</i>; Максима Анатолійовича Полякова давайте привітаємо з днем народження (о<i>плески). </i>Вітаємо! Всіх благ, успіхів і благополуччя.</p>
<p>Прошу, колеги, займайте свої місця. Є дві заяви в мене: одна – про оголошення перерви, а друга – про заяву.</p>
<p>Будь ласка, Юрій Бойко, заява. Хвилина. І потім я вам зачитаю заяву про оголошення перерви.</p>
<p>Будь ласка, Юрій Бойко, "Опозиційний блок".</p>
<p>&nbsp;</p>
<p>10:08:53</p>
<p>БОЙКО Ю.А.</p>
<p>Дякую, шановний Володимир Борисович. Шановні народні депутати!</p>
<p>Вчора в Київ прибула ціла група шахтарів з усіх куточків нашої країни. Зі сходу і з заходу, і з центру країни. У них суто економічні вимоги стосовно виплати заробітної плати, недопущення закриття шахт і збереження робочих місць. На жаль, жодна провладна інституція з ними не зустрілася і не дала відповіді на ці запитання.</p>
<p>Ми подивились сьогоднішній порядок денний і побачили, що там також не має жодного економічного закону, який би допомагав цим людям отримати правду і відповіді на ці питання, які вони дали.</p>
<p>Тому фракція&nbsp; політичної партії "Опозиційний блок"&nbsp; припиняє роботу&nbsp; у Верховній Раді&nbsp; на&nbsp; сьогоднішній день, покидає&nbsp; сьогоднішню сесійну залу, а заробітну плату, яка у нас&nbsp; сьогодні є,…</p>
<p>&nbsp;</p>
<p>ГОЛОВУЮЧИЙ. 10 секунд. Завершуйте, будь ласка.</p>
<p>&nbsp;</p>
<p>10:10:04</p>
<p>БОЙКО Ю.А.</p>
<p>… в фонд захисту дітей загиблих&nbsp; шахтарів.&nbsp; Дякую&nbsp; за увагу. Прошу підтримати нашу ініціативу. Фракція виходить з залу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги,&nbsp; будь ласка, по хвилині тоді від фракцій, раз така заява.</p>
<p>Олег Ляшко, потім&nbsp; Ірина Геращенко.</p>
<p>&nbsp;</p>
<p>10:10:25</p>
<p>ЛЯШКО О.В.</p>
<p>Олег Ляшко, Радикальна партія. Пане Бойко, я вам&nbsp; пропоную&nbsp; в фонд захисту&nbsp;&nbsp; дітей загиблих шахтарів не денну зарплату народного депутата, а вкрадені&nbsp; всі вами&nbsp; гроші за часів панування Януковича і до Януковича: 400 мільйонів доларів на "вишках Бойка" знаменитих, на облгазах і на всьому іншому. &nbsp;Верніть і тоді у&nbsp; шахтарів буде і робота, і зарплата. Фарисеї!</p>
<p>Що стосується шахтарів. Абсолютно правильно піднято питання. Сьогодні політика, яку проводи Міністерство&nbsp;&nbsp; енергетики, – це&nbsp; політика, спрямована на знищення вугільної і енергетичної галузі України. Міністерство&nbsp;&nbsp; енергетики, підлеглі йому&nbsp; відомства закуповують&nbsp; вугілля і енергетику в Росії, позбавляючи&nbsp; наших шахтарів роботи і зарплати. Тому&nbsp; фракція&nbsp; Радикальної партії наполягає на&nbsp; відставці міністра енергетики і на підтримці українських&nbsp; шахтарів.</p>
<p>&nbsp;</p>
<p>ГОЛОВУЮЧИЙ. Ірина Геращенко, потім&nbsp; – Юрій Луценко.</p>
<p>Колеги… <i>(Шум у залі)</i></p>
<p>&nbsp;</p>
<p>10:11:48</p>
<p>ГЕРАЩЕНКО І.В.</p>
<p>Шановні колеги,&nbsp; шановний пане Ляшко! Шановний пане&nbsp; Ляшко, я прошу вас підійти до трибуни і заспокоїти ваших депутатів, щоб вони себе коректно поводили, коли представники&nbsp; інших політичних фракцій виступають з трибуни. Добре. Тепер&nbsp; я прошу слово.</p>
<p>Перше. Я від імені нашої фракції "Блок Петра Порошенка" хочу&nbsp; звернутися до Голови Верховної Ради з проханням вивести трансляцію сьогоднішнього засідання на площу, де стоять чи шахтарі, чи люди, яких привіз Ренат Ахметов і "Опозиційний блок"&nbsp; і видаються вони за шахтарів, щоб вони&nbsp; чули сьогоднішнє засідання і бачили, що в той час, коли коаліція працює, "Опозиційний блок" прогулює вчергове засіданні, не приймаючи жодного рішення, в тому числі і на користь шахтарів. Це перше.</p>
<p>Друге. Я пропоную, щоб ми сьогодні публічно оголосили адресу тієї людини, яка і заборгувала шахтарям, – Рената Ахметова та іншим власникам шахт, які, насправді, винні гроші шахтарям.</p>
<p>Більше того, ми хочемо наголосити, дорогі шахтарі…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте.</p>
<p>&nbsp;</p>
<p>ГЕРАЩЕНКО І.В. Що будинки власників ваших шахт, які тримають вас у нелюдських умовах знаходяться не лише у Києві, а й в Лондоні. І, можливо, треба звернутись до британського посольства, щоб вони видали візи шахтарям на пільгових умовах, щоб вони пішли туди просити гроші свої…</p>
<p>&nbsp;</p>
<p>ГОЛОВУЮЧИЙ. 10 секунд, будь ласка, завершуйте.</p>
<p>&nbsp;</p>
<p>ГЕРАЩЕНКО І.В. … вкрадені в шахтарів і, які вони мають повернути державі.</p>
<p>Ну, і, насправді, ми хочемо звернутися до Служби безпеки України, до правоохоронних органів, щоб вони дали оцінку тим, хто сьогодні привозить сюди шахтарів…</p>
<p>&nbsp;</p>
<p>ГОЛОВУЮЧИЙ. Будь ласка, Юрій Луценко.</p>
<p>&nbsp;</p>
<p>10:13:51</p>
<p>ЛУЦЕНКО Ю.В.</p>
<p>Шановний пане Голово, шановні колеги народні депутати, перш за все, я хотів би засвідчити підтримку нашої фракції законопроекту 1159. Власність, розпорядження землею людьми, котрі на ній живуть є базовий принцип демократії і його треба провести. Я вважаю, що це буде базовим кроком по децентралізації, по усуненні монополії на владу, в тому числі на розпорядження майном столичного центру. Але, думаю, що цей законопроект треба розглянути тоді, коли буде готовий пакет по децентралізації. Буквально наступний пленарний тиждень я пропоную виділити цілий день засідань для того, щоб розібратися з проблемою децентралізації, зокрема розпорядження землею і підтримати громади&nbsp; в цьому питанні.</p>
<p>&nbsp;Друге. Перепрошую за затягування часу, прошу надати мені одну хвилину, Володимире Борисовичу. Я думаю, що це дуже важливо. Верховна Рада України прийняла курс на деолігархізацію. Вона проголосувала за збільшення мит на надра. Вона наступила на тих, хто задарма розпоряджався нафтою, а потім і газовою трубою. Сьогодні у порядку денному Закон "Про трансфертне ціноутворення", який нанесе ще один удар по олігархам. Природньо, що їм це не подобається. Вони намагаються стикнути між собою фракції коаліції. Вони намагаються дестабілізувати роботу парламенту, який наступає на інтереси олігархів, і використовують будь-які методи інтриг, скандалів, і вивода підневільних роботяг на площі, які вимагають відставки міністра, котрий раз і назавжди припинив доїти український бюджет в інтересах одного донецького клану. Не можна прикриватися пролетаріатом погано годованим і погано проплаченим для того, щоб далі мільярди, зібрані з усіх українців кидати в кишеню одного клану.</p>
<p>Ми розуміємо, що є люди, які …</p>
<p>&nbsp;</p>
<p>ГОЛОВУЮЧИЙ. 30 секунд, завершуйте, Юрій Віталійович.</p>
<p>&nbsp;</p>
<p>ЛУЦЕНКО Ю.В. … уміють кидати гасла, обстоюючи спочатку одного, а потім іншого олігарха. Всі олігархи мазані одним світом. Хочете робити бізнес – робіть, але руки геть з державних кишень!</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>У мене заява двох груп депутатських. Заява підписана Ігорем Єремеєвим, група "Воля народу" і групою "Відродження", Віталієм Хомутинніком про оголошення перерви.</p>
<p>Шановні колеги, на вимогу двох груп я оголошую перерву до 10.30, але прошу всіх залишатися в залі. До 10.30. В 10.30 продовжуємо роботу. Дякую, шановні колеги. Залишаємося в залі.&nbsp;</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні колеги народні депутати! Займайте, будь ласка, свої місця. Продовжуємо нашу роботу. Час на проведення перерви на вимогу двох фракцій вичерпано, я провів коротку нараду з цього приводу.</p>
<p>Будь ласка, народний депутат Кулініч, заява, 3 хвилини.</p>
<p>&nbsp;</p>
<p>10:41:13</p>
<p>КУЛІНІЧ О.І.</p>
<p>Доброго ранку,&nbsp; шановні колеги! Олег Кулініч, 147-й виборчий округ, група "Відродження", Полтавщина. Я хотів би декілька слів про причину&nbsp;&nbsp; сьогоднішнього нашого блокування трибуни. Причина дуже проста: зараз під Верховною Радою знаходяться до тисячі людей – це представники органів місцевого самоврядування, там є фермери, там є&nbsp; сільські голови, сільські голови є у&nbsp; нас на трибуні зверху. Причина в тому, що є законопроект за номером 1159, який передбачає&nbsp; передачу в комунальну власність земель за межами населених пунктів.&nbsp; На&nbsp; сьогоднішній&nbsp;&nbsp; день в межах рад залишається тільки&nbsp;&nbsp; 16 відсотків всієї землі нашої держави, а все інше, розпоряджаються органи виконавчої влади тобто Державне агентство земельних ресурсів.</p>
<p>Корупція зашкалює, на сьогоднішній день кожен фермер вам може сказати, в кожній області, якщо мажоритарними працюють на округах, то вони знають: хабарі до 300 доларів за гектар такої землі за взяття в оренду, а якщо це власність – це 1000 доларів. Так не може продовжуватися безкінечно, землю треба передавати&nbsp; в комунальну власність. Тому що дійшло до того сільським радам, що сільський&nbsp; голова не може вирішити проблему навіть&nbsp; виділення землі під сінокоси, під пасовища, навіть під кладовища,&nbsp; треба це все вирішувати&nbsp; з чиновниками, які призначаються&nbsp; в Києві, в обласних центрах.</p>
<p>Тому позиція нашої групи чітка і зрозуміла, і я думаю, це позиція всіх депутатів парламенту: земля повинна бути&nbsp; передана в комунальну власність, земля повинна бути&nbsp; передана сільським радам і люди повинні розпоряджатися цією землею через обрані ними ради. Тільки що на нараді ми обговорили ці питання з керівниками всіх фракцій і груп, і домовилися, що на наступному пленарному тижні ми доопрацюємо цей законопроект, чи може внесемо на&nbsp; заміну, де обов'язково врахуємо пропозиції всіх депутатських фракцій, всіх груп, і вийдемо на збалансоване рішення.&nbsp; Але повторюю: принципова позиція – земля повинна перейти в комунальну власність сільським радам. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую,&nbsp; шановні колеги! Продовжуємо нашу роботу. Хочу наголосити на тому, що при Голові Верховної Ради України створена спеціальна група з питань децентралізації і робота в органах місцевого самоврядування, в яку входять всі представники асоціацій, народних депутатів, які мають відповідний досвід і представництво від фракції. Ми в рамках цієї групи напрацюємо, безперечно, питання, яке потребує свого врегулювання і про яке сьогодні було сказано з трибуни, це спільна позиція, в тому числі, фракцій і коаліцій. І хочу ще раз підкреслити, що в змінах до Конституції, які ми з вами напрацьовуємо і, переконаний в тому, будемо мати можливість приймати в найближчому часі. Якраз запроваджується принцип повсюдності місцевого самоврядування, фундаментальний принцип повсюдності, який передасть і повноваження всі поза межами населеного пункту, і землю поза межами населеного пункту у відання органів місцевого самоврядування. Але, ми маємо це зробити таким чином, щоб землею розпоряджалися публічно, тобто на аукціонах, обов'язково враховували думку громаду через рішення сільської ради, селищної ради, що є обов'язково важливим. Тому це питання потребує врегулювання і тут всі єдині в тому, що ми на найближчий сесійний тиждень внесемо узгоджені пропозиції. Дякую, шановні колеги.</p>
<p>Переходимо до розгляду питань порядку денного. Будь ласка, займаємо свої місця. Колеги, є пропозиція. Давайте сигнальне голосування, подивимося чи всі депутати вже в залі, повернулися.</p>
<p>Шановні колеги, проведемо сигнальне голосування, сигнальне.</p>
<p>&nbsp;</p>
<p>10:45:20</p>
<p>За-166</p>
<p>Давайте ще раз. Магічний звук, коли всі…</p>
<p>&nbsp;</p>
<p>10:45:39</p>
<p>За-175</p>
<p>Будь ласка, заходимо в зал.</p>
<p>Давайте, колеги, будь ласка.</p>
<p>Будь ласка,&nbsp; ще раз сигнальне голосування.</p>
<p>&nbsp;</p>
<p>10:46:22</p>
<p>За-184</p>
<p>Шановні колеги! Будь ласка,&nbsp; підготуйтесь, зробимо ще одне сигнальне голосування подивимося, чи достатньо нам голосів для прийняття рішення. Будь ласка, займайте свої місця, шановні колеги, голосуємо сигнальне голосування.</p>
<p>&nbsp;</p>
<p>10:48:13</p>
<p>За-213</p>
<p>Будь ласка, колеги, давайте ще раз сигнальне, все більше і більше депутатів. Нажимаємо "да".&nbsp; "Так", точніше.</p>
<p>&nbsp;</p>
<p>10:49:26</p>
<p>За-210</p>
<p>Добре, колеги, давайте по результативному голосуванню.</p>
<p>Значить у порядку денному визначений ряд законопроектів, який потребує включення до&nbsp; порядку денного сесії, а саме – увага! – 2389,&nbsp; проект Закону про внесення змін до деяких законодавчих актів України щодо проходження військової служби у Збройних Силах України іноземцями та особами без громадянства. Підготував профільний комітет – 2389.</p>
<p>І 2154 проект Закону про внесення змін до Закону України "Про Статут внутрішньої служби Збройних Сил України" щодо використання персональних пристроїв безпроводового доступу. Автор Ірина Фріз.</p>
<p>Є пропозиція зараз включити ці законопроекти до порядку денного сесії, не зараз розглядати, а до порядку денного сесії.</p>
<p>Я прошу підтримати&nbsp; включення до порядку денного&nbsp; цих двох законопроектів.</p>
<p>Прошу голосувати, за включення до порядку денного сесії. Давайте підтримаємо, "за".</p>
<p>&nbsp;</p>
<p>10:51:02</p>
<p>За-238</p>
<p>Дякую, 238, рішення прийнято.</p>
<p>Шановні колеги, є пропозиція, щоб два військових закони, реєстраційний номер 1694… 1695 і 1694 розглянути зараз першими, після постанов. Перед першим читанням.</p>
<p>Я прошу підтримати цю ініціативу, це ініціатива щодо оборонних законів. Це друге читання. Вони пройшли комітети, і Рада коаліції щойно підтримала таку пропозицію профільного комітету, яку вносив голова профільного комітету Пашинський.</p>
<p>Прошу теж підтримати їх розгляд раніше. Будь ласка, прошу підтримати, прошу голосувати. Прошу підтримати, це – оборонні закони.</p>
<p>&nbsp;</p>
<p>10:51:56</p>
<p>За-232</p>
<p>Рішення прийнято.</p>
<p>Далі, шановні колеги… Дякую!</p>
<p>Проект Постанови про внесення змін до Постанови Верховної Ради України про обрання керівних органів комітетів, реєстраційний номер 2613.</p>
<p>Є пропозиція профільного комітету розглянути це питання, цю постанову за скороченою процедурою. Ставлю цю пропозицію на голосування, будь ласка, щодо розгляду цієї постанови за скороченою процедурою.</p>
<p>&nbsp;</p>
<p>10:52:34</p>
<p>За-203</p>
<p>Рішення прийнято.</p>
<p>Будь ласка, запрошую до слова першого заступника голови комітету Павла Пинзеника. 2613, Павло Васильович.</p>
<p>&nbsp;</p>
<p>10:52:54</p>
<p>ПИНЗЕНИК П.В.</p>
<p>Шановний Голово, шановні народні депутати! Комітет з питань&nbsp; Регламенту на своєму засіданні 8 квітня 2015 року розглянув заяву народного депутата України Лесюка Ярослава Васильовича, члена депутатської фракції "Блоку Петра Порошенка", про обрання його членом Комітету з питань&nbsp; культури та духовності.</p>
<p>Відповідно до частини другої статті 6 частини сьомої статті 7 Закону України "Про комітети Верховної Ради України" обрання народних депутатів до складу комітетів здійснюється на основі пропозицій депутатських фракцій з урахуванням принципу пропорційного представництва в комітетах.</p>
<p>Враховуючи те, що розрахункову квоту депутатської фракції "Блок Петра Порошенка" в Комітеті з питань культури і духовності не використано, комітет прийняв рішення підтримати заяву народного депутата Лесюка і вніс на розгляд Верховної Ради України відповідний проект Постанови (реєстраційний номер 2613). Просимо підтримати проект постанови. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, є необхідність обговорювати? Немає.</p>
<p>Шановні колеги, для голосування вноситься проект Постанови 2613, яку щойно доповів перший заступник голови профільного комітету. Прошу підтримати дану постанову, 2316, кадрову. Прошу підтримати. Прошу голосувати. Кадрова постанова.</p>
<p>&nbsp;</p>
<p>10:54:24</p>
<p>За-231</p>
<p>Рішення прийнято. Дякую.</p>
<p>Будь ласка, шановні колеги, як ми щойно з вами проголосували, на ваш розгляд вноситься проект Закону (реєстраційний номер 1695): проект Закону про внесення змін до статті 287 Митного кодексу України. Доповідає голова комітету Насіров Роман. Народний депутат Купрій. 1695, 1694 – два військових закони. Курячий. Будь ласка, народний депутат Курячий.</p>
<p>&nbsp;</p>
<p>10:55:18</p>
<p>КУРЯЧИЙ М.П.</p>
<p>Шановні народні депутати України, Комітет Верховної Ради України з питань податкової та митної політики на своєму засіданні розглянув Порівняльну таблицю і питання щодо підготовки до другого читання проекту Закону 1695: про внесення змін до статті 287 Митного кодексу України&nbsp; (щодо створення сприятливих умов для забезпечення виконання контрактів та договорів державного оборонного замовлення).</p>
<p>Дуже коротко. Висновок комітету: прийняти в другому читанні та в цілому цей проект Закону, він багато разів обговорювався і в цій залі, і на засіданні комітету, створювались робочі групи. Всі питання опрацьовані, жодних суперечень з цього приводу не має. І прохання, і пропозиція підтримати цей проект Закону.</p>
<p>&nbsp;</p>
<p>ГОЛОВУЮЧИЙ. Дякую. Колеги, 1695, таблиця роздана. Чи є хтось… наполягає на поправках? Фактично всі майже поправки були враховані в рамках комітету. По поправці? Питань не має. По поправці?</p>
<p>Будь ласка, народний депутат Левченко.</p>
<p>&nbsp;</p>
<p>10:56:26</p>
<p>ЛЕВЧЕНКО Ю.В.</p>
<p>Левченко, ВО "Свобода", 223 округ. Це справді дуже потрібний законопроект для забезпечення виконання контрактів в договорі державного оборонного замовлення. Але тут якраз в мене питання, хотів би уточнити. Вашими поправками, багатьма поправками, які були враховані комітетом, було викреслено із списку товарів, які звільняються від оподаткування низку товарних положень, що значно послаблюють цей законопроект.</p>
<p>Я хотів би почути все ж таки позицію комітету, чому такі позиції були виключені? І на підставі чого, вони були виключені? Дякую.</p>
<p>&nbsp;</p>
<p>10:57:10</p>
<p>КУРЯЧИЙ М.П.</p>
<p>Я хочу сказати, що данні рішення всі приймалися з врахуванням аналізу комплексу норм, що стосуються митного законодавства України і з урахуванням вимог Закону України про і державний митний тариф, і згідно кодів класифікації.</p>
<p>Оскільки там є дублювання, ці рішення були вивірені разом із Законом про коди класифікації.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, є пропозиція профільного комітету голосувати… прийняти цей закон в другому читанні та в цілому.</p>
<p>Будь ласка, колеги прошу підготуватись до голосування. Колеги, важливий оборонний Закон 1695. Будь ласка, займіть свої місця.</p>
<p>Шановні колеги, шановні колеги! Шановні колеги, 1695 – військовий закон. Проект Закону про внесення змін до статті 287 Митного кодексу України щодо створення сприятливих умов для забезпечення виконання контрактів та договорів державного оборонного замовлення – в другому читанні та в цілому за рішенням комітету, в рішенні комітету. Прошу голосувати 1695.</p>
<p>&nbsp;</p>
<p>10:58:34</p>
<p>За-257</p>
<p>Рішення прийнято. Дякую, шановні колеги.</p>
<p>Наступний&nbsp; проект Закону 1694. Проект Закону про внесення змін до статті 197 Податкового кодексу України (щодо створення сприятливих умов для забезпечення виконання контрактів та договорів державного оборонного замовлення). Це теж пов'язаний закон.</p>
<p>Будь ласка,&nbsp; народний депутат&nbsp; Курячий.</p>
<p>&nbsp;</p>
<p>10:59:01</p>
<p>КУРЯЧИЙ М.П.</p>
<p>Шановні колеги,&nbsp; шановні народні депутати України, законопроектом вносяться зміни до&nbsp; Податкового кодексу України в частині звільнення&nbsp; від оподаткування&nbsp; податком на додану вартість операцій з ввезення на митну територію України&nbsp; і постачання&nbsp; на митну територію України&nbsp; обладнання для&nbsp; використання його&nbsp; при виробництві продукції оборонного призначення. Цей&nbsp; проект закону, як вже було&nbsp; зазначено,&nbsp; дуже тісно пов'язаний з попереднім&nbsp; Законом&nbsp; номер 1695, яким вносилися зміни аналогічні, але лише&nbsp; на той випадок&nbsp; до Митного кодексу України.</p>
<p>До другого читання до законопроекту надійшло 8 правок. Вони всі&nbsp; стосувалися уточнення порядку застосування передбаченого законопроектом пільгового режиму оподаткування ПДВ. Враховані правки народних депутатів&nbsp; стосуються надання звільнення від податку на додану вартість тільки операціям&nbsp; з&nbsp; першого постачання на територію України&nbsp;&nbsp; ввезеного обладнання та встановлення фінансово-адміністративної та кримінальної відповідальності у разі нецільового використання&nbsp;&nbsp; ввезеного&nbsp; у пільговому режимі&nbsp; цього обладнання.</p>
<p>Правка щодо визначення у Податковому кодексі&nbsp; України кодів УКТЗЕД, обладнання, що ввозиться без сплати податку на додану вартість,&nbsp; не врахована, оскільки перелік таких кодів визначено&nbsp; у Митному кодексі України. А у Податковому кодексі&nbsp; України&nbsp; дано посилання на відповідну норму&nbsp; Митного кодексу України, тобто є це є юридично обґрунтоване&nbsp;&nbsp; відхилення цієї поправки.</p>
<p>Також комітетом не була врахована правка щодо визначення у Податковому кодексі&nbsp; України&nbsp; окремих термінів для застосування&nbsp; пільги&nbsp; на податку на&nbsp; додану вартість, оскільки&nbsp; визначення&nbsp; цих термінів надано у спеціальних законах, а не в Податковому кодексі. В Податковому&nbsp; кодексі є загальна норма, згідно з якою терміни, не визначені кодексом, використовуються у значенні, встановленому іншими законами. Враховуючи все зазначене, комітет вирішив рекомендувати Верховній Раді України проект Закону про внесення змін до статті 197 Податкового кодексу України прийняти у другому читанні та в цілому як закон. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, по поправкам Олександра Кужель. Будь ласка. Йдемо по поправкам.</p>
<p>&nbsp;</p>
<p>11:01:07</p>
<p>КУЖЕЛЬ О.В.</p>
<p>Я звертаюсь одразу до Єгора Соболєва, щоб він чув кожну поправку, яку я даю до цього закону.</p>
<p>По-перше, разом з Сергієм Соболєвим ми пропонуємо, щоб звільняти від оподаткування в Податковому кодексі тільки до 1 січня 2020 року, а ні пожизненно. Тобто це не може бути норма, яка пожизненно дает оборонному комплексу можливість не сплачувати податки. Прошу поправку номер 3 поставити, бо я хочу звернути увагу, вони врахували тільки власну поправку Вінника, всі поправки мої і Соболєва, які закривають шляхи до корупції, використання цього законопроекту, вони не врахували. Перша поправка Соболєва і Кужель, яка звільняє не пожизненно військовий комплекс, а тільки до 1 січня 2020 року.</p>
<p>&nbsp;</p>
<p>ГОЛОС ІЗ ЗАЛУ. Можно я побачу вашу поправку?</p>
<p>&nbsp;</p>
<p>КУЖЕЛЬ О.В. Вот. Будь ласка.</p>
<p>&nbsp;</p>
<p>ГОЛОВУЮЧИЙ. Шановні, внесена пропозиція щодо підтримки, яка була відхилена поправка профільним комітетом внесена Олександрою Кужель. Будь ласка, визначайтесь, колеги. Перша поправка на голосування була відхилена комітетом.</p>
<p>&nbsp;</p>
<p>11:02:31</p>
<p>КУРЯЧИЙ М.П.</p>
<p>Шановний Володимире Борисовичу, справа в тому, справа в тому, що ця 3 поправка була врахована частково на засіданні комітету.</p>
<p>&nbsp;</p>
<p>ГОЛОВУЮЧИЙ. Це перша поправка. Я говорю про першу, яка була відхилена, правильно я зрозумів? Перша – ні. Друга – ні. Третя? Третя врахована частково.</p>
<p>&nbsp;</p>
<p>КУРЯЧИЙ М.П. Третя врахована частково.</p>
<p><i>(Шум у залі)</i></p>
<p>&nbsp;</p>
<p>ГОЛОС ІЗ ЗАЛУ. Мікрофон включіть, будь ласка.</p>
<p>&nbsp;</p>
<p>ГОЛОВУЮЧИЙ. Мікрофон, Кужель.</p>
<p>&nbsp;</p>
<p>11:02:56</p>
<p>КУЖЕЛЬ О.В.</p>
<p>Ця правка не врахована, це розмови тільки врахована частково. Вони врахували тільки свої, пана Вінника, наші поправки не врахували жодної, тільки пишуть, що враховано. Різниця в тому, що вони передбачають пожизненно звільнення від оподаткування оборонного комплексу. Наша правка звільняє оборонний комплекс від оподаткування тільки до 1 січня 2020 року. Це є принципова поправка. Це є третя поправка.</p>
<p>Четверта поправка… Або зараз по всім пройтись? Бо вони жодну не...</p>
<p>Четверта поправка. А я вам хочу сказати, якщо не будуть прийняті наші поправки, це є корупційний законопроект, який треба віддати в комітет Соболєва на розгляд і зняти його з розгляду.</p>
<p>&nbsp;</p>
<p>ГОЛОВУЮЧИЙ. Будь ласка, комітет, позиція.</p>
<p>&nbsp;</p>
<p>11:03:50</p>
<p>КУРЯЧИЙ М.П.</p>
<p>Ну, до речі, щодо комітету Єгора Соболєва, я вам хочу сказати, що він пройшов належну підтримку і немає там жодних застережень щодо корупційних ознак, це, по-перше.</p>
<p>По-друге, що стосується безтермінового звільнення. Я хочу наголосити увагу народних депутатів України, що йдеться про звільнення від першого, при від першого, при першому ввезенні. А всі подальші операції будуть облагатися.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, репліка, Соболєв, і будемо голосувати.</p>
<p>&nbsp;</p>
<p>11:04:17</p>
<p>СОБОЛЄВ Є.В.</p>
<p>Колеги, я хочу пояснити всьому парламенту, наш Комітет з протидії корупції справді багато дискутував, чи маємо ми право давати податкові пільги, чи не призведе це до зловживань. Але зараз ми ведемо війну за незалежність. Це причина номер один, чому ми маємо створити всі умови для нашої оборонки. Контролювати цей імпорт, дивитися, щоб товари завозилися справді тільки для оборонки, це завдання на всіх і ми всі маємо цим зайнятися. Але підтримати наші обороні заводи, це завдання номер один, все інше не важливо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, будь ласка, була пропозиція Олександри Кужель і поправку в її варіанті, яка була частково врахована комітетом. Будь ласка, визначайтесь, третя поправка. Визначайтесь.</p>
<p>&nbsp;</p>
<p>11:05:17</p>
<p>За-200</p>
<p>Не врахована третя поправка. Врахована частково у варіанті комітету.</p>
<p>Наступна, будь ласка, яка? П'ята. По п'ятій є поправці? Четверта, Четверта поправка, будь ласка, Кужель.</p>
<p>&nbsp;</p>
<p>11:05:29</p>
<p>КУЖЕЛЬ О.В.</p>
<p>Шановні народні депутати,&nbsp; зверніть, будь ласка, увагу, ця поправка, яку Соболєв і Кужель просять указати, що перелік товарів згідно кодів, які представлені в законопроекті 1695, бо 1695,&nbsp; це внесення в Митний кодекс, а це в Податковий. Якщо ми не вказуємо ті ж самі коди, це для пана Єгора Соболєва, то по цьому переліку, який не вказаний, будуть&nbsp; ввозитись: відео, телекамери, фотоапарати, телевізори, побутові супутникові антени, сантехнічне обладнання. Комітет відхилив, посилаючись, що є&nbsp; КВЕДи&nbsp; в законі&nbsp; 1695, але це закон до Митного кодексу, а це до Податкового і це принципово, коди, ті ж самі КВЕД і коди, які є в Законі 1695 повинні бути перенесені в цей&nbsp; законопроект.</p>
<p>&nbsp;</p>
<p>11:06:33</p>
<p>КУРЯЧИЙ М.П.</p>
<p>Ну, я хочу сказати, що ці застереження трошки передчасні, оскільки насправді ці&nbsp; 2 проекти законі 1694&nbsp; та 1695 дуже тісно пов'язані один з одним, вони мають свою специфіку. І саме тому ті питання про які&nbsp; пані Кужель зараз застерігає, вони безумовно знайшли своє відображення і вже були проголосовані&nbsp; Верховною Радою при прийнятті Закону 1695.</p>
<p>Олександро Володимирівно, я хочу сказати, що це ваша особиста думка, ви маєте право поставити цю правку на підтвердження, а я вам&nbsp; кажу політику і позицію комітету, і вона збалансована.</p>
<p>&nbsp;</p>
<p>ГОЛОВУЮЧИЙ.&nbsp; Дякую, дякую колего!</p>
<p>Є, наполягаєте? Будь ласка, Кужель наполягає Олександра Володимирівна на тому, щоб її поправку поставити на голосування. Підкреслюю, ця поправка була відхилена комітетом, оскільки була врахована як ми чули в іншому законі.&nbsp; Будь ласка,&nbsp; будь ласка, визначайтесь щодо поправки автора Олександри Кужель номер 4 і&nbsp; народний депутат Соболєв, Сергій Соболєв.</p>
<p>&nbsp;</p>
<p>11:07:45</p>
<p>За-155</p>
<p>Не прийнято.</p>
<p>5-а врахована.</p>
<p>6-а врахована.</p>
<p>&nbsp;</p>
<p>КУРЯЧИЙ М.П. Врахована по суті.</p>
<p>&nbsp;</p>
<p>ГОЛОВУЮЧИЙ. По суті врахована. Будь ласка, народний депутат Кужель, 6-а поправка.</p>
<p>&nbsp;</p>
<p>11:08:01</p>
<p>КУЖЕЛЬ О.В.</p>
<p>Я знову підкреслюю, що це є обман комітету, вони не врахували. Принципова позиція нашої правки. Ми кажемо, що в разі не цільового використання таких товарів, платник податку підпадає під відповідальність, визначеного в пункті 132, статті 132 і притягується до фінансової, адміністративної і кримінальної відповідальності. Дивіться, як вони нам пояснюють, що вони не включили нашу правку. Що треба буде відповідати платнику податків, а не до посадових осіб питання умисного ухилення. І тому це є принципова правка, чи буде відповідати керівник "Оборонпрому", чи буде відповідати міністр оборони, чи буде відповідати тільки керівник підприємства? Це є принципова правка. Вони уйшли&nbsp; від відповідальності керівника "Оборонпрому" і вищого керівництва країни, а тільки залишили на платниках податків. При&nbsp; тому, що там виписана дуже м'яка відповідальність.</p>
<p>&nbsp;</p>
<p>ГОЛОВУЮЧИЙ. Будь ласка, позиція комітету.</p>
<p>&nbsp;</p>
<p>11:09:14</p>
<p>КУРЯЧИЙ М.П.</p>
<p>Шановні народні депутати, справа в тому, що той вид відповідальності, кримінальна відповідальність, про яку зараз наполягає пані Кужель, вона передбачається і регулюється Кримінальним кодексом України, аж ніяких не податковим. І саме тому, шановна Олександра Володимирівна, ці питання мають бути враховані в Кримінальному кодексі України щодо відповідальності посадових осіб. А що стосується Податкового кодексу України це питання не таке, там є відповідальність лише підприємств. Саме тому давайте не будемо ламати логіку цього закону і позиція комітету відхилити цю правку.</p>
<p>&nbsp;</p>
<p>ГОЛОВУЮЧИЙ. Дякую. Комітетом вона була відхилена. Автор наполягає?</p>
<p>&nbsp;</p>
<p>КУРЯЧИЙ М.П. Вона була врахована по суті.</p>
<p>&nbsp;</p>
<p>ГОЛОВУЮЧИЙ. Будь ласка, автор наполягає на 6 поправці. Визначайтеся, 6 поправка.</p>
<p>&nbsp;</p>
<p>11:10:13</p>
<p>За-125</p>
<p>Не прийнято.</p>
<p>7 поправка. Пропускаємо.</p>
<p>8 поправка. Будь ласка, Олександра Кужель, 8 поправка.</p>
<p>&nbsp;</p>
<p>11:10:26</p>
<p>КУЖЕЛЬ О.В.</p>
<p>Шановні колеги, послухайте, будь ласка, 8 поправку, яку відхилено. Ми даємо термін "нецільове використання".</p>
<p>Розуміється використання таких товарів за напрямками, не передбаченими державним контрактом з оборонного замовлення. Або не використання таких товарів у виробництві продукції оборонного призначення.</p>
<p>Вони відхилили цю правку і в законі немає розуміння, що таке не цільове використання. Ця правка є принципова, якщо ви, дійсно, хочете підтримати оборонне замовлення. Дякую. прошу поставити на підтвердження.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; позиція комітету, остання.</p>
<p>&nbsp;</p>
<p>11:11:10</p>
<p>КУРЯЧИЙ М.П.</p>
<p>Шановні народні депутати!&nbsp; справ в тому, що використання ввезених товарів не у цілях визначених цим пунктом, з будь-яких причин є не цільовим використанням.</p>
<p>Запропонована термінологія&nbsp; є недостатньо для застосування норм закону в разі його прийняття і позиція комітету була одностайна, відхилити цю правку.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Наполягаєте?</p>
<p>&nbsp;</p>
<p>КУЖЕЛЬ О.В. Да.</p>
<p>&nbsp;</p>
<p>ГОЛОВУЮЧИЙ. Восьма поправка, яка відхилена комітетом, автор наполягає, Олександра Кужель, будь ласка,&nbsp; визначайтесь.</p>
<p>&nbsp;</p>
<p>11:11:48</p>
<p>За-104</p>
<p>Рішення не прийнято.</p>
<p>9 поправка, будь ласка,&nbsp; Кабінетом Міністрів врахована.</p>
<p>10 поправка, врахована.</p>
<p>Шановні колеги! Прошу займайте свої місця, ми розглянули таблицю, яка роздана комітетом, будь ласка,&nbsp; займіть свої місця, шановні колеги,&nbsp; для голосування. Будь ласка,&nbsp; займайте місця, шановні колеги,&nbsp; для голосування. Готові голосувати? Шановні колеги, народні&nbsp; депутати, займіть свої місця для голосування по закону, оборонному закону в другому читанні. Будь ласка! Реєстраційний номер проекту закону 1694: про внесення змін до статті 197 Податкового кодексу України щодо створення сприятливих умов для забезпечення виконання контрактів та договорів державного оборонного замовлення.</p>
<p>Колеги! Відповідно до рішення комітету є пропозиція&nbsp; прийняти в другому читанні та в цілому даний проект закону, який стосується обороноздатності нашої країни.</p>
<p>Будь ласка, шановні колеги, прошу голосувати в другому читанні та в цілому за рішенням комітету.</p>
<p>Прошу голосувати.</p>
<p>&nbsp;</p>
<p>11:13:25</p>
<p>За-227</p>
<p>Рішення прийнято. Дякую, шановні колеги.</p>
<p>Далі, шановні колеги, рухаємося.</p>
<p>Далі закони є у нас у першому читанні на ваш розгляд, шановні колеги, вноситься проект Закону, реєстраційний номер 1351, 1351-1. Народний депутат Юрій Вознюк – автор,&nbsp; і народний депутат України,&nbsp; автор, Розенблат&nbsp; Борислав.</p>
<p>Є пропозиція авторів закону доповідати його, розглядати його за скороченою процедурою. Будь ласка, визначайтесь, шановні колеги щодо розгляду даного законопроекту за скороченою процедурою.</p>
<p>&nbsp;</p>
<p>11:14:35</p>
<p>За-189</p>
<p>Рішення прийнято.</p>
<p>Будь ласка, доповідайте.</p>
<p>&nbsp;</p>
<p>11:14:41</p>
<p>ВОЗНЮК Ю.В.</p>
<p>Шановний Володимире Борисовичу! Шановні колеги народні депутати!</p>
<p>Вашій увазі пропонується законопроект номер 1351 про особливості видобутку бурштину-сирцю та родовищах і проявах, які не мають промислового значення.</p>
<p>Значить по суті законопроекту, насправді, цей законопроект довгоочікуваний. І цей законопроект у першу чергу&nbsp; чекає Державний бюджет України, місцеві бюджети певних областей, і звичайно люди, які проживають у Поліських районах нашої України. Так, дехто із&nbsp; спеціалістів і таких спеціалістів у лапках говорить про те, що даний законопроект має корупційну складову. Так от, я скажу, що наступне, корупційна складова те, що 15 років даний бурштин видобувається незаконно. Корупційна складова заключається, в тому що таке підприємство як "Укрбурштин" показує видобуток всього на один процент того, що видобувається насправді.&nbsp;&nbsp;</p>
<p>Корупційна складова, насправді, у тому, що у 2008 році Президент Ющенко заветував даний законопроект. Заветував його, ну, по певним причинам зрозумілим, так? Насправді, є два законопроекти: законопроект основний 1351, і законопроект альтернативний, групи депутатів.</p>
<p>Ми провели круглі столи, ми провели консультації із&nbsp; спеціалістами, так? З'їжджалися і народні&nbsp; депутати, з'їжджалися голови обласних рад, і прийшли до висновку, і так само це і за моєї ініціативи підтримати&nbsp; саме альтернативний законопроект. Це питання – не місце для амбіцій. Тому я так само хочу зняти свій законопроект на користь альтернативного законопроекту.</p>
<p>В свою чергу скажу наступне, що до другого читання ми доопрацюємо цей законопроект. Це буде перший крок, це перший крок до того, щоб ми зробили ті речі, які направлять гроші все ж таки в Державний бюджет і&nbsp; місцеві бюджети.</p>
<p>Тому я прошу колег-депутатів підтримати даний законопроект, альтернативний саме, за основу, доопрацювати. А далі прийняти вже у другому читанні. Да, альтернативний.</p>
<p>І скажу наступне: чи буде прийнятий даний законопроект, чи не буде він прийнятий, бурштин все рівно…</p>
<p>&nbsp;</p>
<p>ГОЛОВУЮЧИЙ.&nbsp; Десять секунд, завершуйте.</p>
<p>&nbsp;</p>
<p>ВОЗНЮК Ю.В.&nbsp; … його все рівно будуть видобувати, і гроші так само не будуть направлені в державний і місцеві бюджети.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Розенблат, народний депутат, 1351-1.</p>
<p>&nbsp;</p>
<p>11:17:18</p>
<p>РОЗЕНБЛАТ Б.С.</p>
<p>Шановні колеги! Дозвольте вам запропонувати на розгляд законопроект 1351 про бурштин.</p>
<p>Перш за все, я хотів подякувати своєму колезі з фракції "Фронту змін" пану Вознюку за те, що він зробив дуже спеціальну… і заяву. Сьогодні перед вами на ваших екранах я хотів показати наглядно, що відбувається сьогодні на теренах півночі нашої країни, наше Полісся, як знищуються наші ліса, як знищується природа.</p>
<p>Але сьогодні цей закон не тільки про екологічну катастрофу, перш за все він про соціальне напруження.</p>
<p>Ми сьогодні в залі дуже багато кажемо про те, що ми хочемо децентралізації, наповнення бюджету, наповнення грошима наших селищних і міських рад. Шановні, та контрабанда, та незаконна добича цього каміння призводить до того, що кожен день від 2-х до 8-ми мільйонів гривень йде поміж бюджету.</p>
<p>Ми хочемо цим законом створити новий кластер, так звані старательські артілі. Ми хочемо, щоб люди, селяни, мали роботу, щоб дійсно бачили люди, що ті надра, які сьогодні належать їм, вони приносили до них це добро.</p>
<p>Ще я хотів би окремо наголосити на тому, що сьогодні питання добичі бурштину – це початок, ще раз повторюю, створення старательської діяльності нашої країни, це дасть можливість створення тисяч, десятків тисяч нових робочих місць, це дійсно зробить депресивні райони потужними. Це буде будівництво доріг і всього іншого.</p>
<p>Я знаю, що сьогодні є багато різних думок, але його легалізація – це перш за все надходження до бюджетів місцевих рад. Тому я…</p>
<p>&nbsp;</p>
<p>ГОЛОВУЮЧИЙ. 30 секунд, завершуйте.</p>
<p>&nbsp;</p>
<p>РОЗЕНБЛАТ Б.С. Я прошу вас підтримати цей законопроект, долучитися до другого читання, зробити і внести свої поправки – і нарешті зробити так, щоб наша країна не залежала від МВФ, а залежала від своєї країни, від своїх надр і від своїх працьовитих людей. Дякую. І сподіваюся на вашу підтримку.</p>
<p>&nbsp;</p>
<p>ГОЛОВУЮЧИЙ. Дякую, колего.</p>
<p>Будь ласка, співдоповідач, голова профільного комітету Микола Томенко, будь ласка. Будь ласка, колеги, давайте трішки тихіше, уважніше, прошу!</p>
<p>&nbsp;</p>
<p>11:20:03</p>
<p>ТОМЕНКО М.В.</p>
<p>Шановні колеги, в даної проблеми маємо три дуже серйозні складові. Видобуток бурштину сьогодні не просто корупційна, а контрабандно-корупційна схема. І те, що ми чуємо раз в місяць, що якогось там нещасного чоловіка затримали на 2 чи 3 мільйони, ми мусимо розуміти, що це не відсотки – це десяті відсотків того, що вивозиться з України. Це міжнародна контрабандна система, яка вибудована з залученням, на жаль, правоохоронних органів тих, хто кришує і в Києві, і в Житомирі, і в Рівному, і в Луцьку. Це система, яку і треба чесно сказати, ми не подолаємо лише одним цим законом. Вона мусить бути подолана реформою правоохоронних органів, вона мусить бути подолана адекватною і зрозумілою роботою митної, фіскальної служби і всієї країни.</p>
<p>Але чи означає це, що не треба приймати закон? Звичайно, ні. Бо ми… у нас така ментальна риса українська є, що ми говорить, ну закон слабуватий, слабуватий і ще треба, ще років 20-ть почекати поки те, що Борислав показав, я про екологічну складову зараз кажу, що помпою видобувають і ту яму, перед цим вирубують ще ліс, кілька гектарів і потім підуть на інше місце. В нього навіть не має розуму закидати ту яму, якою помпою вони вирили до самого низу.</p>
<p>Тому з екологічної точки зору, звичайно, так само це біда і небезпека.</p>
<p>З економічної точки зору – це для депресивних регіонів, особливо Волині, Рівненщини і Житомирі, це врятування. Тому наша ідея створювати і легалізувати старательські артелі, і легалізувати їх, щоби в бюджет місцевих громад потрапляли кошти, - це економічне врятування.</p>
<p>Я вдячний Юрію Вознюку, який підтримав ідеологію одного законопроекту і наш комітет прийняв рішення голосувати і підтримати (1351-1), і всім взятися за…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>ТОМЕНКО М.В. … і всім взятися потім за серйозне покращення законопроекту. Бо скажу, що претензій до закону є так само багато, і ми свідомі того, ми йшли на те, що ми розуміли, що приймаємо концепцію, а потім залучаємо знову три обласні ради, яким я вдячність хочу висловити і Житомирській, і Рівненській, і Волинській. Залучаємо експертів, правоохоронців і робимо закон, який зупинить цю бурштинову контрабанду.</p>
<p>Друзі! Треба підтримати в першому читанні.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, колеги запишіться два "за", два "проти".&nbsp; Два – "за", два – "проти", будь ласка.</p>
<p>Народний депутат Олег Купрієнко, Радикальна партія.</p>
<p>&nbsp;</p>
<p>11:23:00</p>
<p>КУПРІЄНКО О.В.</p>
<p>Прошу передати слово Артеменко.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка.</p>
<p>&nbsp;</p>
<p>11:23:06</p>
<p>АРТЕМЕНКО А.В.</p>
<p>Шановні народні депутати,&nbsp; шановний&nbsp; народ України! Я є співавтором цього законопроекту. Я прошу підтримати його і наполягаю підтримати його саме в першому читанні, тому що дуже багато зауважень, дуже багато пропозицій надійшло&nbsp;&nbsp; з Рівненщини, з нашого українського Полісся. тому пропоную і прошу, щоб&nbsp; ми підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Романова, "Самопоміч".</p>
<p>&nbsp;</p>
<p>11:23:35</p>
<p>РОМАНОВА А.А.</p>
<p>Передаю слово&nbsp; Єгору Соболєву.</p>
<p>&nbsp;</p>
<p>ГОЛОВУЮЧИЙ. Єгор Соболєв.</p>
<p>&nbsp;</p>
<p>11:23:40</p>
<p>СОБОЛЄВ Є.В.</p>
<p>Віктор Кривенко&nbsp; буде представляти нашу позицію.</p>
<p>&nbsp;</p>
<p>ГОЛОВУЮЧИЙ. Віктор Кривенко, будь ласка,&nbsp; "Самопоміч".</p>
<p>&nbsp;</p>
<p>11:23:52</p>
<p>КРИВЕНКО В.М.</p>
<p>Доброго дня.&nbsp; Перш за все я хочу подякувати&nbsp; авторам за підняття&nbsp; такої дуже важливої теми і за ініціативу, і роботу. Але, на жаль,&nbsp; цей законопроект неможна приймати в жодному випадку, в ньому&nbsp; є дві&nbsp; корупціогенних можливостей. Перше – це&nbsp; створення комунальних підприємств, які будуть&nbsp; монополістами, які будуть отримувати на 20 років, а видавати на&nbsp; 5 років компаніям. Друга позиція – там створюється біржа, у якій&nbsp; є&nbsp; монополія.&nbsp; І цього&nbsp; не можна допустити. Так само&nbsp; Комітетом&nbsp; антикорупційним цей закон визнано&nbsp; корупціогенним. Цим законом ніяким&nbsp; чином не врегульовуються відносини старателів, відносили&nbsp; артелій, там взагалі цього немає фактично.&nbsp; Тому&nbsp; прошу всіх&nbsp; не підтримувати&nbsp;&nbsp; цей законопроект, повернути його на доопрацювання і ми з авторами спільно доопрацюємо&nbsp; і вийдемо&nbsp; на окреме рішення. Дякую&nbsp; вам.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp;&nbsp; Іван Крулько, "Батьківщина".</p>
<p>&nbsp;</p>
<p>11:24:47</p>
<p>КРУЛЬКО І.І.</p>
<p>Прошу передати слово Сергію Євтушку.</p>
<p>&nbsp;</p>
<p>11:24:58</p>
<p>ЄВТУШОК С.М.</p>
<p>Шановний пане Голово, шановні народні депутати, український народ! Якщо ще вчора проблема незаконного видобутку бурштину була&nbsp; локальною, то&nbsp; сьогодні це вже дуже величезні масштаби.&nbsp; Хочу сказати, що це тіньова індустрія незаконна,&nbsp; але з ознаками уже міжнародними, тому що, дійсно,&nbsp; хочу підтримати голову комітету, який сказав, що&nbsp; дуже багато контрабандних проявів, дуже багато вивозиться цього мінералу за межі кордону.&nbsp; Однозначно, що у старателів, у тих людей, котрі сьогодні заробляють гроші, намагаються прожити, була надія на нову владу і вона залишається. Тому наше з вами завдання, не зважаючи на те, що є зауваження від "Самопомочі" я закликаю підтримати все-таки і до другого читання врахувати всі поправки, побажання, які дійсно, можливо, недосконалий текст, проте, все те, що відбувається сьогодні в цій сфері, воно набагато більш глобальніше і більше суттєвіше вибирає з наших, з наших, з нашої дохідної частини грошей ніж оті зауваження, які є. Тому мені сьогодні хотілося б зупинитися на дуже важливому питанні, крім корупції, крім того, що біля цього питання дуже багато криміналу, є дуже важлива проблема – це життя наших дітей, діти, які мають займатися на уроках на навчанні у школі вони йдуть на копанки, їх там засипає, їх там, і вони отримують каліцтва.</p>
<p>Тому фракція "Батьківщина" просить підтримати в першому читанні законопроект, створити робочу групу із представників уряду, старателів, місцевого самоврядування, напрацювати до другого читання нормальний документ і ухвалити в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, колеги. Будь ласка, Ігор Насалик, "Блок Петра Порошенка".</p>
<p>&nbsp;</p>
<p>11:27:01</p>
<p>НАСАЛИК І.С.</p>
<p>Голова фракції у мене забрав слово. Тому прошу передати слово Юрію Віталійовичу Луценку.</p>
<p>&nbsp;</p>
<p>ГОЛОВУЮЧИЙ. Він не міг у вас забрати слово, ви могли тільки передати. Я розумію. Будь ласка, Юрій Віталійович.</p>
<p>&nbsp;</p>
<p>11:27:16</p>
<p>ЛУЦЕНКО Ю.В.</p>
<p>Шановний пане Голово, шановні колеги, я народився в Рівненській області, більше того, працював заступником голови обласної державної адміністрації в 1990-х роках і вже тоді ми ініціювали подібний Закон про старательство, який може нарешті поставити ситуацію на здорове законне русло. Але треба чесно сказати, цей закон треба прийняти в першому читанні, але він не зупинить бандитського беспредела, який відбувається на Поліссі Волинської, Рівненської, уже частково Житомирської області. Потрібні дві речі: сила виконавчої влади, в першу чергу, МВС, яка має перейти згідно гасла міністра від кришування до забезпечення&nbsp; закону. І зрештою воєнізовані&nbsp; банди, які створені на ровенському Поліссі мають бути ліквідовані і дати законну основу для бізнесу, який відбувається там.</p>
<p>Парламент може зробити лише першу частину – прийняти закон. Але ми вимагаємо від виконавчої влади ліквідувати озброєнні банди, які несуть повну анархію і розбій на території українського Полісся. Голосуючи, виконуючи свою парламентську частину роботи, ми закликаємо Міністерство внутрішніх справ і всіх силовиків виконати другу частину роботи. І тоді мир і спокій наступить на рівненському Поліссі, де люди будуть жити нормально трудовим життям. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, "Народний фронт", народний депутат Кривенко, потім Радикальна партія, Віктор Галасюк, потім, добре, будь ласка,&nbsp;</p>
<p>&nbsp;</p>
<p>11:29:09</p>
<p>КРИВЕНКО В.В.</p>
<p>Шановні колеги, той, хто каже, що цей закон буде посилювати корупцію, мабуть, не знає або не хоче знати ту ситуацію, яка зараз є в північних областях нашої країни. Є велика територія, де практично нема української влади. Там правлять бандити, там правлять корумповані чиновники. Там обертаються десятки мільйонів доларів. Там гинуть люди і калічаться люди. Але, в той же час, кожного дня там працюють десятки тисяч людей з депресивних регіонів, в яких нема іншого доходу, нема іншої зарплати, і вони змушені це робити. Тому ми розпочинаємо довгу дорогу, але треба зробити перший крок. Треба дати людям надію на чесну працю, чесну зарплату і соціальний захист. Люди працюють і хочуть працювати. І будуть далі працювати, але вони мають бути захищеними. Тому дуже вас прошу, фракція "Народний фронт" буде підтримувати цей закон в першому читанні, і закликаємо підтримати його усім залом. Дякую за увагу.</p>
<p>&nbsp;</p>
<p>ГОЛОВУЮЧИЙ.</p>
<p>Будь ласка, Віктор Галасюк.</p>
<p>&nbsp;</p>
<p>11:30:19</p>
<p>ГАЛАСЮК В.В.</p>
<p>Дякую. Шановний Володимире Борисовичу, шановні колеги, фракція Радикальної партії підтримує цей законопроект і запрошує всіх колег зробити так.&nbsp;</p>
<p>Я вам поясню дуже просто: та галузь, яка сьогодні є абсолютно тінізованою, люди гинуть, люди не мають ні заробітної платні, ні пенсії, жодної безпеки їхньої праці. Цей&nbsp; закон дозволить створити легальні умови для їхньої&nbsp; роботи, він дозволить забезпечити&nbsp; в тому числі&nbsp; і безпеку праці, в тому числі пенсійне забезпечення&nbsp; для цих людей, і це треба робити.</p>
<p>А те, що комунальні підприємства, так це дуже добре, бо нам треба всіляко&nbsp; наповнювати комунальні бюджети. Про яку ж децентралізацію ми можемо вести мову, якщо ми не даємо місцевим бюджетам заробляти, в тому числі&nbsp;&nbsp; і за такими напрямами. Тому ми маємо всіляко сприяти прийняттю цього закону, до другого читання його доопрацювати, бо це&nbsp; легальні робочі місця, бо це наповнення пенсійного фонду і це безпека праці тих людей, які сьогодні ніде не обліковані&nbsp; і гинуть на тих копанках. Тому,&nbsp; шановні колеги, підтримайте&nbsp; в першому&nbsp; читанні, до&nbsp; другого читання&nbsp; в головному комітеті законопроект буде доопрацьований.</p>
<p>&nbsp;</p>
<p>ГОЛОВУЮЧИЙ.&nbsp; Михайло Головко, хвилина. І потім – Іван Крулько. І будемо голосувати. Прошу.</p>
<p>&nbsp;</p>
<p>11:31:38</p>
<p>ГОЛОВКО М.Й.</p>
<p>Михайло Головко,&nbsp; Всеукраїнське об'єднання "Свобода". Шановні колеги! Дійсно, законопроект є недосконалий і його потрібно доопрацьовувати, і багато зауважень. Але&nbsp; та ситуація, яка зараз є&nbsp; в нас на Півночі української держави просто є жахлива. Адже ми бачили, що практично територію перетворюють на кратери такі як на Місяці, де люди реально&nbsp; гинуть і пропадають, і їх там засипає, і їх&nbsp; звідти навіть нікого не знаходять, і люди, і техніку - все.&nbsp; Я хочу сказати, що масштаби цієї катастрофи вже перейшли регіональний рівень – це вже майже загальноукраїнський.&nbsp; І тому наше завдання робити хоча би якісь кроки і легалізувати&nbsp; видобуток бурштину - це є першочергове завдання. Це наповнення буде коштів до бюджету, це будуть робочі місця, це буде врешті-решт, ми з тим бандитизмом повинні покінчити.</p>
<p>І саме основне завдання, що МВС має справитися з бандитизмом, а не кришувати так як це зараз відбувається.&nbsp; І тому міністр Аваков має дивитися, щоб врешті-решт цей бандитизм був знищений. А ми маємо&nbsp;&nbsp; допомогти тут&nbsp; в сесійної залі і до другого читання врахувати всі поправки.</p>
<p>Дякую! Слава Україні!</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую!</p>
<p>Будь ласка, Іван Крулько.</p>
<p>І прошу колег зайняти свої місця, ми будемо&nbsp;&nbsp;&nbsp; &nbsp;зараз переходити до голосування після виступу.</p>
<p>&nbsp;</p>
<p>11:32:49</p>
<p>КРУЛЬКО І.І.</p>
<p>Іван Крулько,&nbsp; фракція "Батьківщина". Я хотів би&nbsp; в цьому контексті в першу чергу звернутися до&nbsp; українського суспільства.&nbsp;&nbsp;</p>
<p>От коли говорять на багатьох екранах і, в тому числі з цієї трибуни, а чи діють схеми, які були при режимі Януковича? Так от проблема бурштину це якраз підтвердження того, що ці схеми до сьогоднішнього дня діють. Цю проблему кришують, від цього йдуть корупційні схеми, які ведуть на самий верх і кожного дня сотні тисяч американських доларів ідуть від цієї корупційної схеми.</p>
<p>Тому, шановні колеги, ми повинні врегульовувати це питання. Треба приймати цей закон в першому читанні обов'язково. Але до того, як ми його приймемо в другому читанні, Генеральна прокурора має тут з трибуни прозвітувати і дати конкретні прізвища, хто кришує ці страшні злочини, хто заганяє у ХХІ столітті людей у фактичне рабство? І ми маємо ставити край в тому, що українські надра сьогодні фактично розкрадаються, а держава від цього не отримує жодних належних…</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Колеги, багато буде "за", багато буде "проти", ми це чули. Але перше читання це не прийнятий законопроект, а це прийнятий проект за основу, який може створити нормальну основу для подальших дискусій, при чому наголошую, публічних. Щоб не було жодних корупційних проявів, треба робити цей процес публічним так, як сказав голова профільного комітету, залучити обласні ради, залучати сільських голів. Депутати, які виступали тут, це депутати мажоритарники, вони не візьмуть, я думаю, на себе таку біду, потім вони не зможуть в очі дивитися людям, які за них голосують.</p>
<p>Тому є пропозиція, два закони було 1351, є пропозиція комітету його відхилити, і є 1351-1, як би компромісний проект закону, який ми можемо зараз розглянути за основу, а до другого читання вже ви будете дискутувати, але, ще раз наголошую, цей процес має бути публічним, відкритим, щоб ні в кого не залишилося жодної крупинки якогось сумніву. Тому, будь ласка, колеги, давайте, підготуйтеся до голосування і зараз будемо голосувати.</p>
<p>На ваш розгляд вноситься проект Закону 1351-1 про особливості видобутку бурштину-сирцю на родовищах і проявах, які не мають промислового значення, саме в першому читанні за основу. За результатами розгляду в першому читанні за основу.</p>
<p>Прошу, колеги, колеги, прошу!&nbsp; Готові&nbsp; голосувати? Прошу голосувати 1351-1 за основу. За основу.</p>
<p>&nbsp;</p>
<p>11:35:54</p>
<p>За-219</p>
<p>Шановні друзі, не прийнято.</p>
<p>Не встигли? Не встигли? Добре, будь ласка,&nbsp; давайте за повернення. Будь ласка, колеги, за повернення, підготуйтесь, це ж не може тривати постійно, висловіть свою позицію і визначаємося. Будь ласка,&nbsp; за колеги&nbsp; за повернення&nbsp; 1351-1, за повернення. Ви заросили депутатів до зали? 1351-1, за повернення, прошу визначатись щодо повернення до розгляду цього законопроекту.</p>
<p>&nbsp;</p>
<p>11:36:47</p>
<p>За-229</p>
<p>Повернулися.</p>
<p>А тепер за основу, шановні колеги,&nbsp; за основу, за основу. Голосуємо за основу. Визначайтесь, будь ласка,&nbsp; за основу.</p>
<p>&nbsp;</p>
<p>11:37:06</p>
<p>За-234</p>
<p>Рішення прийнято.</p>
<p>Шановні друзі! Я дуже хотів би попросити шановних колег, за основу це перший крок, де ви можете знайти правильні механізми публічності цього процесу. Тому, будь ласка,&nbsp; колеги, "Самопомочі" з інших фракцій об'єднайтесь, створіть спільну робочу групу, залучіть Антикорупційний комітет і абсолютно публічно пройдіться по кожній позиції. Будь ласка.</p>
<p>Далі, шановні колеги,&nbsp; рухаємося. Шановні колеги! На ваш розгляд внесено проект Закону про внесення змін до статті 5 Закону України "Про судовий збір", (1679,&nbsp; реєстраційний номер). Народний депутат Ігор Алексєєв автор цього проекту, внесена ним пропозиція –&nbsp; розглядати за&nbsp; скороченою процедурою. Прошу розглядати, шановні колеги.</p>
<p>&nbsp;</p>
<p>11:38:17</p>
<p>За-173</p>
<p>Будь ласка, Ігор Алексєєв.</p>
<p>&nbsp;</p>
<p>11:38:29</p>
<p>АЛЕКСЄЄВ І.С.</p>
<p>Шановний головуючий!&nbsp; Шановні народні депутати! До вашого розгляду пропонується проект Закону за реєстраційний&nbsp; номером 1679 щодо доповнення&nbsp; переліку пільгових категорій зі сплати судового збору. Цим законопроектом пропонується державним органам приватизації надати пільги зі сплати судового збору в усіх справах пов'язаних з захистом майнових прав та інтересів держави.</p>
<p>Обґрунтування цього закону є дуже простим і однозначним, у цьому році державним&nbsp; органом приватизації на сплату судового збору передбачено всього близько півмільйона гривень.</p>
<p>Разом з тим потреба органів&nbsp; приватизації на сплату відповідного мита на подачу позовів складає близько 15 мільйонів гривень. Тобто відповідно органи приватизації не можуть у повній мірі реалізовувати свої повноваження з захисту майнових інтересів держави.</p>
<p>При цьому, якщо все ж таки органи&nbsp; приватизації зможуть реалізувати всі повноваження і подати&nbsp; відповідні позови по перегляду, і ставок з орендної плати, і поверненню незаконного майна, яке знаходиться у власників, то орієнтовні обсяги надходжень до державного бюджету від задоволення&nbsp; цих позовів складають орієнтовно – більше 600 мільйонів гривень.</p>
<p>Тому закликаю всіх депутатів підтримати цей законопроект він є співавторством інших депутатів від коаліції. Комітет рекомендував цей законопроект прийняти за основу. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Будь ласка, від комітету народний депутат Курячий.</p>
<p>Будь ласка.</p>
<p>&nbsp;</p>
<p>11:40:33</p>
<p>КУРЯЧИЙ М.П.</p>
<p>Шановний Володимире Борисовичу, шановні народні депутати! Комітет Верховної Ради&nbsp; України&nbsp; з питань&nbsp;&nbsp; податкової та митної політики&nbsp; на своєму засіданні 11 лютого 2015 року розглянув&nbsp; зазначений проект Закону про внесення змін до статті 5 Закону "Про судовий збір" (щодо доповнення переліку пільгових категорій), поданий народними депутатами Алексєєвим, Сторожуком та іншими.</p>
<p>Законопроектом пропонується внести зміни до статті 5 Закону України "Про судовий збір", і фактично поновити і надати пільги державним органам приватизації по сплаті судового збору за позовами, скаргами, заявами, з якими такі органи звертаються до суду з усіх справах, пов'язаних із захистом майнових прав та інтересів держави.</p>
<p>Як зазначається у пояснювальній записці до законопроекту, ці зміни покликані посилити механізм захисту майнових прав держави на території України у судовому порядку.</p>
<p>Головне науково-експертне управління Апарату Верховної Ради&nbsp; України на своєму висновку від 10 лютого цього року висловила зауваження до поданого проекту Закону, однак Кабінет Міністрів України підтримує прийняття зазначеного законопроекту.</p>
<p>За результатами розгляду Комітет з питань&nbsp; податкової та митної політики прийняв рішення все ж таки рекомендувати Верховній Раді&nbsp; України прийняти за основу проект 1679, поданий народними депутатами України Алексєєвим, Сторожуком та іншими.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Колеги, чи є необхідність обговорювати? Питання першого читання. Є, да? Ну, тоді запишіться, два "за", два "проти".</p>
<p>Мельничук, "Блок Петра Порошенка".</p>
<p>&nbsp;</p>
<p>11:42:17</p>
<p>МЕЛЬНИЧУК І.І.</p>
<p>Шановні колеги, зверніть, будь ласка, увагу: в нашій країні інтерес держави в суді і так представляє прокурор, який звільнений від сплати збору. Крім того, зазвичай інтереси держави порушують через органи приватизації. Я не бачу зовсім ніякої логіки в тому, щоб звільняти їх від сплати судового збору. Ну, немає в цьому ніякої логіки. Достатньо в нас прокурора в державі, який відстоює інтереси держави. І все!</p>
<p>Тому прошу не підтримувати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Купрієнко Олег, Радикальна партія.</p>
<p>&nbsp;</p>
<p>11:42:56</p>
<p>КУПРІЄНКО О.В.</p>
<p>Олег Купрієнко, Радикальна партія Олега Ляшка. Шановні колеги, цей законопроект захищає в першу чергу інтереси держави і народу. Чому? Тому що, як правило, у Фонді держмайна немає зайвих коштів, чи взагалі коштів, для того щоб звернутися, а це господарський суд, хто не знає, подивіться, які там судові збори. Не вистачає або немає коштів судового збору, що унеможливлює звернення до суду. Прокурор по таких справах не буде ходити, почитайте Закон "Про прокуратуру", тим більше нову редакцію цього закону.</p>
<p>Тому цей закон потрібний, за нього треба голосувати, тому що великі підприємства, які були вкрадені в держави, чи, можливо, хтось має намір їх зробити, і для того, щоб повернути, треба в суд подати. А тут виникає до 5 відсотків вартості такого ж заводу чи фабрики, так це річний бюджет того Фонду державного майна.</p>
<p>Тому ми підтримуємо цей законопроект і закликаємо всіх народних депутатів підтримати вказаний законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Журжій, "Самопоміч".&nbsp;</p>
<p>&nbsp;</p>
<p>11:44:14</p>
<p>ЖУРЖІЙ А.В.</p>
<p>Колеги, доброго дня. Знову гарною ідеєю прикриваємо певну нісенітницю. Дивіться, судовий збір є одним з елементів незалежності судової системи як такої. Це раз. Це кошти, які йдуть на фінансування судової системи.</p>
<p>Два. Нагадую, що у нас всі суб'єкти є рівними в державі, як державні органи, так і недержавні. Тому, якщо ви хочете когось звільняти, звільняйте, будь ласка, всіх. А ми цим законопроектом намагаємося прикрити недолугість керівників органів приватизації, які не можуть в своїх бюджетах заздалегідь передбачити необхідні суми. Це є неправильним.</p>
<p>І третє. Хочу звернути вашу увагу, що так званий судовий високий збір в господарському суді має обмеження. Це дається близько 20 з чимось тисяч гривень. І ті кошти не є якимись значними, для того щоб в якійсь великій справі сплатити цей судовий збір. Але, прибравши цей збір, ми створюємо умови для того, щоб органи приватизації, як на конвеєрі, фактично штампували нічим не обґрунтовані судові спори.</p>
<p>Тому ми проти і закликаємо колег по коаліції не голосувати за цей законопроект.</p>
<p>&nbsp;</p>
<p>ГОЛОВУЮЧИЙ. Будь ласка, Ігор Алексєєв, автор. Давайте коментар і…</p>
<p>&nbsp;</p>
<p>11:45:34</p>
<p>АЛЕКСЄЄВ І.С.</p>
<p>Шановні народні депутати! Я все ж таки закликаю вас підтримати цей законопроект. Хочу ще раз наголосити надходження від сплати судового збору на рахунки Державної судової адміністрації складатимуть лише півмільйона гривень.</p>
<p>Разом з тим, якщо Фонд держмайна зреалізує свої повноваження за рахунок цього закону надходження до Державного бюджету орієнтовно складатимуть більше 600 мільйонів гривень. Це розрахунки Фонду держмайна. Тому я закликаю ще раз депутатів підтримати цей законопроект.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Рибак, "Блок Петра Порошенка" і будемо переходити до голосування. Думаю, що обмінялись вже позиціями.</p>
<p>&nbsp;</p>
<p>11:46:16</p>
<p>РИБАК І.П.</p>
<p>Шановні колеги! Я закликаю всіх підтримати даний законопроект. Крім цього законопроекту ще є у Верховній Раді зареєстрований законопроект (2683), який пропонує теж увільнити від сплати судового збору Міністерство екології і природних ресурсів України. І так само, як і в першому, так і в другому випадку сьогодні з Державного бюджету кошти не виділені і відповідно не можливо подати позови по відшкодуванню збитків державі.</p>
<p>Тому я пропоную в першому читанні підтримати даний законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, будь ласка, займайте свої місця, шановні колеги.</p>
<p>Питання йде щодо прийняття цього закону в першому читанні. Звісно право депутатів визначатись з цього приводу. Будь ласка.</p>
<p>Готові голосувати, колеги? Будь ласка, займайте свої місця.</p>
<p>1679, шановні колеги, за основу. Прошу визначатись. Прошу визначатись щодо голосування за основу.</p>
<p>&nbsp;</p>
<p>11:47:48</p>
<p>За-114</p>
<p>Рішення не прийнято.</p>
<p>Є необхідність повертати його на повторне перше… підготовку.&nbsp; Я думаю, що&nbsp; доопрацюйте, автор.&nbsp; Ігор Сергійович, доопрацюйте з колегами&nbsp; і, можливо, там внесете&nbsp; узгоджений законопроект, щоб доопрацювали. Дякую. 1679.</p>
<p>Далі.&nbsp; Шановні колеги,&nbsp; є пропозиція, послухайте, за пропозицією Міністерства освіти і профільного Комітету з питань освіти і&nbsp; науки, науки і освіти, є пропозиція&nbsp; включити до порядку денного проект закону, який&nbsp; вчора розглядався на комітеті і був раніше&nbsp;&nbsp; включений в порядок денний сесії – проект Закону про внесення змін&nbsp; до Закону України&nbsp; "Про вищу освіту" (щодо удосконалення&nbsp; прийому на навчання&nbsp; та розміщення&nbsp; державного замовлення). Я думаю, що ми не можемо бути&nbsp; байдужими до освіти. Я зараз поставлю пропозицію включити у порядок денний, то єсть в розклад&nbsp; на сьогодні, і&nbsp; далі ми його доопрацюємо, я думаю, що приймемо узгоджене рішення.</p>
<p>Лілія Михайлівна,&nbsp;&nbsp; є коментар?&nbsp; Будь ласка. Хвилина, будь ласка.&nbsp; 2672. Будь ласка,&nbsp; Лілія Михайлівна.</p>
<p>&nbsp;</p>
<p>11:48:52</p>
<p>ГРИНЕВИЧ Л.М.</p>
<p>Шановні колеги,&nbsp; нам дуже важливо як найшвидше ухвалити цей законопроект, оскільки він усуває технічні питання&nbsp; у Законі "Про вищу освіту", які пов'язані із злагодженим проведенням вступної компанії і формування&nbsp; державного замовлення. Тому&nbsp; він не може чекати до наступного пленарного тижня.&nbsp; Надзвичайно важливо його розглянути сьогодні. Прошу включити до порядку денного. Це прохання також&nbsp; Міністерства&nbsp; освіти&nbsp; і науки для того, щоб відбулася злагоджена вступна компанія.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги,&nbsp; будь ласка,&nbsp; я прошу підготуйтесь, давайте&nbsp; включимо його в порядок денний. Прошу запросити всіх депутатів до зали, оскільки зараз ми будемо&nbsp; розглядати&nbsp; два&nbsp;&nbsp; по-справжньому реформаторських&nbsp; закони – це&nbsp; Закон&nbsp; про державну&nbsp; службу і Закон&nbsp; про службу в органах&nbsp; місцевого самоврядування. Тому я просив би всіх депутатів зайти до зали і уважно віднестись до цього питання.</p>
<p>Будь ласка, зараз включення до порядку&nbsp; денного розкладу на цей&nbsp; день&nbsp;&nbsp; проекту&nbsp; Закону про внесення&nbsp; змін&nbsp; до Закону України&nbsp; "Про вищу освіту" (щодо удосконалення&nbsp; прийому на навчання&nbsp; та розміщення&nbsp; державного замовлення) (реєстраційний номер 2672).&nbsp; Будь ласка, прошу підтримати, шановні колеги, включення в розклад.&nbsp; Прошу підтримати.&nbsp; Давайте підтримаємо, це освіта, а освіту і науку треба підтримувати.&nbsp; Прошу підтримати, колеги.&nbsp;</p>
<p>&nbsp;</p>
<p>11:50:21</p>
<p>За-219</p>
<p>Не встигли. Будь ласка. Будь ласка. Да, бачу, що не встигли. Будь ласка, ще раз включення. Колеги, давайте проголосуємо. 2672 в розклад на розгляд. Голосуємо. Прошу підтримати. Прошу підтримати, колеги.</p>
<p>&nbsp;</p>
<p>11:50:52</p>
<p>За-235</p>
<p>Дякую. Дякую, шановні колеги.</p>
<p>Прошу ще раз запросіть депутатів до зали. Шановні колеги, на ваш розгляд внесено проект Закону 2490 і 2490-1. Один підготовлено Національним агентством з питань Державної служби України, інший підготовлений народним депутатом України. Є пропозиція розглядати його за скороченою процедурою, це за основу за результатами розгляду в першому читанні. Але, якщо треба буде виступити, я обмежувати не буду. Тому, будь ласка, пропозиція щодо голосування за основу, щодо розгляду за скороченою процедурою.</p>
<p>&nbsp;</p>
<p>11:51:42</p>
<p>За-163</p>
<p>Дякую.</p>
<p>Будь ласка, Ващенко Костянтин Олександрович керівник служби Національного агентства з питань державної служби. Прошу. Колеги, давайте уважно послухаємо, це дуже важливий реформаторський закон, який змінить абсолютно підходи до формування державної служби в Україні. Ми дуже часто нарікаємо з вами на якість державного управління, а от цей закон системно може вирішити це питання. Будь ласка.</p>
<p>&nbsp;</p>
<p>11:52:09</p>
<p>ВАЩЕНКО К.О.</p>
<p>Шановний Володимир Борисович, шановні народні депутати, якісні системні зміни у всіх сферах суспільного життя України в контексті її європейської інтеграції мають забезпечуватися побудованим на принципах належного врядування ефективним, професійним, некорумпованим, зорієнтованим на потребах громадян державного апарату.</p>
<p>Сьогодні маю честь представити вам розроблений Кабінетом Міністрів на виконання положень Угоди про асоціацію, стратегії 2020, Коаліційної угоди та Програми діяльності уряду проект нової редакції Закону України про державну службу.</p>
<p>Разом з урядом над цим законопроектом працювали кращі вітчизняні та зарубіжні експерти. Він пройшов експертизу програми ОСР "Сігма" і отримав висновок щодо відповідності загальним стандартам ЄС та кращим європейським практикам. Позитивну оцінку законопроекту було дано на засіданні Національної ради реформ, а також в ході широкого громадського обговорення.</p>
<p>Що ж принципового пропонує уряд. Передусім, ідеться про розмежування політичних і адміністративних посад, зокрема запровадження Інституту державних секретарів міністерств, виведення за межі державної служби працівників&nbsp; патронатних служб, обслуговуючих підрозділів тощо. Встановлення винятково конкурсної&nbsp; процедури призначення …</p>
<p>&nbsp;</p>
<p>ГОЛОВУЮЧИЙ. Костянтин Олександрович, а можна зупинитися. Шановні колеги народні депутати, шановні колеги народні депутати, дозвольте мені з великою шаною і повагою до вас звернутися і попросити вашу увагу.</p>
<p>Народний депутат Скуратовський, народний депутат Павелко, шановні колеги, я прошу вашої уваги. Шановні колеги, я прошу вашої уваги, оскільки це надзвичайно важливий проект закону. Дякую за ваше розуміння. продовжуйте, будь ласка.</p>
<p>&nbsp;</p>
<p>11:54:14</p>
<p>ВАЩЕНКО К.О.</p>
<p>Отже, одне із принципових новацій є встановлення винятково конкурсної процедури призначення на усі посади державної служби, включно з вищими управлінськими посадами. Запровадження механізмів об'єктивного добору кадрів та їх просування по службі винятково на основі професійних здобутків та заслуг. Встановлення законодавчих вимог до кваліфікації претендентів на посади державної служби, в тому числі високопосадовців. Департизацію державної служби, тобто заборону на членство чиновників у політичних партіях. Встановлення прозорої моделі оплати праці державних службовців. Підвищення професійної мотивації держслужбовців, престижності та конкурентоздатності самої служби.</p>
<p>Що ж дасть реформа державної служби українському громадянинові? Уряд вважає, що стабільний, компетентний та відповідальний апарат буде більшою мірою мотивований на виконання завдань в інтересах суспільства. Перш за все, поліпшиться якість державних послуг. Також розпочнеться кадрове оновлення органів державної влади, передусім&nbsp; за рахунок молоді,&nbsp; &nbsp;що вбачатиме в держслужбі можливість професійної самореалізації, чиновник стане підконтрольним громадянському суспільству. В кінцевому підсумку&nbsp; зростатиме довіра громадян до влади та державних інститутів, що на наш погляд&nbsp; є найголовнішою запорукою успіху&nbsp; реформ.</p>
<p>Прошу, шановні народні депутати, підтримати законопроект за основу. Дякую за увагу!</p>
<p>Також ми уважно розглянули законопроект, який поданий як альтернативний&nbsp;&nbsp; народним депутатом Мельничуком, в цілому він повторює основні положення урядового законопроекту за винятком деяких речей, які ми можемо розглядати при підготовці до другого читання.&nbsp;</p>
<p>Дякую за увагу!&nbsp;&nbsp;</p>
<p>І пропонуємо другий проект відхилити.</p>
<p>&nbsp;</p>
<p>ГОЛОВУЮЧИЙ.&nbsp; Дякую,&nbsp; шановні колеги!</p>
<p>Співдоповідь Альона Шкрум,&nbsp; будь ласка, голова підкомітету.</p>
<p>&nbsp;</p>
<p>11:56:32</p>
<p>ШКРУМ А.І.</p>
<p>Колеги, прошу вашої уваги!</p>
<p>Шкрум Альона, фракція "Батьківщина", підкомітет з реформи державної служби.</p>
<p>Дійсно, ви знаєте, це той закон якого&nbsp; ми дуже-дуже довго чекали, який був напрацьований&nbsp; ще на виконання угоди в 2014 році про допомогу Україні та про реформу державної служби. З вересня попереднього року&nbsp; цей законопроект був напрацьований як&nbsp; агентством з державної служби, так і міжнародними експертами&nbsp; за допомогою "Сігми" швецької організації, за допомогою Реанімаційного Пакету Реформ, за допомогою багатьох відомих юристів та громадських діячів. І з&nbsp; вересня попереднього року ми чекаємо на цей законопроект, який ми&nbsp; мали вже давно прийняти.&nbsp;</p>
<p>&nbsp;&nbsp;&nbsp; Дійсно, за коаліційною угодою, я мушу про це сказати, ми&nbsp; з вами мали отримати цей законопроект від Кабміну, чию держслужбу він реформує фактично, в грудні 2014 року. Зараз ми його розглядаємо в порушення коаліційної угоди, тому що більше&nbsp; 4-х місяців він "блукав" узгодженнями з коридорами Уряду, міністерств та досить серйозно погіршилась його якість на жаль&nbsp; і я мушу про&nbsp; це сказати. Але не дивлячись на це, цей законопроект є тією важливою радикальною реформою, яку ми так довго зараз чекаємо в нашій державі.&nbsp;</p>
<p>Дійсно, комітет на своєму засіданні 22 квітня розглянув поданий Кабміном Закон "Про державну службу" за реєстраційним номером 2490. І під час дуже довгих дискусій, під час зауважень від профспілок, від представників різних громадських організацій, ми дійшли висновку, що ми все ж таки підтримаємо ті важливі новації в законопроекті, насамперед, визначення єдиних умов вступу на державну службу шляхом проведення відкритого конкурсу, що є надзвичайно важливі. Тому що такі призначення на посади держсекретарів та керівників центральних органів виконавчої влади зараз будуть визначатися не за партійними квотами, не за політичними домовленостями, не за якимись особистими симпатіями, як, на жаль, це є зараз, а за конкретним професійним відкритим конкурсом і з урахуванням лише наявних професійних компетенцій управлінського досвіду та попередніх заслуг. Тому…</p>
<p>&nbsp;</p>
<p>ГОЛОВУЮЧИЙ. Прошу завершити.</p>
<p>&nbsp;</p>
<p>ШКРУМ А.І. Водночас, комітет взяв до уваги численні зауваження концептуального характеру, в тому числі і від Верховного Суду України, і від профспілок, і від громадських експертів.</p>
<p>Тому комітет рекомендує ухвалити даний законопроект в першому читанні і доручити створити робочу групу, де буде доопрацьований цей законопроект до другого читання. Я прошу дуже звернути на нього увагу, колеги.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, запишіться, два – "за", два – "проти".</p>
<p>Народний депутат Кіраль, "Самопоміч".</p>
<p>&nbsp;</p>
<p>11:59:28</p>
<p>КІРАЛЬ С.І.</p>
<p>Шановні колеги, фракція "Самопоміч" звичайно обов'язково буде підтримувати цей законопроект. Ми б хотіли звернути вашу увагу на те, що ті реформи, про які ми так довго і багато говоримо, і боротьба з корупцією, і інші важливі зміни, і перетворення в нашій державі робляться руками людей. Саме люди, які сьогодні працюють в органах державної влади, в органах місцевого самоврядування є рушіями і відповідають за результат цих реформ. Без зміни сьогоднішньої системи набору людей на ці посади за фаховим принципом, відкритого і прозорого, без зміни мотиваційної складової, щоб ці люди працювали&nbsp; там і були вмотивовані робити ці зміни і жертвувати собою, і жертвувати своїми знаннями і досвідом на ці речі, у нас нічого в нашій країні не буде. Ми будемо далі говорити як ми це робимо вже останні 10 або 20 років.</p>
<p>Тому, обов'язково закликаємо всіх підтримати цей законопроект і тих з нас хто мають відповідний рівень і досвід взяти участь в обговоренні в робочій групі і доопрацювати його до другого читання для того, щоб у нас був якісний закон і якісна система державного управління в Україні. Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Ірина Геращенко, "Блок Петра Порошенка" .</p>
<p>&nbsp;</p>
<p>12:00:58</p>
<p>ГЕРАЩЕНКО І.В.</p>
<p>Шановні колеги! Заради справедливості я хочу зазначити, що цей законопроект, який ми розглядаємо не належить до сфери, яку ми маємо узгоджувати згідно наших зобов'язань в рамках Угоди про асоціацію.</p>
<p>Але разом з тим ми на Комітеті євроінтеграції мали дуже цікаву і довгу дискусію відносно запропонованого законопроекту і маємо відзначити, що, дійсно, він отримав високу оцінку під час слухань на нашому комітеті.</p>
<p>Тому що і для Комітету євроінтеграції і для нашої політичної фракції абсолютно очевидно, що реформа в кадровій політиці в Україні вона наближає Україну до європейських стандартів. Ми, дійсно, повинні прийти до того, що чітко розділити політичні посади і професійні призначення. Ми повинні вийти на кадрові публічні відкриті конкурси, де має перемагати виключно професійні підходи, відмовитись від земляцтва та інших рудиментів колишнього нашого минулого при призначеннях кадрових. І це тільки дасть новий поштовх для того, щоб по-новому запрацювала система управління державою.</p>
<p>Очевидно, що сьогодні ми маємо дуже багато критичних зауважень до різних інститутів влади, виконавчої влади, на містах, в регіонах, але і правди ніде діти, що дуже часто у нас не функціонують міністерства чи відомства саме тому, що була відсутня, насправді,&nbsp;&nbsp;&nbsp; зрозуміла кадрова політика, не було виписано критеріїв формування цих інституцій. І тому цей закон, він дійсно є на часі, дуже добре, що ми його приймаємо, я думаю, що він допоможе, в тому числі в нашій наступній реформі по децентралізації, і наша фракція одностайно віддасть за нього всі голоси, ми просимо сесійну залу підтримати цей закон.</p>
<p>І звертаючись до шахтарів, які сьогодні, я думаю, слухають нашу трансляцію. От знаєте, у нас є кримінальна відповідальність за невиплату зарплат. Насправді, от будуть правильні керівники, будуть виплачуватися зарплати. Тому цей закон допомагає у вирішенні багатьох питань у державі. Дякуємо за увагу.</p>
<p>&nbsp;</p>
<p>ГОЛОВУЮЧИЙ. Микола Трохимович Федорук, "Народний фронт".</p>
<p>&nbsp;</p>
<p>12:03:11</p>
<p>ФЕДОРУК М.Т.</p>
<p>Я прошу передати слово фахівцю в цій&nbsp; царині Олені Петрівні Бойко.</p>
<p>&nbsp;</p>
<p>12:03:24</p>
<p>БОЙКО О.П.</p>
<p>Олена Бойко, "Народний фронт".</p>
<p>"Народний фронт" однозначно буде&nbsp; підтримувати Закон про державну службу,&nbsp; про службу в органах місцевого самоврядування. Тому що, вперше, за історії України, це є фаховий законопроект. І це не довго ходив цей&nbsp; законопроект по Кабінету Міністрів це він ретельно готувався. І&nbsp; ми маємо сьогодні підготовлений, виважений експертами підтверджений законопроект.</p>
<p>Основними досягненнями цього законопроекту є те, що&nbsp; державна служба від&nbsp; сьогодні – від того часу як ми його приймемо стане професійною.</p>
<p>Крім того, повністю міняється сама структура державної служби підходить до матеріально-технічного забезпечення, щодо фінансування щодо&nbsp; оплати праці.&nbsp;</p>
<p>Звичайно, дуже багато опонентів є&nbsp; в цього законопроекту. Зокрема зверніть увагу, що саме держслужбовці мають упередження. Тому що дехто не бачить себе уже держслужбовцем&nbsp; по законопроекту, дехто спирається на те, що начебто буде&nbsp; погіршено фінансування, все це&nbsp; лише упередження. Ми маємо ретельно&nbsp; прочитати законопроект і подивитися, що&nbsp; дійсно нова система фінансування державної служби, підготовки проходження&nbsp; державної служби, навчання. Тобто&nbsp; ми маємо довіряти фахівцям і експертам, і підтримати цей законопроект. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Вадим Івченко, "Батьківщина".</p>
<p>Альона Шкрум, будь ласка.</p>
<p>А, колеги, продовжуємо на 15 хвилин засідання. Вже 12-а година.</p>
<p>&nbsp;</p>
<p>12:05:26</p>
<p>ШКРУМ А.І.</p>
<p>Колеги, я дуже коротко скажу: давайте будемо відвертими. Дійсно, в нас на сьогодні немає у держави ні поваги, ні довіри до державних службовців. І нам треба терміново реформувати державну службу на основі кар'єрної державної служби, на основі залучення, дійсно, професійних людей, на основі відкритих конкурсів надати рівний доступ всім громадянам України потрапляти на державну службу за допомогою їх фаховості та експертних знань, а не за політичними квотами та за особистими симпатіями якихось інших державних службовців.</p>
<p>Тому однозначно, фракція "Батьківщина" буде підтримувати даний законопроект. Але ми також висловлюємо дуже багато зауважень. Насамперед, ми отримали дуже багато зауважень від експертів щодо того, що нам треба нова модель реформування державного управління, де немає і де не закладений конфлікт між різними урядовими посадами і між вищими керівниками державних органів. На жаль, тут зараз, якщо ви подивитесь повноваження, розписані для державного секретаря, ми вважаємо, що такий перелік повноважень є дуже широким, і, можливо, закладає ще один ґрунт для конфлікту між різними вищими державними управлінцями в одному міністерстві, що є дуже небезпечним.</p>
<p>Тому ми однозначно будемо працювати в робочій групі, будемо напрацьовувати його до другого читання, і будемо повертати йому ту якість, ту неупередженість і ту політичну доцільність, яка була закладена при його розробці і яка необхідна для європейського шляху&nbsp; державної служби та України.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Віктор Галасюк, хвилина, потім Юрій Левченко і Оксана Іванівна Сироїд.</p>
<p>&nbsp;</p>
<p>12:07:06</p>
<p>ГАЛАСЮК В.В.</p>
<p>Дякую.</p>
<p>Шановний Володимир Борисович, шановні колеги! В жодній країні світу не буває&nbsp; такого, щоб було&nbsp; неякісне державне управління і при тому розвинута економіка і нормальний добробут людей. Тому фракція Радикальної партії підтримує прийняття нового Закону про держслужбу саме в тій версії, в якій він внесений Кабінетом Міністрів, бо це дозволить підняти вимоги до державних службовців, це дозволить зробити відкриті конкурси, щоб відбирали не братів своїх, кумів і однокласників, а відбирали фахових людей на державну службу, які будуть робити справжні реформи.</p>
<p>До них дуже жорсткі вимоги, з одного боку, а з іншого боку, престиж професії, і на наступному кроці – це підвищення оплати праці, для того щоб не було корупції. Повністю розділити функції професійного управління і політики, саме так ми забезпечимо професійне управління економікою, взагалі і державою, і через таке професійне управління будуть і робочі місця, будуть і пенсії, буде нормальний добробут громадян.</p>
<p>Тому давайте зробимо перезавантаження системи державного управління в Україні. Підтримаємо в першому читанні, до другого читання спільно доопрацюємо. Радикальна партія закликає вас приєднатися до такого…</p>
<p>&nbsp;</p>
<p>ГОЛОВУЮЧИЙ. Будь ласка, Юрій Левченко. Колеги, я прошу, заходьте. Запросіть депутатів до зали. Зараз будемо голосувати.</p>
<p>&nbsp;</p>
<p>12:08:20</p>
<p>ЛЕВЧЕНКО Ю.В.</p>
<p>Левченко, ВО "Свобода", 223 округ. Ну, по-перше, тут багато доповідають про європейські норми, про те, що нам треба запроваджувати нову систему державної служби. Але я звертаю увагу сесійної зали і всіх наших глядачів, що закон доповідав пан Ващенко, сьогоднішній голова державної служби, людина, яка є, по суті, повністю протеже одіозного пана Рафальського, заступника керівника Адміністрації Президента Януковича, який призначався Януковичем на посаду першого заступника керівника Академії державної служби; людина, яка забороняла своїм працівникам йти на Майдан, який розказував, що на Майдані наркомани, бандити і так далі, і тому подібне, який сам підпадає під люстрацію. То хіба ж оця людина може якийсь нормальний закон запропонувати?! Ну, м'яко кажучи, ні.</p>
<p>Я зверну увагу тільки на один факт в цьому законі, що доказує, що це профанація, цей закон – повністю профанація. Тут написано, що дисциплінарні комісії, які мають перевіряти державних службовців, створюються окремо при кожному органі державному, і ці дисциплінарні комісії, власне кажучи, впроваджує керівник цього органу. Самі себе…</p>
<p>&nbsp;</p>
<p>ГОЛОВУЮЧИЙ. Будь ласка, Оксана Іванівна Сироїд.</p>
<p>&nbsp;</p>
<p>12:09:41</p>
<p>СИРОЇД О.І.</p>
<p>Дякую дуже.</p>
<p>Шановні колеги, ми зараз маємо перед собою той законопроект, який є один з ключових, системних рішень. Я дуже рада, що уряд запропонував цей законопроект і наступний законопроект, який ми будемо розглядати, тому що вони є тими системними рішеннями, тими системними реформами, яких сьогодні так потребує держава.</p>
<p>Цей законопроект виконує, я би сказала, дві життєво необхідні функції. Перша. Якщо ми кажемо про очищення влади в цілому довгострокове і правильне, то це можливо, виключно через оновлення корпусу державної служби і цей закон дає можливість це зробити.</p>
<p>Друге, це про що йдеться, це цей закон, оновивши цей корпус державних службовців, формує спроможність уряду держави Україна далі формувати реформи.</p>
<p>Тому я вважаю, що цей законопроект, безумовно, мусить бути підтриманий.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Олег Березюк, "Самопоміч". І прошу, колеги, давайте займайте свої місця, будемо голосувати за цей закон.</p>
<p>&nbsp;</p>
<p>12:10:49</p>
<p>БЕРЕЗЮК О.Р.</p>
<p>На превеликий жаль, держслужбовець в Україні асоціюється з розвалом економіки, з втратою території. Державний службовець не правильно управляв державою, держава була дуже слабою і стала слабою за 24 роки.</p>
<p>Цей закон приносить сподівання і надію зміну у філософії державної служби.</p>
<p>Є дві небезпеки. Щодо другого читання він може зникнути як принципово нова філософія, бо опір системи не захоче змінюватись і друга філософія, що ми ідучи дуже поступово еволюційним способом розвитку, а не набираючи з першого дня нових молодих людей, як нову кров можемо також зруйнувати це.</p>
<p>Тому до другого читання, шановні колеги, тяжка праця. Не боятись нового, але разом з тим не піддаватися на еволюцію старого. От така, от наша думка підтримувати сьогодні в першому читанні і важко працювати далі.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Будь ласка, прошу займати свої місця. Я скажу декілька слів щодо цього закону.</p>
<p>Насправді цей закон ще був готовий приблизно в жовтні місяці і координував його розробку я, коли працював в уряді. І цей закон, насправді,&nbsp;&nbsp; був достатньо інклюзивним.</p>
<p>Багато було круглих столів, обговорень, експертів, висновків експертних організацій, які підтримували цей закон. Звісно, що в цього закону є противники. Тому що цей закон створить систему при якій в Україні повстане професійна державна служба.</p>
<p>Служба, яка буде нашою гордістю, а не навпаки. Служба, яка в процесі своєю професійністю виведе Україну на сильні позиції. Якщо ми не зробимо цього закону, ніколи у владу не будуть приходити люди, які хочуть працювати на благо.&nbsp; Тому&nbsp; сьогодні&nbsp; цей закон – це&nbsp; закон про професійну державну&nbsp; службу. Під час&nbsp; проходження урядових процедур, звісно, що були там внесені певні&nbsp; речі, які потребують доопрацювання. І я вважаю, що наше завдання сьогодні&nbsp; перенести&nbsp; його на майданчик парламенту і до другого читання прийняти таким законом, який буде відповідати усім, підкреслюю, європейським стандартам, вижене з&nbsp; державної&nbsp; служби політизацію, коли на державну службу приймають не за інтелект,&nbsp; а за партквиток, який потім нам дуже дорого коштує державі. І зробимо систему, при якій державні службовці, які будуть працювати в органах влади,&nbsp; будуть гордістю нашої країни.&nbsp;&nbsp; Я обов'язково хочу продовжити цю роботу і&nbsp; на рівні Голови Верховної Ради&nbsp; буде створена експертна група, яка спільно з комітетом доопрацює так, як це було в першому варіанті закону, саме так, як говорили&nbsp;&nbsp; сьогодні&nbsp; колеги, багато з яких&nbsp;&nbsp; брали участь у роботі по підготовці цього законопроекту.</p>
<p>Прошу підготуватись, шановні колеги, і прошу підтримати вас у першому… За результатами&nbsp; розгляду у першому читанні (реєстраційний номер 2490) проект Закону про&nbsp; державну службу. Прошу голосувати, шановні колеги. Прошу голосувати. 2490, про державну&nbsp;&nbsp; службу. І прошу підтримати&nbsp; колег. Колеги, прошу підтримати. Прошу підтримати,&nbsp; шановні колеги, за основу.</p>
<p>&nbsp;</p>
<p>12:14:48</p>
<p>За-197</p>
<p>Не встигли.</p>
<p>Запрошуйте колег до зали.&nbsp; Шановні друзі,&nbsp; шановні колеги народні депутати, я прошу&nbsp; всіх&nbsp; зайняти свої місця&nbsp; і підтримати цей проект закону.</p>
<p>Давайте повернемось. Повернемось? Хвилину. Багато, хто не встиг. Будь ласка, народні депутати. Давайте за повернення. Пропозиція за повернення. За повернення. Прошу підтримати, колеги. Підтримайте, будь ласка.</p>
<p>&nbsp;</p>
<p>12:15:49</p>
<p>За-197</p>
<p>Заходять народні депутати до зали. Колеги, будь ласка. Не спрацювала карточка? Ну, давайте ще раз. Сигнальне, за повернення. Сигнальне, колеги. Прошу підтримати, шановні колеги.</p>
<p>&nbsp;</p>
<p>12:16:28</p>
<p>За-203</p>
<p>Вже краще. Заходять народні депутати. Давайте ще раз сигнальне.</p>
<p>&nbsp;</p>
<p>12:17:04</p>
<p>За-198</p>
<p>Шановні колеги, я думаю, що ми тоді повернемося до його розгляду після перерви. Я прошу фракції, будь ласка, після перерви ми будемо голосувати цей закон, і повернення до цього закону. Я прошу всіх, 30 хвилин – перерва, о 12.50 збираємося. В 12.50.</p>
<p><b>&nbsp;</b></p>
<p align=center>ПІСЛЯ ПЕРЕРВИ</p>
<p>&nbsp;</p>
<p>12:53:50</p>
<p>ПАРУБІЙ А.В. Шановні колеги! Час, передбаченої Регламентом перерви, вичерпаний. Я прошу усіх заходити в зал, займати свої робочі місця, сконцентруватися і готуватися&nbsp; до початку нашої роботи. Будь ласка, заходимо у зал.</p>
<p>Я прошу секретаріат зробити повідомлення, і голів фракцій змобілізувати весь свій кадровий потенціал для початку нашої роботи. Будь ласка, заходимо у зал, займаємо робочі місця.</p>
<p>Шановні колеги, прошу заходити в зал. Голови фракцій! Голова фракції "Народного фронту" Андрій Тетерук, будь ласка, підійдіть, якщо можна, на хвилинку до президії. Я прошу голів фракцій змобілізувати своїх депутатів.&nbsp;</p>
<p><b>&nbsp;</b></p>
<p>13:02:48</p>
<p>ГОЛОВУЮЧИЙ.&nbsp; Колеги, будь ласка, займайте свої місця, ми будемо продовжувати нашу роботу. У нас є один&nbsp; непроголосований закон, дуже важливий. Будь ласка, колеги.&nbsp;&nbsp;</p>
<p><b>&nbsp;</b></p>
<p>ПАРУБІЙ А.В. Колеги, товариство! Ну, у нас першим питанням іде голосування. Ми не можемо розкачуватися, я дуже прошу. До "Самопомочі" звертаюся, хто є в кулуарах, зайдіть, будь ласка, в зал, щоб ми могли відразу почати роботу з голосування і голосування результативного, а не дочікуватися, поки всі депутати зберуться. Будь ласка, заходьте в зал, займайте робочі місця, шановні колеги!</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, будь ласка, займайте свої місця. Зараз ми зробимо з вами, як завжди,&nbsp; вправу на сигнальне голосування для того, щоби визначити кількість народних депутатів у залі Верховної Ради.</p>
<p>Колеги, будь ласка, займіть свої місця, прошу!<a name=Temp></a>&nbsp;</p>
<p>Шановні колеги народні депутати, займаємо свої&nbsp; місця,&nbsp; будь ласка, я зараз оголошу сигнальне голосування і прошу підтримати сигнальне голосування. Колеги,&nbsp; будь ласка, сигнальне, сигнальне,&nbsp; будь ласка, колеги, голосуємо сигнальне голосування, будь ласка. Будемо декілька раз голосувати, щоби… Це магічний звук, магічний звук, коли депутати починають повертатися на свої місця.</p>
<p>&nbsp;</p>
<p>13:07:09</p>
<p>За-177</p>
<p>Будь ласка, колеги,&nbsp; давайте ще раз сигнальне голосування,&nbsp; будь ласка.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ. Будь ласка, голосуємо кнопкою "за", зелена вона.</p>
<p>&nbsp;</p>
<p>13:07:34</p>
<p>За-192</p>
<p>Дякую дуже вам!</p>
<p>Ну, товариство, ми не можемо почати нашої роботи,&nbsp; будь ласка, не виходьте з залу ті, що є, і&nbsp; запросіть депутатів зайти в зал. І ще є велике прохання все-таки зеленою кнопкою голосувати, сигнальне голосування, це не є позиція&nbsp; щодо того, чи іншого закону, це лишень фіксація перебування людей в залі. Я дуже прошу відійти від трибуни, припинити розмови з віце-спікером, зайняти робочі місця для сигнального голосування. Заходять депутати, Насалик, наближаємося впритул до робочих місць.</p>
<p>Шановні колеги, з величезною повагою, давайте ми&nbsp; зараз сигнальним голосуванням&nbsp; покажемо, чи ми здатні приймати рішення. Тому я іще раз попрошу підготуватись до сигнального голосування і,&nbsp; будь ласка, голосуємо, зелена кнопка,&nbsp; будь ласка.</p>
<p>&nbsp;</p>
<p>13:08:41</p>
<p>За-196</p>
<p>Товариство, ви знаєте, ми просто будемо і змушені публікувати списки хто присутній, хто є відсутній. Давайте ми обміняємося думками, поки&nbsp; підходять наші депутати. Будь ласка, Олег Березюк 1 хвилину від трибуни. Чи 2 хвилини, як будете вважати за необхідне.</p>
<p>&nbsp;</p>
<p>13:09:12</p>
<p>БЕРЕЗЮК О.Р.</p>
<p>Шановні депутати!&nbsp; Ви знаєте, це насправді є, що зараз&nbsp; відбувається, злочином проти держави. Я не можу зрозуміти, і фракція не може зрозуміти, що відбувається. Вчора парламент позбирався, сьогодні парламент в дуже вульгарний спосіб ігнорує свою роботу. Це є опір системи, який переходить рамки здорового глузду. І тому, шановні колеги, подзвоніть до своїх друзів, які сидять поруч з вами, і запитайте, де вони є сьогодні.</p>
<p>&nbsp;</p>
<p>ГОЛОВУЮЧИЙ. Дзвонимо до друзів, але особливо до тих, які знаходяться у Верховній Раді, але за межами сесійного залу. Я ще раз прошу секретаріат повідомити, щоб усі зайшли в зал, зайняли робочі місця.</p>
<p>Пане Ємець, дуже прошу зайняти своє робоче місце, повернутися у&nbsp; свій окоп. Я дуже прошу ще раз сконцентруватися, ми ще раз проведемо сигнальне голосування. Я дуже прошу депутатів, які в проходах, які не біля своїх робочих місць, будь ласка, підійдіть до своїх робочих місць для сигнального голосування.</p>
<p>Отже, ще раз проводимо сигнальне голосування. Будь ласка, голосуємо.</p>
<p>&nbsp;</p>
<p>13:10:48</p>
<p>За-213</p>
<p>Ми, очевидно, внесемо поправку в Регламент, щоб ліквідувати таке явище як перерва з 12.00 до 12.30, бо це неможливо. Ми тратимо більше часу на збори депутатів, аніж за проведення перерви. Я говорив і наголошую ще раз: це в той період, коли величезна кількість наших хлопців на передовій не знають, що таке перерва, не знають, що таке день і ніч, працюючи щоденно.</p>
<p>Я говорив і наголошую ще раз, що голови фракцій на своїй фракціях повинні поставити в порядок денний питання щодо дисципліни. Ми із своєї сторони будемо публікувати списки відсутніх депутатів, давати публічно і просити регіональну пресу, щоб вона демонструвала хто з депутатів, які були обрані не відвідує сесію, не працює, ігнорує тим самим не тільки своїх виборців, не тільки громаду, а ігнорує українську державу і свій обов'язок перед нею.</p>
<p>Шановні колеги! Я бачу підійшло ще кілька депутатів, я прошу ще раз підготуватись до голосування сигнального. Будь ласка, прошу підготуватись, сконцентруватись, голосуємо сигнальне голосування по наявності в залі депутатів. Будь ласка,&nbsp; голосуємо.</p>
<p>&nbsp;</p>
<p>13:12:27</p>
<p>За-224</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>ГОЛОВУЮЧИЙ. Давайте, будь ласка, ще раз, сконцентруйтесь, будь ласка. Колеги, прошу голосувати. Там ще у нас дуже багато різних законів, колеги, я прошу, щоб ми згуртувались і голосували, є чим займатись.</p>
<p>&nbsp;</p>
<p>13:13:03</p>
<p>За-215</p>
<p>Шановні колеги! Давайте проголосуємо за повернення до голосування 2490, може за це у нас вистачить більше голосів, а не просто сигнальне? Давайте підтримаємо, колеги, підготуйтесь, будь ласка,&nbsp; давайте підтримаємо за повернення 2490, щодо… за повернення. Прошу підтримати.</p>
<p>&nbsp;</p>
<p>13:14:07</p>
<p>За-209</p>
<p>Немає фізично депутатів у залі.</p>
<p>Шановні колеги, є пропозиція про те, щоб оголосити перерву, закрити ранкове засідання і продовжити засідання о 16-ій годині вечірнє. Але, колеги, у нас є надзвичайно великий порядок денний, багато важливих питань. Я запрошую…</p>
<p>Від фракцій сприймається така пропозиція чи все ж таки будемо голосувати?</p>
<p>Я бачу, от підходять&nbsp; народні депутати. Будь ласка, шановні колеги народні депутати займайте свої місця, я думаю, що можемо зараз проголосувати два закони ще і потім…</p>
<p>Колеги, давайте ще раз за повернення 2490. Підходять народні депутати, будь ласка. 2490. За повернення 2490 готові голосувати? Готові.</p>
<p>Колеги, підготуйтесь 2490 за повернення. Прошу підтримати 2490 за повернення.</p>
<p>&nbsp;</p>
<p>13:16:25</p>
<p>За-212</p>
<p>Немає голосів.</p>
<p>Колеги, ранкове засідання Верховної Ради оголошую закритим. О 16-ій годині відбудеться вечірнє засідання з&nbsp; розгляду Закону "Про державну службу". Дякую.</p>


