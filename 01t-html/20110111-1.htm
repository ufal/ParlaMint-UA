Стенограма пленарного засідання
11 січня 2011
<div>
<p><a name=Temp></a>ЗАСІДАННЯ СОРОК ВОСЬМЕ</p>
<p>Сесійна зала Верховної Ради України</p>
<p align=center>11 січня 2011 року, 16.00 година</p>
<p align=center>Веде засідання Голова Верховної Ради України В.М.ЛИТВИН</p>
<p><b>&nbsp;</b></p>
<p>ГОЛОВУЮЧИЙ. Шановні колеги! Прошу підготуватися до реєстрації. Персонально, перекличку будемо робити. Увімкніть систему «Рада».</p>
<p>16:00:05</p>
<p>Зареєструвалося картками&nbsp; 378 народних депутатів. Вечірнє засідання Верховної Ради України оголошую відкритим і прошу запросити депутатів до сесійної зали.</p>
<p>Шановні колеги! Оголошується до розгляду проект Закону про внесення змін до статті 67 Кодексу законів про працю України (щодо перенесення робочих днів) (реєстраційний номер 5187). Доповідач – голова підкомітету Комітету з питань соціальної політики та праці Шмельова Світлана Олександрівна. Друге читання.</p>
<p>&nbsp;Так, поки йде доповідач, шановні колеги, обстеження сесійної зали не підтвердило анонімного дзвінка про замінування Верховної Ради України. Тому у нас є всі&nbsp; підстави спокійно працювати. Можна працювати.</p>
<p>Будь ласка.</p>
<p>&nbsp;</p>
<p>16:01:03</p>
<p>ШМЕЛЬОВА С.О.</p>
<p>Шановний Голово! Шановні народні депутати! Даним законопроектом передбачається надання права Кабінету Міністрів України рекомендувати підприємствам, установам і організаціям&nbsp; переносити робочі дні. Передбачається, що такі розпорядження мають видаватися не пізніше ніж за три місяці до дати першого робочого дня, що переноситься, а керівники підприємств, установ і організацій у разі використання цих рекомендацій мають видати відповідний наказ не пізніше ніж за 2 місяці до дати першого робочого дня, що переноситься.</p>
<p>2 листопада 2010 року Верховна Рада України розглянула зазначений законопроект&nbsp; і прийняла його за основу. До законопроекту надійшло 4 пропозиції від народних депутатів України, які враховані. Комітет Верховної Ради України з питань соціальної політики та праці опрацював зазначений законопроект і 1 грудня цього року розглянув його на своєму засіданні.</p>
<p>Пропонується прийняти законопроект&nbsp; в другому читанні та як закон. Головне юридичне управління також вважає, що законопроект&nbsp; може бути прийнятий у другому читанні та як закон. Враховуючи наведене, пропонується прийняти законопроект в другому читанні як закон та як закон. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, всі поправки враховані. Висновок комітету вам щойно оголошено. Головне юридичне управління зауважень немає до законопроекту.</p>
<p>Отже, у нас є всі підстави поставити на голосування пропозицію комітету про прийняття в другому читанні та в цілому як закон -&nbsp; проект Закону про внесення змін до статті 67 Кодексу законів про працю (щодо перенесення робочих днів).&nbsp; Шановні колеги, прошу голосувати.</p>
<p>&nbsp;</p>
<p>16:03:11</p>
<p>За-200</p>
<p>Рішення не прийнято. Не встигли.</p>
<p>Я прошу запросіть депутатів до сесійної зали. Ну, рішення ж відпрацьоване вже. Ніякого замінування немає, давайте працювати. Ви там от голосуйте, не голосуєте.</p>
<p>Шановні колеги, я ставлю на голосування пропозицію про повернення до розгляду проекту закону реєстраційний номер 5187. Прошу голосувати.</p>
<p>&nbsp;</p>
<p>16:04:00</p>
<p>За-229</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Повернулися.</p>
<p>Тепер ставлю на голосування пропозицію комітету про прийняття в другому читанні та в цілому як закон проект Закону (5187) про внесення змін до статті 67 Кодексу законів про працю України (щодо перенесення робочих днів). Прошу голосувати.</p>
<p>&nbsp;</p>
<p>16:04:34</p>
<p>За-236</p>
<p>Закон прийнято.</p>
<p>Шановні колеги, тепер пропоную вашій увазі проект Закону про внесення змін до Закону України "Про Державний реєстр виборців" (щодо повноважень органів Державного реєстру та складання списків виборців) (реєстраційний номер 3469). Подгорний Сергій Петрович – доповідач, голова підкомітету Комітету з питань державного будівництва та місцевого самоврядування. Немає?</p>
<p>Шановні колеги, комітет... Да, будь ласка.</p>
<p>&nbsp;</p>
<p>16:05:26</p>
<p>КЛЮЧКОВСЬКИЙ Ю.Б.</p>
<p>Шановні колеги, йде мова про законопроект, який був внесений ще в кінці 2007 року і на друге читання був підготовлений комітетом на початку 2009 року. Тобто майже 2 роки тому. За цей час відбулося, було внесено цілу низку змін до виборчого законодавства, було прийнято нову редакцію Закону “Про Державний реєстр виборців”, і тому цей законопроект просто став анахронічним. Тому комітет пропонує зняти його з розгляду як такий, що втратив актуальність. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, є необхідне обґрунтування комітету. Його виклав Юрій Ключковський про те, що є всі підстави нам зняти з розгляду цей законопроект.</p>
<p>Я ставлю на голосування проект Постанови Верховної Ради України “Про відхилення та зняття з розгляду проекту Закону України про внесення змін до Закону України “Про Державний реєстр виборців” (щодо статусу і здійснення повноважень органів державного реєстру виборців та складання списків виборців до створення Державного реєстру виборців) (реєстраційний номер 3469/П2).&nbsp;Прошу голосувати.</p>
<p>&nbsp;</p>
<p>16:06:43</p>
<p>За-52</p>
<p>Рішення не прийнято.</p>
<p>Я звертаюсь до комітету. Будь ласка, підсильте свої аргументи.&nbsp; Я розумію, тепер буде висіти цей законопроект&nbsp; як&nbsp; непотрібний.&nbsp; Будь ласка. Законопроект&nbsp; втратив свою силу, вибори&nbsp; відбулися, так що нам треба ще приймати. Будь ласка,&nbsp; Юрій Ключковський, мікрофон.</p>
<p>&nbsp;</p>
<p>16:07:08</p>
<p>КЛЮЧКОВСЬКИЙ Ю.Б.</p>
<p>Шановні колеги,&nbsp; законопроект&nbsp; передбачав зміни до Закону&nbsp; «Про Державний реєстр виборців» (у редакції 2007 року). Ще раз&nbsp; хочу підкреслити, що до другого читання порівняльна таблиця підготовлена&nbsp; у 2009 році.&nbsp; Однак,&nbsp;&nbsp; у 2010 році була прийнята нова редакція Закону&nbsp; «Про Державний&nbsp; реєстр виборців» вами, більшістю.&nbsp; У зв'язку з цим&nbsp; формулювання&nbsp; цього законопроекту просто стосується тепер&nbsp; не того закону. І тому він втратив актуальність. Я не розумію, чому&nbsp; не знімати і що далі робити з цим законом?</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги,&nbsp; я ставлю на голосування пропозицію про повернення до розгляду&nbsp;&nbsp;&nbsp; законопроекту (реєстраційний номер 3469).&nbsp; Прошу проголосувати. Юрій Богданович,&nbsp;&nbsp;&nbsp; голосуйте.</p>
<p>&nbsp;</p>
<p>16:08:13</p>
<p>За-258</p>
<p>Повернулися до&nbsp;&nbsp; розгляду&nbsp; законопроекту.</p>
<p>Я ставлю тепер на голосування проект Постанови&nbsp; Верховної Ради України (реєстраційний номер&nbsp; 3469/П2) про&nbsp; зняття з розгляду проекту закону.&nbsp; Прошу голосувати.</p>
<p>&nbsp;</p>
<p>16:08:45</p>
<p>За-265</p>
<p>Рішення прийнято. Дякую.</p>
<p>Шановні колеги,&nbsp; вноситься на розгляд Верховної Ради України проект Закону про освіту осіб,&nbsp; які потребують корекції&nbsp; &nbsp;фізичного або розумового розвитку (спеціальну освіту) (реєстраційний номер 1270) (друге читання). Доповідач – секретар Комітету з питань науки і освіти Самойлик Катерина Семенівна.</p>
<p>&nbsp;</p>
<p>16:09:09</p>
<p>САМОЙЛИК К.С.</p>
<p>Майже рік назад ми, в першому читанні, даний законопроект прийняли, але ми з вами 6 липня цього року провели, за результатами парламентських слухань, прийняли рекомендації і був прийнятий Закон України «Про внесення змін до деяких законодавчих актів України з питання освіти» (щодо створення належних умов для навчання дітей). Визначено, в цьому законопроекті, передумови для вдосконалення освітньої політики для цієї категорії дітей, надано правовий статус для навчання дітей з особливими потребами, визначено нові типи навчальних закладів, такі як реабілітаційний центр.</p>
<p>Більш того, Міністерство освіти і науки України затвердило концепцію розвитку інклюзивної освіти, якою передбачено основні напрямки розвитку цього напрямку освіти дітей для таких саме дітей. До того ж, розроблено і проект положення про спеціальні класи для дітей, для навчання дітей з особливими освітніми потребами, які в даний час практично уже реалізуються Міністерством освіти і науки України, ну і звичайно всіма освітніми закладами. В зв’язку з тим, що практично питання навчання дітей з особливими потребами врегульовано уже в базовому&nbsp; законі, відпадає необхідність прийняття спеціального закону. І, тому, Михайло Васильович, я дуже прошу підтримати&nbsp; рішення комітету про зняття з розгляду даного законопроекту.</p>
<p>&nbsp;</p>
<p>ГОЛОВУЮЧИЙ. Шановні колеги! Пропозиція зрозуміла? Оскільки вже норми законопроекту враховані в інших законодавчих актах, є потреба нам зняти з розгляду цей законопроект. Ставлю на голосування проект Постанови Верховної Ради України&nbsp; про зняття з розгляду проекту Закону України про освіту осіб, які потребують корекції фізичного та (або) розумового розвитку (спеціальну освіту) (реєстраційний номер 1270/П1). Прошу голосувати.</p>
<p>&nbsp;</p>
<p>16:11:39</p>
<p>За-241</p>
<p>Рішення прийнято.</p>
<p>Я, користуючись нагодою, звертаюсь до голів комітетів, як ми і домовлялись на Погоджувальній раді, проаналізуйте, будь ласка,&nbsp; законопроекти, які перебувають на опрацюванні у комітетах, ті, які втратили актуальність, з приводу цього внесіть проекти постанов для того, щоб ми розчистили перелік&nbsp; законопроектів, які перебувають на розгляді в українському парламенті.&nbsp;&nbsp;&nbsp;</p>
<p>Шановні колеги, переходимо до розгляду інших питань, а саме:&nbsp; проекту Закону про внесення змін до Закону України "Про затвердження Загальнодержавної програми розвитку мінерально-сировинної бази України на період до 2010 року". Є пропозиція розглянути&nbsp; це питання за скороченою процедурою. Прошу голосувати.</p>
<p>&nbsp;</p>
<p>16:12:42</p>
<p>За-184</p>
<p>Рішення прийнято.</p>
<p>Доповідач – заступник Міністра охорони навколишнього природного середовища Мормуль Дмитро Дмитрович. Співдоповідач – член Комітету з питань екологічної політики, природокористування та ліквідації наслідків&nbsp; Чорнобильської катастрофи Даниленко Володимир Андрійович.</p>
<p>Будь ласка, 2 хвилини у вас.</p>
<p>&nbsp;</p>
<p>МОРМУЛЬ Д.Д.</p>
<p>Шановний Голова, шановні народні депутати! Прийняття Загальнодержавної програми&nbsp; розвитку мінеральної сировинної бази&nbsp; України до 2030 року створить умови для планомірного проведення регіональних геологічних досліджень, пошуків та розвідки необхідних, у тому числі стратегічно важливих корисних копалин, накопичення і зберігання геологічної інформації про надра, встановлення кондиції на мінеральну&nbsp; сировину для підрахунків запасів корисних копалин у надрах, проведення наукових досліджень у сфері геологічного вивчення і використання надр.</p>
<p>Реалізація програми забезпечить вирішення наступних завдань: оцінки можливості створення збалансованої мінеральної сировинної бази стратегічних видів корисних копалин України з огляду на наявність оцінки потреб в них вітчизняної промисловості та конкурентного світового ринку; складання плану адекватних дій, спрямованих на зменшення залежності України від імпортно-дефіцитної для національної економіки сировини та зміцнення експертного потенціалу за рахунок тих корисних копалин, що наявні в надрах держави і мають стійкий попит на світовому ринку;&nbsp; підготовки рекомендацій по забезпеченню розвитку та ефективного освоєння мінеральної сировинної бази України з метою забезпечення економічного розвитку держави та зростання рівня життя її громадян; аналізу забезпечення раціонального та комплексного використання мінерально-сировинних ресурсів; вивчення світових аналогів та підготовки рекомендацій по залученню екологічно чистих технологій видобутку та збагачення мінеральної сировини для захисту довкілля від техногенного забруднення;&nbsp; розробки системи захисту геополітичних інтересів України на ринку мінеральної сировини через створення та реалізацію нормативно-правових, організаційно-технічних, науково-методичних, інвестиційних, кредитно-фінансових заходів, комплексних і регіональних геологічних і геофізичних досліджень. Очікується, що основними наслідками реалізації програми будуть: відкриття і …</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>МОРМУЛЬ Д.Д.… мобілізація додаткових та бюджетних коштів для реінвестиції галузі, концентрація робіт на найважливіших об’єктах.</p>
<p>Зауваження та рекомендації Головного науково-експертного управління Верховної Ради враховані і передані в комітет.</p>
<p>Шановні народні депутати, прошу підтримати цей законопроект в першому читанні.</p>
<p>&nbsp;</p>
<p>ГОЛОВУЮЧИЙ. Дякую. Сідайте, будь ласка.</p>
<p>Володимир Андрійович Даниленко.</p>
<p>&nbsp;</p>
<p>16:15:49</p>
<p>ДАНИЛЕНКО В.А.</p>
<p>Шановний головуючий, шановні народні депутати! Законопроектом пропонується внести зміни та доповнення до чинної загальнодержавної програми розвитку мінерально-сировинної бази України на період до&nbsp;2010 року, затвердженої у 2006 році, України.</p>
<p>Зміни враховують конценсуальні пропозиції, які дозволяють продовжити дію цієї загальнодержавної програми до 2030 року і стосуються оцінки загального стану мінеральної сировинної бази України замість напрямків… змісту напрямків по видах, у тому числі розрахунки обсягів фінансування та перелік заходів.</p>
<p>Комітет з питань Регламенту, депутатської етики та забезпечення діяльності&nbsp; Верховної Ради України надав свій висновок до законопроекту, в якому повідомляє, що законопроект оформлений і зареєстрований згідно вимог Регламенту Верховної Ради України.</p>
<p>Комітет з питань паливно-енергетичного комплексу, ядерної політики та ядерної безпеки також надав свій висновок до цього законопроекту, в якому рекомендує прийняти його в першому читанні за основу.</p>
<p>Головне науково-експертне управління в своєму висновку до законопроекту висловлює певні зауваження та пропозиції. Насамперед це стосується&nbsp; необхідності дотримання вимог Закону «Про державні цільові програми», яким передбачена підготовка&nbsp; та оцінка щорічних звітів про результати виконання програм. Законопроект необхідно назвати «Закон України «Про затвердження Загальнодержавної програми розвитку мінерально-сировинної бази України на період до 2030 року». Загальна частина поданого проекту програми містить різноманітні економічні показники, які не є актуальними.</p>
<p>Згідно узагальнюючого висновку Головного науково-експертного управління пропонується законопроект у першому читанні прийняти за основу за умови урахування висловлених зауважень.</p>
<p>Комітет звернувся до Кабінету Міністрів України з пропозицією про надання…</p>
<p>&nbsp;</p>
<p>ГОЛОВУЮЧИЙ. Ввімкніть мікрофон, будь ласка.</p>
<p>&nbsp;</p>
<p>ДАНИЛЕНКО В.А. … про надання до Верховної Ради України заключного звіту&nbsp; про результати виконання&nbsp; загальнодержавної програми.</p>
<p>Комітет прийняв рішення рекомендувати Верховній Раді України проект Закону про внесення змін до Закону України «Про затвердження Загальнодержавної програми розвитку мінерально-сировинної бази України на період до 2010 року» (реєстраційний номер 7360) (від 11.11.2010 року), поданий Кабінетом Міністрів, прийняти за основу.&nbsp;</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, прошу записатися на обговорення питання, якщо в цьому є потреба. Будь ласка, прізвища народних депутатів виведіть на табло.</p>
<p>Немає бажаючих виступати.</p>
<p>Шановні колеги, комітет пропонує прийняти за основу законопроект. Головне науково-експертне управління також прийняло позитивне заключення і рекомендує Верховній Раді України прийняти законопроект за основу.</p>
<p>Ставлю на голосування пропозицію про прийняття за основу проекту Закону про внесення змін до Закону України «Про затвердження Загальнодержавної програми розвитку мінерально-сировинної бази України на період до 2010 року» (реєстраційний номер 7360). Прошу голосувати.</p>
<p>&nbsp;</p>
<p>16:19:35</p>
<p>За-285</p>
<p>Рішення прийнято. Дякую.</p>
<p>І я просив би комітетам подивитися при підготовці до другого читання щодо дати 2010 рік. Добре, дякую.</p>
<p>Шановні колеги, пропонується увазі вашій проект Закону про внесення зміни до Закону України "Про перелік об'єктів права державної власності, що не підлягають приватизації" (щодо державного підприємства спиртової та лікеро-горілчаної промисловості "Укрспирт") (7414 реєстраційний номер&nbsp; документа). Комітет пропонує розглянути його за скороченою процедурою. Прошу голосувати. За скороченою процедурою. Йде голосування.</p>
<p>&nbsp;</p>
<p>16:20:40</p>
<p>За-181</p>
<p>Рішення прийнято.</p>
<p>Доповідач – заступник міністра аграрної політики та продовольства Ладика Володимир Іванович. Співдоповідач – голова підкомітету Комітету з питань економічної політики Бондар Олександр Миколайович.</p>
<p>&nbsp;</p>
<p>ЛАДИКА В.І.</p>
<p>Шановний Володимире Михайловичу, шановні народні депутати, метою прийняття закону, проекту Закону України є запобігання відчуженню Державного підприємства спиртової та лікеро-горілчаної промисловості «Укрспирт» з державної власності, шляхом включення його до переліку об’єктів права державної власності, що не підлягають приватизації. Необхідність доповнення переліку об’єктів права державної власності, що не підлягають приватизації, пов’язано з рішенням уряду, об’єднати в одній новоствореній юридичній особі - Державному підприємстві спиртової та лікеро-горілчаної промисловості «Укрспирт» всі потужності з виробництва спирту етилового та всі належні державні потужності з виробництва лікеро-горілчаних виробів. Зараз триває реорганізація державних підприємств і об’єднань спиртової та лікеро-горілчаної промисловості, що належать до сфери управління Мінагрополітики, шляхом приєднання до Державного підприємства «Укрспирт», створенням на базі реорганізованих підприємств відокремлених підрозділів та шляхом виділення майна, з використанням якого виготовляється підакцизна продукція, і передачі його до Державного підприємства спиртової та лікеро-горілчаної промисловості «Укрспирт».</p>
<p>Оскільки реорганізовані підприємства та об’єднання спиртової та лікеро-горілчаної промисловості віднесені до переліку об’єктів права державної власності і не підлягають приватизації, то на Державне підприємство спиртової та лікеро-горілчаної промисловості «Укрспирт», як на правонаступника майнових прав та обов’язків державних спиртових та лікеро-горілчаних підприємств, також потрібно поширити заборону відчуження з державної власності. Мінагрополітики просить підтримати вказаний проект Закону. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Сідайте, будь ласка.</p>
<p>Від комітету хто буде виступати? Бондар Олександр Миколайович? Не бачу. Є і заключення науково-експертного управління і рішення відповідне комітету. Комітет пропонує прийняти за основу і в цілому, оскільки йдеться про включення до переліку підприємств, які не підлягають приватизації.</p>
<p>Шановні колеги, хто наполягає на виступі з цього приводу? Будь ласка, запишіться. <i>(Шум у залі) </i>&nbsp;Запишіться. Прошу прізвища народних депутатів вивести на інформаційне табло. Ярослав Сухий, фракція Партії регіонів. Потім буде виступати Іван Кириленко.</p>
<p>&nbsp;</p>
<p>16:23:39</p>
<p>СУХИЙ Я.М.</p>
<p>Шановні колеги, без сумніву одне: цей проект потрібно підтримати і об’єднання «Укрспирт» включити в перелік об’єктів, які не підлягають приватизації.</p>
<p>Але мене сьогодні турбує інше питання: як так сталося, що ініціатива, яка мета кінцева була досягнута, коли всі українські спиртзаводи були позбавлені права юридичної особи? І все сконцентрувалося тепер в Києві, тепер тут «ум, честь і совість» спиртової епохи.</p>
<p>Що це дало українському спирту, які вигоди? Чому зараз не можливо отримати наряд на відвантаження спирту, а на українських лікеро-горілчаних заводах неможливо отримати спирт? Чого доброго ми досягнули, чого? Я не розумію, що, яка мета стоїть за цим?</p>
<p>Якщо це були б державні спиртзаводи, яких на території Тернопільської області багато, які на території Тернопільської області приносили майже 586 мільйонів гривень тільки одних акцизів, тепер вони позбавлені права юридичної особи і право юридичної особи знаходитися в Києві. З якою метою, для чого це було зроблено?</p>
<p>І ще одне: я не впевнений, що тепер, коли ми приймемо це рішення, ми зможемо у нормальній, спокійній атмосфері, обстановці обговорити проблематику запуску у виробництво українського біоетанолу. Шановні колеги, скільки раз з цієї трибуни казав і тепер вже кричу: ми – Кувейт! Ми – Кувейт! Ми – Бразилія і Аргентина, ми маємо біоетанол, ми можемо виробляти його в необмеженій кількості, ми мусимо забезпечити наше виробництво, наші транспортні послуги важкого транспорту. Є у Моторного бюро зауваження, потрібно доопрацьовувати. Але справа ж не в тому. Ми поки що займаємося, мені здається, не тим, і спиртова галузь в Україні сьогодні перебуває в загрозливому стані, в стані розвалу. Можливо, хтось хоче таким чином законсервувати цей розвал? Не вдасться! Ми будемо пильно слідкувати за результатами фінансово-господарської діяльності «Укрспирту».</p>
<p>&nbsp;</p>
<p>ГОЛОВУЮЧИЙ. Іван Григорович Кириленко, фракція „БЮТ – „Батьківщина”, будь ласка.</p>
<p>&nbsp;</p>
<p>16:25:53</p>
<p>КИРИЛЕНКО І.Г.</p>
<p>… аргументації, що сказав мій колега Сухий, залишилося тільки одне сказати, що підтримувати цей закон не можна. Не можна.</p>
<p>І я хочу продовжити його думку ще з цієї точки зору: а що робити, в Україні понад 80 спиртових заводі – тільки 40 із них працює, а 40 перетворюється на металолом. Колись ці заводи не встигали задовольняти потребу Радянського Союзу. А сьогодні цілком логічно, те, що пропонує колега, який переді мною виступав, негайно перепрофілювати. Єдина країна в світі – Україна – єдина країна в світі, хочу підкреслити, яка повністю виокремивши із 34 мільйонів гектарів землі в обробітку, лише 6 мільйонів гектарів, лише 6, без ущербу для своєї продовольчої безпеки та ще маючи плюс жмих, шроти, комбікорми і так дальше, може виробити 11 мільйонів тонн світлих, але біосвітлих: біодизель, біоетанол. Одинадцять мільйонів – це те, що ми споживаємо щороку, платячи мільярди доларів за імпортну сировину, а сьогодні можемо мати в чистому вигляді біо. Маємо зовсім іншу мотивацію для сільського господарства, колосальну мотивацію, маємо нормальні сівозміни, маємо енергетичну незалежність і маємо зовсім іншу екологію, бо біо – це екологія найвищого ґатунку.</p>
<p>Тому, друзі, глибше треба дивитися на проблему,&nbsp; в корінь зріти: енергетична незалежність, біо і альтернативні види енергії, за які ми говоримо. Я вже не говорю за робочі місця, за відрахування до бюджету, я вже не говорю за те, що це вже високотехнологічне те, що потрібне Україні&nbsp; як країні, яка хоче зробити технологічний прорив в своєму ХХІ столітті. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, обговорення питання завершено. У виступах проблема порушена на багато ширше, ніж пропонується у проекті закону Кабінетом Міністрів України. Просто включити «Укрспирт» у перелік підприємств, які не підлягають приватизації.</p>
<p>Тому я думаю, що нам потрібно погодити, шановні колеги, щодо доручення Комітету з питань економічної політики, з питань аграрної політики, що вони невідкладно внесли пропозицію з приводу тих проблем, про які говорили виступаючі. Немає заперечень? То я прошу секретаріат підготувати доручення двом комітетам, визначити чітко терміни, коли вони повинні внести узгоджені пропозиції, узгоджені звісно з Кабінетом Міністрів України.</p>
<p>А зараз, шановні колеги, я ставлю на голосування пропозицію комітету про прийняття за основу і в цілому проекту Закону про внесення змін до Закону України «Про перелік об’єктів права державної власності, що не підлягають приватизації» (щодо державного підприємства спиртової та лікеро-горілчаної промисловості «Укрспирт») (реєстраційний номер 7414). Прошу голосувати.</p>
<p>&nbsp;</p>
<p>16:29:23</p>
<p>За-219</p>
<p>Рішення не прийнято.</p>
<p>Хто за те, щоб повернутися до розгляду законопроекту? Говорять, що не встигли, так давайте повернемось. Про повернення до розгляду законопроекту.</p>
<p>&nbsp;</p>
<p>16:29:54</p>
<p>За-235</p>
<p>Повернулися.</p>
<p>Тепер ставлю на голосування про прийняття за основу і в цілому законопроект (реєстраційний номер 7414). Прошу голосувати.</p>
<p>&nbsp;</p>
<p>16:30:20</p>
<p>За-228</p>
<p>Закон прийнято.</p>
<p>Шановні колеги, оголошується до розгляду проект Закону про внесення&nbsp; змін до деяких законодавчих актів щодо вдосконалення дозвільної системи у сфері господарської діяльності та застосування норм адміністративного права. Законопроект має реєстраційний номер 7413. Ставлю на голосування про розгляд його за скороченою процедурою.</p>
<p>&nbsp;</p>
<p>16:31:00</p>
<p>За-196</p>
<p>Рішення прийнято.</p>
<p>Доповідач – заступник голови Державного комітету з питань регуляторної політики і підприємництва Приступа Микола Івановича. Співдоповідач – голова&nbsp; підкомітету Комітету з питань промислової і регуляторної політики та підприємництва Чечетов Михайло Васильович.</p>
<p>&nbsp;</p>
<p>ПРИСТУПА М.І.</p>
<p>Шановний Володимире Михайловичу! Шановні народні депутати! Відповідно до статті 9 Закону України «Про дозвільну систему у&nbsp; сфері господарської діяльності» до повноважень спеціального уповноваженого&nbsp; органу з питань&nbsp; дозвільної системи в сфері господарської діяльності серед іншого віднесено здійснення в межах компетенції контролю за додержанням&nbsp; вимог законодавства з питань видачі документів дозвільного характеру.</p>
<p>Згідно зі статтею 255 Кодексу України про адміністративні правопорушення посадові особи спеціального уповноваженого органу складають протоколи про адміністративні правопорушення за порушення порядку видачі документів дозвільного характеру стаття 166-10.</p>
<p>Окремі питання щодо здійснення контролю за додержання вимог законодавства з питань видачі документів дозвільного характеру та застосування норм адміністративного права за порушення порядку їх видачі та бездіяльність у забезпеченні функціонування дозвільних центрів залишились неврегульованими. Це і зумовило необхідність внесення змін до зазначеного закону.</p>
<p>Крім того, Законом України про внесення змін до&nbsp; Закону України «Про дозвільну систему в сфері господарської діяльності» від 11 лютого&nbsp;&nbsp; 2010 року серед іншого державним адміністраторам &nbsp;надано повноваження складати протоколи про адміністративні правопорушення у випадках передбачених законом, що також&nbsp; потребує внесення певних змін до&nbsp; Кодексу про адміністративні правопорушення.</p>
<p>Проект закону спрямовано на вдосконалення відповідно до європейських стандартів процедур здійснення контролю за додержанням вимог законодавства з питань видачі документів дозвільного характеру та застосування&nbsp; норм&nbsp; адміністративного права за порушення дозвільними органами державними адміністраторами порядку видачі документів дозвільного характеру керівниками органів місцевого самоврядування, місцевих органів виконавчої влади вимог щодо створення та забезпечення функціонування дозвільного центру.</p>
<p>Прийняття зазначеного проекту закону України сприятиме зменшенню та припиненню адміністративних..</p>
<p>&nbsp;</p>
<p>ГОЛОВУЮЧИЙ. Мікрофон включіть.</p>
<p>&nbsp;</p>
<p>ПРИСТУПА М.І.&nbsp; … які припускаються як під час видачі документів дозвільного характеру, так і під час створення та забезпечення функціонування дозвільних центрів, у яких такі документи мають видаватися місцевими дозвільними органами. Прошу підтримати.</p>
<p>&nbsp;</p>
<p>ГОЛОВУЮЧИЙ. Так, дякую. Сідайте, будь ласка. Михайло Васильович Чечетов щодо рішення комітету з приводу цього законопроекту.</p>
<p>&nbsp;</p>
<p>16:33:55</p>
<p>ЧЕЧЕТОВ М.В.</p>
<p>Шановний Володимире Михайловичу, шановні народні депутати, Комітет з питань промислової і регуляторної політики та підприємництва розглянув проект Закону України про внесення змін до деяких законодавчих актів щодо вдосконалення дозвільної системи у сфері господарської діяльності та застосування норм адміністративного права, поданий Кабінетом Міністрів України.</p>
<p>Метою зазначеного законопроекту є вдосконалення відповідно до європейських стандартів і процедур здійснення контролю за додержанням вимог законодавства з питань видачі документів дозвільного характеру та застосування норм адміністративного права за порушення дозвільними органами, їх посадовими особами, державними адміністраторами порядку видачі документів дозвільного характеру.</p>
<p>Головне науково-експертне управління Апарату Верховної Ради України у своєму висновку до законопроекту визначило, що&nbsp; за результатами розгляду у першому читанні проект Закону України про внесення змін до деяких законодавчих актів щодо вдосконалення дозвільної системи у сфері господарської діяльності та застосування норм адміністративного права може бути прийнятий за основу з наступним врахуванням висловлених зауважень та пропозицій.</p>
<p>Обговоривши законопроект, члени комітету визначили, що прийняття законопроекту забезпечить якісне та своєчасне виконання посадовими особами дозвільних органів вимог законодавства, та прийняло рішення проект Закону України про внесення змін до деяких законодавчих актів щодо вдосконалення дозвільної системи у сфері господарської діяльності та застосування норм адміністративного права (реєстраційний номер 7413), поданий урядом України, внести на розгляд Верховної Ради України та пропонувати прийняти його за основу. Прошу підтримати рішення комітету. Дякую.</p>
<p>&nbsp;</p>
<p>ГОЛОВУЮЧИЙ. Дякую вам також.</p>
<p>Шановні колеги, прошу записатися на оцінку цього законопроекту. Прошу прізвища народних депутатів. Ніхто не бажає виступати. Отже всім все зрозуміло, тому я ставлю на голосування пропозицію комітету – прошу уваги! – про прийняття за основу проекту Закону про внесення змін до деяких законодавчих актів щодо вдосконалення дозвільної системи у сфері господарської діяльності та застосування норм адміністративного права (реєстраційний номер 7413). Прошу голосувати.</p>
<p>&nbsp;</p>
<p>16:36:32</p>
<p>За-209</p>
<p>Рішення не прийнято.</p>
<p>Ставлю на голосування про направлення на повторне перше читання проекту закону, реєстраційний номер 7413. Прошу голосувати.</p>
<p>&nbsp;</p>
<p>16:36:57</p>
<p>За-233</p>
<p>Рішення прийнято.</p>
<p>Шановні колеги, пропонується вашій увазі проект Закону про внесення змін до Закону України "Про збір на обов'язкове державне пенсійне страхування" (щодо скасування збору на обов'язкове державне пенсійне страхування з операцій купівлі-продажу безготівкових валют)(реєстраційний номер 7534). Пропонується розглянути це питання за скороченою процедурою. Прошу голосувати.</p>
<p>&nbsp;</p>
<p>16:37:39</p>
<p>За-198</p>
<p>Рішення прийнято.</p>
<p>Доповідач – заступник Голови Національного банку України Володимир Леонідович Кротюк. Співдоповідач – перший заступник голови Комітету у справах пенсіонерів, ветеранів та інвалідів Цибенко Петро Степанович.</p>
<p>&nbsp;</p>
<p>КРОТЮК В.Л.</p>
<p>Шановний Володимире Михайловичу! Шановні народні депутати! Перш за все слід зазначити, що внесений Національним банком законопроект не містить нововведень у законодавство України. Його положення спрямовані на уніфікацію норм законодавства і усунення розбіжностей між Законами України “Про збір на обов’язкове державне пенсійне страхування” та “Про Державний бюджет на 2011 рік”.</p>
<p>Так, Закон “Про Державний бюджет на 2011 рік», яким визначаються джерела формування спеціального форду Державного бюджету, не визначає таким джерелом збір на&nbsp;&nbsp; обов’язкове державне пенсійне страхування з безготівкових операцій купівлі-продажу іноземної валюти за гривню.</p>
<p>У той же час при прийнятті Закону про Державний бюджет відповідні зміни&nbsp; не були внесені до Закону України про збір на обов’язкове державне пенсійне страхування, який є базовим щодо&nbsp;&nbsp; сплати збору на обов’язкове&nbsp; державне&nbsp; пенсійне&nbsp; страхування.</p>
<p>Підготовлений Національним банком законопроект&nbsp; має на меті усунення даної колізії і&nbsp; передбачає виключення із&nbsp; Закону про збір на обов’язкове державне пенсійне страхування норм щодо сплати&nbsp; такого&nbsp;&nbsp; збору з безготівкових операцій купівлі-продажу іноземної валюти за гривню.</p>
<p>Питання щодо необхідності скасування зазначеної норми порушувалось і раніше, оскільки цей збір гальмує надходження іноземної інвестиції в Україну і не сприяє об’єктивному визначенню обмінного курсу. Слід зазначити, що у світі таких зборів не існує. Аналогічний податок на купівлю іноземної валюти в&nbsp; Росію був скасований&nbsp; ще&nbsp; у 2002&nbsp; році. Даний законопроект&nbsp;&nbsp; підтримується урядом.</p>
<p>Вважаємо, що прийняття законопроекту забезпечить узгодження норм&nbsp; національного законодавства, а також матиме позитивні наслідки для розвитку&nbsp; валютного ринку, сприятиме&nbsp; об’єктивному визначенню обмінного&nbsp; курсу гривні, збільшенню іноземних інвестицій в Україну та позитивно вплине на&nbsp; мінімізацію рівня інфляції.&nbsp; Просимо підтримати законопроект, прийнявши його в першому…</p>
<p>&nbsp;</p>
<p>ГОЛОВУЮЧИЙ. Мікрофон, будь ласка.</p>
<p>&nbsp;</p>
<p>КРОТЮК В.Л. Просимо підтримати законопроект, прийнявши його в першому читанні і в цілому&nbsp; як закон. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую. &nbsp;Тепер від комітету послухаємо думку. Петро Степанович Цибенко, перший заступник голови Комітету у справах пенсіонерів,&nbsp; ветеранів та інвалідів.</p>
<p>&nbsp;</p>
<p>16:40:25</p>
<p>ЦИБЕНКО П.С.</p>
<p>Дякую. Шановні колеги, шановні громадяни України! Виконуючи доручення Голови Верховної Ради, які ми отримали на сьогоднішньому ранковому засіданні,&nbsp; комітет розглянув проект Закону&nbsp; про&nbsp; внесення змін до&nbsp; Закону України "Про збір на обов'язкове державне пенсійне страхування". Хочу нагадати про те, що&nbsp; законопроектом пропонується внести зміни до Закону «Про збір на обов’язкове&nbsp; державне пенсійне страхування», вилучивши норми&nbsp; щодо справляння збору на обов’язкове державне пенсійне страхування, при здійсненні операцій з купівлі-продажу безготівкової іноземної валюти.</p>
<p>Треба сказати, що ця норма вперше з’явилась в 1999 році, я пишаюсь тим, що автором цієї норми закону був мій колега по фракції Віталій Іванович Луценко, тодішній голова Комітету з прав пенсіонерів, ветеранів та інвалідів. І хочу декому з наших колег нагадати, що в кінці 90-их на початку 2000 років ситуація в бюджеті Пенсійного фонду була надзвичайно складною. Якщо пам’ятаєте, тоді жалюгідну цю пенсію ділили на 40-60 відсотків, тоді затримки по пенсіям, по виплатам пенсій, були по 6-8 місяців. Значною мірою завдяки цьому, в тому числі цій нормі вдалося&nbsp; ліквідувати оцю величезну дірку в бюджеті, в бюджеті Пенсійного фонду України.</p>
<p>Більшість&nbsp; членів комітету висловились проти цього закону, вважаючи, що головна функція нашого комітету полягає в тому, щоби наповнювати бюджет Пенсійного фонду, але не створювати ситуацію, при якій бюджет Пенсійного фонду недоотримає додатково десь приблизно мільярд гривень в обрахуванні на протязі року. Ось чому більшість членів комітету висловились проти прийняття цього рішення, шановні колеги. Визначатись -&nbsp; залу засідань Верховної Ради України. Комітет визначився проти прийняття цього закону, оскільки вбачаємо в тому, в цьому законопроекті відсутність абсолютної логіки. В минулому… в бюджеті минулого… в бюджеті Пенсійного фонду минулого року в нас була дірка в 27 мільйонів, в цьому році очікується 17… (<i>Шум у залі</i>)</p>
<p>&nbsp;</p>
<p>ГОЛОВУЮЧИЙ. Мікрофон, будь ласка.</p>
<p>&nbsp;</p>
<p>ЦИБЕНКО П.С. В цьому році очікується 17 мільярдів. І ми не хочемо підняти з полу мільярд гривень для того, щоб зменшити дефіцит бюджету Пенсійного фонду. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, доповідь і співдоповідь виголошено. Прошу записатись на обговорення цього питання.</p>
<p>А представник Пенсійного фонду є в нас, щоб висловив свою точку зору? Будь ласка, Олександр Стоян, фракція Партії регіонів.</p>
<p>Олександр Пеклушенко. Будь ласка, мікрофон увімкніть.</p>
<p>&nbsp;</p>
<p>16:43:13</p>
<p>ПЕКЛУШЕНКО О.М.</p>
<p>Проблема Пенсионного фонда – безусловно, проблема национальная, ее нужно решать в комплексе. И данный законопроект не влияет на эту проблему. И мы понимаем, что сегодня в экономике есть сложности, сложности, связанные с инвестициями. И этот законопроект&nbsp; поддержан правительством, поддержан Национальным&nbsp; банком. Неужели мои коллеги не понимают, что за Пенсионный&nbsp; фонд правительство переживает не&nbsp; меньше нас с вами?</p>
<p>Поэтому прошу поддержать&nbsp;данный законопроект.</p>
<p>&nbsp;</p>
<p>ГОЛОВУЮЧИЙ. Катерина Самойлик фракція комуністів. Потім Юрій Одарченко.</p>
<p>&nbsp;</p>
<p>16:43:52</p>
<p>САМОЙЛИК К.С.</p>
<p>Дякую. Фракція Комуністичної партії України&nbsp; не&nbsp; буде голосувати за даний законопроект. Виходячи з чого? Ми, між іншим, не голосували і за включення&nbsp; до порядку денного. Варто було б тим, хто виступає так&nbsp; дуже добре за те, щоб прийняли цей законопроект,&nbsp; ознайомитися з висновками Головного науково-експертного управління,&nbsp; яке, між іншим, підготовлене 10 січня, вже після&nbsp; прийняття Державного бюджету України. Так ось тут&nbsp; звертається наша увага якраз на те, що цей збір є одним із джерел формування&nbsp; спеціального фонду Державного бюджету України у частині&nbsp; доходів, які спрямовуються до Пенсійного фонду України на виплату пенсій, надбавок та підвищень до пенсій, призначених за різними&nbsp;&nbsp; пенсійними програмами. У тому числі слухайте мене і ті, хто займається&nbsp; науковою, науково-технічною діяльністю, ви дуже багато пишете. І зрозуміло, що&nbsp; скасування відповідного збору матиме наслідком зменшення обсягів надходження до Пенсійного фонду України, причому воно, дійсно, буде досить суттєве.</p>
<p>Нам би хотілось почути від Національного банку за рахунок чого, за рахунок яких джерел буде все-таки&nbsp; зроблено все, щоб не був такий великий дефіцит Пенсійного фонду України. І я вважаю, що нам не потрібно приймати цього закону, не потрібно голосувати. І дослухайтесь до зауважень нашого управління Верховної Ради України, яке навіть нам не пропонує прийняти і в основному як закон даний законопроект.</p>
<p>&nbsp;</p>
<p>ГОЛОВУЮЧИЙ. Юрій Одарченко, фракція «БЮТ – «Батьківщина».</p>
<p>&nbsp;</p>
<p>16:46:00</p>
<p>ОДАРЧЕНКО Ю.В.</p>
<p>Одарченко, фракція «БЮТ – «Батьківщина». Шановні колеги, коли зараз коли в сесійному залі голосували за Голову Національного банку, і він не виступив зі своєю доповіддю, то всі гадали, з яких же ініціатив він почне свою роботу. Шановні колеги, сьогодні ми маємо першу ініціативу Національного банку України в особі Голови Національного банку, де він пропонує абсолютно лобістський закон, яким скасовує внески в Пенсійний фонд при безготівкових операціях. Шановні колеги, я хочу нагадати нашим колегам з фракції Комуністичної партії, що вони одностайно підтримали цього Голову Національного банку. І по суті на сьогоднішній день оці всі розмови про те, що він погано робить, вони є наслідком їхньої позиції декілька днів тому. Сьогодні ми абсолютно чітко бачимо, що пропонується нова пенсійна реформа, яку озвучив уряд. І її пропонується робити за рахунок пересічних громадян України, сьогодні за рахунок матерів, жінок, яким подовжено пенсійний вік. Але операції, де проводиться безготівкова конвертація валюти, якими займаються великі корпорації, знімаються з нарахувань до Пенсійного фонду.</p>
<p>Я вважаю, що за цей законопроект взагалі голосувати аморально. Його аморально було вносити до Верховної Ради. І сьогодні кожний депутат, який натисне кнопку «за», він мусить пояснити жінкам, що я підтримав його, я підтримав якісь великі корпорації, але не підтримав вас в тому, щоб були відповідні надходження до Пенсійного фонду. «БЮТ – «Батьківщина» за цей законопроект категорично голосувати не буде.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, обговорення питання завершено. Я щойно мав розмову з головою Пенсійного фонду. 8 місяців вони нічого вже не отримують від продажу валют, і в балансі у них ці кошти взагалі не передбачені. А мова йде про те, щоб утримати курс гривні і мова… <i>(Шум у залі)</i> Я, шановні колеги, передаю вам те, що я провів консультації. І прийняти цивілізоване рішення. Тому давайте не будемо привносити це в політику, в кожен визначиться шляхом голосування. У мене така пропозиція.</p>
<p>Шановні колеги, прошу уваги! Я ставлю&nbsp; на голосування пропозицію про прийняття за основу проекту Закону про внесення змін до Закону України «Про збір на обов'язкове державне пенсійне страхування» (щодо скасування збору на обов'язкове державне пенсійне страхування з операцій купівлі-продажу безготівкових валют) (реєстраційний номер 7534).</p>
<p>Прошу голосувати.&nbsp;&nbsp;</p>
<p>&nbsp;</p>
<p>16:49:19</p>
<p>За-220</p>
<p>Рішення не прийнято. <i>(Шум у залі) </i></p>
<p>&nbsp;Я можу… ви просто тоді ж дивіться, як ви голосуєте. Я ставлю на голосування про повернення до розгляду законопроект 7534. Прошу голосувати.&nbsp; Про повернення до розгляду законопроекту. Прошу голосувати.&nbsp;</p>
<p>&nbsp;</p>
<p>16:49:50</p>
<p>За-217</p>
<p><i>(Шум у залі) </i></p>
<p>&nbsp;Шановні колеги, я прошу уваги! Спокійно! Я тільки що…&nbsp; знову інформацію мені передали із нашого управління, що в Законі про бюджет цей податок по суті справи в Пенсійний фонд скасовано. Його немає там. Це просто все приводиться у відповідність. Що робити, я не знаю. <i>(Шум у залі) </i></p>
<p>Ну що «не сработали карточки»? Ну так поставте їх правильно, перевірте карточки, будь ласка. <i>(Шум у залі)</i> Що? Я прошу вас! Я поставлю ще раз! Ну, шановні колеги… Я прошу, заспокойтеся!</p>
<p>Шановні колеги, прошу уваги! Ставлю на голосування пропозицію про повернення до розгляду законопроекту 7534. Ну, кричать, карточки не спрацювали. Подивимось, як цей раз спрацюють. Ну, подивимося, як спрацюють в цей раз давайте.</p>
<p>&nbsp;</p>
<p>16:51:11</p>
<p>За-224</p>
<p>Давайте таким чином. Шановні колеги, я прошу, у мене є пропозиція. Я зараз поставлю на голосування. Прошу, давайте відкладемо розгляд цього законопроекту, запросимо голову Пенсійного фонду, щоб він пояснив нам… Шановні колеги, у мене пропозиція: відкласти розгляд цього питання на четвер. На завтра ми не можемо – завтра день опозиції.</p>
<p>Шановні колеги, прошу уваги. Отримаємо інформацію від Пенсійного фонду, від Кабінету Міністрів України, для того щоб вони нам показали реальні розрахунки і ми прийняли остаточне, об’єктивне, відповідальне і виважене рішення. Домовилися? Тоді нам не потрібно голосувати за це? Відкладаємо розгляд питання на четвер.</p>
<p>Шановні колеги, я ще раз хочу вам сказати: от завтра буде народний депутат Аржевітін, представник банківського середовища, вони вам пояснять – і ви проголосуєте. Так що не треба кричати. Все. Шановні колеги, відклали розгляд питання на четвер. Немає заперечень? Дякую. Для стенограми: відклали розгляд питання на четвер.</p>
<p>Шановні колеги, пропонується вашій увазі Проект Закону про внесення змін до Закону України "Про державну реєстрацію юридичних осіб та фізичних осіб - підприємців" (щодо особливостей державної реєстрації центральних органів виконавчої влади)&nbsp;(реєстраційний номер 7525). Пропозиція: розглянути це питання за скороченою процедурою.</p>
<p>&nbsp;</p>
<p>16:53:19</p>
<p>За-211</p>
<p>Рішення прийнято.</p>
<p>Доповідач – народний депутат України Горбатюк Анатолій Олексійович, співдоповідач – голова підкомітету Комітету з питань промислової і регуляторної політики та підприємництва Чечетов Михайло Васильович.</p>
<p>&nbsp;</p>
<p>16:53:34</p>
<p>ГОРБАТЮК А.О.</p>
<p>Шановний Голово, шановні народні депутати та запрошені, проект Закону підготовлено з метою врегулювання відносин, що виникають в зв’язку з державною реєстрацією новоутвореного та утвореного в результаті злиття, приєднання, поділу або перетворення центрального органу виконавчої влади, як юридичної особи. Необхідність термінового законодавчого вирішення цього питання зумовлена триваючою сьогодні адміністративною реформою. Так пунктом 15 частини першої статті 106 Конституції України встановлено, що Президент України утворює, реорганізовує та ліквідує за подання Прем’єр-міністра України міністерства та інші центральні органи виконавчої влади, діючи у межах коштів, передбачених на утримання органів виконавчої влади. Згідно зі статтею 81 Цивільного кодексу органи державної влади є юридичними особами публічного права. Реалізація функцій центрального органу державної влади має бути забезпечена з моменту призначення його керівника. Проте зазначене є неможливим без набуття центральним органом виконавчої влади статусу юридичної особи.</p>
<p>Проектом закону передбачається, внести зміни до статті 3 Закону України «Про державну реєстрацію юридичних осіб та фізичних осіб підприємниці» та доповнити його новою статтею 24 прим., встановивши в ній особливості державної реєстрації новоутвореного та утвореного в результаті злиття, приєднання, поділу, або перетворення центрального органу виконавчої влади, як юридичної особи.</p>
<p>Так, проектом закону пропонується встановити, що державна реєстрація новоутвореного, чи утвореного в результаті злиття, приєднання, поділу, або перетворення центрального органу виконавчої влади, як юридичної особи, здійснюється в трьохденний строк з дня набрання чинності актом Президента України про призначення керівника центрального органу виконавчої влади. Для проведення державної реєстрації керівник центрального органу виконавчої влади або уповноважена ним особа подає державному реєстратору заповнену реєстраційну картку на проведення державної реєстрації юридичної особи, засвідчену копію…</p>
<p>&nbsp;</p>
<p>ГОЛОВУЮЧИЙ. Мікрофон, будь ласка. Завершуйте.</p>
<p>&nbsp;</p>
<p>ГОРБАТЮК А.О. … засвідчену копію акту Президента України про призначення керівника центрального органу виконавчої влади, документ, що засвідчує внесення реєстраційного збору за проведення державної реєстрації юридичної особи. Не пізніше наступного робочого дня з дати державної реєстрації юридичної особи державний реєстратор оформляє та видає, надсилає рекомендованим листом&nbsp; керівнику центрального органу виконавчої влади або уповноваженій ним особі свідоцтво про державну реєстрацію юридичної особи. З прийняттям проекту закону будуть унормовані відносини з державної реєстрації новоутвореної та утвореної в результаті зняття, поєднання, поділу або перетворення центрального органу виконавчої влади як юридичної особи, що усуне існуючу сьогодні законодавчу прогалину та сприятиме успішному проведенню адміністративної реформи.</p>
<p>Прошу підтримати в цілому як закон.</p>
<p>&nbsp;</p>
<p>ГОЛОВУЮЧИЙ. Дякую, сідайте, будь ласка. Михайло Васильович Чечетов щодо рішення комітету.</p>
<p>&nbsp;</p>
<p>16:56:47</p>
<p>ЧЕЧЕТОВ М.В.</p>
<p>Шановний Володимир Михайлович, шановні народні депутати! Комітет з питань промислової, регуляторної політики та підприємництва на засіданні 11 січня 2011 року розглянув проект Закону&nbsp; України про внесення змін до Закону України "Про державну реєстрацію юридичних осіб та фізичних осіб підприємців» (щодо особливостей державної реєстрації в центральних органах виконавчої влади) (реєстраційний номер 7525), поданий народним депутатом Горбатюком.</p>
<p>Метою зазначеного законопроекту є врегулювання відносин, що виникають у зв'язку з&nbsp; державною реєстрацією новоутвореного та утвореного в результаті злиття, приєднання, поділу або перетворення центрального органу виконавчої влади як юридичної особи.</p>
<p>Головне науково-експертне управління Апарату Верховної&nbsp; Ради України у своєму висновку до&nbsp; законопроекту від 11.01.2011 року визначило, що за результатами розгляду у першому читанні проект доцільно повернути на доопрацювання з подальшим врахуванням висловлених зауважень та пропозицій.</p>
<p>Розглянувши та обговоривши законопроект, члени комітету прийняли рішення&nbsp; проект Закону&nbsp; України про внесення змін до Закону України &nbsp;«Про державну реєстрацію юридичних осіб та фізичних осіб – підприємців» (щодо особливості державної реєстрації центральних органів виконавчої влади), поданий народним депутатом Горбатюком, внести на розгляд Верховної Ради та пропонувати сесійній залі прийняти його за основу. Прошу підтримати рішення комітету. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, хто наполягає на виступі з цього приводу, прошу записатися. Прошу прізвища народних депутатів.</p>
<p>Юрій Одарченко, фракція «БЮТ – «Батьківщина».</p>
<p>&nbsp;</p>
<p>16:58:32</p>
<p>ОДАРЧЕНКО Ю.В.</p>
<p>Шановні колеги, я хочу просто зосередити вашу увагу на тому, що Президент більше місяця тому заявив про адміністративну реформу, казав про скорочення, яке буде відбуватися у нас в органах центральної влади, це було по телебаченню широко показано. І сьогодні ми бачимо по цьому законопроекту, що по суті таке питання, як врегулювання наявності юридичної особи воно через два чи півтора місяці врегульовується шляхом подання законопроекту&nbsp; народним депутатам України.</p>
<p>Не хочеться, щоб оце от наслідки цієї реформи чи продуманість цієї реформи вона була в такій глибині, що її корегувати мусять рядові депутати з Верховної Ради&nbsp; і допомагати Президенту вирішувати ті питання, які він проголосив на всю Україну. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Депутати відповідальні за все, так що мусимо все робити.</p>
<p>Шановні колеги, вноситься пропозиція про прийняття за основу проекту Закону про внесення змін до Закону України «Про державну реєстрацію юридичних осіб та фізичних осіб –&nbsp; підприємців» (щодо особливості державної реєстрації центральних органів виконавчої влади. Реєстраційний номер 7525. Прошу голосувати.</p>
<p>&nbsp;</p>
<p>17:00:13</p>
<p>За-252</p>
<p>Рішення прийнято.</p>
<p>Шановні колеги, вношу на ваш розгляд проект постанови про відзначення&nbsp;75-річчя створення Національного наукового центру «Інститут кардіології імені академіка М.Д.Стражеска» Академії медичних наук України та 125-річчя з дня народження академіка М.Д.Стражеска. Є пропозиція розглядати це питання за скороченою процедурою. Прошу голосувати.</p>
<p>&nbsp;</p>
<p>17:00:56</p>
<p>За-243</p>
<p>Рішення прийнято.</p>
<p>Доповідач – народний депутат України Валентин Григорович Матвєєв. Від комітету буде виступати голова Комітету з питань культури і духовності Володимир Олександрович Яворівський.</p>
<p>&nbsp;</p>
<p>17:01:11</p>
<p>МАТВЄЄВ В.Г.</p>
<p>Дякую. Шановні колеги, зазначені ювілейні дати громадськість України та інших держав будуть відзначати у цьому році. У зв’язку з цим ми і внесли, автори цього проекту постанови, цей законодавчий акт на розгляд Верховної Ради. Слід підкреслити, що протягом більше 70 років Національний науковий центр «Інститут кардіології імені М.Д.Стражеска» надає сучасну допомогу хворим з найбільш поширеними хворобами системи кровообігу: інфарктом міокарда, порушеннями ритму серця, серцевою недостатністю, артеріальною гіпертензією тощо.</p>
<p>Хочу привернути вашу увагу, шановні колеги, до того, що сьогодні рівень ураженості цими хворобами серед населення України залишається досить і досить високим. Щорічно в Україні від них помирає близько 500 тисяч хворих, вдумайтесь в цю цифру! У структурі загальної смертності у нашій державі смертність від серцево-судинних захворювань складає біля 64 відсотків. Це, до речі, найвищий показник у світі. Як бачимо, боротьба з серцево-судинними захворюваннями залишається одним із найважливіших завдань державної політики у галузі охорони здоров’я.</p>
<p>У зв’язку з цим у вересні місяці цього року, зокрема і пропонується на державному рівні провести національний конгрес кардіологів за участю відомих у цій медичній галузі науковців, попередньо, більше ніж із 20 країн світу з широким висвітленням, безумовно, його роботи у засобах масової інформації.</p>
<p>Враховуючи в цілому надзвичайно суспільну політичну значимість проблеми…</p>
<p>&nbsp;</p>
<p>ГОЛОВУЮЧИЙ. Мікрофон увімкніть, будь ласка.</p>
<p>&nbsp;</p>
<p>МАТВЄЄВ В.Г. Дякую. … значимість проблеми здоров’я та її соціально-економічних наслідків для безпеки і подальшого розвитку держави, проектом постанови пропонується здійснити заходи щодо&nbsp; здійснення цілого ряду тих чи інших питань, пов’язаних із посиленням профілактики хвороб систем кровообігу, а також виділення за підсумками виконання, я підкреслюю, за підсумками виконання державного бюджету в першому кварталі цього року необхідних коштів для зміцнення матеріально-технічної бази наукового центру – придбання медичного обладнання магнітно-резонансної томографії, що дасть можливість значного покращення диференціальної діагностики серцево-судинних захворювань.</p>
<p>Прошу, шановні колеги, підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую. А також, Володимир Олександрович Яворівський, будь ласка.</p>
<p>&nbsp;</p>
<p>17:04:31</p>
<p>ЯВОРІВСЬКИЙ В.О.</p>
<p>Шановні колеги! Шановні парламентарії України! Підтримуючи те, що сказав колега Матвєєв, я хотів би зайняти іншу, так би мовити, нішу. Оскільки ми все-таки говоримо про те, що ми будемо відзначати ювілей видатного українського хірурга Миколи Стражеска.</p>
<p>Хочу для наших радіослухачів нагадати, що ця людина народилася в Одесі. Закінчив Київський медичний університет, він зайняв неймовірну цікаву нішу, навіть на той час – це серцево-судинні хвороби. Займався цим буквально все життя.</p>
<p>Я хотів би наголосити на тому, що під час війни він займався буквально «чорною» такою роботою – це лікуванням ран поранених наших бійців на фронті. І робив це доволі успішно.&nbsp;&nbsp;&nbsp;&nbsp;</p>
<p>Дуже цікаво і те, що він працював свого часу у тодішньому Ленінграді, Петрограді під керівництвом того ж самого Павлова, да, Павлова, да, Павлова. Дуже цікаво те, що в нього лікувалися Марія Заньковецька, у нього лікувався Михайло Коцюбинський. І хочу вам нагадати, хто читав Булгакова, то саме прообраз Борменталя списаний саме із цього видатного українського вченого і лікаря.</p>
<p>Те, що він заснував той інститут, який ми сьогодні маємо в Україні – це теж колосальний його подвиг. Він був відзначений дуже високими нагородами того часу. І ще одну єдину деталь назву щодо благородства, унікального благородства цієї людини. Коли його сподвижник, з яким вони разом працювали – Василенко, коли його було незаконно звинувачено у цій групі так званих, значить, лікарів, ви знаєте, не буду на цьому довго зупинятися, дуже цікаво, що його викликали до Москви, він повернувся відти буквально розчавлений, тому що його змусили зрадити, власне кажучи, свого товариша. І мушу на цьому наголосити, буквально через кілька днів він помер, настільки було глибоке його потрясіння..</p>
<p>&nbsp;</p>
<p>ГОЛОВУЮЧИЙ. Будь ласка, мікрофон.</p>
<p>&nbsp;</p>
<p>ЯВОРІВСЬКИЙ В.О. ... настільки глибоке потрясіння було совісті цієї людини.</p>
<p>Через це я переконаний, що нам треба відзначити гідно на загальнонаціональному рівні і його ювілей і так само ювілей тої медичної установи, яку він заснував, і яка сьогодні на фоні колосальних захворювань саме серцево-судинних сьогодні вкрай потрібна. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, є потреба нам обговорити це питання?</p>
<p>&nbsp;</p>
<p>ГОЛОС ІЗ ЗАЛУ. Нема.</p>
<p>&nbsp;</p>
<p>ГОЛОВУЮЧИЙ. Є?</p>
<p>&nbsp;</p>
<p>ГОЛОС ІЗ ЗАЛУ. Є.</p>
<p>&nbsp;</p>
<p>ГОЛОВУЮЧИЙ. Запишіться, будь ласка. Ну, є бажаючі висловитися з приводу цього питання. Будь ласка, Зарубінський Олег, потім – Олег Шевчук.</p>
<p>&nbsp;</p>
<p>17:07:27</p>
<p>ЗАРУБІНСЬКИЙ О.О.</p>
<p>Олег Зарубінський, фракція Народної Партії.</p>
<p>Шановні колеги, я думаю, що всі мають висловити подяку ініціаторам цього законопроекту, цієї постанови. Так часто буває, що політичні перепалки, політичні процеси якось нас відокремлюють і відділяють&nbsp;від того, до чого має бути не політичний, а людський моральний інтерес і моральне розуміння свого зобов’язання перед тими людьми, які зробили багато для нашої країни, для суспільства, для народу. І те, що академік Стражеско належить до світочів української медичної думки і світової медичної думки і медичної практики, це є факт. Я сам особисто знаю багато нинішніх академіків, видатних українських академіків, які були аспірантами у професора Стражеска, яким він давав шлях, шлях у велику науку, шлях в велику медицину.</p>
<p>Ще раз хочу сказати, що молодці автори законопроекту за те, що його ініціювали. Наша фракція буде підтримувати проект цієї постанови. Дякую.</p>
<p>&nbsp;</p>
<p>ГОЛОВУЮЧИЙ. Сергій Шевчук, фракція “БЮТ – “Батьківщина”.</p>
<p>&nbsp;</p>
<p>17:08:47</p>
<p>ШЕВЧУК С.В.</p>
<p>Дякую. Фракція “БЮТ – “Батьківщина” однозначно буде голосувати за цю постанову. Хотілося, щоб таких дат для медичних закладів, для медичних...,&nbsp; вчених українських було чим побільше. Дякую.</p>
<p>&nbsp;</p>
<p>ГОЛОВУЮЧИЙ. Так. Шановні колеги, від фракції 1 хвилина. Іван Заєць, будь ласка, мікрофон.</p>
<p>&nbsp;</p>
<p>17:09:12</p>
<p>ЗАЄЦЬ І.О.</p>
<p>Іван Заєць, Українська Народна Партія.</p>
<p>Ми будемо голосувати за цю постанову і немає тут чого багато говорити, але я хочу скористатися цією нагодою і звернутися до вас, Володимир Михайлович, і до народних депутатів України. У нас не прийнята постанова, де дається загальний перелік дуже важливих подій для нашої нації.</p>
<p>Наприклад, у цьому році виповнюється 175 років Гідрометеорологічній службі України. В Луганській області ще в 1836 році була започаткована станція метрологічна і ми не можемо відзначити все це діло, поки в нас не буде вирішено.</p>
<p>Тому я пропоную не давати постанови по окремій події, а, врешті-решт, прийняти загальну постанову із переліком цих подій, щоб ми могли прийняти, і готуватися люди могли б до відзначення цих подій. Інакше ми просто, ну, зайдемо в тупик і багатьох людей образимо. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, ми завершили розгляд питання. Я повинен сказати, що це дуже правильне зауваження і пропозиція, яке прозвучало з вуст нашого колеги. Нам потрібно&nbsp; на рік&nbsp; визначати Верховною Радою України &nbsp;пам’ятні дати, які будуть відзначатися на загальнодержавному рівні. На превеликий&nbsp;&nbsp; жаль, я повинен вам сказати,&nbsp; що коли&nbsp; це питання розглядалися&nbsp; у сесійній залі,&nbsp; вас не було, тому що ви покинули сесійну залу, і у мене не було підтримки. Я&nbsp; вмовляв Верховну Раду України, ту частину, яка залишилася, а не було кому мене підтримати. Тому&nbsp; давайте…</p>
<p>Шановні колеги, тепер переходимо до голосування&nbsp; проекту постанови. Я пропоную, дякуючи авторам за таку постанову, я її пропоную&nbsp; дещо нам уточнити, щоб вона мала імперативний характер, а не просити і благати. Верховна Рада – вищий законодавчий представницький орган країни, тому пропозиція … Я її зачитаю.</p>
<p>«Верховна Рада&nbsp; України&nbsp; постановляє:&nbsp; Кабінету Міністрів&nbsp; України&nbsp; розробити заходи&nbsp; щодо відзначення&nbsp; 75-річчя створення Національного наукового центру "Інститут кардіології імені академіка М.Д.Стражеска" Академії медичних наук&nbsp; та 125-річчя з дня народження академіка Стражеска. Здійснити всебічний аналіз виконання Державної програми&nbsp; запобігання та лікування серцево-судинних і судинно-мозкових захворювань на 2006-2010 роки і розробку невідкладних практичних дій щодо подальшого посилення профілактики&nbsp; і лікування артеріальної&nbsp; гіпертензії&nbsp; в Україні. Провести у вересні 2011 року&nbsp;&nbsp; Національний конгрес кардіологів за участю відомих вчених-кардіологів світу.&nbsp; За результатами виконання у першому кварталі цього року Державного бюджету&nbsp; виділити необхідні кошти для&nbsp; зміцнення матеріально-технічної бази Національного наукового центру "Інститут кардіології імені академіка М.Д.Стражеска" Академії медичних наук України, зокрема для придбання медичного обладнання, магнітно-резонансної&nbsp; томографії&nbsp;&nbsp; і проведення&nbsp; ремонту&nbsp; приміщень&nbsp; закладу.&nbsp;</p>
<p>Державному&nbsp; комітету телебачення і радіомовлення України організувати цикли тематичних&nbsp; телевізійних і радіопередач з проблем здоров’я, посилення боротьби&nbsp; із серцево-судинними захворюваннями&nbsp; серед населення, всебічне висвітлення у засобах масової інформації&nbsp; заходів з відзначення цих ювілеїв, підготовку передач про видатних вчених, колективи наукових медичних&nbsp; установ, які працюють у галузі кардіології.</p>
<p>Міністерству охорони здоров’я України, Національній академії наук України, Академії медичних наук України, здійснити&nbsp; інформаційно-профілактичні заходи щодо лікування хвороб систем кровообігу серед населення.</p>
<p>Національному банку України випустити ювілейні монети у зв’язку з цими датами. І, ця постанова набирає чинності з дня її опублікування. Немає заперечень?</p>
<p>&nbsp;</p>
<p>ГОЛОС ІЗ ЗАЛУ. Нет.</p>
<p>&nbsp;</p>
<p>ГОЛОВУЮЧИЙ. Я ставлю на голосування про прийняття за основу і в цілому проекту постанови, яку я щойно виклав з уточненнями (реєстраційний номер 7540). Прошу голосувати.</p>
<p>&nbsp;</p>
<p>17:13:39</p>
<p>За-336</p>
<p>Рішення прийнято. Тобто постанову прийнято.</p>
<p>Водночас, прошу секретаріат розіслати проект постанови по фракціях щодо відзначення ювілейних пам’ятних дат у 2011 році, і просив би кожну фракцію, якщо не сприймається та чи інша дата, та чи інша історична постать, просто запропонувати винести її за дужки. Все, що не буде викликати політичних там спротиву, ми проголосуємо і таким чином унормуємо цю проблему.</p>
<p>Володимир Яворівський з цього приводу, будь ласка.</p>
<p>&nbsp;</p>
<p>17:14:18</p>
<p>ЯВОРІВСЬКИЙ В.О.</p>
<p>&nbsp;Шановні колеги. Володимир Яворівський. Це справді колосальне непорозуміння, що ми під якісь політичні пристрасті фактично провалили цей загальний список. Комітет давно звертався і до Голови Верховної Ради,&nbsp; і до вас, давайте справді підемо таким шляхом: є список, цей же список не вигаданий і не висмоктаний з пальця в комітеті чи Володимиром Яворівським, це ваші пропозиції. Залежно від… іноді це пов’язано із політичними поглядами того ж самого депутата, але це його право подати те чи іншу… ту чи іншу пропозицію.</p>
<p>Давайте, Володимир Михайлович, якщо, можливо вже не вдасться нам на цьому тижні, то вже з нової сесії, буквально в перші дні, подайте ваші пропозиції ще раз для того, щоб&nbsp; ми не займалися січкою оцією щоденною, щоб ми одною нашою розумною постановою визначили&nbsp;&nbsp; всю оцю ювілейну політику на весь наступний рік, і тоді все стане на свої місця. Уряд буде знати, який ювілей їм відзначати, і все стане на свої місця.</p>
<p>Я пропоную саме такий варіант. Якщо когось не влаштовує, і ви не проголосуєте&nbsp;&nbsp; за певне ім’я, то що ж, хай тоді це залишається на вашій совісті, але&nbsp; список такий треба прийняти.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, я ще раз. Секретаріат розсилає по фракціях проект постанови, кожна фракція подивиться і викладе своє бачення, які дати, які фігури є неприйнятними. Все, що залишиться, ми проголосуєм, а потім&nbsp; по кожній конкретній даті будемо окремо&nbsp; голосувати, тобто те, що буде виведено&nbsp; за дужки.</p>
<p>&nbsp;І я думаю, що на початку наступної сесії давайте попробуєм повернутися саме під таким кутом зору до розгляду цієї проблеми.</p>
<p>Шановні колеги, пропонується вашій увазі проект Закону про внесення змін до розділу ХІ "Прикінцеві положення" Закону України "Про здійснення державних закупівель" (щодо забезпечення безперебійного харчування у збройних силах та навчальних закладах) (реєстраційний номер&nbsp; 7542). Пропозиція розглядати це питання за скороченою процедурою. Прошу голосувати.</p>
<p>&nbsp;</p>
<p>17:16:34</p>
<p>За-236</p>
<p>Рішення прийнято.</p>
<p>Доповідач і співдоповідач Плотніков Олексій Віталійович. 4 хвилини вам, будь ласка. А, Осика буде від комітету виступати? Будь ласка, тоді.</p>
<p>&nbsp;</p>
<p>17:16:54</p>
<p>ПЛОТНІКОВ О.В.</p>
<p>Шановний Голово, шановні народні депутати, метою цього законопроекту&nbsp; є&nbsp; розблокування здійснення закупівель&nbsp; замовниками, які забезпечують належні умови харчування&nbsp; Збройних сил України, а також дітей&nbsp; у школах, професійно-технічних училищах, інших навчальних закладах, які&nbsp; знаходяться&nbsp; на повному державному утриманні.</p>
<p>Так&nbsp; трапилось, що у зв’язку з пізнім прийняттям&nbsp; Державного бюджету на поточний рік не проведені тендери, не були украдені договори на харчування чи на постачання харчів з січня цього року. Тому в цьому законопроекті пропонується продовжити до 31 березня 2011 року, тобто продовжити до кінця першого кварталу поточного року функціонування саме тих структур, які функціонували і раніше. Це такий досить нескладний законопроект, але він дозволить розблокувати ситуацію, і він дозволить, ну, здійснювати ті можливості, які забезпечать і українську армію продуктами харчування, і забезпечить дітей, які знаходяться на повному державному утриманні також відповідним харчуванням. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую. Сергій Осика, будь ласка, від комітету.</p>
<p>&nbsp;</p>
<p>17:18:21</p>
<p>ОСИКА С.Г.</p>
<p>Шановний Володимир Михайлович, шановні колеги! Комітет розглянув це питання і з огляду на те, що його треба вирішувати негайно, бо йдеться про харчування наших хлопців і наших дітей, запропонував проголосувати його у першому читанні та в цілому з урахуванням двох уточнень. Вони невеликі і легко прочитуються.</p>
<p>Перше уточнення. У пункту 1 пункту 2 цифри 2007 замінити на 2009. Це пояснюється тим, що переможці мають бути із, так би мовити, свіжого ще набору. У пункті 2 статті 2 слова «військовим частинам, там, навчальним закладам і так далі» до слів «передавати» замінити чітко і ясними словами, як іде по тексту, Міністерство оборони України. Це, власне, все. Тут 3 строчки, все зрозуміло. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, прошу записатись для того, щоб викласти ваші міркування. Прошу прізвища народних депутатів.</p>
<p>Григорій Калетнік, фракція Партії регіонів.&nbsp;Сідайте, будь ласка.</p>
<p>&nbsp;</p>
<p>17:19:56</p>
<p>КАЛЕТНІК Г.М.</p>
<p>Дякую. Дуже важливий законопроект. Дійсно, дуже обтяжлива процедура у нас здійснення цих закупівель. Я хотів би тільки звернути увагу, що важливо було б такий законопроект розглянути все-таки і наповнити його не тільки питанням і проблемою, яку вже висловив пан Осика і пан Плотніков. У нас є ще цілий ряд категорій, наприклад, харчування студентів, закупівлі для вищих учбових закладів, закупівлі державного аграрного… вибачаюсь, закупівлі аграрного фонду, коли потрібно вирішити питання закупівлі вирощеного урожаю у наших сільськогосподарських товаровиробників. Тому звичайно з огляду на&nbsp; необхідність терміново вирішити це питання ми будемо підтримувати, і я особисто буду підтримувати його&nbsp; прийняття сьогодні, але можливо у якомусь іншому законопроекті потрібно було б врахувати ті позиції, які я щойно озвучив.</p>
<p>Дякую за увагу</p>
<p>&nbsp;</p>
<p>ГОЛОВУЮЧИЙ. Дякую.&nbsp; Хто ще наполягає на виступі? Немає? Тоді, шановні колеги, є всі підстави поставити на голосування пропозицію комітету про прийняття за основу і в цілому проекту закону&nbsp; про внесення змін до розділу 11 «Прикінцеві положення» Закону України «Про здійснення державних закупівель» (щодо забезпечення безперебійного харчування у Збройних силах та&nbsp; навчальних закладах). З уточненням, які запропонував комітет. З цими уточненнями я ставлю на голосування за основу і в цілому як закон. Прошу голосувати.&nbsp;</p>
<p>&nbsp;</p>
<p>17:21:56</p>
<p>За-250</p>
<p>Закон прийнято.</p>
<p>Шановні колеги, є така пропозиція, щоб зараз ми розглянули ще один законопроект з цього ж ряду, а потім той крупний законопроект не розглядали, відклали його, ще повивчали, бо є там багато зауважень.</p>
<p>Зараз оголошую до розгляду проект Закону про внесення змін до статті 2 Закону України "Про здійснення державних закупівель" (щодо закупівель товарів та послуг у сфері природних монополій та суміжних ринків)&nbsp;(реєстраційний номер 7502). Доповідач – Олексій Плотніков. А є…&nbsp; Автор є? Будь ласка, автор – народний депутат Глущенко. А від комітету буде виступати Плотніков.</p>
<p>Прошу, шановні колеги, пропонує доповідач за скороченою процедурою розглянути це питання. Прошу голосувати.</p>
<p>&nbsp;</p>
<p>17:23:00</p>
<p>За-216</p>
<p>Рішення прийнято.</p>
<p>Будь ласка.</p>
<p>&nbsp;</p>
<p>17:23:09</p>
<p>ГЛУЩЕНКО І.М.</p>
<p>Дякую. Шановний Володимире Михайловичу, шановні народні депутати! Метою прийняття Закону України «Про внесення змін до статті 2 до Закону України «Про здійснення державних закупівель» є узгодження норм законодавства, стабільне та надійне функціонування енергетичної галузі України та недопущення соціальної напруги і дестабілізації енергозабезпечення країни в цілому.</p>
<p>Проектом закону пропонується вивести з-під дії закону діяльність з закупівлі таких товарів, послуг, як електрична енергія, її передача та розподіл, природний нафтовий газ та послуги з його транспортування, розподіл та постачання шляхом внесення змін до частини третьої і четвертої статті 2 закону.</p>
<p>Реалізація положень законопроекту не потребує внесення змін до інших законів України. Реалізація проекту Закону про внесення змін до статті 2 до Закону України «Про здійснення державних закупівель» не потребує додаткових матеріальних та інших витрат.</p>
<p>З прийняттям проекту Закону про внесення змін до статті 2 до Закону України «Про здійснення державних закупівель» будуть узгоджені між собою окремі норми законодавства та забезпечене стабільне та надійне функціонування енергетичної галузі України.</p>
<p>І ще. Уважаемый Владимир Михайлович, в проекте постановы по данному закону речь идет о принятии в первом чтении подготовки до второго чтения. Я убедительно прошу, так как он очень простой, его сразу проголосовать и в целом, потому что речь идет… всего одна неделя, а вопросы...</p>
<p>Спасибо.</p>
<p>&nbsp;</p>
<p>ГОЛОВУЮЧИЙ. Дякую. Сідайте. Від комітету - Олексій Плотніков.</p>
<p>&nbsp;</p>
<p>17:24:59</p>
<p>ПЛОТНІКОВ О.В.</p>
<p>Шановний Голово, шановні народні депутати, метою прийняття Закону України про внесення змін до статті 2 до Закону України «Про здійснення державних закупівель» є узгодження норм законодавства, стабільне та надійне функціонування енергетичної галузі України та недопущення соціальної напруги і дестабілізації енергозабезпечення країни в цілому.</p>
<p>Проектом закону пропонується вивести з-під дії Закону діяльність – закупівлю таких товарів, послуг, як електрична енергія, її передача та розподіл, природний та нафтовий газ та послуги з його транспортування, розподілу та постачання шляхом внесення змін до частин третьої і частин четвертої статті другої закону. Враховуючи те, що зараз зимовий період, враховуючи те, що всі ці предмети та об’єкти цього закону, вони є вкрай необхідними для функціонування національної економіки, є пропозиція: підтримати автора законопроекту і прийняти не лише… і прийняти цей закон за основу та в цілому. Спасибі.</p>
<p>&nbsp;</p>
<p>ГОЛОВУЮЧИЙ. Шановні колеги, хто наполягає на виступі, будь ласка, запишіться, з цього приводу. Так, ніхто не наполягає. Тоді, шановні колеги, я ставлю на голосування пропозицію комітету про прийняття за основу і в цілому проекту Закону про внесення змін до статті 2 Закону України «Про здійснення&nbsp; державних закупівель», щодо закупівель товарів та послуг у сфері природних монополій та суміжних ринків (реєстраційний номер 7502). Прошу голосувати.</p>
<p>&nbsp;</p>
<p>17:26:47</p>
<p>За-250</p>
<p>Закон прийнято.</p>
<p>Шановні колеги, ми зараз з вами маємо розглядати проект Закону про внесення змін до деяких законодавчих актів України з питань державних закупівель. Може, є така пропозиція, якби ви підтримали, оскільки ми прийняли зміни до Закону про державні закупівлі, після того, коли вони будуть підписані Президентом, наберуть чинності, ми б тоді розглянули цей закон, уже вилучили б ті позиції, які враховані. Зараз ми будемо займатися дублюванням. Тоді є таке прохання: відкласти розгляд цього законопроекту. Немає заперечень?</p>
<p>&nbsp;</p>
<p>ГОЛОВУЮЧИЙ. Дякую вам.&nbsp;У зв'язку з&nbsp; цим я із задоволенням повідомляю вам, що перелік питань, визначених до розгляду на сьогодні, ми вичерпали. Отже є всі підстави оголосити про те, що вечірнє засідання Верховної&nbsp; Ради є закритим. Завтра ми продовжимо роботи у пленарному режимі з 10-ї години ранку. Будуть виступи народних депутатів, а потім – інформація Генеральної прокуратури відповідно до проекту постанови, яку ми з вами прийняли як постанову.</p>
<p>&nbsp;</p>
</div>
