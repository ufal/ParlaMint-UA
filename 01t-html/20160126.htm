Стенограма пленарного засідання
26 січня 2016
&nbsp;
<p align=center><a name=Temp></a>ЗАСІДАННЯ СОРОК СЬОМЕ</p>
<p align=center>Сесійний зал Верховної Ради України</p>
<p align=center>26 січня 2016 року, 10 година</p>
<p align=center>Веде засідання Голова Верховної Ради України ГРОЙСМАН В.Б.</p>
<p><b>&nbsp;</b></p>
<p>10:00:14</p>
<p>ГОЛОВУЮЧИЙ. Добрий ранок, шановні колеги народні депутати! Перше засідання пленарне в цьому році, радий вас вітати! Вірю в те, що кожен присутній народний депутат у залі налаштований на роботу. У нас багато питань, які ми маємо з вами вирішувати. Я думаю, що ні для кого не секрет, що люди очікують від Верховної Ради чіткої злагодженої роботи, прагматичних підходів і ефективних рішень. Тому я всіх закликаю до роботи, до єдності, навіть не дивлячись на те, у кого які політичні позиції.</p>
<p>Шановні колеги народні депутати! Будь ласка, прошу, займайте свої місця у сесійній залі Верховної Ради України для реєстрації. Будь ласка.</p>
<p>Будь ласка, шановні колеги, готуємося до реєстрації. Прошу включити систему "Рада" для реєстрації народних депутатів у залі Верховної Ради України. Будь ласка.</p>
<p>&nbsp;</p>
<p>10:02:40</p>
<p>Відповідно 313 народних депутатів&nbsp; зареєстровано у залі Верховної Ради України. Оголошую ранкове засідання Верховної Ради України відкритим.</p>
<p>Сьогодні святкують день народження, колеги, наші колеги: Михайло Добкін і Сергій Мельничук. Давайте&nbsp; їх привітаємо. Добра, здоров'я, з днем народження! <i>(Оплески)</i></p>
<p>&nbsp;Шановні колеги, відповідно до Регламенту Верховної Ради України&nbsp; ми маємо у вівторок&nbsp; 30 хвилин на виступи від фракцій і груп парламенту. Будь ласка, прошу&nbsp; підготуватись до реєстрації. Запис на виступ. Будь ласка,&nbsp; шановні колеги, прошу записатись на виступ від фракцій і груп.</p>
<p>Будь ласка, Максим Бурбак, "Народний фронт".</p>
<p>&nbsp;</p>
<p>10:04:32</p>
<p>БУРБАК М.Ю.</p>
<p>Доброго дня, шановний головуючий, шановні колеги! Успіх український реформ можливий лише за умови об'єднання, мобілізації коаліції, відмови від популізму і переходу до конкретики. Фракція&nbsp; "Народного фронту" буде ініціювати підписання додатку до Угоди коаліції&nbsp; "Європейська Україна". Ми плануємо в ній працювати, і це наш план дій.&nbsp; Але нам треба конкретизувати, що ми маємо зробити у&nbsp; 2016 році, які реформи запроваджувати, і щоб вся коаліція спільно, солідарно теж несла відповідальність за прийняття цих рішень. Не може повторюватись ситуація, коли коаліційний уряд, якого обрала коаліція, подає законопроекти на голосування, а з них лише 30 відсотків голосується.</p>
<p>У провідних країнах, де проводились такі важливі реформи, 90 відсотків законопроектів, які подає коаліційний уряд, підтримуються коаліцією. Тому нам треба підтримувати наш коаліційний уряд. І хочу ще раз нагадати, що&nbsp; всі члени коаліції туди делегували своїх представників.</p>
<p>До речі, щодо оновлення складу коаліційного уряду. Ще восени минулого року&nbsp; Прем'єр надіслав всім головам фракцій коаліції листа щодо&nbsp; пропозицій щодо вакантних посад в уряді.&nbsp; Так, за результатами діяльності, ми маємо звільнити відверто слабких міністрів&nbsp; і замінити їх.</p>
<p>Тому, я звертаюся до всіх фракцій, які входять до коаліції: подавайте свої пропозиції, будемо їх обговорювати і приймати рішення щодо&nbsp; оновлення складу уряду.</p>
<p>Окремим завданням вважаю ухвалення Конституції на загальноукраїнському референдумі, а фактично, підписання нового суспільного договору. Вперше за історію України Конституцію мають ухвалити всі українці разом. Для розробки проекту Основного закону в парламенті буде створено конституційну комісію за участю усіх парламентських фракцій, провідних експертів та представників громадського суспільства. З урахуванням пропозицій громадськості необхідно буде ухвалити поправки до чинного&nbsp; Закону про референдум і організувати його для остаточного ухвалення Конституції України.&nbsp; Тільки українці мають право і повинні вирішувати, якими повноваженнями треба наділити основні владні інститути, як треба вчинити з корумпованими суддями, іти до НАТО, і як іти до НАТО, і до ЄС.</p>
<p>Поки триватиме процес підготовки та ухвалення нової Конституції, очевидно, що певних змін потребує і чинна Конституція, в тому числі і для успішного завершення переговорного процесу щодо Донбасу. Однак, ці зміни в Конституцію, можливі лише як фінальна точка переговорного процесу, коли російський агресор припинить бойові дії, виведе свої війська з України і Україна відновить контроль над кордоном України. Тільки в такому випадку на розгляд у другому читанні можна буде вносити законопроект про зміни в Конституцію України в частині децентралізації.</p>
<p>Хотів би наголосити на ще одному важливому моменті: ми не можемо просуватися у напрямку реалізації реформ без негайного проведення системної судової реформи. Корумповані суди є основною перепоною для роботи правоохоронної системи, захисту власності і залучення інвестицій…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>БУРБАК М.Ю. Фракція "Народного фронту" розробила законопроект про внесення змін до Конституції у частині судочинства. Основна його ідея – це повна заміна усіх суддів України і спрощена система судочинства. Ми за оновлення всього суддівського корпусу. Це означає, що разом зі змінами в Конституцію повинен бути ухвалений і новий Закон про судоустрій із чіткими змінами, критеріями, переатестацією, наборами нових суддів, а відповідно і оновлення всього складу суддів. Також у парламенту повинно залишитися право висловлення недовіри Генпрокурору. Тому спільно з Президентом і фракціями, необхідно внести правки до конституційних змін.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Віктор Бондар, партія&nbsp; "Відродження". Будь ласка, Віктор Васильович.</p>
<p>&nbsp;</p>
<p>10:08:34</p>
<p>БОНДАР В.В.</p>
<p>Шановний Володимире Борисовичу! Шановні колеги! По суті починається новий рік для України, новий рік для економіки України, і ми мали б зробити висновки з того, що відбулося в минулому році, щоб не допустити помилок на цей рік. Якщо коротко глянути, то за минулий рік провладна коаліція в парламенті, на жаль, перетворилася просто на придаток до уряду, на придаток до Адміністрації Президента і перетворила парламент на кнопкодавів, які фактично виконують замовлення, і то – бездарні, безграмотні замовлення у плані економічної політики уряду і економічної політики сьогоднішньої діючої влади.</p>
<p>Ми побачили, що за минулий рік набрали 500 мільярдів кредитів, ніхто не знає куди вони поділися. Ми побачили абсолютно безвідповідальну бюджетну політику. Ми побачили провалини реформи і, в тому числі ключові для інвестиційного клімату, такі як податкові реформи, реформа бюджетна, реформа по децентралізації. По суті, ми побачили безвідповідальність і бездіяльність діючої влади по відношенню як до громадян України, як до соціальної політики так і по відношенню до бізнесу, промисловості, інвестиційної політики, інвестицій і західних партнерів. Ми побачили абсолютно неграмотність формування економічної політики. Тому партія "Відродження" вже півроку говорить про те, що має бути чіткий план дій по виведенню економіки з кризи, по створенню соціальних&nbsp; гарантій для населення.</p>
<p>Ми вимагаємо заслухати звіт міністра економіки, міністра фінансів, глави Національного банку, що відбувається на сьогоднішній день з бюджетом? Скільки кредитів ви плануєте залучити на цей рік і на які задачі вони будуть витрачені? Ми хочемо і очікуємо від уряду нової економічної політики. Дайте нам чіткий план дій на ці, хоча би, півроку, що ви плануєте винести в зал Верховної Ради. Як ви плануєте формувати економічну політику. Що ви плануєте зробити для того, щоб стимулювати і дати можливості для відновлення виробництва, для відновлення промислових підприємств, для створення нових робочих місць. Які галузі економіки ви плануєте зробити пріоритетними для того, щоб економіка України почала працювати і заробляти кошти.</p>
<p>Ви, по суті, перетворили сьогодні всю країну на заручників своїх економічних експериментів. Ми вимагаємо заслухати міністра економіки і почути чіткий план дій на цих півроку: що ми очікуємо з валютними курсами; що ми очікуємо з імпортом, з експортом; які нові ринки ми маємо відкривати для України; яка буде підтримка інфраструктурних проектів, промисловості; яка буде підтримка по створенню нових&nbsp; суттєвих галузевих робочих місць: або це авіаційна галузь, або це атомна енергетика, або це інші якісь галузі економіки, які мають стати локомотивом на цей рік і дати прорив для економіки України.</p>
<p>На жаль, ми бачимо абсолютно безвідповідальну політику і бачимо, що сьогодні знов порядок денний парламенту перетворюється на просто банальну втрату часу. 100 питань на порядку денному, немає нічого, щоб принципово змінювало ситуацію в країні.</p>
<p>Партія…</p>
<p>&nbsp;</p>
<p>ГОЛОВУЮЧИЙ.&nbsp; 10 секунд, завершуйте.</p>
<p>&nbsp;</p>
<p>БОНДАР В.В. Тому, партія "Відродження" вимагає, давайте зупиняти цей бедлам, в який сьогодні перетворюється країна, завдяки діям провладної коаліції і уряду. Дайте сюди міністра економіки, звіт…</p>
<p>&nbsp;</p>
<p>ГОЛОВУЮЧИЙ. Будь ласка, Ярослав Миколайович Москаленко, група "Воля народу".</p>
<p>&nbsp;</p>
<p>10:12:13</p>
<p>МОСКАЛЕНКО Я.М.</p>
<p>Шановний український народе! Шановний Голово, колеги депутати! Є істина – хочеш звинуватити державу, зруйнуй освіту, але бачимо український уряд цю аксіому не бере до уваги. На межі вимирання вся система професійної освіти, закриваються сільські школи, скасовано безкоштовне харчування молодших класів, більшість шкіл залишається без підручників. ПТУ, які фінансували за рахунок субвенцій із&nbsp; державного бюджету переведені в цьому році на фінансування місцевих бюджетів. Фактично це знищення профтехосвіти в Україні, коштів для їх належного фінансування в місцевих бюджетах недостатньо. Для прикладу, є такі обласні&nbsp; центри бюджет яких менший, ніж бюджет утримання одного ПТУ.</p>
<p>Тому бюджетна децентралізація – це добре, але&nbsp; наразі маємо усвідомити, що без субвенцій із державного бюджету професійна освіта просто не&nbsp; виживе.&nbsp; Ми маємо взяти до уваги, що&nbsp; професійно-технічна освіта – це підготовка спеціалістів робочих спеціальностей, які дуже потрібні країні, їх нестачу відчувають навіть країни Європи, а ми самі знищуємо їх підготовку. Будувати, працювати на виробництві в АПК&nbsp; буде нікому. А ще ПТУ – це перш за все діти із&nbsp; соціально-незахищених верств населення.</p>
<p>Депутатська група "Воля народу" в більшості підтримала бюджет на 2016 рік з умовою уряду, що&nbsp; більшість статей&nbsp; видатків на освіту, медицину, соціальний захист будуть&nbsp; відкориговані. Парламентарям вдалося по багатьох&nbsp; статтях виправити ситуацію, але зараз&nbsp; маємо терміново звернути увагу на освіту, бо&nbsp; масштаби проблеми вражають. Наприклад, в уряді вирішили не фінансувати з&nbsp; 1 вересня цього року малі школи за рахунок субвенцій із державного бюджету, тобто сотні шкіл у сферах закриваються, для села освіта стане ще більш недоступною.</p>
<p>Провальною є ситуація із шкільними&nbsp; підручниками. Станом на 1 вересня 2015 року не були надруковані&nbsp; підручники 4-7 класів і тому учні цих класів змушені були користуватися роздруківками та ксерокопіями. До наступного навчального&nbsp; року мають друкуватися&nbsp; підручники 8-9 класів, чи не&nbsp; повториться з ними цьогорічна ситуація. Про яку якість освіти ми можемо казати, якщо у дітей&nbsp; немає підручників, як в середині минулого століття та кроки певних урядовців від освіти не можна назвати інакше, як&nbsp; злочин проти майбутньої нашої країни. На прикладі сектору освіти ми бачимо, що&nbsp; це тільки верхівка&nbsp; айсбергу під назвою некомпетентний уряд.</p>
<p>Отже, вчора на&nbsp; Погоджувальній раді я висловив консолідовану позицію "Волі народну" і сьогодні її знову повторюю із цієї трибуни, Верховна Рада&nbsp; має на цьому тижні зосередитись на кадрових питаннях складу уряду.</p>
<p>Ми звертаємося до коаліції: закінчуйте політичні інтриги і сформуйте&nbsp; уряд професіоналів, а не камікадзе. Ми… не можемо зробити краще, давайте зробимо хоч не гірше.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Юрій Анатолійович Бойко, "Опозиційний блок".</p>
<p>&nbsp;</p>
<p>10:15:23</p>
<p>БОЙКО Ю.А.</p>
<p>Шановний пане Голово, шановні народні депутати! Останнім часом&nbsp; ми спостерігаємо активні дипломатичну діяльність міжнародних партнерів України, які приймали участь у підписанні Мінських угод. Це дає оптимізм для пошуку&nbsp; компромісу і остаточного завершення конфлікту. Парламент не повинен стояти осторонь цих процесів і прийняти відповідні закони, щоб підтримати прагнення людей до миру. Але у порядку денному знову немає нічого, щоб втілити Мінські угоди в життя.</p>
<p>Фракція "Опозиційного блоку" не голосувала за прийняття урядового проекту бюджету на 2016 рік, і час показав, що ми були праві. Не пройшов і місяць, як знову падає національна валюта, і це переклює всі прогнозні показники бюджету на цей рік. Яскравим відображенням цього є протестні акції аграріїв та шахтарів. Тому враховуючи, що всі міжнародні експерти очікують інфляцію на рівні 28 відсотків, відповідним чином доходи бюджету збільшуються на 84 мільярди гривень. Ми вважаємо, що ці кошти повинні бути направлені на індексацію доходів населення, в першу чергу, пенсій і зарплат бюджетників.</p>
<p>Ми вважаємо, що народ України не почув, що зробив Прем'єр та його команда за минулий рік. Кабмін не відзвітувався, і продовжує боротьбу з реальним сектором економіки. Йде знищення економічного потенціалу країни, а всі дії уряду ні що інше, як робота ліквідаційної комісії&nbsp; із закриття заводів і шахт.</p>
<p>Відбувається додаткове податкове навантаження на виробництво. Можна було б подумати, що дії уряду по знищенню важкої промисловості продиктовані бажанням побудувати аграрну країну. Але ж ні. Аграрна галузь, яка вважається експортним локомотивом, новим Податковим кодексом поставлена на коліна. Цього року без роботи можуть залишитися десятки тисяч людей. Вважаємо, що прийнятий бюджет є ніщо інше, як практичний посібник з обкрадання громадян шляхом підвищення всіляких податків, тарифів і максимального скорочення соціальних виплат. Ми подали зміну до руйнівного бюджету та Податкового кодексу і зареєстрували відповідні&nbsp; законопроекти, наполягаємо на їх першочерговому розгляді. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Олег Романович Березюк, "Самопоміч".</p>
<p>&nbsp;</p>
<p>10:18:17</p>
<p>БЕРЕЗЮК О.Р.</p>
<p>Вельмишановний пане Голово, вельмишановні пані і панове депутати, я почну з дуже простого і прагматичного. Якщо когось-небудь в Україні покусає скажений кіт або скажена собака – село і місто збирають гроші, їдуть в Угорщину, Румунію чи Польщу купувати протиправцеву вакцину. Держава, ми з вами не забезпечуємо базової безпеки громадян країни. Бюджети лікарень районних, селищних розраховані на 7, 8, 9 місяців заробітної плати. Ми з вами не забезпечуємо базової потреби безпеки людей.</p>
<p>Тарифи на нічне освітлення міст і сіл зростають, це означає, що села виключать світло і села будуть у пітьми. Ми не забезпечуємо з вами базової потреби безпеки людей в цій країні.</p>
<p>Калорійність газу в грудні місяці, згідно офіційної статистики облгазів була найнижчою за минулий рік. Що це означає? Що десятки або сотні кубометрів газу додатково використані для опалення домівок. Ми не забезпечуємо базової потреби людей – вижити у цій країні.</p>
<p>Субвенції державного бюджету на відшкодування витрат не відшкодовуються надавачам послуг. Це означає, що вони закриють свою діяльність через місяць. Ми не забезпечуємо базової потреби безпеки існування в навколишньому середовищі.&nbsp;</p>
<p>Уряд&nbsp; країни мав безпрецедентну довіру протягом минулого року. Ця безпрецедентна довіра закінчилася тим, що був принесений безпрецедентно непрозорий і корупціогенний бюджет, який сьогодні ми з вами маємо.</p>
<p>Тому позиція фракції об'єднання "Самопоміч" є однозначною: ми з вами як демократична коаліція маємо взяти відповідальність і зібратися і прийняти рішення про відставку Кабміну і створити новий Кабмін в ім'я розвитку України, не в ім'я боротьби міжпартійної. Тут немає партійної приналежності, тут є питання забезпечення базових – ті, що тільки перелічені мною зараз, потреб звичайного українського громадянина.</p>
<p>Наступне, шановні колеги. Ми з вами прийняли безпрецедентне рішення: ми стали на бік людей у Кривому Розі, дозволивши їм тільки волевиявитись. Сьогодні ми маємо підтримати це рішення, хоча це є насправді "мишина вовтузня", але ми маємо показати, як коаліція демократичних сил вища за партійні інтереси, що ми будемо піднімати довіру людей тим, що ми будемо стояти на їхньому боці, як би нам цього хотілось чи не хотілось. Запрошуємо вас до цієї непростої коаліційної роботи. І сьогодні ми ініціюємо публічно зібрання Ради коаліції для обговорення тих складних питань за участю найвищих посадових осіб…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте, 30 секунд.</p>
<p>&nbsp;</p>
<p>БЕРЕЗЮК О.Р. …найвищих посадових осіб, керівництва фракцій. Дякую вам.</p>
<p>&nbsp;</p>
<p>ГОЛОВУЮЧИЙ. Олег Ляшко, Радикальна партія.&nbsp;</p>
<p>&nbsp;</p>
<p>10:21:53</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги народні депутати, шановні громадяни України! Нарешті через місяць роботи на Канарських, Багамських і Мальдівських островах, закордонних зарубіжних округах шановні народні депутати України повернулися до зали українського парламенту. Народ з нетерпінням вас, дармоїди, чекав! Тому що, поки більшість з вас відпочивали, люди не знають, як&nbsp; звести кінці з кінцями, не знають як заплатити за комуналку, за газ, про який пан Березюк правильно казав, калорійність така, що там яйця не звариш на тому газу, півдня їх варити треба, я вже не кажу скільки люди мають за це заплатити. Тому країні треба радикальні зміни, радикальні, досить сміятися, досить втрачати час, досить робити вигляд імітувати реформи. Де ті реформи? Їх немає.</p>
<p>От, слава Богу, завдяки позиціям трьох фракцій: Радикальної партії, "Самопомочі", "Батьківщини" відбили злодійські наміри влади протягнути зміни до Конституції про особливий статус Донбасу. Так вони знову "кота в мішку" сюди вносять зміни до Конституції щодо судочинства, розказують нам, що хочуть проводити реформу судів. Немає ніякої реформи судів, є консервація корупції, є консервація зловживань, є намагання влади далі керувати, упідпорядкувати собі судову систему і далі нею керувати, як суддями керував Янукович. Тобто, по великому рахунку, нам хочуть провести таку саму реформу судів, як Шокін провів реформу прокуратури, 160 нових прокурорів призначили, а всі ті нові, ті самі прокурорські працівники, жодної сторонньої людини. Як може старий корупціонер Шокін, який будував корупційну систему прокуратури, як він її може реформувати? Як можуть судді, які все життя більшість з них брали хабарі і знущалися над людьми, як вони можуть стати новими і припинити брати хабарі? Ніяк, тому ми їм допоможемо стати новими.</p>
<p>Разом із колегами з "Народного фронту" ми підготували проект змін до Конституції в частині судочинства. Ми пропонуємо звільнити всіх до одного суддів і прокурорів, ми пропонуємо залишити право парламенту висловлювати довіру, не довіру Генеральному прокурору, ми пропонуємо радикальну боротьбу з корупцією і зловживаннями в судовій системі. Адже не буде в Україні чесності і справедливості, якщо не матимемо чесних некорумпованих і справедливих судів.</p>
<p>Тому я звертаюся до колег з усіх фракцій, підтримати альтернативний президентському проект змін до Конституції і реально проводити реформу судочинства, звільнивши всіх до одного суддів і прокурорів!</p>
<p>&nbsp;</p>
<p>ГОЛОВУЮЧИЙ. Будь ласка, Юлія Володимирівна Тимошенко, "Батьківщина".</p>
<p>&nbsp;</p>
<p>10:25:24</p>
<p>ТИМОШЕНКО Ю.В.</p>
<p>Доброго дня, шановні колеги! Я хочу просто звернути увагу, що переді мною виступав Олег Романович Березюк, який представляє "Самопоміч", і взагалі професійно, чітко, ясно виклав ті величезні проблеми, з якими сьогодні живуть люди. Я спостерігала за залом, - нуль уваги. Насправді є багато речей і багато новин, якими треба обмінятися в залі, теж було, коли виступав і лідер Радикальної партії.</p>
<p>Дорогі друзі! Я хочу сказати вам, що, на жаль, після чергової революції парламент, уряд, Адміністрація Президента, влада і люди знову живуть на різних мирах, в різних системах життєвого виміру. І, на жаль, в цьому парламенті мало що когось цікавить. Що довели з Адміністрації Президента і що довели з уряду – кнопками обслужили і на цьому поставили крапку.</p>
<p>Але в той же час аграрії блокують траси, вчителі, освітяни, лікарі сьогодні мають заробітної плати всього на 6-7 місяців в цьому бюджеті. Малий бізнес поставлений взагалі на межу виживання. Я не говорю вже про те, що у людей втричі менше стало можливості купувати і витрачати на своє життя. Практично зруйнована система управління країною. Гарна, успішна, сильна країна, це коли вона професійно, інтелектуально і чесно керується. Сьогодні ця система управління розрушена, зруйнована.</p>
<p>І бюджет, який є концентрованою політикою держави, був цьому свідченням. Конституція і зміни до Конституції, які є духом, силою нації, вони сьогодні перетворені в обслуговування кулуарних домовленостей між посадовцями України&nbsp; і посадовцями&nbsp; Росії. І сьогодні зміни до Конституції, прикриваючись добрим словом про&nbsp; децентралізацію,&nbsp; по суті обслуговують здачу України, руйнацію її суверенітету і практично дезінтеграцію її території. І це все подається як велике надбання для держави. Реформа судочинства схожа приблизно на те саме: посилюються повноваження Президента в управлінні судами. Коли це завершиться?&nbsp; Треба цьому ставити крапку.</p>
<p>І тому ми підтримуємо ініціативу всіх депутатів коаліції, які&nbsp; вимагають один раз з моменту&nbsp; утворення коаліції, хоча б один раз зібрати загальні збори коаліції. Ну ви ж не маріонетки! Ви ж не обслуговувачі чиїхось інтересів і лобістських планів! Зберіться один раз&nbsp; хоча б і поговоріть про те, чи вартий уряд працювати на своїх посадах, чи правильна&nbsp; стратегія&nbsp; обрана для держави, чи&nbsp; потребує коригування або хоча б виконання…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд. Завершуйте.</p>
<p>&nbsp;</p>
<p>ТИМОШЕНКО Ю.В.&nbsp; Я прошу&nbsp; прибрати відстороненість і байдужість. І прошу Голову Верховної Ради&nbsp; як, до речі, в тому числі проголосованого коаліцією, зібрати загальні збори коаліції всіх депутатів і підняти&nbsp; на порядок денний питання втрати&nbsp; управління державою і повернення до залучення в уряд&nbsp; фахівців, які здатні управляти країною. І навести нарешті лад замість бардака, який ви влаштували.</p>
<p>&nbsp;</p>
<p>ГОЛОВУЮЧИЙ. Магічне слово "децентралізація". Будь ласка,&nbsp; колеги, я би дуже вас просив, перед тим як коментувати, візьміть, будь ласка, почитайте Конституцію або зміни до неї, і тоді&nbsp; зробіть висновки щодо&nbsp; децентралізації. Я про це говорив&nbsp; вчора, говорю&nbsp; ще раз сьогодні. Не можна ідею децентралізації, яку&nbsp; сьогодні в принципі&nbsp; відчувають&nbsp; на місцях або розпочинають відчувати на місцях, дискредитувати просто словами. Тому, будь ласка,&nbsp; кому потрібна Конституція або зміни до неї, я&nbsp; готовий їх передати, прокоментувати і показати те саме написане про&nbsp; децентралізацію справжню&nbsp; європейську.</p>
<p>Будь ласка, Юрій Віталійович Луценко.&nbsp;&nbsp;</p>
<p>&nbsp;</p>
<p>10:29:53</p>
<p>ЛУЦЕНКО Ю.В.</p>
<p>Шановний пане Голово, шановні народні депутати! Аналізуючи загальну ситуацію в&nbsp; Україні, мусимо сказати, що країну і людей роздирають демони&nbsp; страху: страху безробіття і жебрацтва, страху посилення путінської агресії, страху імпотенції&nbsp; влади на місцях і в центрі.</p>
<p>В цей важкий час відповідальні політики мають зробити дві головні речі: по-перше, зміцнювати державні інституції, і друге – діяти в напрямках відновлення територіальної цілісності України, європейської інтеграції, сприяти економічному зростанню. Всі, хто цим займається, насправді, рятують державу і людей. На жаль, багато політиків ідуть іншим шляхом: вони виголошують чергові і позачергові промови, які лише посилюють&nbsp; страхи людей. Нічого не відбувається. Є просто багато-багато слів. Прикро, що до звичної шоу-групи записних борців з несправедливістю, "скотиняками", та іншими речами, долучилося і керівництво Кабінету Міністрів&nbsp; України.&nbsp;</p>
<p>У мене особисто склалося враження, що&nbsp; тарифи врегульовані, інвестиції залучено, корупція і бандитизм&nbsp; подоланий і залишився один головний прожект – народний референдум. Більше цьому уряду, виявилося, не цікаво нічим.</p>
<p>Шановні колеги з Кабміну і тут депутати! Треба припинити перекладати на людей те, що мають робити найняті ними політики у законодавчій і виконавчій владі. Той, хто так часто їздить в Європу, мав би пам'ятати, що загравання з так званим народним референдумом у найважчі, критичні для суспільства часи призвело до смерті Веймарської республіки і встановленню абсолютно тоталітарної системи в Німеччині. Куди ви штовхаєте цих бідних, знедолених, доведених до відчаю людей?! Робіть справу змін до Конституції тут професійно і відповідально! Зрештою, почуйте розумну річ, яку сказав розумний китаєць, найбагатший китаєць Джек Ма. Він сказав: "Світу наплювати на те, що ви говорите, світ бачить тільки те, що ви робите". Це у повній мірі стосується Кабінету Міністрів України.</p>
<p>Шановні колеги, хочу нагадати, що згідно закону за 45 календарних днів після закінчення року, уряд подає звіт у парламент, цей звіт мав бути поданий 22 січня. Від імені фракції "Блоку Петра Порошенка" вимагаю від уряду виконати закон, подати документи для проведення звіту уряду, який має відбутися не пізніше 45-денного терміну, до 5 лютого. Саме під це можна провести збори і коаліцію, які пропонує Юлія Володимирівна і інші колеги, саме під цим має займатися…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка, 30 секунд.</p>
<p>&nbsp;</p>
<p>ЛУЦЕНКО Ю.В. Саме під це можна відкоригувати і встановити точні календарні дати нашої коаліційної угоди, і найняти більш ефективних її виконавців. Дякую за увагу. І запрошую працювати, а не імітувати.</p>
<p>&nbsp;</p>
<p>ГОЛОВУЮЧИЙ. Шановні колеги, відведений Регламентом час на виступи завершено. Ми переходимо до подальшого розгляду питань порядку денного і вношу на ваш розгляд проект Постанови про скасування рішення Верховної Ради України від 23 грудня 2015 року про прийняття в цілому як закон проекту Закону України про проведення позачергових виборів Криворізького міського голови (реєстраційний номер 3613-П), підготовлений народним депутатом Михайлом Папієвим.</p>
<p>Шановні колеги, є пропозиція розглянути даний проект постанови за скороченою процедурою. Колеги, є пропозиція розглянути даний проект постанови за скороченою процедурою. Прошу визначатися.</p>
<p>&nbsp;</p>
<p>10:34:26</p>
<p>За-134</p>
<p>Шановні колеги, 134 голоси, поки що недостатньо для прийняття такого рішення. Але ще раз хотів би звернутися з пропозицією розглянути даний проект постанови за скороченою процедурою. Прошу підтримати, прошу підтримати.</p>
<p>&nbsp;</p>
<p>10:34:58</p>
<p>За-172</p>
<p>172 – рішення ухвалено.</p>
<p>Будь ласка,&nbsp; запрошую до доповіді Михайла Миколайовича Папієва, будь ласка.</p>
<p>&nbsp;</p>
<p>10:35:11</p>
<p>ПАПІЄВ М.М.</p>
<p>Дякую. Шановні народні депутати України! Шановні громадяни України! Я є ініціатором внесення цього проекту постанови про скасування рішення Верховної Ради України стосовно законопроекту номер 3613. Я свідомо не буду зараз говорити про суть цього законопроекту, бо основні зауваження, які до нього існують, крім того, що ви всі прекрасно розумієте, він порушує 5 норм статей Конституції України. Він порушує три норми – це статтю 12, 24 і 79 Закону України "Про місцеве самоврядування". Але, такої кількості порушень процедури прийнятих з порушенням Регламенту Верховної Ради України не було ще в історії Верховної Ради України.</p>
<p>В кожному скликанні Верховної Ради України були свої злети і падіння, минуле скликання воно відоме прийняттям 16, голосуванням 16 січня, так званих диктаторських законів. Якщо ви пригадаєте, більшість цих законів після цього вже були прийняті під час каденції Верховної Ради України 8 скликання, а Верховна Рада 8 скликання може приймати тільки демократичні закони, тобто статус диктаторських вони втратили і ті кримінальні провадження, які існують сьогодні в Генеральній прокуратурі України вони стосуються процедури розгляду та процедури прийняття рішень при голосуванні 16 січня 2014 року.</p>
<p>Давайте подивимось на цей закон 3613. По-перше, порядок внесення його до порядку денного вийшов з порушенням норм Регламенту, після цього&nbsp; доповідачем цього закону був не ініціатор внесення, ні народний депутат, який є співавтором. Якщо ви подивитесь стенограму Верховної Ради України, то ми, фактично, голосували за не існуючий текст, не існуючого доопрацьованого закону. Ніякого рішення Верховної Ради України по доопрацюванню цього закону не було, крім того цей закон був проголосований в цілому без голосування в першому читанні і без врахування зауважень народних депутатів України чим…</p>
<p>&nbsp;</p>
<p>ГОЛОВУЮЧИЙ. 20 секунд, завершуйте.</p>
<p>&nbsp;</p>
<p>ПАПІЄВ М.М. …чим порушені ще норми Регламенту. Тобто, якщо порахувати, при прийнятті цього закону, а він складається з декількох речень, тобто порушено було 5 статей&nbsp; Конституції України, 3 статті Закону України "Про місцеве самоврядування" і близько&nbsp; 26 статей Закону України про Регламент.</p>
<p>Шановні народні депутати…</p>
<p>&nbsp;</p>
<p>ГОЛОВУЮЧИЙ. 10 секунд, будь ласка, завершуйте, регламент.</p>
<p>&nbsp;</p>
<p>ПАПІЄВ М.М. Ми не голосували ad hoc, ми не голосували&nbsp; пропозиції і правки народних депутатів України. Тому я прошу повернутися в законодавче поле і дотримуватись&nbsp; Регламенту.</p>
<p>Дякую за&nbsp; увагу.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, перший заступник голови профільного Комітету з питань Регламенту Павло Васильович Пинзеник.</p>
<p>Будь ласка, Павло Васильович.</p>
<p>&nbsp;</p>
<p>10:38:17</p>
<p>ПИНЗЕНИК П.В.</p>
<p>Шановний Володимире Борисовичу! Шановні народні депутати України! Комітет з питань Регламенту на&nbsp; своєму засіданні 26 січня розглянув проект Постанови Верховної Ради України про скасування рішення&nbsp; Верховної Ради України&nbsp; від 23 грудня 2015 року про прийняття в цілому як закон проект Закону України про проведення позачергових виборів Криворізького міського голови (реєстраційний 3613). Внесений народним депутатом України Михайлом Папієвим реєстраційний 3613-П від&nbsp; 25.12.2015 року.</p>
<p>Розглянувши подані матеріали, стенограму пленарного засідання Верховної Ради&nbsp; України від 23&nbsp; грудня&nbsp; 2015 року комітет дійшов висновку, що під час розгляду проекту закону (реєстраційний 3613) мало місце&nbsp; порушення процедури розгляду і прийняття закону. Зокрема, розгляд відбувався без обговорення, без співдоповіді головного комітету і на голосування&nbsp; не ставилося окремо питання про&nbsp; прийняття за основу.</p>
<p>Відповідно до частини першої статті 114 Регламенту, в той же час&nbsp; зауважень від народних депутатів крім&nbsp; пропозицій народного депутата України &nbsp;Князевича до Прикінцевих та Перехідних положень законопроекту не надійшло.</p>
<p>Згідно з частиною восьмою статті 48 Регламенту комітет ухвалив висновок на проект Постанови Верховної Ради про скасування рішення від&nbsp; 23 грудня про прийняття в цілому як закон проект Закону про проведення позачергових виборів Криворізького міського&nbsp; голови, внесений народним депутатом України Папієвим, в якому пропонує Верховній Раді України визначитися шляхом голосування щодо зазначеного проекту постанови.</p>
<p>Дякуємо за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякуємо, Павло Васильович.</p>
<p>Будь ласка, шановні колеги, два – "за", два – "проти", запишіться.</p>
<p>Народний депутат Долженков.</p>
<p>&nbsp;</p>
<p>10:40:16</p>
<p>ДОЛЖЕНКОВ О.В.</p>
<p>Передайте, будь ласка, слово Костянтину Павлову.</p>
<p>&nbsp;</p>
<p>ГОЛОВУЮЧИЙ. Костянтин Павлов, "Опоблок".</p>
<p>&nbsp;</p>
<p>10:40:26</p>
<p>ПАВЛОВ К.Ю.</p>
<p>Уважаемые коллеги! Всем абсолютно понятно, что закон 3613 сегодня вступает в прямые противоречия с Конституцией Украины. Более того, во время рассмотрения этого законопроекта (3613) было как бы огромное количество, колоссальное количество и Регламента, и Конституции Украины. И уже это абсолютно нормальный сигнал и для спикера парламента, и для Президента Украины для того, чтобы этот закон не был подписан.</p>
<p>То постановление, которое сегодня мы рассматриваем, фактически, возвращает парламент в правовое русло. Потому что своим голосованием Верховная Рада, фактически, превысила полномочия о назначении&nbsp; перевыборов в городе Кривом Роге.</p>
<p>Конечно, можно поддаться на политический шантаж и партии "Самопомощь", и тех людей, которые участвуют в так называемой "акции голодовки" и давят на спикера парламента сегодня. Но давайте посмотрим, кто составляет основной костяк этой группы людей. Не могут люди, у которых проблемы с законом, которые состоят на учете в психоневрологическом диспансере, в наркодиспансере, лишенные родительских прав и некоторые являются вообще не криворожанами, представлять 700-тысячный город Кривой Рог. Там живут шахтеры, металлурги, горняки, педагоги и медики, и они сделали свой выбор. И дайте&nbsp; право им определять, кто будет мэром в городе Кривой Рог.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Іван Вінник.</p>
<p>&nbsp;</p>
<p>10:42:00</p>
<p>ВІННИК І.Ю.</p>
<p>Шановні колеги, безумовно, ми підтримуємо вільний, свободний вибір, чесний, криворожан по обранню свого мера, органів місцевого самоврядування.</p>
<p>Водночас хочу зауважити, що сьогодні ми намагаємося створити надзвичайно небезпечний юридичний прецедент. Вибори скасовувалися ЦВК, вибори скасовувалися судами, вибори скасовувалися Майданом, але вперше результати волевиявлення громадян були і будуть чи пропонуються бути скасованими Верховною Радою.</p>
<p>Я, власне, хотів би задати риторичне питання, чому риторичне – напевно, ми не почуємо на нього відповідь, от мені цікаво задати питання до представників фракції "Самопоміч", які сьогодні виступають адвокатами цього рішення: коли наступні вибори все ж таки відбудуть в Кривому Розі, в ту саму дату, коли по всій Україні, чи на півроку пізніше? А якщо не так, чи пропонує&nbsp; фракція "Самопоміч", наприклад, проводячи вибору в ту саму дату, полишити право обраного нового мера – працювати півроку, тобто фактично&nbsp; обмежити громаду, обмежити орган місцевого самоврядування на той термін, який передбачається Конституцією? Чи це не є порушення Конституції, на думку колег з фракції "Самопоміч"? Що нам робити з цим і яким чином вищій законодавчій орган країни сьогодні дозволяє собі право втручатися фактично в те, що його не стосується – втручатися в роботу Центральної виборчої комісії, втручатися в процеси, які передбачені Конституцією місцевим органам самоврядування?</p>
<p>Безумовно, ми підтримуємо цю ідею, адже це&nbsp; вимога однієї з фракцій коаліції, нам потрібно працювати і ми бачили до яких радикальних дій вдається "Самопоміч". Але я все ж таки наголошую, що це рішення є в порушення Конституції, на нашу думку, і якщо ми будемо підтримувати, ми будемо підтримувати, дозволю процитувати керівника нашої фракції, з огидою. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Соболєв, "Самопоміч".</p>
<p>&nbsp;</p>
<p>10:44:13</p>
<p>СОБОЛЄВ Є.В.</p>
<p>А давайте припинимо бути в божевільні. Один політик приходить і говорить: "Люди хворі, люди ненормальні, вони відстоюють свої права". Інший політик виходить і говорить: "Ми порушуємо закони". Друзі, давайте повернемося в реальність, це дуже важливо для кожного парламенту!</p>
<p>У місті Кривий Ріг 700 тисяч людей, сфальсифіковані вибори на користь члена команди Віктора Януковича. Президент, уряд, поліція за 2 роки після Євромайдану не можуть не те що покарати фальсифікаторів – зупинити їх не можуть і не хочуть.</p>
<p>Парламент з великими труднощами, з великими дискусіями приймає закон за допомогою людей, за волею людей, закон про нові європейські дострокові вибори. Коли вибори сфальсифіковані і неможливо покарати фальсифікаторів, вихід один, якщо ми говоримо про цивілізований вихід: піти на нові вибори і дозволити Кривому Рогу мати мера, якого він вибере, не важливо, від якої політичної сили.</p>
<p>Тепер місяць спікер парламенту влаштовує шоу, яке називається "Я борюся за Регламент". Спікер парламенту не робив цього, коли він підписував ухвалений всліпу Закон про бюджет – найголовніший бюджет країни. А тепер місяць він робить так, що сьогодні є останній день, коли Закон про позачергові вибори в Кривому Розі може набути чинності. Якщо сьогодні до вечора там стоятиме не тільки підпис спікера, а і підпис Президента, тільки тоді, завтра ще один друг Вілкула – товариш Охендовський оголосить позачергові вибори в Кривому Розі 27 березня. Інакше він скаже: "Я не можу, Вілкул в четвертий раз мер".</p>
<p>У мене величезне прохання припинити цю божевільну дискусію, швидко проголосувати "ні" цим людям, які хочуть визнати…</p>
<p>&nbsp;</p>
<p>ГОЛОВУЮЧИЙ. 30 секунд, завершуйте.</p>
<p>&nbsp;</p>
<p>СОБОЛЄВ Є.В. І в мене прохання до спікера парламенту: потім разом піти до Президента і показати, що держава здатна захищати людей, а не знущатися над ними.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка… Хвилину, хвилину, хвилину, хвилину… Перед тим як сказати репліку, дивіться, колеги, хочу ще раз наголосити на одну річ. Послухайте дуже уважно. В день голосування за цей закон була зареєстрована постанова, яка напряму мені забороняє підписати закон. Я жодного закону за всю свою каденцію, жодного не підписав, коли є постанова про скасування результатів голосування. Це перше.</p>
<p>Друга позиція. Біда в країні, якщо голова комітету, який має опікуватися боротьбою з корупцією, з трибуни говорить неправду, для мене це сигнал надзвичайно складний, незалежно від того, чого це стосується.</p>
<p>Більше того, як обіцяв і перед Новим роком, в перший день розгляду парламенту цього питання я підпишу цей закон, як передбачає того Конституція України і закон.</p>
<p>Тому підштовхувати Голову Верховної Ради до дій, які можуть бути підставою для скасування закону про вибори в Кривому Розу, вважаю аморальним.</p>
<p>Хвилина – репліка.</p>
<p>&nbsp;</p>
<p>10:48:04</p>
<p>ВІЛКУЛ О.Ю.</p>
<p>Уважаемые коллеги, только что эмоционально, как и несколько раз, по вопросу Кривого Рога выступал некий Егор Соболев, раньше его фамилия была Зимин, поменял и фамилию, и отчество, и все остальное. Достаточно уникальный персонаж.</p>
<p>Вы знаете, я очень хорошо познакомился с его биографией, и бывают девочки по вызову, а он люстратор по вызову. Когда кого-то надо было люстрировать в Днепропетровске, его вызывали люстрировать начальника УВД области, кстати, назначенного уже после Майдана, потом прокурора области и так далее, ну такой подвижный молодой человек.</p>
<p>Насколько сейчас я знаю, они уже бегают и торгуют кандидатуру единого кандидата, в том числе там, в БПП, в Администрацию Президента и так далее. То есть хотят разменять на какую-то должность в Киеве, разменять на должность для Соболева и так далее. То есть в очередной раз они, партия "Самопомоч", хочет что-то где-то сторговать.</p>
<p>Потому, уважаемые коллеги, просто понимать, кто раскачивает ситуацию в стране, кто угрожает народным депутатам гранатами (мы все это видели) и что это за европейская партия "Самопомоч" и…</p>
<p>&nbsp;</p>
<p>ГОЛОВУЮЧИЙ. Дякую. На репліку – 1 хвилина.</p>
<p>Шановні колеги, ми обмінялися думками з точки зору, ми обмінялися думками по цьому закону. <i>(Шум у залі)</i> Зараз увага, зараз увага, колеги, не сваріться, будь ласка, це ж питання тільки голосування, заспокойтеся.</p>
<p>Наступна пропозиція. постанова, яка внесена, забороняє Голові Верховної Ради підписувати цей закон до моменту розгляду.</p>
<p>Тепер, якщо ця постанова буде ухвалена 226 голосів, результати попереднього голосування будуть скасовані і закон буде скасований. Тому зараз всі ті, хто підтримують позачергові вибори в Кривому Розі, мають не підтримувати цю постанову. Ті, хто навпаки, відповідно, навпаки. Тому, будь ласка, ставлю на голосування. Прошу визначатись. Будь ласка.</p>
<p>&nbsp;</p>
<p>10:50:37</p>
<p>За-40</p>
<p>Постанова набрала 40 голосів. Це означає, що Голова Верховної Ради України має юридичне право на підписання закону України, що я і зроблю. Так, як і обіцяв.</p>
<p>&nbsp;А в тих, хто лякав людей різними страхами, змушували до голодування, хай буде соромно, коли вони дивляться на себе в дзеркало.</p>
<p>Дякую, шановні колеги, ідемо далі.</p>
<p>&nbsp;</p>
<p>ГОЛОС ІЗ ЗАЛУ. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги! У нас є ряд питань, які включені, мають бути включені до порядку денного. Будь ласка, шановні колеги.</p>
<p>Шановні колеги, проект Закону (реєстраційний номер 3334), проект Закону про Державний Прапор України. Колеги, нам треба 226 голосів для включення його до порядку денного сесії. Тому, будь ласка, прошу. Є пропозиція, є пропозиція всі законопроекти, які включені в розділ "для включення до порядку денного сесії", голосувати пакетом, а далі ми перейдемо до інших законів.</p>
<p>Колеги,&nbsp; є пропозиція включити в порядок денний проекти законів – увага! – 3334, 3394, 3512, 3097, 3323, 3150, 3150-1, 3755,&nbsp; 3661, 3662, 3501.&nbsp; Це&nbsp; ті закони, які ми включаємо в порядок денний сесії, і далі комітети починають працювати над опрацюванням цих законів.</p>
<p>Прошу підтримати пропозицію голосувати за включення&nbsp; до порядку денного даних проектів законів. Увага!&nbsp; Включити до порядку денного&nbsp; законів, які були в порядку денному.&nbsp; І 3663, да.&nbsp; 3661, 62 і 63.</p>
<p>Будь ласка,&nbsp; шановні колеги, голосуємо за включення в порядок денний проектів законів, які я оголосив. Без&nbsp; 3700. 3700 – слідуючий.&nbsp; Стоп, зупиніть&nbsp; голосування.&nbsp; Без 3700, 3700 – слідуючий.&nbsp; Будь ласка,&nbsp; голосуємо. 3334 і ті, що я назвав закони. Включення до порядку денного сесії. Все.&nbsp; Прошу підтримати.&nbsp; Прошу голосувати. Голосуємо.</p>
<p>&nbsp;</p>
<p>10:54:04</p>
<p>За-180</p>
<p>Не набирає ця пропозиція необхідної кількості голосів.</p>
<p>Будь ласка, 3334. Проект Закону про Державний Прапор України. Колеги,&nbsp; проект Закону про Державний Прапор України прошу голосувати.&nbsp; Голосуємо&nbsp; включення до порядку денного сесії. Прошу підтримати.&nbsp;</p>
<p>&nbsp;</p>
<p>10:54:37</p>
<p>За-236</p>
<p>Рішення ухвалене.</p>
<p>Проект Закону про внесення змін до Закону України "Про Антимонопольний комітет України" (щодо діяльності адміністративної колегії). Це теж включення в порядок денний сесії. Прошу голосувати.&nbsp;&nbsp;&nbsp; &nbsp;&nbsp;</p>
<p>&nbsp;</p>
<p>10:55:06</p>
<p>За-252</p>
<p>Рішення ухвалено.</p>
<p>3512. Проект Закону про внесення змін до деяких законів України, що регулюють державну статистичну діяльність. 3512.&nbsp; Прошу голосувати.</p>
<p>&nbsp;</p>
<p>10:55:33</p>
<p>За-230</p>
<p>Рішення ухвалено.</p>
<p>3097. Проект Закону про внесення змін до деяких законів України щодо забезпечення розрахунків в паливно-енергетичному комплексі щодо державного підприємства "Національна атомна енергогенеруюча компанія "Енергоатом". Будь ласка, включення до&nbsp; порядку денного 3097. Прошу голосувати.</p>
<p>&nbsp;</p>
<p>10:56:07</p>
<p>За-238</p>
<p>Рішення ухвалено.</p>
<p>3323. Проект Закону про внесення змін до деяких законодавчих актів України, які регулюють відносини, пов'язані з одержанням документів дозвільного характеру (щодо спеціального водокористування). 3323, будь ласка, прошу голосувати.</p>
<p>&nbsp;</p>
<p>10:56:42</p>
<p>За-205</p>
<p>Не набрав необхідної кількості голосів даний проект закону.</p>
<p>3150, 3150-1. Проект Закону про внесення зміни до статті 15 Закону України "Про статус ветеранів війни, гарантії їх соціального захисту" щодо посилення соціального захисту членів сімей загиблих. Прошу голосувати включення до порядку денного. 3150, 3150-1. Голосуємо.</p>
<p>&nbsp;</p>
<p>10:57:27</p>
<p>За-253</p>
<p>Рішення ухвалено.</p>
<p>3755. Проект Закону про внесення змін до Закону України "Про запобігання корупції" (щодо роботи електронної системи подання та оприлюднення декларацій осіб, уповноважених на виконання функцій держави або місцевого самоврядування).</p>
<p>Колеги, це та поправка по електронним деклараціям, яка була внесена в проект Закону про бюджет, треба зараз її виправити, 3755. Зараз мова йде про включення до порядку денного даного питання. Колеги, я дуже прошу це підтримати 3755 включення до порядку денного сесії. Будь ласка, голосуємо. Прошу голосувати всіх. Прошу підтримати.</p>
<p>&nbsp;</p>
<p>10:58:22</p>
<p>За-198</p>
<p>Увага, колеги! 198. Увага! Це включення до порядку денного сесії, я прошу вас підтримати це. Колеги, будь ласка. 3755. Увага, виправити помилку по електронним деклараціям, точніше не помилку, а поправку, яка була внесена під час голосування за бюджет, 3755. Прошу підтримати, колеги. Голосуємо. Це включення до порядку денного сесії. Будь ласка, прошу підтримати.</p>
<p>&nbsp;</p>
<p>10:59:10</p>
<p>За-196</p>
<p>По фракціям, будь ласка: "Блок Петра Порошенка" – 69, "Народний фронт" – 64, "Опозиційний блок" – 0, "Самопоміч" – 18, Радикальна партія – 12, "Батьківщина" – 5, партія "Відродження" – 1, "Воля народу" – 6, позафракційні – 21.</p>
<p>Колеги, керівників фракцій я прошу, будь ласка.</p>
<p>Це включення до порядку денного питання про електронні декларації. Це питання боротьби з корупцією і безвізового режиму, колеги!</p>
<p>Увага! Прошу підтримати, колеги, 3755, включення до порядку денного сесії. Колеги, прошу підтримати цю пропозицію, голосуємо.</p>
<p>&nbsp;</p>
<p>11:00:35</p>
<p>За-199</p>
<p>Увага, шановні колеги, ще раз: послухайте, ми все рівно її проголосуємо. Так, я буду дуже наполегливий, але я дуже прошу… <i>(Шум у залі) </i>І Регламент, правильно, правильно. У кого немає Регламенту, підходьте, я маю книжки, буду роздавати вам. Дякую. Проголосуйте, будь ласка, за включення до порядку денного, будь ласка, 3755. Прошу, проголосувати включення цієї поправки… цього Закону, проекту закону, в порядок денний включення. Голосуємо, колеги! Прошу голосувати, включення в порядок денний. Прошу всіх підтримати, колеги, будь ласка, давайте підтримаємо.</p>
<p>&nbsp;</p>
<p>11:02:10</p>
<p>За-197</p>
<p>Ще раз по&nbsp; фракціях, будь ласка. <i>(Шум у залі)</i></p>
<p>Колеги, будь ласка, включення до порядку денного сесії. Готові? Голосуйте.</p>
<p>Прошу всіх проголосувати за включення до порядку денного цього проекту&nbsp; закону. Готові? Давайте голосуємо, колеги, прошу підтримати.</p>
<p>Голосуємо, шановні колеги. Прошу голосувати,&nbsp; колеги.</p>
<p>&nbsp;</p>
<p>11:03:47</p>
<p>За-205</p>
<p>О! Процес пішов, уже краще.</p>
<p>Шановні колеги, нам треба включити в порядок денний питання про скасування&nbsp; тієї поправки, яка&nbsp; виключала електронні декларації. Маємо бути&nbsp; відкритими, маємо бути публічними нічого тут немає такого страшного. Тому я прошу всіх підтримати це, включення цього питання до порядку денного сесії. Невже це так складно? Колеги! Ну, давайте проголосуємо. От давайте&nbsp; включимо у порядок денний і підемо далі.</p>
<p>Будь ласка, прошу, колеги!&nbsp; <i>(Шум у залі)</i></p>
<p>Колеги, це включення до порядку денного сесії, прошу голосувати ще раз. Готові? Давайте проголосуємо.</p>
<p>&nbsp;</p>
<p>11:05:15</p>
<p>За-206</p>
<p>Знаєте, швидкість прийняття рішення – плюс один голос в хвилину. Добре! Але ми повернемося до цього питання. Я дуже прошу, щоб керівники фракцій ще раз у своїх фракціях роз'яснили, що це за&nbsp; поправка і що вона регулює. Ми повернемося до включення до порядку денного цього питання.</p>
<p>3661, проект Закону про нульову декларацію. 3661, 3662 і 3663 – це взаємопов'язані три питання. Включення до порядку денного сесії. Готові? Голосуємо, прошу підтримати.&nbsp; Голосуємо, включення до порядку денного сесії.</p>
<p>&nbsp;</p>
<p>11:06:30</p>
<p>За-219</p>
<p>Це вже краще.</p>
<p>Колеги, ще раз, три законопроекти – сконцентруйтесь! – про нульову декларацію: 3661, 3662, 3663. Прошу підтримати включення до порядку денного сесії. Готові? Займіть свої місця. Будь ласка, голосуємо за включення до порядку денного сесії. Голосуємо! Прошу підтримати всіх.</p>
<p>Голосуємо.</p>
<p>&nbsp;</p>
<p>11:07:14</p>
<p>За-227</p>
<p>Три закони включені в порядок денний сесії.</p>
<p>3501. Проект Закону про внесення змін до деяких законодавчих актів України (щодо гармонізації законодавства у сфері запобігання та протидії дискримінації із правом Європейського Союзу) (3501). Прошу голосувати за включення до порядку денного сесії.</p>
<p>&nbsp;</p>
<p>11:07:54</p>
<p>За-233</p>
<p>Рішення ухвалено.</p>
<p>Що, повернемося до поправки декларування? <i>(Шум у залі)</i> Ну давайте ще раз. Ну, я буду їх ставити стільки скільки, ну, треба, щоб ми... 3755 – включення до порядку денного сесії. Прошу підтримати 3755. Готові? Включення до порядку денного сесії.</p>
<p>Будь ласка, голосуємо, прошу підтримати всіх 3755. Підтримуємо включення до порядку денного сесії, будь ласка.</p>
<p>&nbsp;</p>
<p>11:08:50</p>
<p>За-200</p>
<p>Добре. Ми повернемося до цього питання.</p>
<p>У нас два питання, які не включені до порядку денного залишилися, але ми, я думаю, що повернемося до цього, 3323 і 3755. Прошу керівників фракцій попрацювати у фракціях для того, щоб ми знайшли необхідну кількість голосів. Ми ж не тільки по телебаченню маємо боротися із корупцією, правда? а ще й в яких рішеннях, то я всіх закликаю до цього. Відкритість і публічність – кращій запобіжник корупції.</p>
<p>Шановні колеги, пропозиція для включення до порядку денного та прийняття&nbsp; рішення, проект закону (реєстраційний номер 3700) – проект Закону про внесення змін до Закону України "Про вибори народних депутатів України" щодо виключення кандидатів у народні депутати України з виборчого списку у багатомандатному окрузі. Підготував народний депутат Ляшко. Ляшко, Купрієнко, Бурбак, Тимошенко Юлія Володимирівна, Березюк Олег Романович.</p>
<p>Відповідно до подання комітету є пропозиція включити його в порядок денний для прийняття рішення. Будь ласка, займіть всі свої місця. Готові? 3700. Включення в порядок денний та прийняття рішення. Голосуємо. Голосуємо.</p>
<p>&nbsp;</p>
<p>11:10:51</p>
<p>За-179</p>
<p>Зрозуміло. Я думаю, що хтось від колективу авторів має доповісти, про що мова йде.</p>
<p>Будь ласка, Олег Ляшко. По суті закону, будь ласка, 2 хвилини. Буде зрозуміло, про що мова йде. Одну хвилину, будь ласка.</p>
<p>&nbsp;</p>
<p>11:11:12</p>
<p>ЛЯШКО О.В.</p>
<p>Шановні колеги народні депутати, законопроект 3700 за підписами п'яти лідерів фракцій передбачає внести зміни до статті 58 Закону "Про вибори народних депутатів України", суть яких полягає у наданні з'їзду партії права приймати рішення про виключення кандидатів у депутати із виборчого списку після оголошення результатів виборів, наголошую: після оголошення результатів виборів. Коли кандидат, включений до виборчого списку партії, не працює з партією, відірвався від партії, зрадив інтересам виборців, дати можливість з'їзду партій, які формував список, виключати таких кандидатів з виборчого списку. Це відповідальність, політична відповідальність політичних партій перед виборцями. Тому просимо підтримати цей законопроект, включити до порядку денного, проголосувати його в цілому.</p>
<p>Дякую.</p>
<p>Це посилення відповідальності партій перед виборцями за свою діяльність.</p>
<p>Дякую</p>
<p>&nbsp;</p>
<p>ГОЛОВУЮЧИЙ. Будь ласка, хвилину.</p>
<p>&nbsp;</p>
<p>11:12:27</p>
<p>ЛЯШКО О.В. Да, з вашого дозволу, пан Голова попросив, щоб я зробив уточнення.</p>
<p>Шановні колеги, вказаний законопроект не стосується діючих народних депутатів України. Не стосується!. Чуєте: кожен з вас поки що сидітиме з мандатом.</p>
<p>Тому цей законопроект стосується кандидатів, тобто ви пройшли, стали депутатами, ті кандидати, які зараз у списку, не працюють із партією, відірвалися від виборців, зрадили виборців, щоб політична партія мала можливість відкликати цього кандидата. Ну а ви сидіть далі, точніше, не сидіть, а працюйте, працюйте на благо українського народу! Дай вам Бог здоров'я, працюйте активніше.</p>
<p>&nbsp;</p>
<p>ГОЛОВУЮЧИЙ. Ще раз, да? Мова іде про тих кандидатів, які знаходяться у виборчих списках, але не пройшли до Ради. Просто щоб було зрозуміло.</p>
<p>Будь ласка, є пропозиція для включення в порядок денний для прийняття рішення, а далі, під час обговорення, будете вирішувати яке рішення приймати і зможете мати виступ.</p>
<p>Будь ласка, займайте свої місця.</p>
<p>Включення в порядок денний для прийняття рішення, 3700.</p>
<p>5 керівників фракцій підписали: Юрій Луценко, Олег Березюк, Юлія Тимошенко, Максим Бурбак і Олег Ляшко.</p>
<p>Будь ласка, шановні колеги, голосуємо за включення в порядок денний та прийняття рішення, прошу голосувати.</p>
<p>&nbsp;</p>
<p>11:14:31</p>
<p>За-174</p>
<p>174 – рішення не ухвалено.</p>
<p>У нас є три питання, які не включені до порядку денного. Я думаю, що в перерві між 12 і 12.30 проведете консультації, і тоді ми повернемося для включення питань до порядку денного.</p>
<p>Шановні колеги! На ваш розгляд внесено проект Закону (реєстраційний номер 1793) "Про внесення змін до Кримінального та Кримінального процесуального кодексів України щодо відповідальності за порушення законодавства у сфері підтвердження відповідності, виготовлення, виробництва, реалізації, придбання продукції, робіт та послуг у військовій сфері" з пропозиціями Президента. Будь ласка, Степан Кубів.</p>
<p>&nbsp;</p>
<p>11:15:18</p>
<p>КУБІВ С.І.</p>
<p>Шановний пане Голово, шановні колеги! Прийнятий Верховною Радою України 15 липня 2015 року Закон України "Про внесення змін до Кримінального та Кримінального процесуального кодексів України щодо відповідальності за порушення законодавства у сфері підтвердження відповідності, виготовлення, виробництва, реалізації, придбання продукції, робіт та послуг у військовій сфері" за номером 1793 не може бути підписаний Президентом України виходячи з наступного.</p>
<p>Законом, що надійшов на підпис, пропонується встановити кримінальну відповідальність за порушення законодавства у сфері підтвердження відповідності виготовлення, виробництва, реалізації, придбання продукції, робіт та послуг у військовій сфері. При цьому слід зазначити, що закон набирає чинності з дня, наступного за днем його опублікування. А Кабінету Міністрів України протягом місяця з дня набрання чинності цим законом доручається вжити заходів щодо вдосконалення Національної системи стандартизації продукції оборонного призначення, а також продукції речового, матеріально-технічного забезпечення для військових формувань.</p>
<p>Проте, в умовах проведення антитерористичної операції неможливо здійснити належним чином перевірку відповідності військової продукції вимогам технічних регламентів і стандартів, оскільки в Україні відсутня дієва система оцінки відповідності та сертифікації озброєння військової та спеціальної техніки. За таких обставин запровадження кримінальної відповідальності у зазначеній сфері без удосконалення існуючої системи оцінки відповідності&nbsp; та сертифікації призведе до ускладнення процедури&nbsp; та збільшення строків постачання послуг оборонного призначення, що у свою чергу негативно&nbsp; позначиться на стані бойової готовності і боєздатності&nbsp; військових формувань. З метою&nbsp; недопущення останнього&nbsp;&nbsp; виникає потреба завершення заходів щодо удосконалення національної системи стандартизації&nbsp; продукції,&nbsp; робіт і&nbsp; послуг оборонного&nbsp; призначення та узгодження строків набрання чинності про запровадження кримінальної відповідальності за порушення законодавства у сфері.</p>
<p>З огляду на вище вказане Президент України&nbsp; пропонує встановити, що: перше – пункт 2 розділу ІІ "Прикінцеві положення", у якому зазначається, що&nbsp; Кабінет Міністрів протягом місяця повинен вжити&nbsp; заходів щодо вдосконалення національної системи стандартизації продукції&nbsp; оборонного призначення, а також продукції речового, матеріально-технічного забезпечення для військових формувань набирає чинності з дня опублікування зазначеного закону; б)&nbsp; в іншій частині закон набирає чинності через&nbsp; місяць з дня&nbsp; його опублікування.</p>
<p>Прошу підтримати пропозиції Президента України. Дякую&nbsp; за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Андрій Анатолійович Кожем'якін.</p>
<p>&nbsp;</p>
<p>11:18:58</p>
<p>КОЖЕМ’ЯКІН А.А.</p>
<p>Шановний головуючий, шановні колеги, Комітетом Верховної Ради України&nbsp; з питань законодавчого забезпечення правоохоронної діяльності розглянуто пропозиції Президента&nbsp; України до Закону&nbsp; України&nbsp; "Про внесення змін до Кримінального та Кримінального процесуального кодексів України щодо відповідальності за порушення законодавства у сфері підтвердження відповідності, виготовлення, виробництва, реалізації, придбання продукції, робіт та послуг у військовій сфері", який був прийнятий Верховною Радою&nbsp; 15 липня 15-го року.</p>
<p>Вказаним законом встановлено кримінальну відповідальність за спричинення службовою особою шкоди національній безпеці України у військовій сфері. При цьому зазначено, що закон набуває чинності&nbsp; з дня наступного за днем його опублікування. А Кабінету Міністрів України протягом місяця доручено&nbsp; вжити заходів щодо удосконалення&nbsp; національної системи стандартизації продукції оборонного призначення.</p>
<p>Погоджуючись з необхідністю встановлення відповідності за порушення законодавства у зазначеній сфері Президент&nbsp; України&nbsp; вважає за необхідне спочатку вдосконалити&nbsp; існуючу&nbsp; систему оцінки відповідності та сертифікації озброєння військової і спеціальної техніки. Тому, пропонуємо&nbsp; узгодити строки набрання&nbsp; чинності нормами закону, а саме зазначити, що закон набуває чинності через місяць з дня його опублікування за виключенням&nbsp; пункту 2 розділу "Прикінцеві положення" щодо доручення Кабінету Міністрів&nbsp; України, який набуває чинності&nbsp; з дня опублікування закону, що надасть Кабінету Міністрів&nbsp; України можливість виконати доручення по вдосконаленню національної системи стандартизації. Члени комітету&nbsp; погодилися з пропозиціями Президента та одностайно ухвалили рішення пропозиції Президента України, та ухвалити&nbsp; закон в новій редакції.</p>
<p>Просимо підтримати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам,&nbsp; Андрій Анатолійович. Дякую.</p>
<p>Колеги, я думаю, що всім зрозуміло, що ця пропозиція&nbsp; потребує врахування. І тому, дуже просив би всіх зайняти&nbsp; зараз свої місця, і я поставлю на голосування цей проект закону з пропозиціями Президента, тобто,пропозиції&nbsp; Президента, які озвучив Представник Президента, які є абсолютно доцільними. А також, ми почули позицію комітету, який опрацював і теж підтримує одностайно. І висновок Головного науково-експертного управління - теж висловлює пропозицію підтримати пропозицію Президента&nbsp; України. Тому,&nbsp; будь ласка,&nbsp; шановні колеги, прошу зайняти свої місця і підготуватись до голосування&nbsp; за проект&nbsp; Закону 1793 з пропозиціями&nbsp;&nbsp;&nbsp; Президента, з врахуванням всіх пропозицій Президента. Готові голосувати?</p>
<p>Колеги, будь ласка, зайняли свої місця з пропозиціями Президента 1793. Готові? Готові? Хвилину, хвилину, депутати ще заходять на місця. Будь ласка, 1793 з пропозиціями Президента, прошу голосувати, прошу підтримати. Голосуємо, колеги. Прошу голосувати з пропозиціями Президента, прошу підтримати.</p>
<p>&nbsp;</p>
<p>11:23:19</p>
<p>За-207</p>
<p>Шановні колеги, я бачу, що не встигли. Колеги, будь ласка, увага. Будь ласка, давайте за повернення до розгляду питання 1793 з пропозиціями Президента. Прошу всіх підтримати, колеги. Пропозиція повернення 1793. Готові? Прошу голосувати за повернення. Прошу голосувати, прошу підтримати, колеги, будь ласка, прошу підтримати.</p>
<p>&nbsp;</p>
<p>11:24:18</p>
<p>За-214</p>
<p>Дайте по фракціям.</p>
<p>Зараз втратимо закон, ви що не розумієте про що мова йде? Далі.</p>
<p>Будь ласка, колеги, прошу, займайте свої місця. Це важливий закон, колеги. Готові? Прошу підтримати, повернення. Колеги, будь ласка, за повернення 1793. Давайте проголосуємо, готові? Зараз… будь ласка,&nbsp; 1793, голосуємо. Прошу голосувати, голосуємо за повернення, будь ласка,&nbsp; прошу підтримати всіх колеги, народних депутатів.</p>
<p>&nbsp;</p>
<p>11:25:45</p>
<p>За-225</p>
<p>Увага! Повернення, голосуємо! Колеги, будь ласка,&nbsp; займіть свої місця, будь ласка,&nbsp; і не залишайте їх! Я бачу, будь ласка,&nbsp; за повернення 1793, прошу голосувати. Готові? Голосуємо. За повернення, прошу голосувати.</p>
<p>&nbsp;</p>
<p>11:26:22</p>
<p>За-227</p>
<p>Тепер, колеги – увага! – нам треба ухвалити з пропозиціями Президента для того, щоб цей закон міг бути підписаний і вступив в дію. Ще раз назву закону: про внесення змін до Кримінального та Кримінально-процесуального кодексу України щодо відповідальності за порушення законодавства у сфері підтвердження відповідності виготовлення, виробництва, реалізації, придбання продукції, робіт та послуг у військовій сфері – це боротьба за якість у військовій сфері. Ми ж маємо це усвідомлювати, колеги, що наші&nbsp; вояки мають воювати з технікою, яка є абсолютно якісною, а без цього&nbsp; закону ніхто не буде нести відповідальність за брак, підробку і фабулу. Будь ласка, колеги, прошу. Готові?</p>
<p>&nbsp;</p>
<p>Прошу підтримати з пропозицією Президента. Прошу голосувати. Відповідно до рішення комітету. Готові? Давайте, колеги, голосуємо. Голосуємо, прошу підтримати всіх.</p>
<p>&nbsp;</p>
<p>11:27:42</p>
<p>За-227</p>
<p>Рішення ухвалено.</p>
<p>Дякую, шановні колеги.</p>
<p>2561. Закон України "Про органи внутрішніх справ" з пропозиціями Президента України. Будь ласка, Степан&nbsp; Кубів. 2561.</p>
<p>&nbsp;</p>
<p>11:28:06</p>
<p>КУБІВ С.І.</p>
<p>Шановний пане Голово! Шановні колеги, депутати! 2 липня 2015 року&nbsp; парламентом прийнято в цілому Закон "Про органи внутрішніх справ України" за номером 2561, яким передбачається визначити правові та організаційні засади діяльності центральних органів виконавчої влади України у сфері внутрішніх прав. Зазначений закон&nbsp; не може бути підписаний&nbsp; Президентом, виходячи з того, що Президент України вважає, що встановлення переліку центральних органів виконавчої влади діяльність яких спрямовується і координується Кабінетом Міністрів України через Міністра внутрішніх справ України шляхом&nbsp; прийняття спеціального закону обмежує конституційні повноваження&nbsp; Кабінету Міністрів України.</p>
<p>Відповідно до&nbsp; Конституції України саме Кабінет Міністрів України утворює, реорганізовує і ліквідовує центральні органи виконавчої влади, спрямовує та&nbsp; координує їх роботу, визначає систему таких органів та&nbsp; порядок здійснення&nbsp; координації їх діяльності членами Кабінету Міністрів&nbsp; України.</p>
<p>Питання щодо закріплення замміністром внутрішніх справ України функцій координації і спрямування органів, які&nbsp; законом відносяться до системи органів внутрішніх справ має вирішуватися не Верховною Радою України&nbsp; шляхом&nbsp; прийняття закону, а Кабінетом Міністрів України шляхом прийняття власних актів.</p>
<p>Стосовно утворення у складі апарату Міністерства внутрішніх справ України підрозділу внутрішньої безпеки, діяльність якого спрямовується на попередження, виявлення, припинення кримінальних адміністративних правопорушень у професійній діяльності персоналу всіх органів внутрішніх справ, слід зазначити, що його мета суперечить європейським стандартам діяльності правоохоронних органів, принципам здійснення демократичного цивільного контролю за діяльністю правоохоронних органів відкритим демократичним методом.</p>
<p>З урахуванням викладеного, Президент України пропонує Закон України "Про органи внутрішніх справ" відхилити як такий, що не відповідає Конституції України та іншим Законам України, створює загрози національній безпеці і обороноздатності держави, не відповідає стандартам демократичного цивільного контролю за діяльністю правоохоронних органів держави.</p>
<p>Шановні колеги, прошу підтримати пропозиції Президента України.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Андрій Анатолійович Кожем'якін.</p>
<p>&nbsp;</p>
<p>11:30:41</p>
<p>КОЖЕМ’ЯКІН А.А.</p>
<p>Шановний головуючий, шановні колеги! Комітет Верховної Ради&nbsp; України з питань законодавчого забезпечення правоохоронної діяльності на своєму засіданні 2 вересня ще 2015 року розглянув пропозиції Президента України до Закону "Про органи внутрішніх справ", прийнятого Верховною Радою України ще 2 липня 2015 року.</p>
<p>Нагадаю, вказаним законом передбачається… передбачалося визначити єдину систему органів внутрішніх справ України на законодавчому рівні.</p>
<p>Однак, Президент України вважає, що встановлення Верховною Радою України шляхом прийняття закону, переліку Центральних органів виконавчої влади, діяльність яких спрямовується і координується Кабінетом Міністрів України, через міністра внутрішніх справ України обмежує конституційні повноваження Кабінету Міністрів України.</p>
<p>Згідно з Конституцію України питання утворення, реорганізації та ліквідації міністерств та інших центральних органів виконавчої влади в межах коштів, передбачених на утримання органів виконавчої влади віднесено&nbsp; до повноважень Кабінету Міністрів України.</p>
<p>Також законом передбачається існування у складі апарату Міністерства внутрішніх справ, підрозділу внутрішньої безпеки безпосередньо підпорядкованого міністрові внутрішніх справ України, а це, на думку Президента, до речі, як і в свій час всіх членів комітету Верховної Ради, до яких не прислухалися, суперечить європейським стандартам діяльності правоохоронних органів, принципам здійснення демократичного цивільного контролю за діяльністю правоохоронних органів, відкритими демократичними методами, тощо. Хотя, на жаль, в багатьох правоохоронних органах, які сьогодні існують в Україні, функціонують в Україні, на законодавчому уровне...&nbsp; рівні визначено, що служба внутрішньої безпеки або служби підпорядковуються безпосередньо тим керівникам, які сьогодні очолюють всі правоохоронні органи, в тому числі і&nbsp; Службу безпеки України.</p>
<p>У зв'язку із цим Президент України пропонує: відхилити цей закон, який такий, що не відповідає Конституції та іншим законам України, створює загрози національній безпеці України і обороноздатності держави, не відповідає стандартам демократичного цивільного контролю за діяльністю правоохоронних органів держави.</p>
<p>Члени комітету погодилися з пропозицією Президента та ухвалили рішення: рекомендувати Верховній Раді України підтримати пропозицію Президента та відхилити Закон України про органи внутрішніх справ в цілому. Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги,&nbsp; є пропозиція Президента: відхилити закон. Комітет, ви чули висновок комітету, позиція: підтримати пропозицію Президента. Це означає, що нам потрібно зараз 226 голосів&nbsp; за відхилення. Але, якщо ми не наберемо, то закон буде вважатися відхиленим.</p>
<p>Будь ласка, 226, є пропозиція: відхилити закон. Будь ласка, прошу голосувати.</p>
<p>&nbsp;</p>
<p>11:34:14</p>
<p>За-166</p>
<p>Шановні колеги, не набрали необхідної кількості голосів. Відхилити закон. Зараз є пропозиція подолати вето Президента. От, якщо воно не буде подолано, то це буде означати, що він відхилений.</p>
<p>Будь ласка, прошу голосувати.</p>
<p>&nbsp;</p>
<p>11:34:45</p>
<p>За-91</p>
<p>Вето не подолано. Закон скасовано.</p>
<p>Йдемо далі. 1547 реєстраційний номер проекту закону: Закон України "Про внесення змін до Закону України "Про організацію оборонного планування" (нова редакція) з пропозиціями Президента.</p>
<p>1547, будь ласка, Степан Кубів.</p>
<p>&nbsp;</p>
<p>11:35:19</p>
<p>КУБІВ С.І.</p>
<p>Шановний пане Голово, шановні колеги! 2 червня 2015 року парламентом прийнято в цілому Закон України "Про внесення змін до Закону України "Про організацію оборонного планування" за номером 1547. Зазначений закон не може бути підписаний Президентом України з наступних причин.</p>
<p>По-перше, положення нової редакції Закону "Про організацію оборонного планування" є застарілими, базуються на чинному законодавстві та не містять принципово нових підходів в частині визначення завдань, принципів та порядку здійснення оборонного планування.</p>
<p>По-друге, законом, що надійшов на підпис Президенту, не вирішується питання неузгодженості між довгостроковими, середньостроковими і короткостроковими бюджетними плануваннями та недосконалого механізму коригування і уточнення документів оборонного планування, які не дозволяють ефективно управляти обмеженими оборонними ресурсами.</p>
<p>По-третє, зі складу документів довгострокового оборонного планування вилучається стратегія національної безпеки України, яка згідно з чинним законодавством визначається Президентом України у Посланні Президента України до Верховної Ради України про внутрішнє та зовнішнє становище. Такий підхід йде врозріз з нормами Конституції України, відповідно до якої Президент України є главою держави, гарантом державного суверенітету, забезпечує національну безпеку держави та здійснює керівництво у сферах національної безпеки і оборони держави.</p>
<p>З огляду на зазначене, такі зміни є неприйнятними та такими, що не узгоджуються з основними принципами та завданнями оборонного планування.</p>
<p>По-четверте, передбачається, що Президент України безпосередньо затверджуватиме Воєнну доктрину України, Стратегічний воєнний бюлетень України, Державну програму розвитку Збройних Сил України та інші державні цільові програми спрямовані на розв'язання проблеми у сфері оборони держави, розроблятимуться і затверджуватимуться у порядку визначеному законодавством. Такими положеннями обмежується участь Президента України у вирішенні питань оборони, зокрема, пов'язаних із розвитком озброєння, військової спеціальної техніки, інфраструктури.</p>
<p>Враховуючи вище наведена, Президентом України пропонується Закон України про внесення змін до Закону України "Про організації оборонного планування" відхилити.</p>
<p>Шановні колеги, прошу підтримати зазначену пропозицію Президента України.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Сергій Володимирович Пашинський.</p>
<p>Іван Вінник – від комітету. Будь ласка.</p>
<p>&nbsp;</p>
<p>11:38:29</p>
<p>ВІННИК І.Ю.</p>
<p>Закон "Про оборонне планування" (номер 1547) був розглянутий на комітеті і комітет одностайно підтримав пропозицію Президента відхилити як такий, який вимагає докорінного перероблення, опрацювання і внесення як новий проект.</p>
<p>Тому прошу підтримати пропозицію Президента про відхилення даного законопроекту.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Будь ласка, вношу на голосування проект Закону 1547 з пропозицією Президента про відхилення даного закону, така ж позиція і профільного комітету – підтримати пропозицію Президента України про відхилення закону.</p>
<p>Ітак, 226 – на відхилення. Якщо ця пропозиція не проходить, 300 – на подолання вето. Якщо немає, закон буде скасовано.</p>
<p>Будь ласка, прошу голосувати на підтримку пропозиції Президента.</p>
<p>&nbsp;</p>
<p>11:39:46</p>
<p>За-192</p>
<p>І на подолання вето Президента. Прошу.</p>
<p>&nbsp;</p>
<p>11:40:08</p>
<p>За-101</p>
<p>Не набрало необхідної кількості голосів. Вето не подолано. Закон скасовано.</p>
<p>Шановні колеги, 2461 – Закон України "Про загальну чисельність Державної служби спеціального зв'язку та захисту інформації України" з пропозиціями Президента.</p>
<p>Будь ласка, Степан Кубів.</p>
<p>&nbsp;</p>
<p>11:40:39</p>
<p>КУБІВ С.І.</p>
<p>Шановний пане Голово, шановні колеги! 12 травня 2015 року парламентом прийнято в цілому Закон України "Про загальну чисельність Державної служби спеціального зв'язку та захисту інформації України" за номером 2461, яким передбачається затвердити загальну чисельність Державної служби спеціального зв'язку та захисту інформації у кількості 7 тисяч 595 осіб, з яких 6 тисяч 95 – військовослужбовці.</p>
<p>Слід зазначити, що вказана кількість є збільшеною порівняно з тією чисельністю особового складу служби, яка ще у 2011 році визначена Кабінетом Міністрів України та складає 7 тисяч 227 осіб. Довідково, Постанова Кабінету Міністрів від 24.06.2006 року за № 869 "Про деякі питання організації діяльності Державної служби спецзв'язку та захисту інформації" зі змінами.</p>
<p>Президент України вважає, що передбачений у законі підхід щодо збільшення чисельності Державної служби спеціального зв'язку та захисту інформації, незважаючи на те, що&nbsp;&nbsp; вона є складовою сектору безпеки і оборони України і&nbsp; спрямовує свою діяльність на&nbsp; забезпечення національної безпеки України&nbsp; від зовнішніх і внутрішніх загроз, не відповідає інтересам національної безпеки в умовах: перше –&nbsp; обмеженості бюджетних&nbsp; коштів, друге – зовнішньої агресії, спрямованої&nbsp; на послаблення&nbsp; економіки України, по-третє, необхідності зосередження державою значних фінансових ресурсів для забезпечення обороноздатності. Стосовно останньої пропозиції слід зазначити, що Державна служба спеціального зв'язку&nbsp; та захисту інформації України, хоч і залучена до проведення антитерористичної операції,&nbsp; але не є тим військовим формуванням, що безпосередньо здійснює боротьбу з тероризмом у Донецькій та Луганської областях.</p>
<p>З урахуванням вище викладеного Президент України пропонує: визначити в законі, що розглядається, загальну чисельність Державної служби&nbsp; спецзв'язку&nbsp; та захисту інформації&nbsp; України, виходячи&nbsp; з фінансових можливостей держави&nbsp; та&nbsp;&nbsp; з урахуванням існуючих пріоритетів забезпечення національної&nbsp;&nbsp; безпеки.</p>
<p>Шановні колеги, прошу підтримати пропозиції Президента України. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, від комітету – Іван Вінник.</p>
<p>&nbsp;</p>
<p>11:43:38</p>
<p>ВІННИК І.Ю.</p>
<p>Шановні колеги,&nbsp; 12 травня&nbsp;&nbsp; 15-го року&nbsp; Верховна Рада&nbsp; ухвалила розроблений&nbsp; адміністрацією Держспецзв'язку&nbsp; законопроект&nbsp; про збільшення&nbsp;&nbsp; чисельності Держспецзв'язку. І він був ухвалений відповідно Верховною Радою. Водночас Президент вніс свої&nbsp; зауваження щодо того, що&nbsp; запропоноване збільшення може здійснюватися виключно, якщо в бюджеті&nbsp; буде наявна відповідна&nbsp; фінансова спроможність. Тому комітет, розглянувши на своєму засіданні пропозиції Президента, погоджується із запропонованими пропозиціями. І тому просимо підтримати пропозиції Президента по відношенню до цього законопроекту. І потім він буде підписаний як закон в цілому.</p>
<p>Дякую.&nbsp;</p>
<p>Шановні колеги, відповідно до пропозицій Президента, мова йде про те, щоби зменшити кількість від того, що було прийнято, на 500 чоловік. Тобто ці пропозиції покращують ситуацію і зменшують кількість службовців. Тому є пропозиція прийняти цей проект закону в цілому з&nbsp; врахуванням пропозицій&nbsp; Президента&nbsp; України.</p>
<p>Прошу всіх народних депутатів зайняти свої місця. Будь ласка,&nbsp; колеги, займаємо свої місця і готуємося до голосування. Колеги, сигнальне голосування зараз, щоб визначитись з наявністю кількості голосів. З пропозиціями Президента, відповідно до&nbsp; рішення комітету. Нам потрібно 226 голосів. Готові? Тобто, всі зрозуміли про що мова йде? Якщо не ухвалити ці пропозиції, то чисельність буде на 500 чоловік більша, це їм треба платити зарплату з державного бюджету. А якщо ми зараз ухвалюємо рішення і підтримуємо пропозиції Президента, то відповідним чином, менше на 500 чоловік,&nbsp; менше витрат з бюджету і&nbsp; служба далі функціонує.&nbsp;</p>
<p>Будь ласка, колеги, 2461 з пропозиціями Президента відповідно до рішення комітету голосуємо. Прошу підтримати, це сигнальне голосування, колеги, треба визначити кількість депутатів. Прошу голосувати, колеги. Готові? Давайте, голосуємо, прошу підтримати всіх.&nbsp;&nbsp;&nbsp;&nbsp;</p>
<p>&nbsp;</p>
<p>11:46:55</p>
<p>За-210</p>
<p>Колеги, будь ласка, займайте свої місця по фракціям. Будь ласка, колеги. Ще раз наголошую, будь ласка, всі послухайте, хто не голосував. Якщо ми враховуємо ці пропозиції, зменшуємо чисельність на 500 чоловік служби, це означає, що кошти державного бюджету на виплату заробітних плат і утримання цих працівників будуть заощаджені бюджету, в бюджеті. Голосуємо? Давайте проголосуємо. Давайте ще раз сигнальне відповідно до моєї пропозиції, яку я вносив. Прошу підтримати, колеги, це ж економія бюджетних коштів. Економія бюджету. Прошу голосувати, прошу підтримати. Давайте підтримаємо.</p>
<p>&nbsp;</p>
<p>11:48:14</p>
<p>За-210</p>
<p>Так як і було. Добре, колеги, ми обговорили дане питання. Можливо ще раз треба пояснити суть закону? Служба Держспецзв'язку має відповідну кількість працівників, Президент вніс пропозицію зменшити на 500 людей цю кількість. Це означає, що утримання і заробітна плата залишиться в бюджеті цих 500 осіб, це реальна економія бюджетних коштів. Почули?</p>
<p>Будь ласка, колеги, ще раз сигнальне голосування за пропозицію зменшити, пропозицію Президента, відповідно до рішення комітету, зменшити на 500 осіб, кількість. Будь ласка,&nbsp; голосуємо, сигнальне.</p>
<p>&nbsp;</p>
<p>11:49:36</p>
<p>За-212</p>
<p>Добре, будемо вважати, що він попередньо обговорений.</p>
<p>Будемо розглядати економічно обговорений, багато депутатів знаходиться сьогодні на сесії ПАРЄ.</p>
<p>Будь ласка,&nbsp; шановні колеги,&nbsp; 1865 – Закон України "Про внесення змін до Закону України "Про загальнообов'язкове державне соціальне страхування" щодо часткового фінансування санаторіїв-профілакторіїв вищих навчальних закладів" з пропозиціями Президента України.</p>
<p>Будь ласка, Степан Кубів.</p>
<p>&nbsp;</p>
<p>11:50:16</p>
<p>КУБІВ С.І.</p>
<p>Шановний пане Голово! Шановні колеги! 3 листопада 2015 року парламентом було прийнято Закон України "Про внесення змін до Закону України "Про загальнообов'язкове державне соціальне страхування" щодо часткового фінансування санаторіїв-профілакторіїв вищих навчальних закладів" за номером 1865, яким запроваджується часткове фінансування санаторіїв-профілакторіїв вищих навчальних закладів за рахунок коштів фонду соціального страхування України.</p>
<p>Зазначений закон не може бути підписаний Президентом України з наступних причин: по-перше, запропоновані зміни поширюють свою дію лише на вищі навчальні заклади залишивши поза увагою санаторії-профілакторії інших навчальних закладів, підприємств, установ, організацій. Такий вибірковий підхід не узгоджується із статтею 13 Конституції України, якою встановлено, що всі суб'єкти права власності рівні перед законом та передбачено забезпечення державою захисту прав всіх суб'єктів права власності і господарювання.</p>
<p>По-друге, основами законодавства України про загальнообов'язкове державне соціальне страхування передбачено надання страховими фондами у даному випадку фондом соціального страхування України матеріального забезпечення і соціальних послуг лише суб'єктам загальнообов'язкового державного соціального страхування відповідно до чинного&nbsp; законодавства такими суб'єктами є застраховані громадяни, а не установи, які надають їм послуги.</p>
<p>По-третє, за наданою Кабінету Міністрів України інформацією реалізація зазначеного закону потребуватиме додаткового фінансового навантаження на бюджет Фонду соціального страхування України. За зазначеним видом страхування перевищення видаткової частини над дохідною становитиме близько 3 мільярди гривень в умовах законодавчої бази, визначеної на 2016 рік.</p>
<p>Враховуючи вищесказане, Президентом України пропонується Закон України "Про внесення змін до Закону України "Про загальнообов'язкове державне соціальне страхування&nbsp;&nbsp; щодо часткового фінансування санаторіїв-профілакторіїв вищих навчальних закладів" відхилити як такий, що не запроваджує витрати невластиві системі соціального страхування і не пов'язані з наданням матеріального забезпечення та&nbsp; соціальних послуг, вразі настання страхового випадку.</p>
<p>&nbsp;Слід зазначити, що зважаючи на&nbsp; соціально-вагоме питання державної фінансової підтримки санаторіїв-профілакторіїв вищих навчальних закладів Главою держави направлено листа до Кабінету Міністрів України з наполяганням на необхідність його вирішення, у бюджеті 2016 року в поточному році&nbsp; таке фінансування не передбачалося взагалі.</p>
<p>Шановні колеги, прошу підтримати пропозиції Президента України.</p>
<p>&nbsp;Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Людмила Денісова, керівник&nbsp; профільного комітету.</p>
<p>&nbsp;</p>
<p>11:53:56</p>
<p>ДЕНІСОВА Л.Л.</p>
<p>Шановний пане Голово! Шановні народні депутати! Комітет Верховної Ради України з питань соціальної політики, зайнятості та пенсійного забезпечення розглянув пропозиції Президента на своєму засіданні 9 грудня і за результатом їх обговорення зазначає про наступне. На думку членів комітету, одним з найважливіших державних завдань у забезпеченні соціального захисту молоді є реалізація їх права на оздоровлення, у тому числі і за фінансової підтримки загальнообов'язкового державного соціального страхування України.</p>
<p>У 2001 році, часу заснування Фонду тимчасової втрати працездатності, ця установа спільно з навчальними закладами брала участь в оздоровленні студентської молоді, яка є головним кадровим резервом в економіці і від якої залежить майбутнє нашої країни. Тому законом, прийнятим парламентом 3 листопада 2015 року, пропонується зберегти частину ефективно працюючої системи підтримки здоров'я саме студентів вищих навчальних закладі, які є членами сімей застрахованих осіб, і відповідно до основ законодавства України про загальнообов'язкове державне соціальне страхування мають право на матеріальне забезпечення та соціальні послуги у разі настання страхового випадку, і в окремих випадках є суб'єктами соціального страхування.</p>
<p>Сьогоднішня підтримка саме таких оздоровчих заходів щодо часткового фінансування санаторіїв-профілакторіїв вищих навчальних закладів дозволить зменшити кількість загострень хронічних хвороб серед молоді, знизити тимчасову та стійку непрацездатність, а, відповідно, зменшити витрати на оплату листків тимчасової непрацездатності у майбутньому. Особливо&nbsp; великого значення це має&nbsp; зараз в умовах високого рівня захворюваності, смертності, незадовільного&nbsp; екологічного&nbsp; стану в країні.</p>
<p>Окремо наголосимо, що норми закону ніяким чином не суперечать вимогам Конституції статті 13, оскільки не порушують права власності будь-яких інших суб'єктів господарювання і рівність їх перед законом.</p>
<p>Щодо потреб забезпечення&nbsp; фінансування цих заходів, якщо в 2014 році Фондом соціального страхування з тимчасової втрати працездатності здійснено часткове фінансування 60-и санаторіїв-профілакторіїв вищих навчальних закладів на суму 62,2 мільйона гривень, завдяки чому поліпшено стан здоров'я 42 тисяч студентів. То на початок 2015 року відповідне фінансування&nbsp; потребували 50 санаторіїв, профілакторіїв вищих навчальних закладів на суму 45 мільйонів. Однак на сьогодні таких функціонуючих лікувально-профілактичних установ при вищих навчальних закладах залишилося лише дев'ять, за попередніми розрахунками в 2016 році їх часткове фінансування за рахунок коштів соціального страхування потребує видатків з фонду на суму 15,2 мільйона гривень.</p>
<p>Разом з тим, теж звертаю увагу народних депутатів, що Президент 23 листопада в своєму листі на Прем'єр-міністра вважає питання державної фінансової підтримки санаторіїв, профілакторіїв вищих навчальних закладів, яке пропонується врегулювати даним законопроектом, соціально-вагомим та наполягає на необхідності його вирішення в ході підготовки проекту Державного бюджету України на 2016 рік. Проте, на жаль, відповідні кошти на зазначені цілі в бюджеті країни на цей рік не закладено. Тому, у разі прийняття Верховною Радою України зазначеного закону, санаторії і профілакторії дев'яти вищих учбових закладів отримають фінансовий ресурс за рахунок коштів Фонду соціального страхування, який буде складати майже 15 мільйонів гривень – це невеликі кошти, відновлять надання послуг з оздоровлення студентам, буде забезпечено робочі місця медичному персоналу цих закладів.</p>
<p>Тому комітет пропонує прийняти, відхилити пропозиції Президента і прийняти даний закон за основу... в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, відповідно є запитання. Будь ласка, запитання, Олег Ляшко. До голови комітету?</p>
<p>&nbsp;</p>
<p>11:59:01</p>
<p>ЛЯШКО О.В.</p>
<p>Олег Ляшко, Радикальна партія. Шановний пане Голово, користуючись нагодою, що ми розглядаємо вже п'ятий законопроект і повернутий із пропозиціями Президента, я хочу звернутися до вас. Рік тому парламент прийняв закон 1086, який дає право жінкам при досягненні 55-літнього віку за умови наявності 30 років стажу виходити на пенсію. Цей закон парламент прийняв в січні минулого року. На цей закон Президент наклав вето і повернув його. По сьогоднішній день, пройшов рік – у парламент цей закон не винесений на голосування для розгляду і відхилення вето Президента, подолання вето Президента.</p>
<p>Я прошу вас винести на розгляд парламенту законопроект 1086, який був проголосований тут, у парламенті, подолати вето Президента – і дати можливість українським жінкам у 55 років виходити на пенсію. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, 1865: Закон України "Про внесення змін до Закону України "Про загальнообов'язкове державне соціальне страхування". Є пропозиція комітету подолати вето Президента.</p>
<p>Будь ласка, шановні колеги, я цю пропозицію поставлю одразу на голосування. Прошу визначатись.</p>
<p>&nbsp;</p>
<p>12:00:43</p>
<p>За-178</p>
<p>Шановні колеги, 178 голосів. Вето не подолано, закон вважається відхиленим.</p>
<p>Шановні колеги народні депутати, 12 година. І відповідно до Регламенту Верховної Ради України я оголошую 30-хвилинну перерву. Дякую.</p>
<p>&nbsp;</p>
<p align=center><i>(Після перерви)</i></p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ПАРУБІЙ А.В.</p>
<p>&nbsp;</p>
<p>12:52:19</p>
<p>ГОЛОВУЮЧИЙ. Шановні колеги, прошу заходити в зал. Секретаріат Верховної Ради України, прошу повідомити депутатів про початок роботи і запросити депутатів в зал, будь ласка.</p>
<p>Шановні колеги, переходимо до розгляду наступного проекту закону. Зараз згідно Регламенту ми переходимо до розгляду законів у другому читанні.</p>
<p><a href="http://w1.c1.rada.gov.ua/pls/zweb2/webproc4_2?pf3516=2090%D0%B0&skl=9" target=_blank>2090а</a> – проект Закону про внесення змін до Закону України "Про державне оборонне замовлення" щодо формування та виконання державного оборонного замовлення. Від комітету до доповіді запрошується Вінник, депутат Вінник. Будь ласка, доповідайте.</p>
<p>&nbsp;</p>
<p>12:57:32</p>
<p>ВІННИК І.Ю.</p>
<p>Шановні колеги,&nbsp; на&nbsp; ваш розгляд другого читання вноситься&nbsp; законопроект&nbsp; про&nbsp; зміни до Закону України "Про державне оборонне замовлення". Окремо хотів би зазначити, що сьогодні ми вже голосували законопроекти в оборонній сфері. Ми прийняли з вами закон, який&nbsp; за порушення&nbsp; технічного регламенту чи правила відповідно може покарати директора&nbsp; оборонного підприємства, посадити його на&nbsp; 10 років. Закон&nbsp; "Про державне оборонне замовлення" на багато більш серйозний і більш системний.&nbsp; І я сподіваюся, ми відповідально зараз його з вами розглянемо.&nbsp;</p>
<p>До&nbsp; законопроекту другого читання було подано&nbsp; 13 пропозицій, 9 з них враховано,&nbsp; 2 враховано редакційно, одна врахована частково, одну відхилено. Окрім того, після того&nbsp; як таблиця була розглянута комітетом, підготовлена до другого читання, в останній день надання пропозицій від народних депутатів&nbsp; надійшло&nbsp; ще декілька пропозицій, які вже не були включені&nbsp; в остаточну таблицю.&nbsp;</p>
<p>Саме мова&nbsp;&nbsp; йдеться про пропозицію народного депутата&nbsp; Левченка&nbsp; Юрія Володимировича. Вона стосується змін до другого пункту&nbsp;&nbsp; шість розділу І&nbsp; законопроекту, який&nbsp; він пропонує викласти у редакції в контексті того, що&nbsp; пропонується&nbsp; за поданням Ради національної безпеки&nbsp;&nbsp;&nbsp;&nbsp; і&nbsp; оборони Кабінету Міністрів України&nbsp;&nbsp; може дозволити укладання державного контракту без укладання компенсаційного договору на особливий період. Натомість&nbsp; ця пропозиція була відхилена комітетом, тому що ця норма була врегульована в іншому пункті.</p>
<p>Окрім того, народний депутат &nbsp;Соловей Юрій Ігорович у погодженні з Радою національної безпеки&nbsp; і оборони Міністерством оборони запропонував все ж таки виключити&nbsp;&nbsp; необхідність запропонованого до другого читання надання права іноземним суб'єктам господарювання у разі, коли державний замовник має повноваження щодо провадження зовнішньоекономічної діяльності, він пропонує виключити цю норму. Фактично сенс полягає у тому, що ідея була, щоб надати право Міністерству оборони, наприклад, займатись імпортною діяльністю одноосібно. Натомість, це нетипова і не та функція, яку ми очікуємо від Міністерства оборони, у нас є державний концерн, які має відповідні повноваження. Окрім того, це йде всупереч з усталеними нормами експортного контролю. І тому (під стенограму) пропоную виключити можливість надання іноземному суб'єкту господарювання в разі, коли державний замовник має повноваження щодо впровадження зовнішньої діяльності, цей підпункт, абзац виключити з 3-го, 5-го пункту 6.</p>
<p>Що стосується додаткових правок (під стенограму), які так само були запропоновані паном Соловйовим і погодженні з міністром оборони і з службою тилу. Абзац сьомий пункту 4 розділу І викласти в такій редакції: "Під час планування оборонного замовлення державні замовники виходять з того, що закупівля постачання озброєння та військової техніки, військової зброї та боєприпасів до неї, а також їх…</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.&nbsp; Будь ласка. Скільки часу&nbsp; ще?&nbsp; Скільки часу ще?&nbsp; Будь ласка, дайте ще 3 хвилини для доповіді.&nbsp;&nbsp;</p>
<p>&nbsp;</p>
<p>13:00:52</p>
<p>ВІННИК І.Ю.&nbsp; Під час планування оборонного замовлення &nbsp;державні замовники виходять з того, що&nbsp; закупівля озброєння та військової техніки і військової&nbsp; зброї&nbsp; та боєприпасів до неї,&nbsp; а також їх модернізація з проведенням ремонту за технічним&nbsp; станом здійснюється виключно за оборонним замовленням. Крім здійснення такої закупівлі і постачання&nbsp; в умовах особливого&nbsp; періоду, введенні надзвичайного стану, і в період проведення антитерористичної операції".&nbsp;</p>
<p>В редакції, яка була проголосована до першого читання ще мова йшлася про поточний ремонт. Власне, немає потреби включати це в оборонне замовлення тому, що це&nbsp; буде суттєво обтяжувати державне оборонне замовлення і&nbsp; набагато складніше буде адмініструвати відповідне проведення робіт, які&nbsp; виконуються, в тому числі, в польових умовах.</p>
<p>Окрім того, варто уточнити пункт 1 розділу І законопроекту&nbsp; про термін "військове майно". Зокрема вказується, що необхідно виключити з тексту&nbsp; запропонованої норми слово "військове" і&nbsp; залишити слова "інше майно", оскільки згідно зі статтею 1 Закону&nbsp; України "Про правовий режим&nbsp;&nbsp;&nbsp;&nbsp; майна Збройних Сил&nbsp; України статус&nbsp; військове майно набуває, коли воно закріплене за&nbsp; відповідною військовою&nbsp; частиною.</p>
<p>В цілому комітет розглянувши правки пропонує прийняти цей законопроект&nbsp;&nbsp; з урахуванням того, що я сказав під стенограму за основу і в цілому, перепрошую, в другому читанні і в цілому. Якщо&nbsp; необхідність є, давайте пройдемо по відхилених правках.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, надійшло небагато поправок, більшість з них були враховані або враховані редакційно. Я бачу, що не врахована 7 поправка Кошелєвої. Чи наполягає вона? Не наполягає Кошелєва.</p>
<p>І по поправках прошу: Пастух, потім – Литвин. Будь ласка, Тарас, пане Тарас Пастух включіть мікрофон.</p>
<p>&nbsp;</p>
<p>13:02:35</p>
<p>ПАСТУХ Т.Т.</p>
<p>Тарас Пастух, "Об'єднання "Самопоміч". Ми просимо поставити на підтвердження 12 правку, оскільки в даній правці передбачається, що під час проведення антитерористичної операції ми виключаємо процедуру тендерних закупівель. Ми вважаємо, що поки у нас ця операція може тривати на невизначений термін, може відбуватися, все-таки контроль над закупівлями в оборонному комплексі має відбуватися. Дякую. Прошу поставити на підтвердження цю правку.</p>
<p>&nbsp;</p>
<p>ГОЛОВУЮЧИЙ. Будь ласка, прокоментуйте, пане Вінник.</p>
<p>&nbsp;</p>
<p>13:03:10</p>
<p>ВІННИК І.Ю.</p>
<p>Цілою низкою законів ми передбачали з вами спрощений порядок закупівель не тільки, що стосувалося військового майна, зброї, продукції оборонного призначення, а навіть робіт, наприклад, коли ми будували фортифікаційні споруди, ми передбачали спрощений режим закупівлі. Власне, враховуючи, що напевно зброя це те головне, що потрібно українській армії на особливий період, ця відповідна правка була внесена. Тому що ми розуміємо, що особливий період і антитерористична операція, яка зараз триває, це власне тільки необхідно Україні юридичне визначення, хоча ми маємо повномасштабну агресію, війну з боку Російської Федерації. Розуміючи, що зараз дуже складно відповідно підтвердити дану поправку на прохання фракції "Самопоміч" в залі, адже не багато депутатів і не всі напевно зрозуміють, що дійсно відбувається зараз. Тому що це суттєво обмежить право і можливості служби тилу Генерального штабу, а також Міністерства оборони оперативно купувати зброю в особливий період.</p>
<p>Я пропоную ще раз колегам з "Самопомочі", можливо, відкликати цю пропозицію, а якщо...</p>
<p>&nbsp;</p>
<p>ГОЛОВУЮЧИЙ. Завершіть, будь ласка, 30 секунд.</p>
<p>Пан Тарас, ви наполягаєте на голосуванні? "Самопоміч" наполягає на голосуванні.</p>
<p>Тому зараз я поставлю на підтвердження 12 поправку авторства Пашинського, Вінника і Кривенка. Я прошу приготуватися до голосування, зайняти свої робочі місця. Будь ласка, шановні колеги. <i>(Шум у залі)</i></p>
<p>Отже, пан Тарас мав на увазі не 12-у, а 8 поправку, щоб ми знали, за що ми голосуємо. Отже, за пропозицією народного депутата Тараса Пастуха я ставлю на підтвердження поправку, яка підтримана комітетом і комітет закликає голосувати за її підтвердження, поправку 12. Прошу голосувати, прошу взяти участь в голосуванні. Будь ласка, голосуємо, так, на підтвердження.</p>
<p>&nbsp;</p>
<p>13:06:02</p>
<p>За-120</p>
<p>120 – "за". Рішення не прийняте.</p>
<p>Будь ласка,&nbsp; включіть мікрофон, Володимир Литвин.</p>
<p>&nbsp;</p>
<p>13:06:13</p>
<p>ЛИТВИН В.М.</p>
<p>Шановний головуючий, шановний доповідач! Я вносив поправки, вони під номером в проекті закону до другого читання, 3-я і 8-а. Зафіксовано, що враховано частково і враховано редакційно, натомість, я не бачу, що ж ми отримали в правій колонці, і немає практично результату, хоча мова йде про позитивне рішення комітету. Що мається на увазі і про це, до речі, сказало&nbsp; Головне науково-експертне управління, що дію закону слід було б поширити також на державні органи, які формально не є військовими формуваннями, але фактично, мають всі ознаки військових формувань. Зокрема, комплектуються військовослужбовцями і на яких поширюється дія Закону про військовий обов'язок і військову службу. Вони беруть також участь в антитерористичній операції, зокрема, Державна служба спеціального зв'язку, Державна спеціальна служба транспорту, Державне управління охорони і, відтак, нам треба врахувати їх також в цьому законі. І я просив би…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершуйте.</p>
<p>Включіть мікрофон, будь ласка.</p>
<p>&nbsp;</p>
<p>13:07:27</p>
<p>ЛИТВИН В.М. …і я дуже просив би&nbsp; доповідача погодитися з тим, щоб ці правки знайшли своє позитивне відображення у проекті закону, інакше ми потім будемо&nbsp; змушені повертатися вносити відповідні зміни. Дякую.</p>
<p>&nbsp;</p>
<p>ГОЛОВУЮЧИЙ. Прошу прокоментувати.</p>
<p>&nbsp;</p>
<p>13:07:47</p>
<p>ВІННИК І.Ю. У нас обороною держави займаються військові формування – перш&nbsp; за все. Тому, власне, закон і&nbsp; регулює постачання саме&nbsp; в військові&nbsp; формування і ті органи, які зобов'язані робити постачання у військові формування.</p>
<p>Тому ми врахували редакційно, тому що ми вказали інші військові формування утворених відповідно до&nbsp; Законів України&nbsp; та правоохоронні органи&nbsp; спеціального призначення, жодним чином не сказано про службу транспорту в даному випадку. Чи ви дійсно вважаєте, що державне оборонне&nbsp; замовлення, нам треба гармати і службі транспорту надавати. На думку комітету, це передчасно, тому давайте&nbsp; врахуємо редакції комітету.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Пане Володимире, я попрошу зараз сформулювати вашу пропозицію. І включіть ще раз&nbsp; мікрофон, Володимир Литвин, формулюйте пропозицію.</p>
<p>&nbsp;</p>
<p>13:08:32</p>
<p>ЛИТВИН В.М.</p>
<p>Пропозиція такого&nbsp; змісту: "Що в умовах особливого періоду введення надзвичайного&nbsp; стану та в період проведення&nbsp; антитерористичної операції до основних показників оборонного замовлення може включатися інше військове державне майно, яке забезпечує діяльність і функціонування Збройних Сил України&nbsp; і інших військових формувань утворених відповідно до законів України та правоохоронних органів спеціального призначення, якщо його закупівля становить державну таємницю" – написано, що враховано редакційно. Але далі я не бачу в правій колонці, щоб це було&nbsp; враховано. І не йде мова виключно там про службу транспорту, я навів вам висновок із Науково-експертного управління, яке чітко наголошує на необхідності врахувати цю позицію.</p>
<p>&nbsp;</p>
<p>ГОЛОВУЮЧИЙ. Тобто, якщо я не помиляюсь, ви наполягаєте, щоб було голосування за включення цієї поправки в тіло закону повністю.</p>
<p>&nbsp;</p>
<p>ВІННИК І.Ю. В повному обсязі.</p>
<p>&nbsp;</p>
<p>13:09:29</p>
<p>ЛИТВИН В.М.&nbsp; Я думаю, що комітет може&nbsp; погодитись і не потрібно голосувати, бо інакше ми розбалансуємо, взагалі, закон.</p>
<p>&nbsp;</p>
<p>ГОЛОВУЮЧИЙ. Можемо погодитися, але давайте хай комітет ще раз скаже свою позицію, якщо комітет&nbsp; погодиться з врахуванням поправки не редакційно, а повністю, ми це знімаємо з обговорення.</p>
<p>Будь ласка.</p>
<p>&nbsp;</p>
<p>13:09:48</p>
<p>ВІННИК І.Ю. Якщо дійсно закупівля майна буде здійснюватися за&nbsp; державною процедурою, яка передбачає закупівлю за державною… закупівлю товарів, що становить державну таємницю, якщо коло суб'єктів, яке чітко обмежено, власне, правоохоронні органи зі спеціальним призначенням в тій редакції, яку ви виклали, інших військових формувань, утворених відповідно до Законів України, то, власне, це не йде всупереч закону, якщо нам це дозволить прийняти закон в цілому. Комітет погоджується, тому що сьогодні, до сьогодні державне оборонне замовлення не&nbsp; прийнято. І якщо ми його не приймемо, у нас будуть серйозні проблеми з роботою&nbsp; оборонних підприємств.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Все одно голосувати буде зал і зал буде позицію приймати повністю.</p>
<p>Поправка врахована редакційно, врахована в тому формулюванні, яке озвучив Володимир Литвин.</p>
<p>І, шановні колеги, ті всі поправки, які були озвучені, я прошу… Яка поправка? <i>(Шум у залі)</i> Яка поправка?</p>
<p>Будь ласка, Юрій Левченко, включіть мікрофон.</p>
<p>&nbsp;</p>
<p>13:11:01</p>
<p>ЛЕВЧЕНКО Ю.В.</p>
<p>Дякую.</p>
<p>Я хотів би все ж таки поставити свою поправку на ухвалення. При поставці продукції оборонного призначення вартістю понад 5 мільйонів євро, цілком закономірним є запровадження норм, які сприяють отриманню компенсації у вигляді виконання робіт, пов'язаних з обслуговуванням та ремонтом військової спеціальної техніки та військового майна, надання послуг, зокрема з підвищення кваліфікації фахівців у сфері оборони та безпеки, надання інвестицій, передачі майнових прав, інтелектуальної власності тощо. Данні компенсаційні умови є вигідні Україні… для України, і відмовлятися від них не варто.</p>
<p>Законопроект з цього приводу пропонує скасувати обов'язковість&nbsp;&nbsp; компенсаційного офсетного договору за умови настання певних обставин. І все спрямовується на пришвидшення поставок оборонної продукції.</p>
<p>Однак, не завжди таке спрощення є необхідним для виконання оборонного замовлення. Саме тому ми пропонуємо залишити норму про обов'язковість офсетних договорів, компенсаційних, для постачання продукції оборонного призначення вартістю понад 5 мільйонів євро, але передбачити можливість недотримання цих вимог, якщо Рада національної безпеки і оборони України або Кабмін приймуть відповід….</p>
<p>&nbsp;</p>
<p>ГОЛОВУЮЧИЙ.&nbsp; Пане Юрію, зараз вам дам 30 секунд, зараз дам вам 30 секунд, але в тих 30 секунд ви сформулюєте, назвіть номер поправки, чи її треба підтвердити, чи її треба відхилити, чітко скажіть номер поправки і яка ваша пропозицію. Включить на 30 секунд мікрофон Левченкові Юрію, будь ласка.</p>
<p>&nbsp;</p>
<p>13:12:27</p>
<p>ЛЕВЧЕНКО Ю.В. Дякую. Дякую.</p>
<p>З огляду на те, що, на жаль, комітет приймав рішення до того, як він мав право це робити, тому що він не дочекався до останнього дня прийняття поправок, моя поправка прийшла вчасно, але в таблиці її немає.</p>
<p>Поправка моя звучить наступним чином, якщо конкретно-юридично, абзац другий пункту 6 розділу першого законопроекту викласти в такій редакції: "В умовах особливого періоду введення надзвичайного стану та в період проведення антитерористичної операції за поданням РНБО Кабінету Міністрів України можна дозволити укладання державного контракту без укладання компенсаційного офсетного договору". Тобто не забирати взагалі офсетні компенсаційні договори, тому що, насправді, вони все одно можуть бути&nbsp; вигідними в багатьох умовах, але дати можливість при потребі через механізм РНБО цей момент прибрати.</p>
<p>Прошу врахувати мою поправку. Дякую.</p>
<p>&nbsp;</p>
<p>ГОЛОВУЮЧИЙ. Прошу прокоментувати.</p>
<p>&nbsp;</p>
<p>13:13:23</p>
<p>ВІННИК І.Ю. Дивіться, про що йдеться мова? Дійсно дуже добре, коли ми щось,коли купуємо за кордоном, імпортуємо в Україну, разом з продукцією ми б отримали і відповідну технологію або якісь унікальні запасні частини, які б могли б виготовлятися чи використовуватися в Україні. Водночас іноді, під час особливого періоду, підчас воєнного стану, надзвичайного стану іноді не вистачає часу на проведення відповідних переговорів. Ви ж розумієте, що по такому договору Україна отримає додаткову вигоду і для того, щоб її отримати, треба на багато триваліші переговори. І ви прекрасно це розумієте, і іноді на це часу не вистачає.</p>
<p>Ми категорично підтримуємо, що будь-яка імпортна закупівля має супроводжуватися і офсетним договором, по якому би передавалася і технологія відповідного виробництва такої самої продукції на території України, але іноді на це не вистачає часу. І тому ми робимо оговорку як законодавець, що у певних випадках, коли оголошено особливий період, коли оголошений відповідний надзвичайний воєнний стан, є право не укладати&nbsp; офсетні договори, не більше того з жодних...</p>
<p>&nbsp;</p>
<p>ГОЛОВУЮЧИЙ. Шановні колеги, я, щоб дискусію зняти, пане Юрій, може, ви роз'ясните? Згідно Регламенту я можу існуючі поправки поставити на підтвердження, зняти. Я не можу з голосу в другому читанні робити правки. Тому давайте ми зараз перейдемо, шановні колеги, до голосування за даний законопроект. Поправки не існує, пане Юрію, юридично. Який номер? Який номер поправки?</p>
<p>Будь ласка, представник комітет, дайте роз'яснення з приводу цієї поправки і з приводу того, чи вона існує, чи можу я її поставити на голосування. Будь ласка.</p>
<p>&nbsp;</p>
<p>13:15:20</p>
<p>ВІННИК І.Ю. Дивіться, я, власне, запропонував би пану Левченку звернутися в юридичне управління або, може, навіть до Конституційного відповідно Суду, зрозуміти, що таке "останній день подання поправок".</p>
<p>Справа в тому, що поправку пана Левченка ми отримали о 17 годині факсом, коли таблиця була вже сформована другого читання, і розглянута комітетом навіть. Але, тим не менше, ми доповідаємо, що відповідна пропозиція пана Левченка була отримана, і ми її доповідаємо в сесійній залі. А також формулюємо позицію комітету, яка затверджена відповідним рішенням про те, що вона відхилена.</p>
<p>&nbsp;</p>
<p>ГОЛОВУЮЧИЙ. Шановні колеги, щоб не було напруги в залі і зайвої дискусії, я поставлю пропозицію Левченка на голосування. Я прошу приготуватись до голосування. Комітет заперечує, проти цієї поправки.</p>
<p>І тому прошу проголосувати: хто підтримує поправку Юрія Левченка, прошу проголосувати. Будь ласка, голосуємо. Будь ласка, включіть табло, і голосуємо.</p>
<p>&nbsp;</p>
<p>13:16:30</p>
<p>За-95</p>
<p>95 – "за". Рішення не прийнято.</p>
<p>Шановні колеги, таким чином, ми завершили обговорення цього законопроекту. І я прошу усіх депутатів зайти в зал. Зараз відбудеться голосування. Будь ласка, колеги, я поставлю, звичайно, спочатку сигнальне голосування, але було би правильним, якби оборонні закони не були затягнуті тільки через брак дисципліни в залі. Тому я прошу зайти в зал, приготуватись до голосування.</p>
<p>Я ставлю на сигнальне голосування&nbsp; проект Закону про внесення змін до Закону України "Про державне оборонне замовлення" щодо формування та виконання державного оборонного замовлення, номер 2090а. Сигнальне голосування, прошу взяти участь в голосуванні. Будь ласка, голосуємо.</p>
<p>&nbsp;</p>
<p>13:17:43</p>
<p>За-191</p>
<p>Колеги, я можу ще раз поставити, якщо в залі є достатня кількість людей. А може просто ми його перенесемо голосування тоді, коли в залі будуть достатня кількість людей.</p>
<p>&nbsp;</p>
<p>ВІННИК І.Ю. Давайте перенесемо.</p>
<p>&nbsp;</p>
<p>ГОЛОВУЮЧИЙ. Пропозиція від комітету – перенести. Ще Пашинському 1 хвилину.</p>
<p>Будь ласка, Пашинський Сергій, включіть мікрофон.</p>
<p>&nbsp;</p>
<p>13:18:10</p>
<p>ПАШИНСЬКИЙ С.В.</p>
<p>Шановні колеги, я хочу звернутися навіть не до сесійного залу, а до людей, які зараз дивляться як ми потужно працюємо на підтримання обороноздатності держави.</p>
<p>Є дешеві популістські слова, а є дії. Дії народного депутата – це голосування. Тільки-що ми побачили як зал проголосував.</p>
<p>Що таке державне оборонне замовлення? Це робочі місця на наших заводах, це зарплати, це підняття потенціалу нашої обороноздатності, і тільки що ми побачили, що вартує наша робота.</p>
<p>Я дуже прошу ще раз поставити на голосування і, повірте мені, знайдеться медійних ресурсів донести демагогію популістів, які брешуть, що вони захищають Україну, а самі провалюють наші програми оборонні.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>В нас немає обговорення, є тільки формулювання пропозиції.</p>
<p>Отже, шановні колеги, зараз я ще раз поставлю голосування сигнальне, якщо не буде достатньо кількості голосів, я думаю, зал зі мною згодиться, щоб ми перенесли голосування по даному питанню.</p>
<p>Шановні колеги, прошу зайти в зал, прошу зайняти робочі місця, приготуватися до голосування. Прошу і секретаріат Верховної Ради повідомити про голосування, і прошу по фракціях закликати колег депутатів в зал.</p>
<p>Якщо всі готові, я ще раз ставлю сигнальне голосування по проекту Закону про внесення змін до Закону України "Про державне оборонне замовлення" щодо формування та виконання державного оборонного замовлення 2090а. Сигнальне голосування. Будь ласка, голосуємо.</p>
<p>&nbsp;</p>
<p>13:20:14</p>
<p>За-213</p>
<p>Колеги, може, хтось не встиг проголосувати? Юрій Віталійович, я бачу, не встиг проголосувати. Давайте ще раз змобілізуємося. Колеги, запросіть в зал депутат. Запросіть в зал депутатів. Колеги, будь ласка, заходимо в зал, хто в кулуарах. Ще раз поставлю на голосування. Потенціалу не видно, колон депутатів, які заходять в зал, не видно. Так, так, збільшується.</p>
<p>Можемо голосувати? Будь ласка, приготувались, колеги. Ще раз сигнальне голосування - проект Закону про внесення змін до Закону України "Про державне оборонне замовлення" щодо формування та виконання державного оборонного замовлення 2090а. Сигнальне голосування. Будь ласка, голосуємо, підтримуємо. Будь ласка. Голосуємо відповідально і злагоджено.</p>
<p>&nbsp;</p>
<p>13:21:58</p>
<p>За-220</p>
<p>Давайте, давайте, хлопці, заходимо. Заходимо, 6 голосів – це те, що можна цілковито… Заходимо в зал, готуємося до голосування, займаємо робочі місця.&nbsp; Відповідально… Не виходи із залу, а&nbsp; навпаки заходимо в зал. Колеги,&nbsp;&nbsp; не виходимо.&nbsp; Колеги, готові? Голосуємо.</p>
<p>Отже, сигнальне голосування 2090а "Про державне оборонне замовлення". Колеги, сигнальне голосування, голосуємо, підтримуємо.&nbsp; Будь ласка,&nbsp;&nbsp; 2090а голосуємо. Сигнальне&nbsp;&nbsp; голосування.</p>
<p>&nbsp;</p>
<p>13:23:04</p>
<p>За-225</p>
<p>Це просто перемога.</p>
<p>Отже, займаємо робочі місця. Я вже поставлю не сигнальне, зараз поставлю на голосування. Прошу підготуватись, зайняти&nbsp; місця. Забезпечити наявність ще одного депутата, якого бракує. Він є, він з нами, він зайшов&nbsp; в зал.</p>
<p>Отже, я ставлю на голосування проект Закону &nbsp;про внесення змін до Закону України "Про державне оборонне замовлення" щодо&nbsp; формування та виконання державного оборонного замовлення (№ 2090а) в другому читанні та в цілому. Голосуємо, колеги. Підтримуємо, голосуємо. Включіть, будь ласка, систему голосування. Підтримуємо.</p>
<p>&nbsp;</p>
<p>13:24:07</p>
<p>За-229</p>
<p>Рішення прийняте.</p>
<p>Вітаю авторів законопроекту, авторів поправок з плідною роботою.</p>
<p>Переходимо до наступного&nbsp; питання порядку денного. Це є проект Закону 2431: про внесення змін до законодавства про захист економічної конкуренції щодо визначення органами Антимонопольного комітету України розміру штрафів за порушення законодавства про захист економічної конкуренції.&nbsp;</p>
<p>І до доповіді запрошую голову Комітету з питань економічної політики Іванчука Андрія Володимировича. Андрій Володимирович! Андрій Володимирович, зал чекає вашої полум'яної промови. Запрошуємо вас до трибуни. Україна кличе. Будь ласка.</p>
<p>&nbsp;</p>
<p>13:25:12</p>
<p>ІВАНЧУК А.В.</p>
<p>Шановний пане головуючий, шановні народні депутати! На ваш розгляд вноситься законопроект 2431, табличка вам роздана. У комітет надійшло 16 пропозицій народних депутатів, більшість з них на комітеті було враховано, включено в тіло законопроекту.</p>
<p>Головне науково-експертне і Юридичне управління не мають зауважень до даного законопроекту, тому комітет прийняв рішення рекомендувати парламенту прийняти даний законопроект в другому читанні та в цілому в редакції комітету.</p>
<p>Але, шановний пане головуючий, в депутатів, в деяких є зауваження тому, що була врахована на комітеті поправка&nbsp; номер 14 народного депутата Солов'я з приводу&nbsp; можливості, чи неможливості прийняття&nbsp; судом рішень про рішення Антимонопольного комітету про накладення штрафів на суб'єктів на суб'єктів господарської діяльності. Тому, я хотів би одну з поправок, 14-ту, яка врахована, народний депутат Заліщук просить її поставити на підтвердження. Прошу дати слово.</p>
<p>&nbsp;</p>
<p>ГОЛОВУЮЧИЙ.&nbsp; Ми будемо йти поступово, пані Світлано.</p>
<p>&nbsp;</p>
<p>ІВАНЧУК А.В. А в нас більше нема ніяких зауважень.</p>
<p>&nbsp;</p>
<p>ГОЛОВУЮЧИЙ. Ні, я мушу пройтись по поправкам, які були відхилені. І депутати не будуть наполягати, і коли&nbsp; дійдемо до 14-ї, я тут же надам слово пані Світлані.</p>
<p>Отже,&nbsp; шановні колеги.</p>
<p>2 поправка Продан. Чи наполягає? Не наполягає.&nbsp;</p>
<p>3-я, Гуляєв.&nbsp; Не наполягає.&nbsp;</p>
<p>4-а, Продан.&nbsp; Не наполягає.&nbsp;</p>
<p>6-а, Продан.&nbsp;&nbsp; Не наполягає.&nbsp;</p>
<p>7-а, Гуляєв.&nbsp;&nbsp; Не наполягає.&nbsp;</p>
<p>8-а, Продан. Бачу, не наполягає. .&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>10-а, Голубов. Не наполягає.</p>
<p>12-а, Яніцький. Не наполягає.</p>
<p>І 14-а. Йдеться про 14-у, Андрій Володимирович?</p>
<p>&nbsp;</p>
<p>ІВАНЧУК А.В. Так.</p>
<p>&nbsp;</p>
<p>ГОЛОВУЮЧИЙ. 14-у поправку. Прошу включити мікрофон Світлані Заліщук, будь ласка.</p>
<p>&nbsp;</p>
<p>13:27:20</p>
<p>ЗАЛІЩУК С.П.</p>
<p>Шановні колеги, я в цілому підтримую законопроект, це дуже важливий наш законопроект в рамках європейської інтеграції. Водночас я пропоную відхилити поправку мого колеги Юрія Солов'я. Чому? Три аргументи.</p>
<p>Перше. Поправка по суті забирає право в судів переглядати розмір накладених штрафних санкцій, АМКУ. Залишаючи, по суті, ми таким чином монополію антимонопольного комітету вставляти, встановлювати штрафні санкції. Навіть враховуючи сумну ситуацію в наших судах, суто математично можливість заангажованого рішення антимонопольного комітету на багато вище аніж в судах, де є три інстанції і водночас апеляція.</p>
<p>Окрім іншого, я нагадую, що це безпосередньо пряма норма, записана у нашій Угоді про асоціацію, яка зобов'язує нас надати судам можливість рішення переглядати штрафні санкції, встановлені антимонопольним комітетом. Пропоную відхилити цю поправку.</p>
<p>&nbsp;</p>
<p>ГОЛОВУЮЧИЙ. Я сформулюю правильно, поставити на підтвердження, пані Світлано, поставити на підтвердження і не підтримати.</p>
<p>Прошу прокоментувати голову. Будь ласка. Соловей.</p>
<p>&nbsp;</p>
<p>13:28:37</p>
<p>СОЛОВЕЙ Ю.І.</p>
<p>Юрій Соловей, 89 виборчий округ. Шановні колеги, це даний законопроект є надзвичайно важливим і по суті перший економічний законопроект. І якщо сьогодні ми відхиляємо мою поправку, то ми по суті нівелюємо і знищуємо роль антимонопольного комітету в Україні. Треба розуміти, що антимонопольний комітет веде розслідування на сотні мільйонів або мільярди справ. Тобто ці розслідування стосуються монополістів і, в першу чергу, олігархів, які здобули свій капітал на монополізації тих чи інших ринків. І моя поправка унеможливлює в судах знижувати розмір штрафів, накладених антимонопольним комітетом. І тому якщо сьогодні, зараз, вона не отримає підтримку, це означатиме, що будь-який олігарх, звернувшись до суду, зможе скасувати рішення Антимонопольного комітету і переглянути в сторону зниження в сотню, в тисячу разів розмір штрафу, який накладає Антимонопольній комітет.</p>
<p>По суті…</p>
<p>&nbsp;</p>
<p>ГОЛОВУЮЧИЙ. Дайте, будь ласка,&nbsp; 30 секунд завершити, будь ласка.</p>
<p>&nbsp;</p>
<p>13:29:50</p>
<p>СОЛОВЕЙ Ю.І. По суті, це означатиме збереження всіх монопольних ринків в нашій державі. І, якщо ми це робимо по Антимонопольному комітету, то тоді треба всі контролюючі структури в нашій державі ліквідовувати і наділяти такими повноваженнями, в першу чергу, суди, які будуть приймати рішення. А ми знаємо, як працюють в нашій державі суди і за скільки приймаються ті чи інші рішення.</p>
<p>Дякую. Тому звертаюсь до всіх підтримати цю поправку одноголосно. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Прошу голову комітету прокоментувати. Андрій Володимирович, прошу прокоментувати дискусію в середині "Блоку Петра Порошенка".</p>
<p>&nbsp;</p>
<p>13:30:23</p>
<p>ІВАНЧУК А.В.</p>
<p>По Регламенту ми не маємо ніякої дискусії, тут ми повинні поставити поправку на підтвердження.</p>
<p>&nbsp;</p>
<p>ГОЛОВУЮЧИЙ.&nbsp; Яка позиція комітету щодо того?</p>
<p>&nbsp;</p>
<p>ІВАНЧУК А.В. Комітет врахував поправку народного депутата Солов'я і включив її в тіло закону. Вона врахована на сьогоднішній день…</p>
<p>&nbsp;</p>
<p>ГОЛОВУЮЧИЙ.&nbsp; І вона залишається незмінною?</p>
<p>&nbsp;</p>
<p>ІВАНЧУК А.В. Так, по Регламенту ставиться поправка на підтвердження…</p>
<p>&nbsp;</p>
<p>ГОЛОВУЮЧИЙ. Зрозуміла позиція комітету.</p>
<p>Отже, я зараз поставлю на голосування на підтвердження 14 поправки, прошу бути уважними… зараз немає у нас обговорення…</p>
<p>&nbsp;</p>
<p>ІВАНЧУК А.В. Є обговорення.</p>
<p>&nbsp;</p>
<p>ГОЛОВУЮЧИЙ. Добре. Шановні колеги! Ми згідно Регламенту є поправка, будь-який депутат може цю поправку оголосити, підтримати або не підтримати. Зараз я дам слово Олександрі Кужель, але надалі система обговорення законопроекту в другому читанні не передбачає обговорення, а лише голосування.</p>
<p>Будь ласка,&nbsp; включіть Кужель, мікрофон.</p>
<p>&nbsp;</p>
<p>13:31:23</p>
<p>КУЖЕЛЬ О.В.</p>
<p>Шановні колеги! Чому не можна підтримати пропозицію пані Заліщук? Тому що суди при розгляді справ не спираються і не розглядають підзаконні акти, а методика розрахунку штрафних санкцій, яка існує в Антимонопольному комітеті – це є підзаконні акти. І будь-яке рішення Антимонопольного комітету буде зупинено в суді.</p>
<p>Я дуже прошу, пані Заліщук, відізвати зараз голосування, тому що це зірве повністю можливість створення конкурентних умов в Україні. А дати доручення комітету додатково відпрацювати законодавчу пряму норму розгляду і оскарження, щоб&nbsp; вона&nbsp; не була підзаконним актом.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, надійшла пропозиція поставити на підтвердження 14 поправку народного депутата Солов'я. Я прошу приготуватись до голосування. Отже, хто підтримує пропозицію Світлани Заліщук щодо&nbsp; підтвердження 14 поправки, яку комітет не&nbsp; врахував, прошу проголосувати. Яку врахував у редакції Солов'я. Так, прошу проголосувати підтвердження 14 поправки. Будь ласка, голосуємо.</p>
<p>Голосуємо за підтвердження, підтримуємо комітет.</p>
<p>&nbsp;</p>
<p>13:32:54</p>
<p>За-145</p>
<p>Рішення&nbsp; не прийнято.</p>
<p>Таким чином ми завершили обговорення законопроекту і можемо&nbsp; переходити до&nbsp; голосування.</p>
<p>Будь ласка, ще одну хвилину Андрій Володимирович Іванчук.</p>
<p>&nbsp;</p>
<p>13:33:14</p>
<p>ІВАНЧУК А.В.</p>
<p>Шановний головуючий, шановні народні депутати! Хочу звернути вашу увагу,&nbsp; в зв'язку з тим, що&nbsp; поправка народного&nbsp; депутата Солов'я не була підтримана в сесійній залі, Тому розділ ХХХVI (строчка) ХХХVII переходять з лівої частини таблички в праву частину, тому щоб був текст&nbsp; нерозривний.</p>
<p>І я хотів би запропонувати, щоб даний законопроект був зараз&nbsp; проголосований в цілому ми повинні прийняти якесь консенсусне рішення. Ми поспілкувалися з представниками всіх фракцій і запропонували для досягнення консенсусу та&nbsp; мінімізації тих негативних ризиків і для надання повноважень судам змінювати штрафні санкції, які будуть накладені Антимонопольним комітетом. Нами було запропоновано&nbsp; включити у Прикінцеві положення даного законопроекту норму, що положення&nbsp; частини другої статті 60 Закону України "Про захист економічної конкуренції", в частині&nbsp; повноважень&nbsp; суддів будуть вступати в дію через рік після набрання&nbsp; чинності даного законопроекту або прийняття Антимонопольним комітетом&nbsp; методики про накладання штрафів за правопорушенні при цьому&nbsp; конкурентному праві.</p>
<p>Тому я прошу дати доручення, Андрій Володимирович, юридичному управлінню, комітету – я це сказав під стенограму, щоби ми зараз забезпечили прийняття законопроекту в цілому, – дати нам доручення&nbsp; при підготовці законопроекту на підпис голові, врахувати у Прикінцевих положеннях, щоб ця норма, що стосується суддів, вступала через рік після прийняття методики нарахування цих штрафів.</p>
<p>&nbsp;</p>
<p>ГОЛОВУЮЧИЙ. Шановні колеги, чи дійсно ця пропозиція є компромісною, чи вона всіма підтримується? <i>(Шум у залі)</i> Шановні колеги, Андрій Володимирович, це… <i>(Шум у залі)</i> Давайте ми&nbsp; проголосуємо і побачимо, чи є на це голоси.</p>
<p>Шановні колеги, зараз буде голосування. Прошу зайти в зал і зайняти робочі місця. Будь ласка, заходимо в зал і займаємо робочі місця. Я поставлю на сигнальне голосування і ми побачимо, наскільки є компромісними ці пропозиції.</p>
<p>Всі готові, так? Я ставлю на сигнальне голосування проект Закону про внесення змін до законодавства про захист економічної конкуренції (номер 2431) з поправками, які озвучив для стенограми голова комітету Іванчук Андрій Володимирович.</p>
<p>Сигнальне голосування. Хто підтримує дану пропозицію, прошу проголосувати. Будь ласка, голосуємо, сигнальне голосування.</p>
<p>&nbsp;</p>
<p>13:36:28</p>
<p>За-189</p>
<p>Немає голосів. <i>(Шум у залі)</i></p>
<p>Шановні колеги… <i>(Шум у залі)</i> Добре! Будь ласка, з мотивів. Давайте обміняємося думками. Можливо, ми вийдемо на якесь компромісне формулювання. Якщо вийдемо, то вийдемо.</p>
<p>Перший підняв Сидорович руку. Так будете виступати чи ні? Потім – Пташник, потім – Пашинський. Добре! Потім – Соловей.</p>
<p>І на тому обмежимо обговорення. Будь ласка.</p>
<p>&nbsp;</p>
<p>13:37:05</p>
<p>СИДОРОВИЧ Р.М.</p>
<p>Доброго дня! Шановні колеги, значить, якщо ми говоримо про необхідність відстрочення, там, на рік часу, томи фактично підриваємо... заперечуємо 124 статтю Конституції, в якій записано, що юрисдикція судів поширюється абсолютно повністю на всі правовідносини.</p>
<p>Якщо ми говоримо про те, що бракує якоїсь методики, яка має бути розроблена в межах трьох місяців, ми можемо говорити виключно про якесь відстрочення в межах трьох місяців, але не на які... ні в якому разі не рік. Для судів не потрібно взагалі жодної абсолютно методики, яким чином зараз відбувається нарахування штрафів.</p>
<p>Тому в даному контексті закон потрібно підтримувати, але без відстрочень застосування перегляду рішень Антимонопольного суду на рік часу, три місяці – розгляд... на підготування методики і крапка, закон має вступати в законну силу.</p>
<p>&nbsp;</p>
<p>ГОЛОВУЮЧИЙ. Я уточню: без поправки, яку озвучив Іванчук. Так?</p>
<p>Будь ласка, Пташник – одну хвилину. Включить мікрофон.</p>
<p>&nbsp;</p>
<p>13:38:16</p>
<p>ПТАШНИК В.Ю.</p>
<p>Шановні колеги, питання зараз стоїть в тому, чи надавати повноваження судам самостійно змінювати розміри штрафних санкцій, які були встановлені Антимонопольним комітетом? Наразі у нас законодавчо передбачена лише максимальна межа цих штрафних санкцій. Говорити про те, що це буде здійснюватися на розсуд суду, я думаю, що це неправильно, тому що ми знаємо, який розсуд суду буде у випадку... у відповідних рішеннях прийнятий.</p>
<p>Тому я думаю, що народним депутатом Іванчуком була озвучена компромісна позиція, бо наразі ми маємо розділ голосів в залі. І ми маємо однозначно ввести в силу методику як раз калькуляції штрафних санкцій, щоб вона стала нормативно-правовим актом, напрацювати практику її застосування і тільки тоді можна надавати це право судам, інакше це призведе до неоднакового застосування норм права.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Сергій Пашинський. Включить мікрофон. Сергій Пашинський.</p>
<p>&nbsp;</p>
<p>13:39:23</p>
<p>ПАШИНСЬКИЙ С.В.</p>
<p>Шановні колеги, я ще раз хочу звернути увагу, що відбувається. На протязі останніх 24 років, 22-х, Антимонопольний комітет – це був інструментом для захисту олігархів. Сьогодні – і ми можемо побачити по тих штрафах, по тих справах, які зараз розглядаються, – це уже Антимонопольний комітет. Звичайно, цим корупційним кланам це не подобається, і вони придумали лазейку, як позбавити себе відповідальності: піти у господарський суд – і їм там сто тисяч гривень нарахують штрафу. Це недопустима ситуація, і нам не треба приймати закону без поправки Солов'я або хоча би цього компромісного варіанту. Інакше це не закон, а фейк і корупція.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Кужель. І Соловей, так. Кужель і Соловей.</p>
<p>&nbsp;</p>
<p>13:40:12</p>
<p>КУЖЕЛЬ О.В.</p>
<p>Шановні колеги, це приклад цього законопроекту – ще раз до вас звертаюся, - треба виписувати порядки прямо в законопроекті, а не робити в законопроекті посили щодо розробки підзаконних актів.</p>
<p>Я можу вам сказати, коли ми прийняли з вами Закон про ліцензування, який має всі прямі порядки, то він сьогодні і діє. А Кабінет Міністрів вже рік порушує впровадження ліцензійних умов. І тому, якщо ми хочемо дописати цей законопроект, треба проголосувати його у повторне друге читання, виписати там прямий порядок нарахування штрафів і пені: як оскарження, як і звернення. І це буде закон прямої дії.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Соловей.</p>
<p>&nbsp;</p>
<p>13:41:04</p>
<p>СОЛОВЕЙ Ю.І.</p>
<p>Шановні колеги, я ще раз хочу акцентувати увагу на тому, що пропонується. Я повністю підтримую Пашинського в тому, що тільки недавно, буквально місяць-два тому, реально розпочалися розслідування на ринку електроенергії, на ринку можливих змов нафтопродуктів, на ринку можливих змов торгівлі продуктами харчування, на ринках авіаперевезень. І сьогодні ці розслідування можуть закінчитися для монополістів мільярдними штрафами. І тому пропонується, щоб суди самостійно зменшували розмір цих штрафів. Погодитись з цим неможливо.</p>
<p>І тому, якщо ця поправка не буде проголосована, то зміст цього закону абсолютно втрачається. І ми в жодному випадку не повинні дозволити судам переглядати в сторону зменшення розмір штрафів, накладених на монополістів.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Пані Світлано. Добре, ще пані Світлана, 30 секунд і переходимо до сигнального голосування.</p>
<p>&nbsp;</p>
<p>13:42:07</p>
<p>ЗАЛІЩУК С.П.</p>
<p>Шановні колеги, я хочу звернути вашу увагу на кілька аргументів.</p>
<p>Отже, перше. Ви говорите про те, що АМКУ сьогодні почало низку розслідувань, але, будь ласка, надайте мені гарантії, що завтра АМКУ не перетвориться безпосередньо на такий же самий монопольний орган, як це було 2 – 3 місяці тому, це перше.</p>
<p>Друге. Я хочу звернути вашу увагу на Угоду про асоціацію, яку ми підписали як держава. І, зокрема, 255 сторінка 10 розділ 4 стаття, де ми безпосередньо взяли на себе зобов'язання надати судам…</p>
<p>&nbsp;</p>
<p>ГОЛОВУЮЧИЙ. Будь ласка, дайте можливість завершити, 30 секунд.</p>
<p>&nbsp;</p>
<p>13:42:48</p>
<p>ЗАЛІЩУК С.П. Дякую.</p>
<p>І останнє. На сьогоднішній день в судах так само, наприклад, існує рішення щодо перегляду санкцій встановлених, наприклад, податковою. Чому ми ухвалюємо рішення на користь одного, але не іншого.</p>
<p>Таким чином, я пропоную, ми не повинні загубити цей закон, це дуже важливий закон в сфері конкурентоздатності, але треба випрацювати такий механізм, щоб встановити інституційну спроможність знайти справедливість в суді. Я зауважую, що ви підписуєтеся під тим, що суду в Україні чесного не є…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я ще раз поставлю на сигнальне голосування, якщо не буде голосів, я думаю, буде правильним просто відкласти його.</p>
<p>Прошу прокоментувати, Андрій Володимирович Іванчук.</p>
<p>&nbsp;</p>
<p>13:43:39</p>
<p>ІВАНЧУК А.В.</p>
<p>Віце-спікер пані Сироїд попросила мене уточнити то, що я сказав, що частина друга статті 60 вступає в дію в "Прикінцевих положеннях" через рік не після прийняття методики, а після прийняття вступу цього закону в силу.</p>
<p>&nbsp;</p>
<p>СИРОЇД О.І. Ні, ми це все одно не підтримуємо. 3 місяці.</p>
<p>&nbsp;</p>
<p>13:44:18</p>
<p>ІВАНЧУК А.В. Вони хочуть 3 місяці, но 3 місяці, це не реально. <i>(Шум у залі)</i></p>
<p>Але, шановні друзі, ну ви зрозумійте, ну нам вкрай важливо прийняти даний законопроект, ну це вже не принципово: переглядає суд – не переглядає.</p>
<p>&nbsp;</p>
<p>ГОЛОВУЮЧИЙ. Шановне товариство, давайте дуже просто зараз. Або ми знаходимо компромісну пропозицію і ми виходимо на результативне голосування, або відкладаємо. Давайте ще остаточно Андрій Володимирович озвучить пропозицію для стенограми. Ми ще раз поставимо її на голосування. Якщо не буде достатньої кількості голосів, ми голосування по даному питанню перенесемо.</p>
<p>Будь ласка, Андрій Володимирович, сформулюйте для стенограми остаточну редакцію вашої поправки. Андрій Володимирович, будь ласка. Чи голосуємо?</p>
<p>&nbsp;</p>
<p>13:44:57</p>
<p>ІВАНЧУК А.В.</p>
<p>Ну, фракція "Самопоміч" просить три місяці. Це практично неможливо. Тобто я не бачу, я не бачу консенсусу.</p>
<p>&nbsp;</p>
<p>ГОЛОВУЮЧИЙ. Тоді я ставлю на голосування, шановні колеги. Отже.</p>
<p>&nbsp;</p>
<p>ІВАНЧУК А.В. Народний депутат Шкрум.</p>
<p>&nbsp;</p>
<p>ГОЛОВУЮЧИЙ. Будь ласка, Шкрум, одну хвилину.</p>
<p>&nbsp;</p>
<p>13:45:23</p>
<p>ШКРУМ А.І.</p>
<p>Дякую, колеги! Шкрум, фракція "Батьківщина". Колеги, у нас зараз питання, знаєте, кому ми більше не довіряємо: антимонопольному чи судам? Та не тому і не тому ми не довіряємо. Методика зараз носить рекомендаційний характер. Нам треба, на мою думку, щоб вона не носила рекомендаційний характер, щоб була нормальна практика її застосування.</p>
<p>Мені здається, шановні колеги з фракції "Самопоміч", що якраз компромісне рішення пан Іванчук озвучив. Давайте його підтримаємо. Інакше ми завалимо закон. І я прошу поставити сигнальне голосування з пропозицією пана Іванчука відтермінувати на рік після вступу в дію закону. Якщо не буде голосів, я прошу повторне друге читання.</p>
<p>Будь ласка, дуже важливий закон.</p>
<p>&nbsp;</p>
<p>ІВАНЧУК А.В. Дякую.</p>
<p>&nbsp;</p>
<p>ГОЛОВУЮЧИЙ. Всі висловились, так? Можемо голосувати.</p>
<p>Отже, шановні колеги, я ставлю на сигнальне голосування проект Закону 2431 про внесення змін до законодавства про захист економічної конкуренції щодо визначення органами Антимонопольного комітету України розміру штрафів за порушення законодавства про захист економічної конкуренції з поправкою, яку озвучив Андрій Володимирович Іванчук для стенограми.</p>
<p>Будь ласка, голосуємо, сигнальне голосування. Голосуємо.</p>
<p>&nbsp;</p>
<p>13:46:44</p>
<p>За-204</p>
<p>Я розумію, не всі встигли проголосувати, так? Я прошу зайти в зал. Ще раз зараз поставлю сигнальне голосування. Колеги, ще раз поставлю сигнальне голосування.</p>
<p>Будь ласка,&nbsp; зайдіть в зал.</p>
<p>Шановні колеги,&nbsp; всі готові до голосування? Ще раз ставлю сигнальне голосування 2431. Колеги, будь ласка, прошу взяти участь в голосування. 2431. Голосуємо, будь ласка. Сигнальне голосування. Прошу підтримати.</p>
<p>&nbsp;</p>
<p>13:47:35</p>
<p>За-210</p>
<p>Андрій Володимирович, яка пропозиція: перекласти голосування чи повторне друге читання?</p>
<p>&nbsp;</p>
<p>ІВАНЧУК А.В. На 16 годину, пане головуючий, у мене пропозиція.</p>
<p>&nbsp;</p>
<p>ГОЛОВУЮЧИЙ. Шановні колеги, якщо немає заперечень, ми голосування по даному законопроекту відкладемо, як по раніше обговореному. А зараз згідно Регламенту, вже півгодини тому&nbsp; як в президію&nbsp;&nbsp; надійшла вимога від двох фракцій парламенту – від фракції "Блоку Петра Порошенка" і фракції "Батьківщина" – про оголошення перерви. Оскільки&nbsp; перерва фактично перейде у перерву&nbsp; загальну, ми збираємося у залі&nbsp; о 16.00.</p>
<p>Дякую всім за роботу. І до 16 години прошу всіх бути на місці в залі. Дякую.</p>
<p>Голів фракцій коаліції Юрій Луценко запрошує до Голови Верховної Ради.&nbsp;</p>
<p><br></p>
