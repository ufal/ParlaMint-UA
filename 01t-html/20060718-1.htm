Стенограма пленарного засідання
18 липня 2006
<div>
<p align=center>ЗАСІДАННЯ&nbsp; ДЕВ’ЯТНАДЦЯТЕ</p>
<p align=center>Сесійний зал Верховної Ради України</p>
<p align=center>18 липня 2006 року, 16.00 година</p>
<p align=center>Веде засідання Голова Верховної Ради України&nbsp; МОРОЗ О.О.</p>
<p>&nbsp;</p>
<p>ГОЛОВА. Шановні депутати, всі, хто слухає сьогодні Верховну Раду, я прошу депутатів підготуватися до реєстрації.</p>
<p>Проводиться реєстрація.</p>
<p>16:00:30</p>
<p>У залі зареєструвалося 357 народних депутатів.</p>
<p>Вечірнє засідання оголошується відкритим.</p>
<p>Тільки закінчила роботу Погоджувальна рада керівників фракцій парламенту. Вона проаналізувала документи, які вносяться на ваш розгляд щодо комісій чи комітетів Верховної Ради, їх складу, керівництва і таке інше. Незважаючи на те, що це надзвичайно складний для знаходження компромісу документ, мені, принаймні, здалося, що всі міркування, всі права фракції і щодо пропорційного представництва, і багатьох інших речей тут враховані. В будь-якому разі, максимально враховані. Зараз тираж&nbsp;<a name=Temp></a>цього документу готується для того, щоб роздати вам і тут не вина технічних служб Секретаріату Верховної Ради, а це наша вина, ми не встигли своєчасно знайти компромісне рішення. Тому для того, щоб ви одержали цей документ і могли з ним ознайомитися, можливо, там є якісь технічні помилки, можливо, записали прізвище не так, можливо, когось не так, як визначали у фракції, або що, щоб можна було з’ясувати і остаточно прийняти цей документ, нам потрібно всім виділити на це хоч би півгодини часу.</p>
<p>Тому я пропоную зробити перерву на півгодини для того, щоб ви з цим документом ознайомилися, він вам був розданий перед тим, і далі ви свідомо голосували за його зміст. Немає заперечень? Немає.</p>
<p>Тому оголошується перерва на півгодини.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВА. Шановні народні депутати, розглядаємо питання про комітети, про обрання голів комітетів, перших заступників, заступників голів, секретарів та членів комітетів. Слово для доповіді має Адам Іванович Мартинюк, перший заступник Голови Верховної Ради.</p>
<p>Я прошу уваги! Хто ознайомився і має ці документи на руках, декілька депутатів немає ще, передайте їм, будь ласка.</p>
<p>&nbsp;</p>
<p>16:48:26</p>
<p>МАРТИНЮК А.І.</p>
<p>Так. Шановний Олександре Олександровичу! Шановні колеги!</p>
<p>Дозвольте проінформувати про роботу підготовчої групи, яка була вчора створена за пропозицією керівників фракцій, куди від кожної фракції ввійшло по два представники на чолі з Першим заступником Голови Верховної Ради.</p>
<p>Я повинен відзначити, що протягом цієї доби ті, хто представляли політичні фракції у цій робочій групі, досить активно і плідно працювали над одним із найболючіших, найпроблемніших питань, тому що вони завжди вимагають досить прискіпливої уваги, поскільки як ніде, як ні в жодному законодавчому акті саме у цьому документі, в документі про персональний склад комітетів Верховної Ради зачіпаються інтереси кожного із народних депутатів.</p>
<p>Ми уважно підходили до всіх пропозицій і вийшли на головний підсумок, який полягає в тому, що незважаючи на те, що коаліція мала можливість прийняти рішення одноособово і розподілити комітети таким чином,&nbsp; як вона вважала б за потрібне, але ми дотримувалися вимог і&nbsp; Регламенту, вимог Закону про комітету Верховної Ради з тим, щоб пропорційно, ще раз наголошую, пропорційно розподілити посади у комітетах, посади голів комітетів, перших заступників, заступників голів комітетів і посади секретарів комітетів.</p>
<p>При цьому хотів би звернути вашу увагу, що я вам назву конкретні цифри,&nbsp;&nbsp;&nbsp;&nbsp; аби ви&nbsp; не дивувалися у певних, на ваш перший погляд, перекосах в бік тої чи іншої фракції. Просто Закон&nbsp; „Про Комітети Верховної Ради України” вимагає від нас, щоб&nbsp; голова комітету, перший заступник голови комітету і секретар комітету не належали до однієї і тієї ж фракції. Тому тут інколи деякі, так би мовити, ну можуть у вас викликати цифри, чому це так.</p>
<p>З тією постановою, з якою ми виходимо до вас, її підписали&nbsp; представники кожної із п’яти фракцій, ми вийшли на наступний результат.</p>
<p>Щодо голів комітетів: за Партією регіонів – 9, за „Блоком Юлії Тимошенко” – 7 посад, за „Нашою Україною” – 5, за соціалістичною і комуністичною -&nbsp; по 3.</p>
<p>Співвідношення між коаліцією і співвідношення партій БЮТ і „Наша Україна”&nbsp; &nbsp;– 15 до 12-ти. 12 належить до коаліції, 15 належить до коаліції і 12 – це витримані співвідношення.</p>
<p>Щодо перших заступників: Партія регіонів – 11, БЮТ – 4, "Наша Україна" – 7, соціалісти – 5, комуністи – 1.</p>
<p>Щодо заступників голів комітетів: Партія регіонів – 22, „Блок Юлії Тимошенко” – 18, "Наша Україна" – 10, соціалістів – жодного, комуністів – 2.</p>
<p>І щодо секретарів комітетів: Партія регіонів – 3, „Блок Юлії Тимошенко” – 3, "Наша Україна" – 5, Соціалістична і Комуністична партії – по вісім. Таким чином, ще раз наголошую, шановні колеги, що ми чітко дотримувалися вимог і закону, і Регламенту щодо порційного розподілу комітетів.</p>
<p>Я хотів би звернути вашу увагу, не стільки вашу увагу, як увагу тих, хто нас слухає, бо, на превеликий жаль, деякі наші колеги в останні дні почали говорити, що нам з „барського” плеча дають не те, що… або дають те, що самі не хочуть, дають комітети, які нічого не варті і так далі, і тому подібне. Тому я хотів би звернути увагу, що до фракції „Блоку Юлії Тимошенко” і "Нашої України" відійшли комітети законодавчого забезпечення правоохоронної діяльності, національної безпеки і оборони, фінансів і банківської діяльності, паливно-енергетичного комплексу, будівництва і міського господарства, аграрно-промислового комплексу, засобів масової інформації, екології і чорнобильського питання, Контрольна комісія з питань приватизації.</p>
<p>Тобто вже цей перелік комітетів говорить про безпідставність звинувачень, що, мовляв, коаліція забрала собі ті комітети, які щось варті, а опозиції залишились лише комітети, які не заслуговують, які не заслуговують на увагу. Звичайно, ми не повною мірою, на жаль, дотримались вимог пропорційного розподілу щодо чисельності фракцій, представників фракцій у тому чи іншому комітеті. Я нагадаю, що квота була сім для Партії регіонів, п'ять для „Блоку Юлії Тимошенко”, три для&nbsp; "Нашої України"&nbsp; і по одному для соціалістів і комуністів. Але, враховуючи добру волю і те, що ми&nbsp; йшли, як то кажуть, назустріч один одному і те,&nbsp; що ми готували спільний проект постанови, ми пішли на те, особливо це стосується Блоку Юлії Тимошенко, що чимало було випадків, коли ми погодилися з тим, що ця фракція делегувала в той чи інший комітет більше своїх представників, ніж їм належало за квотою. І ще одна проблема, яку ми уже намагаємося вирішити, принаймні на моїй&nbsp; пам`яті протягом останніх&nbsp; 10 років, і, на жаль, не можемо цього добитися, це те, що ми з вами прийняли&nbsp; постанову, що&nbsp; верхня межа, нижня межа кожного комітету 7 народних депутатів і є у нас один комітет, який має таку межу 7 лише народних депутатів, а верхня межа комітету&nbsp; 20 народних депутатів. Але як ми не билися на підготовчій групі, як ми намагалися переконати один одного, зрозуміло, що за 20 вийшли в Комітеті з питань бюджету, за 20 вийшли в&nbsp; Комітеті з питань паливно-енергетичного комплексу, за 20 вийшли в Комітеті з питань фінансів і банківської діяльності, за 20 вийшли у&nbsp; транспорту і зв`язку, за 20 вийшли в&nbsp; Аграрно-промисловому комплексі і так далі. Тому ви напевне звернули увагу, що після переліку персонального складу комітетів ми ще пропонуємо погодитися із тими&nbsp; пропозиціями про те, щоб внести відповідні корективи у ті постанови, які ми з вами прийняли і дозволити збільшити&nbsp; чисельний склад, верхню межу того чи іншого комітету.</p>
<p>Це саме стосується і посад перших заступників, бо у Комітеті з питань&nbsp; бюджету ми пропонуємо два&nbsp; перших заступники і&nbsp; три просто заступники, і в деяких комітетах… ну перейшли межу, яка хоча й не давала можливості два робити заступники,&nbsp; але знову ж таки з метою пошуку компромісу ми пішли на це.</p>
<p>І на завершення,&nbsp; шановні колеги, я для стенограми наголошую, я прошу, щоб при остаточній підготовці постанови до виходу у &nbsp;світ, ми врахували наступні пропозиції, які надійшли вже буквально в останні хвилини від „Блоку Юлії Тимошенко” і „Нашої України”, а саме: по „Блоку Юлії Тимошенко” це стосується Комітету з питань екологічної політики, вони тут пропонують внести такі заміни, що заступником голови комітету обрати Ковтуненка Олександра Володимировича, а Абдуліна залишити членом цього ж комітету. Тобто це пропозиція БЮТ, треба з нею погодитися. І пропозиція, яка від „Нашої України” надійшла: з приводу того, щоб змінити, поміняти комітети для народних депутатів Мойсика і Келестина, щоб Мойсик був у Комітеті з питань законодавчого забезпечення правоохоронної діяльності, а відповідно Келестина перевести у Комітет з питань правосуддя. Ось я просив би це для стенограми, для того щоб воно було враховано при остаточній підготовці до виходу документу. Ось він.</p>
<p>І, завершуючи, шановні колеги, я ще раз хочу наголосити на тому, з чого розпочав: що ми з вами зараз маємо прийняти рішення, яке стосується долі кожного з нас. І я просив би, щоб ми за це рішення проголосували консолідовано. Дякую за увагу.</p>
<p>&nbsp;</p>
<p>ГОЛОВА. Чи є запитання до Адама Івановича? Будь ласка. Поставте запитання від мікрофону. Будь ласка, Зварич просить слова.</p>
<p>Запишіться, будь ласка, на запитання з місць. Відведемо на це – скільки? - п’ять – десять хвилин, скільки треба? П’ять хвилин, будь ласка, п’ять хвилин. Сас, прошу.</p>
<p>&nbsp;</p>
<p>16:58:51</p>
<p>САС С.В.</p>
<p>Дякую. Народний депутат Сас, фракція „Блоку Юлії Тимошенко”.</p>
<p>Шановний Адаме Івановичу, відповідно до вимог частини четвертої статті 34-ї Закону „Про комітети” у комітет, який налічує у своєму складі не більше 10 осіб, обирається один заступник голови комітету; комітету, який налічує від 11 до 20 осіб. Перший заступник і заступник голови комітету, а в комітеті чисельністю від 21 особи і більше перший заступник і заступник і два заступника голови комітету. Чому при підготовці даної постанови проігнорована норма цієї, ця норма закону.?</p>
<p>І щодо пропорційності, ви працював у комітеті з питань регламенту і знаєте, що цей комітет виконує дуже специфічну функцію і всі питання, які там розглядаються, або, майже, всі повинні вирішуватися консенсусом. В даному випадку грубо порушено як раз принцип пропорційності представництва: від фракції „Регіонів” до нього входить 10 чоловік, при квоті 7 чоловік. Поясніть, будь ласка, це питання.</p>
<p>&nbsp;</p>
<p>МАРТИНЮК А.І. Дякую.&nbsp;Сергію Володимировичу, я вам щиро вдячний за те, що ви нагадали закон. Повірте, і члени робочої групи можуть підтвердити, вони хотіли, навіть, мене побити за те, що я хотів дотримуватись так, як і ви, закону.</p>
<p>Але ми вийшли на таку цифру, на яку вийшли. Тому що, ви знаєте, як завжди, коли ділиш посади, комусь чогось не вистачає. Хоча я повністю, хоча я повністю з вами солідарний. Я також солідарний з приводу того, я говорив про це у своїй інформації, чи доповіді, з приводу пропорційності, з приводу пропорційності. Я не хочу зараз називати конкретно, Сергій Володимирович, але повірте, в п’яти, чи шести комітетах&nbsp; представництво "Блоку&nbsp; Юлії Тимошенко"&nbsp; також перевищено. В деяких, навіть, комітетах - на дві три одиниці.</p>
<p>&nbsp;</p>
<p>ГОЛОВА. Я хочу звернути увагу на те, що представники всіх фракцій були в&nbsp; робочій групі і всі ці нюанси обговорювалися в робочому порядку. Ткаченко, будь ласка.</p>
<p>&nbsp;</p>
<p>17:00:56</p>
<p>ТКАЧЕНКО В.В.</p>
<p>Якщо ви опозиції віддали посаду заступника голови Верховної Ради, то чому не хочете включити її до запропонованої нам&nbsp; постанови і виносите на таємне голосування? Можливо, це просто фарс для того, щоб не обрати нашого заступника голови?</p>
<p>&nbsp;</p>
<p>МАРТИНЮК А.І. Ну, шановні колеги, я не хотів би, щоб ви безпідставно звинувачували в тому, в чому немає можливості звинуватити. А ви правильно наголосили, що заступник голови Верховної Ради, як і перший заступник, як і голова Верховної Ради, відповідно до чинного регламенту обирається таємним голосуванням, шляхом подачі бюлетенів.</p>
<p>Постанова, яку ми з вами будемо голосувати,&nbsp; яку, ще раз наголошую, підписали представники всіх п’яти фракцій, ви бачите їх прізвища – це Азаров, Матвєєв, Цушко, Зварич і Турчинов – передбачається голосування у звичайному режимі натискуванням кнопок. Так що це – несумісні речі, і тому на Погоджувальній раді дійшли висновку, що цього робити не варто, все треба зробити так, як вимагає Регламент.</p>
<p>&nbsp;</p>
<p>ГОЛОВА. Артеменко.</p>
<p>&nbsp;</p>
<p>17:02:13</p>
<p>АРТЕМЕНКО Ю.А.</p>
<p>Прошу передати слово Роману Зваричу.</p>
<p>&nbsp;</p>
<p>17:02:20</p>
<p>ЗВАРИЧ Р.М.</p>
<p>Шановний Адам Іванович, шановний Олександр Олександрович, шановні колеги!</p>
<p>Адам Іванович, я привертаю увагу до того, що ми внесли від імені фракції письмову пропозицію щодо виправлення помилки, яка вкралася в постанові. Ви частково лише прочитали ці наші пропозиції.</p>
<p>Мова також іде про те, щоби народний депутат України Герасим’юк Ольга Володимирівна була членом Комітету з питань правосуддя. Це не міняє пропорції і баланс між коаліцією та іншими фракціями в цьому комітеті. Ми би дуже просили врахувати нашу пропозицію.</p>
<p>&nbsp;</p>
<p>МАРТИНЮК А.І.&nbsp; Романе Михайловичу,&nbsp; давайте я не буду нагадувати, скільки разів ви вносили правки саме щодо цієї кандидатури – це перше.</p>
<p>Друге, абсолютно не відповідає дійсності, ви&nbsp; можете відкрити документи і підрахувати про те, що не порушує норм.</p>
<p>Якщо Герасим’юк, якщо те, що я говорив щодо Мойсика і Келестина не має ніякого відношення, бо там, дійсно, пропорції не порушуються, то якщо&nbsp; забрати із Комітету з питань свободу слова таку відому журналістку, то там треба ліквідовувати посаду ще одного&nbsp; заступника – це одне.</p>
<p>А друге, якщо додати цю кандидатуру до Комітету з питань правосуддя, то тоді там буде порушено якраз, що там буде більше представників опозиції, ніж коаліції. Цього допустити не можна, зрозуміло.</p>
<p>&nbsp;</p>
<p>ГОЛОВА. Там навіть не те, там половина складу буде з „Нашої України”. Половина складу комітету буде з „Нашої України”. Тому&nbsp; це всі пропорції міжфракційні порушено.</p>
<p>Ще запитання?</p>
<p>Уже час закінчився. Будь ласка, сідайте.</p>
<p>&nbsp;</p>
<p>МАРТИНЮК А.І. Дякую.</p>
<p><b>&nbsp;</b></p>
<p>ГОЛОВА. Чи є потреба висловитися з мотивів голосування … будь ласка, 5 хвилин на висловлення з мотивів. Запишіться, хто бажає.</p>
<p>Пропозиція по хвилині на виступ з мотивів. Слово має Бондаренко, Партія регіонів.</p>
<p>&nbsp;</p>
<p>17:04:30</p>
<p>БОНДАРЕНКО В.В.</p>
<p>Я прошу передать слово Сулковскому Павлу Гнатовичу.</p>
<p>&nbsp;</p>
<p>ГОЛОВА. Будь ласка.</p>
<p>&nbsp;</p>
<p>17:04:43</p>
<p>СУЛКОВСЬКИЙ П.Г.</p>
<p>Шановний Олександре Олександровичу, скільки ми тут, місяць ще будемо дискутувати і практично повністю звести, всіх задовольнити, цього не було і&nbsp; в попередньому скликанні, і буде в цьому, і в майбутньому. Тому думаю, що пора завершувати дискутувати. Якщо десь комусь і не вдалось досягти свого бажання, думаю, в робочому порядку ще можна буде поправляти, тому що в уряд підуть багато народних депутатів, я переконаний, із усіх фракцій, не тільки з „Регіонів”. І тому буде можливість поправляти в робочому порядку.</p>
<p>Закликаю зараз, Олександре Олександровичу, приступити до голосування і комітетам з завтрашнього дня також приступити до роботи. Дякую.</p>
<p>&nbsp;</p>
<p>ГОЛОВА. Там просив слова Микола Янович Азаров з цього приводу, так ви б йому краще слово передали, аніж мене агітувати за прискорення голосування. Будь ласка, Таран, прошу.</p>
<p>&nbsp;</p>
<p>17:05:45</p>
<p>ТАРАН В.В.</p>
<p>Значить, шановні колеги, питання є дуже важливе і це питання стосується всіх наступних п’яти років роботи парламенту.</p>
<p>І тому тут має бути, справді, і максимальна справедливість, і я глибоко переконаний в тому, що, незважаючи на те, що комісія працювала, скажімо так, плідно, узгоджувалися позиції, все-таки в кожної фракції залишилося те, щоби вони хотіли сказати. І тому в мене буде конкретна пропозиція. Це не так багато, а дати можливість виступити, ну, по 3 хвилини, скажімо так, представнику кожної фракції стосовно того, яке є представництво в комітетах, як буде, так чи інакше, виглядати склад того чи іншого комітету.</p>
<p>Я вношу не стільки свою пропозицію, це пропозиція „Блоку Юлії Тимошенко”, це є абсолютно нормально, я просив би, чим поставити на голосування, чи що, але дати можливість виступити від кожної фракції.</p>
<p>Дякую.</p>
<p>&nbsp;</p>
<p>ГОЛОВА. Спасибі&nbsp; за таку пропозицію, але ще раз нагадую, Погоджувальна рада торкалася цього питання і всі разом погодили, треба, зважаючи на специфіку цього питання, голосувати разом відразу постанову. Тому що з точки зору будь-якого депутата можна по іншому розглядати цю тему. Але це питання комплексне, яке вирішується тільки на основі компромісу.</p>
<p>Я прошу, Курило з цього приводу має висловитись.</p>
<p>&nbsp;</p>
<p>17:07:22</p>
<p>КУРИЛО В.С.</p>
<p>Я прошу слово Томенку передати.</p>
<p>&nbsp;</p>
<p>17:07:30</p>
<p>ТОМЕНКО М.В.</p>
<p>Шановні колеги! Я хотів би&nbsp;&nbsp; сказати, що ми задоволені тим, що є в парламенті розуміння арифметичної опозиції. Якщо мислити категорія цифр, про які сказав Адам Іванович, є арифметичне представлення, зокрема і нашої фракції. Але ми стурбовані тим, що немає сутнісного розуміння опозиції, оскільки ми не ухвалили Закон про опозицію і ми будемо вимагати такого рішення. Опозиції за статусом не надано принципових комітетів, які, до речі,&nbsp; є в Законі про опозицію, яку Партія регіонів розробила регламентного, бюджетного прав людини. І тому дуже тяжко уявити, як опозиція буде працювати. Мені тяжко уявити, як буде працювати Комітет з правосуддя, який очолює Сергій Ківалов, слава Богу,&nbsp; що&nbsp; Комітет свободи слова не очолює Олег Калашніков, це вже&nbsp; позитив.</p>
<p>Тому я&nbsp;&nbsp; абсолютно переконаний в тому, що чим більше поваги до опозиції буде в цьому залі, тим міцніша буде демократія в нашому парламенті…</p>
<p>&nbsp;</p>
<p>ГОЛОВА. Дякую за ваші пропозиції. Слово має Микола Азаров, прошу.</p>
<p>&nbsp;</p>
<p>17:08:42</p>
<p>АЗАРОВ М.Я.</p>
<p>Уважаемые народные депутаты, уважаемые радиослушатели!</p>
<p>Сегодня Верховная Рада будет голосовать&nbsp;очень важное постановление, которое определит порядок работы Верховной Рады. В процессе работы над этим постановлением, фракция Партии регионов пошла на очень значительные уступки и компромиссы ради достижения стабильности, ради организации нормальной работы Верховного Совета. Наши партнеры по переговорам дали нам определенные гарантии того, что дальше в парламенте и не только в парламенте, будет проводиться конструктивная работа. Именно поэтому мы отдали фракции «Наша Украина» и фракции Юлии Тимошенко важнейшие комитеты, от которых напрямую зависит работа правительства. Однако мы оставляем за собой право, в случае изменения этой линии и отхода от тех договоренностей, пересмотреть.</p>
<p>&nbsp;</p>
<p>ГОЛОВА. Дайте закінчити думку.</p>
<p>&nbsp;</p>
<p>АЗАРОВ М. Я. Пересмотреть тот сложный компромисс, которого мы достигли. Поэтому я хочу еще раз призвать коллег наших по парламенту к слаженной и конструктивной работе. Спасибо за внимание.</p>
<p>&nbsp;</p>
<p>ГОЛОВА. Таким чином, була одна пропозиція, в цілому проголосувати цей проект постанови з тими зауваженнями, які зробив Адам Іванович. Будь ласка.</p>
<p>&nbsp;</p>
<p>МАРТИНЮК А.І. Шановні колеги, ще одна фракція, я подивився, пропорції не порушуються, а точніше, технічна помилка. Заболоцького ми двічі записали в комітети, тому пропонується Заболоцького з Партії регіонів і з комітету з закордонних справ забрати, залишити в іншому комітетів. І з цього ж комітету, Каракая записати в комітет з питань науки і освіти, пропорції не порушені.</p>
<p>&nbsp;</p>
<p>ГОЛОВА. З урахуванням всіх зауважень, я ставлю на голосування проект постанови. Прошу. Репліку в кінці візьмете. Йде голосування.</p>
<p>&nbsp;</p>
<p>17:11:24</p>
<p>За-285</p>
<p>Прошу по фракціях опублікуйте. Партія регіонів – 186. Блок Тимошенко – 1, "Наша Україна" – 45, Соцпартія – 32, комуністи – 21.</p>
<p>Я думаю, що висновки кожен для себе буде робити, але, то тема для політологів. Ми завершили розгляд цього питання. Переходимо до питання наступного. Про порядок роботи Верховної Ради України у період до завершення першої сесії. Документи з цього приводу вам роздані на руки. Я, як депутат і як Голова Верховної Ради пропоную розглянути цей порядок, йдеться в ньому про те, що робота Верховної Ради буде продовжена мінімум до 31 числа липня. Там передбачається проведення пленарних засідань у дні наступні, окрім середи наступного тижня, де передбачається робота в комітетах і фракціях і пленарні засідання, в основному буде в пленарному режимі, ще раз повторюю, у вас на руках цей документ. Ми його обговорювали на Погоджувальній раді і була пропозиція підтримати такий порядок. Якщо є якісь запитання з цього приводу, ви можете ці питання задати мені, я на них відповім, якщо немає потреби, давайте проголосуємо цей порядок.</p>
<p>Тоді я ставлю на голосування Постанову Верховної Ради „Про порядок роботи Верховної Ради України 5 скликання в липні 2006 року” на основі тих документів, які у вас є на руках. Хто за цю пропозицію, прошу проголосувати.</p>
<p>&nbsp;</p>
<p>17:13:56</p>
<p>За-289</p>
<p>Прошу по фракціях обнародувати. 186 – Партія регіонів, 2 – з Блоку Юлії Тимошенко, "Наша Україна" – 48, Соціалістична партія – 33, комуністів – 20.</p>
<p>Тепер в порядку інформації, це питання порядку денного. Щодо Погоджувальної ради депутатських фракцій. Відповідно до статті 68 Регламенту Погоджувальна рада депутатських фракцій створюється як консультативно-дорадчий орган для попередньої підготовки і розгляду організаційних питань роботи Верховної Ради. До складу Погоджувальної ради входять: Голова Верховної Ради, його заступники, голови депутатських фракцій з правом ухвального голосу та голови комітетів Верховної Ради з правом дорадчого голосу. Оскільки зазначені посадові особи у нас уже обрані, визначені і визначені голови депутатських фракцій, то таки чином, відповідно до Регламенту створено Погоджувальну раду. Власне кажучи, я роблю таку інформацію, аби всі були поінформовані про те, що Погоджувальна рада у Верховній Раді створена і вона має змогу приступати до роботи в основному порядку. Засідання Погоджувальної ради будуть відбуватися в 11 кабінеті, в кімнаті, де традиційно проводиться засідання Погоджувальної ради, на вулиці Грушевського. Номер який там? 18, по-моєму. Навпроти, 18/2. І члени Погоджувальної ради будуть своєчасно повідомлятися про час засідань.</p>
<p>Відносно завтрашнього дня. У нас на розгляді&nbsp; є багато питань, які мають вносити на пленарні засідання комітети. Ці питання сформовані, підготовлені. Є пропозиція уряду щодо, зокрема, &nbsp;Бюджетної резолюції і на Погоджувальній раді пропонувалася така схема.</p>
<p>Завтра комітети зберуться на засідання свої уже у визначеному нині складі і розглянуть ті питання, які стосуються порядку дня і стосовно тих питань, які треба доповідати на пленарному засіданні.</p>
<p>Таким чином, завтра пропонується не проводити пленарні засідання, а зосередитися на роботі в комітетах з тим, щоб у четвер о 16 годині тут у сесійному залі можна було б, перш за все, розглянути бюджетну резолюцію, а провести парламентські слухання з цього приводу і затвердити бюджетну резолюцію, схвалити її, а на ранковому засіданні в четвер розглянути інші питання, які віднесені, які передбачені порядком дня. Ми на Погоджувальній раді таку пропозицію вносили. Але, оскільки йдеться про перенесення завтрашнього засідання на, вірніше, про не проведення пленарного засідання, потрібна згода Верховної Ради. Тому я прошу вас підтримати таку пропозицію, проголосувавши проведення пленарного засідання, вірніше, засідання завтра в комітетах, а пленарне засідання в четвер і розглядом&nbsp;о 16-ій годині провести слухання по Бюджетній резолюції.</p>
<p>Якщо є інші пропозиції, будь ласка. Симоненко. Давайте запишемо 5 хвилин на пропозиції, якщо є потреба. Від фракції. Проводиться запис, прошу.&nbsp; Рудьковський, прошу.</p>
<p>&nbsp;</p>
<p>17:18:27</p>
<p>РУДЬКОВСЬКИЙ М.М.</p>
<p>Рудьковський, фракція соціалістів.</p>
<p>Шановний Олександре Олександровичу, я думаю, що це правильна позиція, і ми всі підтримаємо, щоб завтра ми попрацювали в&nbsp; комітетах і внесли згідно нашого Регламенту пропозиції щодо розгляду в четвер на засіданні Верховної Ради законів, які ми можемо проголосувати і&nbsp; повинні проголосувати.</p>
<p>І хочу звернутися до фракції „Нашої України” долучитися до тієї роботи і погодження наших позицій для того, щоб протягом ще цього тижня ми підписали угоду і&nbsp; ви приєдналися до того, щоб&nbsp;&nbsp; ми могли реалізувати той план, який намічений. Участь, так би мовити, в економічних комітетах і вироблення спільної економічної політики, я думаю, що це конструктивна ваша позиція.&nbsp; Спасибі.</p>
<p>&nbsp;</p>
<p>ГОЛОВА.&nbsp; Зубов.</p>
<p>&nbsp;</p>
<p>17:19:30</p>
<p>ЗУБОВ В.С.</p>
<p>Валентин Зубов фракция «Блоку Юлии Тимошенко».</p>
<p>Уважаемый Сан Саныч, мы получили уже план работы&nbsp; Верховного Совета на ближайшую неделю. Я хочу задать вопрос вам,більшості, Погоджувальній раді: а когда вы планируете завершения процесса избрания руководящего состава Верховного Совета, в частности, одного из заместителей Председателя?</p>
<p>Насколько мне известно, дебаты по поводу избрания руководства Верховного Совета у нас проходили еще две недели назад очень бурно, когда Партия регионов планировала оказаться в меньшинстве? Вот когда вы планируете завершение этого процесса и&nbsp; есть ли гарантия, что это место, &nbsp;место одного из заместителей&nbsp;&nbsp;будет отдано оппозиции?</p>
<p>&nbsp;</p>
<p>ГОЛОВА. Якщо це – запитання, то я на нього відповім після того, коли скористаються своїм правом інші депутати на виступи. Грицак, прошу.</p>
<p>&nbsp;</p>
<p>17:20:33</p>
<p>ГРИЦАК В.М.</p>
<p>Василь Грицак, Партія регіонів.</p>
<p>Ми думаємо, що це питання, до цього питання потрібно більш серйозно підготовитись і є пропозиція його перенести на вівторок, заслухати його. Дякую.&nbsp;</p>
<p>&nbsp;</p>
<p>ГОЛОВА. Ніколаєнко.</p>
<p>&nbsp;</p>
<p>17:20:54</p>
<p>НІКОЛАЄНКО С.М.</p>
<p>Ніколаєнко, соціалістична фракція.</p>
<p>Шановний Олександре&nbsp; Олександровичу, я підтримую пропозицію, яку ви внесли щодо регламенту роботи Верховної Ради і принагідно хотів би сказати, що ми сьогодні зробили дуже гарний крок, який давно очікувало суспільство – ми подали добрий сигнал сьогодні примирення, і багато хто сьогодні в Україні скаже одне просто слово „нарешті”. Але принагідно я подивився порядок, який запропонований на розгляд цього тижня.</p>
<p>Олександре&nbsp; Олександровичу,&nbsp; ми першого вересня будемо святкувати День знань і близько шести мільйонів наших дітей сядуть за парти. Уряд вніс зміни до Закону „Про нагороди”, де запроваджується звання „Народний вчитель України” (п'ять звань). Всіх – вищі, середні, в дошкільній, в профтехосвіті, в усіх галузях і п'ять державних премій по сто тисяч для вчителів. Давайте розглянемо, щоб першого вересня люди прийшли, знали: от бачите, педагоги отримали подарунок. Якщо ще змінимо бюджет, врахуємо, скажімо, кошти на комунальні послуги ще збільшились, то нам взагалі подякує вся освіта і вся держава.&nbsp;Дякую.&nbsp;</p>
<p>&nbsp;</p>
<p>ГОЛОВА. Спасибі. Беспалий.</p>
<p>&nbsp;</p>
<p>17:22:04</p>
<p>БЕСПАЛИЙ Б.Я.</p>
<p>Прошу передати Роману Безсмертному.</p>
<p>&nbsp;</p>
<p>17:22:12</p>
<p>БЕЗСМЕРТНИЙ Р.П.</p>
<p>Безсмертний, "Наша Україна".</p>
<p>Шановний Олександре&nbsp; Олександровичу, шановні колеги! В порядку денному на завтра, в проекті порядку денному стояло питання про призначення суддів Конституційного Суду. Тому пропозиція на завтрашній день така, щоб фракції подали пропозиції по кандидатурах для того, щоб ми могли, скажімо, в той же самий четвер розглянути це питання і призначити суддів Конституційного Суду. А що стосується процедури, то якщо для цього необхідно буде завтра скликати погоджувальну раду, то я би просив вас підтримати&nbsp;&nbsp;&nbsp;&nbsp;&nbsp;&nbsp;цю пропозицію, щоб ми ще одне питання дуже важливе розглянули. Дякую вам.&nbsp;</p>
<p>&nbsp;</p>
<p>ГОЛОВА.&nbsp; Спасибі. Ружицький.</p>
<p>&nbsp;</p>
<p>17:22:56</p>
<p>РУЖИЦЬКИЙ А.М.</p>
<p>Антон Ружицький, "Наша Україна", Партія Християнсько-Демократичний&nbsp; Союз.</p>
<p>Я абсолютно підтримую і погоджуюсь, що завтра потрібно попрацювати в комітетах, крім того, що я думаю, що будуть організаційні питання у комітетах, адже є там&nbsp; підкомітети, є члени, є функції і це треба обговорити. А також я би попросив би, щоб розглянули і допустили до&nbsp; присяги членів Вищої ради юстиції, адже прийнято дуже багато є членів Вищої ради юстиції, вони чисто формально, прийшовши на трибуну, хотіли прийняти присягу, а так складається, що ми їх не допускаємо.</p>
<p>І обов`язково, я&nbsp; ще раз підтримую, що члени Конституційного Суду вони повинні бути у нас&nbsp; у Верховній Раді,&nbsp; і Конституційний Суд повинен працювати.&nbsp;Дякую.&nbsp;</p>
<p>&nbsp;</p>
<p>ГОЛОВА.&nbsp; Будь ласка, Пономаренко.</p>
<p>&nbsp;</p>
<p>17:23:49</p>
<p>ПОНОМАРЕНКО Г.Г.</p>
<p>Прошу передати слово главі фракції Петру Миколайовичу…..</p>
<p>&nbsp;</p>
<p>17:23:56</p>
<p>СИМОНЕНКО П.М.</p>
<p>Симоненко, фракція комуністів.</p>
<p>Шановні колеги, я хотів би привернути вашу увагу до&nbsp; того, що&nbsp; запропоновано завтра розглядати. Завтра запропоновано провести практично парламентські&nbsp; слухання щодо бюджетної резолюції.&nbsp; Бюджетну резолюцію як основні напрямки бюджетної політики на 2007 рік 15 травня вніс уряд Єханурова, який виконує обов`язки, який не буде урядом після призначення уряду, який вносити буде коаліція. То в даному випадку у нас виникає дуже багато проблем – що буде пропонувати комітет нам розглядати і чи погодиться наступний уряд з цією бюджетною&nbsp; чи з Основними напрямками бюджетної політики, який запропонував уряд Єханурова.&nbsp; Тому&nbsp; я пропоную терміново ще раз звернутися до Президента, хай він негайно вносить, відповідно до пропозицій коаліцій, кандидатуру щодо затвердження&nbsp; на посаду Прем'єр-міністра і терміново сформувати уряд, щоб&nbsp; уряд…</p>
<p>&nbsp;</p>
<p>ГОЛОВА.&nbsp; Я відповім на ті запитання, які прозвучали у пропозиціях депутатів. Ну по-перше, відносно заступника Голови Верховної Ради. Я думаю, що ближчими днями ми це питання вирішимо в той спосіб,&nbsp;&nbsp;який передбачений Регламентом. І на Погоджувальній раді ми обговорювали цю тему, Валентин Олександрович, не виникало ніяких заперечень проти вирішення його в той спосіб, і відносно фракції вашої, як ви пропонуєте.</p>
<p>Відносно пропозиції Станіслава Миколайовича Ніколаєнка щодо змін до Закону „Про освіту”, я так розумію, „Про державні нагороди”, вибачте, будь ласка, вносьте цю пропозицію, я думаю, що ми її обов’язково розглянемо і приймемо. Це було б, справді, добре перед першим вереснем.</p>
<p>Відносно Конституційного Суду – говорив Роман Петрович, - правда, якщо буде потреба, скличемо ще Погоджувальну раду. Я думаю, що треба врахувати позицію всіх фракцій. Можна, крім того, і час потрібен, щоб зібрати, наприклад, для підтримки тієї чи іншої кандидатури 114 підписів депутатів. Це теж треба визначати, шукати таку підтримку.</p>
<p>І відносно Бюджетної резолюції. Петро Миколайович правий, з одного боку, але, з іншого боку, Бюджетна резолюція – це технічне завдання уряду, це позиція Верховної Ради. Вона визначиться і буде від будь-якого, який би складом не був уряд, він має дотримуватися цих вимог. Ясна річ, що різні програми, але, тим не менше, цей той етап, який дальше відтягувати не можна, бо потрібно вже вносити буде від, я думаю, від нового уряду конкретний проект бюджету у вересні місяці.</p>
<p>Таким чином, ми розглянули ці питання. І треба проголосувати ту пропозицію, котру я вносив: тобто завтра ми працюємо в комітетах, а у четвер працюємо за порядком денним у пленарному режимі, причому о 16 годині проведемо слухання по Бюджетній резолюції.</p>
<p>Хто за цю пропозицію, прошу проголосувати.</p>
<p>&nbsp;</p>
<p>17:27:27</p>
<p>За-289</p>
<p>Рішення прийнято.</p>
<p>Тому я прошу по фракціях оголосити, хто як голосував.</p>
<p>„Регіони” проголосували 183 голоси, „Блок Юлії Тимошенко” – 1,&nbsp;&nbsp;&nbsp;„Наша Україна” – 53, соціалісти – 31 і комуністи – 21.&nbsp;</p>
<p>На цьому я маю підстави в зв’язку з тим, що порядок денний сьогодні вичерпаний, оголосити перерву до засідання в четвер о 10-ій годині ранку.</p>
<p>Вечірнє засідання оголошується закритим.</p>
<p>&nbsp;</p>
</div>
