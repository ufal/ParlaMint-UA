Стенограма пленарного засідання
04 липня 2014
&nbsp;
<p align=center>ЗАСІДАННЯ ШІСТДЕСЯТ&nbsp; ДРУГЕ</p>
<p align=center>Сесійний зал Верховної Ради України</p>
<p align=center>4 липня 2014 року, 10.10 година</p>
<p align=center>Веде засідання заступник Голови Верховної Ради України Р.В.КОШУЛИНСЬКИЙ</p>
<p>&nbsp;</p>
<p>ГОЛОВУЮЧИЙ. Доброго ранку, шановні народні депутати! Прошу вибачення за затримку, з огляду на те, що в кабінеті Голови Верховної Ради зараз іде нарада керівників коаліції. Я вітаю, сьогодні, на превеликий жаль, не надійшло жодного звернення до Кабінету Міністрів і немає потреби тоді, виглядає так, що депутати не надали, на превеликий жаль, фракції не надали. Прошу народних депутатів підготуватися до реєстрації.</p>
<p>Прошу включити систему "Рада" і провести реєстрацію народних депутатів.</p>
<p>10:10:35</p>
<p>Сьогодні в залі зареєстровано 304 народних депутата.</p>
<p>Ранкове засідання Верховної Ради оголошую відкритим.</p>
<p>Сьогодні ми з приємністю вітаємо з уродинами народного депутата України Кужель Олександру Володимирівну. Прошу привітати. <i>(Оплески)</i></p>
<p>Шановні народні депутати! Переходимо до порядку денного сьогоднішнього нашого засідання. І я з великою приємністю на ваші побажання зачитаю депутатські запити, які надійшли. Порядок денний, шановні народні депутати, ідемо по порядку денному. У вас порядок денний на руках.</p>
<p>Отже, надійшли запити народних депутатів України:</p>
<p>Ірини Фаріон до Президента України щодо вшанування полеглих "героїв Небесної сотні" через посмертне присвоєння їм звання "Герой України". При розгляді до Президента я нагадаю, що ми спочатку маємо голосувати за підтримку. Тому прошу народних депутатів визначитися. Прошу включити систему "Рада".</p>
<p>&nbsp;</p>
<p>10:12:10</p>
<p>За-108</p>
<p>&nbsp;Рішення не ухвалене.</p>
<p>По фракціях, будь ласка. "Батьківщина" – 42, Партія регіонів – 0, "УДАР Віталія Кличка" – 19, "Економічний розвиток" – 1, ВО "Свобода" – 30, "Суверенна європейська Україна" – 7, "За мир і стабільність" – 0, Компартія – 0, позафракційні – 9.</p>
<p>Наступний запит Ірини Фаріон до Президента України щодо зменшення значення Дня української пісенності та мови в Указі Президента України "Про додаткові заходи щодо державної підтримки культури і мистецтва в Україні".</p>
<p>Прошу народних депутатів підтримати запит до Президента України. Прошу голосувати.</p>
<p>&nbsp;</p>
<p>10:13:00</p>
<p>За-111</p>
<p>Рішення не ухвалено.</p>
<p>Прошу по фракціях. "Батьківщина" – 41, Партія регіонів – 0, "УДАР Віталія Кличка" – 21, "Економічний розвиток" – 3, ВО "Свобода" – 33, "Суверенна європейська Україна" – 7, "За мир і стабільність" – 0, Компартія – 0, позафракційні – 6.</p>
<p>Володимира Яворівського до Президента України з приводу скасування Указу Президента України 445/2013 "Про присвоєння Борису Дейчу звання "Герой України" за антидержавні висловлювання та діяння, за агітацію щодо окупації Криму Росією, які є недопустимими з уст народного депутата України, а тим більше з уст людини, що носить незаслужено високе звання "Герой України".</p>
<p>Прошу народних депутатів визначитись щодо підтримки цього запиту. Прошу включити систему "Рада".</p>
<p>&nbsp;</p>
<p>10:14:05</p>
<p>За-111</p>
<p>Рішення не ухвалено.</p>
<p>По фракціях, будь ласка. "Батьківщина" – 42, Партія регіонів – 1, "УДАР Віталія Кличка" – 21, "Економічний розвиток" – 0,&nbsp; ВО "Свобода" – 33, "Суверенна європейська Україна" – 5, "За мир і стабільність" – 0, Компартія – 0, позафракційні – 7.</p>
<p>Наступний запит Володимира Яворівського до Президента України&nbsp; щодо вручення видатному українському письменнику Василю Шкляру Національної премії України імені Тараса Шевченка, присудженої йому в 2011 році, яку письменник відмовився отримувати до того часу доки при владі буде українофоб Дмитро Табачник; оскільки новий Міністр освіти і науки Сергій Квіт вже навіть освятив кабінет – є нагода завершити процедуру вручення Василю Шкляру повноцінної Шевченківської премії.</p>
<p>Прошу народних депутатів підтримати запит. В запиті! В запиті, пане Володимир Яворівський. Ви такий досвідчений політик. Це є запити. Підтримайте, будь ласка, своїм голосуванням. Попросіть вашу фракцію і інших депутатів це зробити. Ставлю на підтримку. Будь ласка.</p>
<p>&nbsp;</p>
<p>10:15:22</p>
<p>За-120</p>
<p>Рішення не ухвалено.</p>
<p>Прошу, по фракціях. "Батьківщина" – 45, перепрошую, 48, Партія регіонів – 0, "УДАР Віталія Кличка" – 24, "Економічний розвиток" – 1, ВО "Свобода" – 32, "Суверенна європейська Україна" – 7, "За мир і стабільність" – 0, Компартія – 0, позафракційні – 8.</p>
<p>&nbsp;Віктора Развадовського до Прем'єр-міністра України стосовно звернення виборців 67 виборчого округу, селян Житомирського, Любарського, Романівського, Чуднівського районів Житомирської області щодо необхідності підняття закупівельних цін на молоко в 2014 році.</p>
<p>Віктора Развадовського до голови Житомирської обласної державної адміністрації щодо вжиття заходів із забезпечення безкоштовним житлом громадянки Мельничук, мешканки селища міського типу Озерне Житомирського району Житомирської області.</p>
<p>Олега Ляшка до Секретаря Ради національної безпеки і оборони України, міністра внутрішніх справ України про притягнення до кримінальної відповідальності співробітників міліції, що здійснили 22 червня 2014 року побиття українських патріотів у місті Харкові, та направлення спецпідрозділу Міністерства внутрішніх справ України "Грифон" у зону антитерористичної операції.</p>
<p>Олега Ляшка&nbsp;до Генерального прокурора України щодо притягнення до кримінальної відповідальності голови Луганської обласної ради Володимира Голенка за протиправні дії, що заподіяли значну шкоду національній безпеці держави, та спричинили тяжкі наслідки життю та здоров'ю громадян.</p>
<p>Володимира Литвина до Прем'єр-міністра України щодо будівництва пішохідних переходів на автодорозі Київ-Чоп.</p>
<p>Володимира&nbsp;Кудрі до Київського міського голови про розгляд питання щодо надання допомоги у вирішенні житлових умов Костянтина Бараннікова, кандидата медичних наук, доцента кафедри онкології Національної медичної академії післядипломної освіти та науки імені Платона Шупика у зв`язку із переїздом на постійне місце проживання батьків із міста Луганськ.</p>
<p>Юрія Стеця до Прем'єр-міністра України щодо надання інформації про діяльність державної телерадіокомпанії "Всесвітня служба "Українське телебачення і радіомовлення".</p>
<p>Юрія Стеця до Прем'єр-міністра України щодо надання інформації про діяльність супутникового каналу Національної телекомпанії України "Перший Ukraine".</p>
<p>Олега Бондарчука до Директора сільськогосподарського товариства з обмеженою відповідальністю "Батьківщина" щодо ycyнeння пopyшeнь зaкoнoдaвcтвa пpo oплaтy пpaці та належного розгляду депутатського звернення від 14 квітня 2014 року.</p>
<p>Михайла Опанащенка до Прем'єр-міністра України щодо захисту прав селян-виробників молочної сировини, запобігання занепаду тваринницької галузі агропромислового комплексу.</p>
<p>Михайла Опанащенка до Прем'єр-міністра України щодо вирішення надзвичайної ситуації, яка склалася у зв'язку з відсутністю питного водопостачання населення Нижньосірогозького та Іванівського районів Херсонської області, шляхом добудови Іванівського групового водопроводу.</p>
<p>Андрія Путілова до Генерального прокурора України щодо протиправних дій керівників Державного підприємства "Херсонський морський торгівельний порт" Ігоря Ткаченка та Сергія Ігнатенка.</p>
<p>Оксани Продан до Прем'єр-міністра України щодо дотримання Польщею положень Міжнародної Угоди про міжнародні автомобільні сполучення.</p>
<p>Сергія Гриневецького до Прем'єр-міністра України щодо державної підтримки добудови об'єкту незавершеного будівництва у місті Одеса по вулиці Головківська 5-7.</p>
<p>Сергія Гриневецького&nbsp;до Прем'єр-міністра України щодо стану виконання Програми комплексного соціально-економічного розвитку міста Одеси на 2005-2015 роки.</p>
<p>Групи народних депутатів (Канівця, Пазиняка, Апостола) до Прем'єр-міністра України щодо необхідності утворення Міністерства України з питань цивільного захисту та у справах переселенців.</p>
<p>Олега Тягнибока до Генерального прокурора України, голови Чернігівської обласної державної адміністрації щодо необхідності вжиття заходів, спрямованих на вирішення питання щодо незаконної забудови парку в місті Чернігові.</p>
<p>Олега Тягнибока до Генерального прокурора України, голови Київської обласної державної адміністрації щодо необхідності вжиття заходів, спрямованих на вирішення питання щодо незаконного розміщення МАФів в місті Васильків, Київської області.</p>
<p>Олександра Корнійчука до Прем'єр-міністра України щодо наданих Кабінетом Міністрів України погоджень про зміну цільового призначення земельних ділянок природоохоронного, історико-культурного, лісогосподарського призначення, що знаходяться на території Хмельницької області і перебувають у державній чи комунальній власності.</p>
<p>Олександра Корнійчука до Хмельницького міського голови щодо надання офіційної відповіді стосовно фактів неукладання із забудовниками міста Хмельницького договорів на розвиток соціальної інфраструктури міста та обґрунтування підстав звільнення окремих забудовників від участі у ринку соціальної інфраструктури міста Хмельницького.</p>
<p>В'ячеслава Задорожного до Прем'єр-міністра України про виділення коштів з державного бюджету місту Кривому Рогу на погашення заборгованості по субвенціям.</p>
<p>Валерія Писаренка та Антона Кіссе до Прем'єр-міністра України щодо проведення Урядом у південних районах Одеської області з компактним проживанням національних меншин круглого столу з питань обговорення змін до Конституції України стосовно децентралізації державної влади.</p>
<p>Юрія Бублика до Генеральної прокуратури України щодо невжиття заходів прокурорського реагування та неналежний розгляд депутатського звернення народного депутата України Юрія Бублика від 6 травня 2014 року №870/07 прокурором Полтавської області Олександром Закорецьким щодо істотних недоліків під час досудового розслідування у кримінальній справі, порушеній стосовно громадянина Григорія Верещаки, та порушень при здійсненні процесуального керівництва працівниками прокуратури.</p>
<p>Леонід Даценка до Прем'єр-міністра України щодо механізму компенсації можливих фінансових санкцій з боку підприємств Російської Федерації за невиконання договірних зобов'язань в 2014 році Державним підприємством "Науково-виробничий комплекс "Фотоприлад" (місто Черкаси) та включення продукції вказаного підприємства до Державного оборонного замовлення.</p>
<p>Леоніда Даценка до Прем'єр-міністра України, Генерального прокурора України щодо проведення перевірки і незалежного аудиту діяльності директора Черкаського учбово-виробничого підприємства Українського товариства сліпих Миколи Задувайла.</p>
<p>Романа Ілика до Прем'єр-міністра України щодо спрощення процедур відведення земельних ділянок для будівництва свердловин та надання спеціальних дозволів на користування надрами в Україні.</p>
<p>Романа Ілика до Прем'єр-міністра України, Голови Державного агентства автомобільних доріг України щодо завершення будівництва об'їзної автомобільної дороги міста Трускавець Львівської області.</p>
<p>Ігоря Бриченка до Генерального прокурора України, голови Державної фінансової інспекції України щодо перевірки фактів нераціонального використання департаментом охорони здоров'я Миколаївської області бюджетних коштів, виділених на придбання препаратів інсуліну для забезпечення потреб хворих осіб на цукровий діабет та дотримання чинного законодавства України у сфері державних закупівель.</p>
<p>Олега Кулініча до Генерального прокурора України, голови Державного агентства земельних ресурсів України щодо виділення громадянам земельних ділянок для ведення особистого селянського господарства.</p>
<p>Василя Гладія до Генерального прокурора України щодо вжиття відповідних заходів із виявлення та перевірки фактів недотримання чинного законодавства України при будівництві міні - ГЕС у Верховинському районі Івано-Франківської області.</p>
<p>Василя Гладія до Прем'єр-міністра України щодо вжиття відповідних заходів із відновлення діяльності Державного підприємства "Залучанський спиртовий завод" як окремої юридичної особи.</p>
<p>Олександра Дубового до Прем'єр-міністра України щодо невідкладного вирішення питання про фінансування капітального ремонту автомобільних доріг державного значення Кілійського району Одеської області: Т-16-30 Струмок-Шевченкове-Кілія загальною протяжністю більш ніж 32 кілометра та Т-16-28 Спаське-Вилкове, загальною протяжністю 34 кілометра; Т-16-07 Ізмаїл-Кілія-Вилкове, які є у вкрай аварійному стані та паралізують пасажирські та вантажні перевезення, що порушує права мешканців та призводить до чисельних незручностей.</p>
<p>Василя Петьовки до Генерального прокурора України щодо перевірки фінансово-економічної діяльності та стану справ з ліквідації техногенної аварії на Державному підприємстві "Солотвинський солерудник" Тячівського району Закарпатської області на виконання розпорядження Кабінету Міністрів України&nbsp;"Про затвердження плану невідкладних заходів з подолання корупції".</p>
<p>Василя Петьовки до Генерального прокурора України щодо неналежного розгляду Генеральною прокуратурою України та Прокуратурою Закарпатської області депутатського запиту від 16 травня 2014 року щодо вжиття заходів з відшкодування завданої державному підприємству шкоди та притягнення до відповідальності винних осіб.</p>
<p>Антона Кісе до міністра інфраструктури України про виділення коштів з Державного бюджету України на терміновий капітальний ремонт ділянки автомобільної дороги міжнародного сполучення М-15 Одеса-Рені в напрямку села Кринички Ізмаїльського району - місто Болград - КПП "Виноградівка".</p>
<p>Антона Кіссе до міністра екології та природних ресурсів України про вжиття заходів щодо розчистки русла річки Сарати за рахунок коштів Державного фонду охорони навколишнього природного середовища.</p>
<p>Ігоря Мірошниченка та Олександра Мирного до Генерального прокурора України, Голови Служби безпеки України, Голови Державного комітету телебачення і радіомовлення України стосовно перевірки прозорості та законності діяльності Національної телерадіокомпанії України, законності трансляції каналу "Євроньюз" та "Громадського телебачення" на частотах Національної телерадіокомпанії України, а також перевірки фактів корупційних зловживань Генеральним директором Національної телерадіокомпанії України Зураба Аласанії.</p>
<p>Ігоря Мірошниченка та Олександра Мирного до Генерального прокурора України, Голови Служби безпеки України, міністра внутрішніх справ України стосовно порушення кримінальних проваджень за фактами фіктивного підприємництва та відмивання доходів, отриманих злочинним шляхом, а також зловживання в сфері службової діяльності при використанні бюджетних коштів, до яких причетні службові особи Товариства з обмеженою відповідальністю "Вести масс-медиа".</p>
<p>Віталія Журавського до Прем'єр-міністра України щодо усунення проблемних питань стосовно капітального ремонту даху Малинівського навчально-виховного комплексу.</p>
<p>Іштвана Гайдоша до міністра оборони України щодо проведення ротації військовослужбовців та недопущення, щоб в антитерористичній операції були задіяні солдати строкової служби та мобілізовані із запасу, котрі не виявили бажання взяти участь в ній.</p>
<p>Валерія Кальченка до Прем'єр-міністра України щодо передислокації Кримського факультету Одеського державного університету внутрішніх справ до міста Кіровограда.</p>
<p>Ольги Михайленко до Прем'єр-міністра України щодо виділення коштів на завершення будівництва підвідних газопроводів до сіл Бургунка, Зміївка, Миколаївка Бериславського району Херсонської області.</p>
<p>Андрія Табалова до міністра оборони України щодо вжиття заходів реагування для повноцінного забезпечення кіровоградського десантного полку спеціального призначення військовим обладнанням.</p>
<p>Олега Канівця до міністра охорони здоров'я України щодо забезпечення хворих на ювенільний ревматоїдний артрит та анкілозивний спондилоартрит необхідними медичними препаратами.</p>
<p>Ельбруса Тедеєва та Антона Кіссе до Прем'єр-міністра України щодо будівництва нової школи в селі Садовому Арцизького району, закінчення будівництва та введення в експлуатацію шкіл в селі Міняйлівка Саратскього та селі Надрічне Тарутинського районів Одеської області.</p>
<p>Павла Різаненка&nbsp;до міністра охорони здоров'я України щодо вжиття заходів для відновлення забезпечення лікарень медикаментами для лікування дітей, хворих на первинні (вроджені) імунодефіцити.</p>
<p>Павла Різаненка до голови Державної інспекції України з питань праці щодо вжиття заходів для відновлення порушених трудових прав працівників Державного підприємства "Завод порошкової металургії".</p>
<p>Олександра Бригинця до міністра культури України щодо необхідності збереження пам'ятки історії та архітектури національного значення –&nbsp;церкви часів Київської Русі Юрієвої Божниці в місті Остер Чернігівської області.</p>
<p>Якова Безбаха та Геннадія Федоряка до Міністерства соціальної політики України, Міністерства молоді та спорту України, Міністерства юстиції України, Міністерства внутрішніх справ України, Генеральної прокуратури України, Уповноваженого Верховної Ради України з прав людини, Київської міської державної адміністрації стосовно необхідності вжиття дієвих заходів реагування для забезпечення конституційного права Вікторії Коростильової на виховання дитини.</p>
<p>Сергія Капліна до міністра внутрішніх справ України, Уповноваженого Верховної Ради України з прав людини щодо необхідності проведення перевірок щодо незаконного тримання підсудних в Одеському слідчому ізоляторі.</p>
<p>Руслана Зелика до міністра соціальної політики України щодо виділення додаткових коштів для забезпечення ефективного процесу реабілітації інвалідів у Буковинському міжрегіональному центрі професійної реабілітації інвалідів.</p>
<p>Галини Чорної до Генерального прокурора України, начальника Головного управління Міністерства внутрішніх справ України у Київській області щодо порушення земельних прав громадянки України Ольги Гагуліної.</p>
<p>Галини Чорної до голови Служби безпеки України стосовно вільного продажу в Україні сепаратистських видань, присутності в українському Інтернет-просторі сепаратистських сайтів та Інтернет-спільнот.</p>
<p>Маркіяна Лопачака до Прем'єр-міністра України щодо правового регулювання проведення оцінки майна для цілей оподаткування.</p>
<p>Маркіяна Лопачака&nbsp; до голови Вищої кваліфікаційної комісії суддів України щодо здійснення дисциплінарного провадження стосовно суддів Львівського окружного адміністративного суду Олени Крутько, Ірени Гулкевич, Марії Кедик.</p>
<p>Олега Буховця&nbsp;до Генерального прокурора України щодо недопущення незаконного виселення мешканців гуртожитку по вулиці Центральній міста Дергачі Харківської області, порушення закріплених Конституцією та чинним законодавством України їх прав та законних інтересів та повідомлення про порушення законодавства посадовими особами Дергачівської міської ради, представниками комерційних підприємств.</p>
<p>Сергія Баландіна до Генерального прокурора України щодо бездіяльності працівників міліції з приводу погрози вбивства депутату міської ради міста Кривий Ріг Павлу Литвиненку під час виконання ним своїх депутатських обов'язків на сесії міськради.</p>
<p>&nbsp;Анатолія Ревенка до Генерального прокурора України щодо законності приватизації та проведення комплексної перевірки діяльності Публічного акціонерного товариства Міжнародної акціонерної авіаційної компанії "УРГА".</p>
<p>Юрія Сиротюка до Міністра оборони України, Міністра внутрішніх справ України,&nbsp; командувача Національної гвардії України щодо правового статусу та грошового забезпечення підрозділів територіальної оборони Міністерства оборони України, спеціальних підрозділів і батальйонів територіальної оборони Міністерства внутрішніх справ України та батальйонів Національної гвардії України.</p>
<p>Юрія Сиротюка до Генерального прокурора України щодо перевірки причетності народного депутата України Сергія Ківалова до антидержавної діяльності.</p>
<p>Олексія Кайди та Олексія Фурмана до Генерального прокурора України, Голови Служби безпеки України, Голови Національного банку України щодо перевірки фактів причетності банківських установ до фінансування терористичних і сепаратиських структур в Україні, позбавлення їх банківських ліцензій та притягнення до кримінальної відповідальності.</p>
<p>Олексія Кайди та Олексія Фурмана до Прем'єр-міністра України, Міністра фінансів України, Міністра освіти і науки України щодо скасування постанов Кабінету Міністрів України від 25 березня 2014 року № 88 і № 89 та встановлення належних умов виплати надбавок педагогічним працівникам за престижність праці та працівникам бібліотек за особливі умови роботи.</p>
<p>Юрія Бублика до Генерального прокурора України щодо кадрових проблем в органах прокуратури на Полтавщині.</p>
<p>Андрія Шипка до Міністра енергетики та вугільної промисловості України щодо включення території міста Орджонікідзе Дніпропетровської області до зони спостереження.</p>
<p>Анатолія Денисенка до Прем'єр-міністра України, Міністра охорони здоров'я України, Міністра соціальної політики України щодо врегулювання ситуації з забезпеченістю лікарськими засобами хворих на ревматоїдний артрит громадян України.</p>
<p>Анатолія Денисенка до Міністра молоді та спорту України, Міністра соціальної політики України щодо надання субвенцій з Державного бюджету України місцевим бюджетам на здійснення реконструкції та проведення ремонту дитячих закладів оздоровлення та відпочинку для забезпечення цілорічного режиму роботи.</p>
<p>Богдана Бенюка до Міністра освіти і науки України щодо недоцільності перебування на посаді директора Національного науково-дослідного інституту&nbsp; українознавства та всесвітньої історії Анатолія Чайковського.</p>
<p>Руслана Сольвара до Уповноваженого Верховної Ради України з прав людини, Міністерства юстиції України, Міністерства внутрішніх справ України, Державної виконавчої служби України, Національного банку України, Вищої ради юстиції, Вищої кваліфікаційної комісії суддів України, Тимчасової спеціальної комісії з перевірки суддів судів загальної юрисдикції, Генеральної прокуратури України стосовно необхідності проведення всебічної перевірки звернення Наталії Нестерчук з приводу захисту конституційного права на житло її неповнолітньої дитини.</p>
<p>групи народних депутатів (Пазиняка, Васюника та інших. Всього 5 депутатів) до Міністра культури України щодо надання дозволу на спорудження до 200-літнього ювілею з дня народження у місті Жовква Львівської області пам'ятника Тарасу Шевченку після 10-річного блокування цієї ініціативи, вшанування величної постаті українського Кобзаря та борця за волю народу.</p>
<p>Євгена Мельника до Прем'єр-міністра України, Володимир-Волинського міського голови щодо забезпечення учасника бойових дій, учасника ліквідації аварії на Чорнобильській АЕС Павла Марходея житлом.</p>
<p>Євгена Мельника до Віце-прем’єр-міністра України - Міністра регіонального розвитку, будівництва та житлово-комунального господарства України, Генерального прокурора України щодо забезпечення прав мешканців гуртожитку Публічного акціонерного товариства "Володимир-Волинський цукровий завод".</p>
<p>Юрія Дерев'янка до Кабінету Міністрів України щодо забезпечення фінансування реконструкції ЗОШ І-ІІІ ступенів з будівництвом корпусу на 14 класів, котельні та адміністративного приміщення у селі Чорний Потік Надвірнянського району Івано-Франківської області.</p>
<p>Юрія Дерев'янка до Кабінету Міністрів України щодо необхідності фінансування будівництва школи у селі Раковець Богородчанського району Івано-Франківської області.</p>
<p>Руслана Марцінківа до Генерального прокурора України, міністра внутрішніх справ України щодо недопущення незаконної діяльності грального бізнесу в місті Івано-Франківськ.</p>
<p>Руслана Марцінківа до Голови Служби безпеки України щодо недопущення антиукраїнської пропаганди в засобах масової інформації.</p>
<p>Михайла Головка та Леонтія Мартинюка до Прем'єр-міністра України, міністра фінансів України щодо можливості відновлення надбавки до заробітної плати працівникам бібліотечної системи.</p>
<p>Михайла Головка до Прем'єр-міністра України щодо можливості перегляду рішення про передачу Кременецького комбінату хлібопродуктів до "Державної продовольчо-зернової корпорації України".</p>
<p>Вікторії Булах до Прем'єр-міністра України стосовно необґрунтованого зменшення закупівельної ціни на молоко у Лебединському районі Сумської області.</p>
<p>Вікторії Булах до Голови Державної казначейської служби України стосовно погашення кредиторської заборгованості за 2013 рік на суму більш ніж 113 тисяч гривень для забезпечення життєдіяльності комунального закладу "Охтирський міський центр культури і дозвілля.</p>
<p>Олега Буховця до голови Харківської обласної державної адміністрації щодо присвоєння громадянці Смігуновій Надії Микитівні, мешканці села Токарівка Дворічанського району, Харківської області почесного звання "Мати-героїня" та отримання грошової одноразової виплати згідно із Законом.</p>
<p>Олега Панькевича до Генерального прокурора України щодо вжиття заходів для повернення Збройним силам України вертольотів, орендованих компанією "Українські вертольоти".</p>
<p>Олега Панькевича до міністра оборони України щодо вжиття невідкладних заходів для повернення Збройним силам України вертольотів, орендованих компанією "Українські вертольоти".</p>
<p>Олега Осуховського до прокурора Рівненської області, начальника управління Служби безпеки України в Рівненській області щодо протиправної діяльності керівника Санітарної епідеміологічної станції Рівненської області.</p>
<p>Сергія Фаєрмарка до Прем'єр-міністра України щодо забезпечення військовослужбовців житлом.</p>
<p>Павла Кириленка та Тараса Осауленка до Прем'єр-міністра України, міністра закордонних справ України, міністра інфраструктури України, Генерального прокурора України щодо припинення незаконного перетину кордону в морських портах та аеропортах Автономної Республіки Крим.</p>
<p>Павла Кириленка та Тараса Осауленка до Прем'єр-міністра України, міністра охорони здоров'я України, Керівника Державного управління справами щодо подальшого використання клінічної лікарні "Феофанія" для лікування та діагностування важкохворих дітей.</p>
<p>В'ячеслава Кириленка до Віце-прем’єр-міністра України, міністра регіонального розвитку, будівництва та житлово-комунального господарства України, Київського міського голови про необхідність припинення незаконних спроб житлово-комунальних підприємств у місті Києві проводити повірку квартирних лічильників водопостачання за рахунок споживачів.</p>
<p>&nbsp;Івана Стойка до Прем'єр-міністра України, міністра освіти і науки України, міністра фінансів України щодо забезпечення соціальних гарантій педагогічним працівникам в освітній галузі за престижність праці та скасування постанов Кабінету Міністрів України від 25 березня 2014 року №88 та № 89.</p>
<p>&nbsp;Валерія Кальченка до Прем'єр-міністра України щодо виконання Кабінетом Міністрів України Постанови Верховної Ради України "Про відзначення 75-річчя утворення Кіровоградської області" від 19 вересня 2013 року за № 610 - 7.</p>
<p>&nbsp;Богдана Бенюка до Прем'єр-міністра України щодо припинення фінансування державних службовців та працівників Міністерства внутрішніх справ, які зрадили Україну та перейшли на бік сепаратистів.</p>
<p>&nbsp;Ірини Геращенко та Оксани Продан до міністра освіти і науки України щодо врегулювання питання вступу випускників, які проживають у Донецькій та Луганській областях, до вищих навчальних закладів цих областей.</p>
<p>&nbsp;Юрія Крука до Прем'єр-міністра України щодо розвитку соціальної інфраструктури міста Рені Одеської області.</p>
<p>Юрія Крука до Прем'єр-міністра України, міністра фінансів України щодо фінансування завершення будівництва шкіл у селі Камишовка Ізмаїльського району Одеської області.</p>
<p>Едуарда Леонова до Генерального прокурора України, Голови Національного банку України, Голови Служби безпеки України щодо притягнення до відповідальності банків, які порушуючи чинне законодавство України, надають колекторським фірмам Російської Федерації персональну інформацію про своїх клієнтів на тимчасово окупованих територіях.</p>
<p>Едуарда Леонова до Прем'єр-міністра України щодо необхідності залучення громадськості до підготовки обговорення та вирішення питань, пов'язаних з забезпеченням порушених прав мешканців тимчасово окупованих територій та внутрішньо переміщених осіб унаслідок тимчасової анексії Кримського півострова, окупаційними військами Російської Федерації.</p>
<p>І останній запит, шановні народні депутати, групи народних депутатів (Сухого, Розенка, Заболотного) до Прем'єр-міністра України щодо реалізації гарантій працівникам, призваним на військову службу за призовом під час мобілізації на особливий період. Це всі.</p>
<p>Якщо ваша ласка,&nbsp; ще будуть зараз оголошення і після цього ми вирішимо як будемо проводити нашу подальшу роботу.</p>
<p>Шановні народні депутати, надійшли оголошення: згідно з поданими заявами&nbsp; та відповідно до частини третьої статті 60 Регламенту&nbsp; Верховної Ради України повідомляю&nbsp; про вихід народних депутатів України Гриневецького Сергія Рафаїловича, Ківалова Сергія Васильовича, Кіссе Антона Івановича зі складу депутатської&nbsp; фракції&nbsp; Партії регіонів. Наступне оголошення:&nbsp; згідно з поданою заявою та відповідно до частини третьої&nbsp; статті&nbsp; 60 Регламенту Верховної Ради&nbsp; України повідомляю про входження народного депутата&nbsp;&nbsp; України Пономарьова Олександра Сергійовича до складу&nbsp; депутатської групи&nbsp; "За мир та стабільність". Згідно з поданою заявою та відповідно до частини третьої статті 60 Регламенту&nbsp; Верховної Ради&nbsp; України повідомляю про вихід народного депутата&nbsp; України Шугала&nbsp; Романа Васильовича зі складу депутатської&nbsp; фракції Комуністичної партії&nbsp; України та його входження до складу&nbsp; депутатської групи "За мир та стабільність".&nbsp; Дозвольте завершити. Відповідно до&nbsp; статті 60 Регламенту Верховної Ради України повідомляю про створення у Верховній Раді України сьомого скликання міжфракційного депутатського об'єднання "За розвиток Поліських територій". Головою міжфракційного об'єднання депутатського "За розвиток Поліських територій" обрано народного депутата&nbsp;&nbsp; України Івахіва Степана Петровича. Дякую. Це всі оголошення, які до нас надійшли.</p>
<p>Прошу включити мікрофон народному депутату Розенкові.</p>
<p>&nbsp;</p>
<p>10:40:48</p>
<p>РОЗЕНКО П.В.</p>
<p>Павло Розенко,&nbsp; фракція&nbsp; "УДАР Віталія Кличка".</p>
<p>Ну&nbsp; я думаю, що абсолютна&nbsp; більшість народних депутатів, які&nbsp; присутні сьогодні в залі, абсолютно здивовані тим,&nbsp; що сьогодні день у нас починається в п'ятницю не з Години запитань до Кабінету Міністрів України. Знаєте, є чітко Закон&nbsp; України "Про Кабінет Міністрів" де чітко написано, що&nbsp; у дні проведення пленарних засідань, щотижня відводиться час для запитань членів Кабінету Міністрів&nbsp; України. Регламент Верховної Ради&nbsp; України чітко наголошує, що&nbsp;&nbsp; щотижня&nbsp; у дні пленарних засідань Верховної Ради,&nbsp; у п'ятницю з 10-ї до 11-ї&nbsp;&nbsp; години проводиться "Година&nbsp; запитань до Уряду". Те, що Погоджувальна рада&nbsp; не визначила питання до Дня уряду не означає, що ця "Година Уряду" не повинна проходити. У нас маса питань, сьогодні проблеми біженців зі Сходу, проблема соціального захисту населення і хтось бере на себе&nbsp; відповідальність …</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>РОЗЕНКО П.В. І хтось бере на себе відповідальність замість народних депутатів&nbsp; визначати, чи потрібен уряд чи ні? Чітко ще раз кажу, що&nbsp; і в Регламенті, і в Законі про Кабінет Міністрів України уряд в п'ятницю має бути тут.</p>
<p>І, будь ласка, я прошу&nbsp; вас в наступний раз, щоб жодної такої маніпуляції з законами України і Регламентом&nbsp; не було, у нас є маса питань до уряду.</p>
<p>&nbsp;</p>
<p>Засідання веде Голова Верховної Ради України ТУРЧИНОВ О.В.</p>
<p>&nbsp;</p>
<p>ГОЛОВУЮЧИЙ. Шановні колеги, я вітаю всіх присутніх в залі. У нас в залі присутній Прем'єр-міністр України&nbsp; Арсеній Петрович Яценюк (<i>Оплески</i>).</p>
<p>Я прошу секретаріат зробити&nbsp; оголошення, щоб всі народні депутати зайшли до&nbsp; сесійної зали, сіли на свої робочі місця.</p>
<p>Я ще раз звертаюсь до&nbsp; керівників фракцій, депутатських груп зібрати своїх колег до залу, у нас достатньо серйозні зараз будуть питання&nbsp;&nbsp; і відповідальність тих, хто відсутній в залі будуть також, достатньо серйозні, шановні колеги.</p>
<p>Прошу ще раз зробити оголошення керівників депутатських груп і фракцій попрацювати з своїми колегами щодо роботи в сесійній залі.</p>
<p>Шановні народні&nbsp; депутати, вчора Кабінет Міністрів звернувся до Верховної Ради з пропозицією схвалити закони, від яких залежить енергетична безпека країни. Враховуючи ту війну, яку веде проти нас Російська Федерація, враховуючи перспективу блокування постачання газу в Україну, уряд відпрацьовує схеми роботи в екстремальних умовах. Без підтримки цих пропозицій уряду ми залишимо країну без опалення, ми не зможемо підготувати країну до входження в зимовий період. Це ризик для мільйонів наших громадян і саме тому, шановні колеги, підтримка або непідтримка пропозицій уряду – це питання виживання країни, яка веде у важку війну.</p>
<p>Я прошу зараз з цього приводу по одній хвилині виступити представникам депутатських груп і фракцій. Прошу записатися. Включить систему "Рада". Народний депутат Розенко, "УДАР".</p>
<p>&nbsp;</p>
<p>10:46:02</p>
<p>РОЗЕНКО П.В.</p>
<p>Шановний Олександр Валентинович, ми підтримуємо ідею необхідності розгляду сьогодні цих законопроектів. Водночас я просто наголошую, що фракція "УДАР" вчора висловлювала&nbsp; конкретні пропозиції до зазначених законопроектів і, безумовно... без так би мовити за умови&nbsp; їх врахування ми готові голосувати сьогодні за ці законопроекти. Просто не забудьте під час голосування&nbsp; нагадати, що такі пропозиції фракції "УДАР" були вчора висловлені під час обговорення цих законопроектів.</p>
<p>&nbsp;</p>
<p>ГОЛОВУЮЧИЙ. Добре, дякую.</p>
<p>Народний депутат Пилипенко, "Економічний розвиток".</p>
<p>&nbsp;</p>
<p>10:46:42</p>
<p>ПИЛИПЕНКО В.П.</p>
<p>Прошу передати слово голові депутатської групи Кінаху Анатолію Кириловичу.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон Анатолія Кінаха.</p>
<p>&nbsp;</p>
<p>10:46:48</p>
<p>КІНАХ А.К.</p>
<p>Шановні народні депутати, навіть без прийняття Закону про особливий період всі повинні розуміти, що цей особливий період в паливно-енергетичному комплексі України вже відбувається. Вам відомо, що з початку місяця практично призупинено постачання природного газу в Україну з Російської Федерації. На жаль, дуже несконсолідовану позицію займає Європейський Союзу по відношенню до проекту "Південний потік", порушуючи в тому числі умови Енергетичної хартії Європейського Союзу.</p>
<p>Тому комплекс законів: 4117а (урядовий) і 4116а (урядовий) по ГТС – конче необхідні, щоб зміцнювати і диверсифікацію постачання енергоносіїв в Україні, і підсилити аргументи України як держави по створенню в Європі прозорого ринку…</p>
<p>&nbsp;</p>
<p>ГОЛОВУЮЧИЙ. Дайте можливість завершити виступ.</p>
<p>&nbsp;</p>
<p>10:47:57</p>
<p>КІНАХ А.К. Тому цей пакет законів про надзвичайний стан в паливно-енергетичному комплексі і питання ефективного використання газотранспортної системи є дуже важливим чинником енергетичної безпеки України, в тому числі фактор співпраці по створенню на європейському континенті прозорого, без політичного і економічного тиску енергетичного ринку.</p>
<p>Об'єднання "Економічний розвиток" буде підтримувати вищезазначені законопроекти. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Яворівський. Соболєву передає.</p>
<p>&nbsp;</p>
<p>10:48:39</p>
<p>СОБОЛЄВ С.В.</p>
<p>Соболєв, "Батьківщина". Шановні колеги, наша фракція вчора ухвалила рішення про голосування законопроектів. І сьогодні вважає, що ситуація з кожним днем тільки погіршується. Якщо реальний надзвичайний стан безпосередньо в енергетичній сфері не буде врегульоване буквально в найближчі тижні в уряду не буде жодного механізму, яким чином підготуватися і до зимового періоду, яким чином максимально мобілізувати зусилля&nbsp; державних, приватних компаній, зусилля тих, хто готовий сьогодні експортувати газ в Україну. І я думаю, що цей механізм ми надаємо цими законопроектами.</p>
<p>Реально зараз буде визначеність: ті, хто стоїть за те, щоб країна мала можливість мобілізувати всі ресурси, підтримає ці законопроекти. Інакше навіть важко уявити, що очікує країну в найближчий час.</p>
<p>Наша фракція буде голосувати "за".</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; народний депутат Доній, "Суверенна європейська Україна".</p>
<p>&nbsp;</p>
<p>10:49:45</p>
<p>ДОНІЙ О.С.</p>
<p>Безперечно, право уряду і це обов'язок уряду – шукати вихід з важкої ситуації, особливо в енергетичній сфері, саме для того уряд і був затверджений Верховною Радою України. І очевидно, що і розглядати будемо цю ситуацію. Але… хотілось би, щоб все-таки у нас була і&nbsp; повага один до одного: і уряду до Верховної Ради, і Верховної Ради до уряду. Тому все повинно діяти згідно Регламент і нормальної процедури.</p>
<p>Коли нам&nbsp; запропонували за скороченою процедурою за 10 хвилин розглянути ситуацію з пошуком оператора для одного з небагатьох ліквідних&nbsp; товарів, які залишились в Україні, - газотранспортної мережі, ну це неповага до Верховної Ради.&nbsp; Повинні розглядатися по повній процедурі&nbsp; такі питання. повинні перед тим бути нормальні відповіді і запитання з боку уряду. Ну і підтримую колегу Павла Розенка. Якщо сьогодні мав бути "день уряду", то уряд має в обов'язковому порядку звітувати спочатку до Верховної Ради. Інакше це…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; народний депутат Герман.</p>
<p>&nbsp;</p>
<p>ГОЛОС ІЗ ЗАЛУ. Мартовицький!</p>
<p>&nbsp;</p>
<p>ГОЛОВУЮЧИЙ. Включіть мікрофон народного депутата Мартовицького.</p>
<p>&nbsp;</p>
<p>10:51:14</p>
<p>МАРТОВИЦЬКИЙ А.В.</p>
<p>Шановні колеги! Сьогодні є необхідним встановлення&nbsp; додаткових повноважень для Кабінету Міністрів&nbsp; та Міненерговугілля в період особової роботи галузі. Але я звертаю вашу увагу виключно на газовому ринку, якщо повноваження будуть поширюватися на всю енергетичну галузь, з одночасним обмеженням конституційних прав та ринкових відносин, то такі права Кабміну повинні надаватися рішенням Президента України і Верховної Ради України, а&nbsp; не самостійно самим урядом.</p>
<p>У нас є чинний закон про функціонування ПЕК в особливий період, який визначає повноваження Кабміну, але тільки після прийняття рішення Президентом і Верховною Радою: про мобілізацію, про введення надзвичайного стану або воєнного стану. Урядовий законопроект пропонує обійти встановлений в цьому законі порядок.</p>
<p>В моєму законопроекті передбачені ринкові підходи до механізму, механізму встановлення…</p>
<p>&nbsp;</p>
<p>ГОЛОВУЮЧИЙ. Півхвилини, дайте можливість завершити.</p>
<p>&nbsp;</p>
<p>МАРТОВИЦЬКИЙ А.В. Шановні колеги, я прошу підтримати мій законопроект, яким врегульовані всі механізми і стосунки в особливий режим роботи паливно-енергетичного комплексу. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Фурман, "Свобода".</p>
<p>&nbsp;</p>
<p>10:52:47</p>
<p>ФУРМАН О.Ю.</p>
<p>Олексій Фурман, Всеукраїнське об'єднання "Свобода". Прошу надати слово Мирному Олександру. Дякую.</p>
<p>&nbsp;</p>
<p>10:52:57</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода".</p>
<p>Дуже шкода, що в п'ятницю багато народних депутатів вирішили, що в них вже почалися канікули і їх вже немає в сесійній залі, в той момент, коли дійсно розглядається питання державної ваги. І ми схвалюємо зусилля уряду по наведенню порядку, в тому числі і в енергетичній сфері, і в тому числі в забезпеченні енергонезалежності держави. Але я думаю, що, коли ми почнем обговорювати ці законопроекти, ми ще раз наголосимо на тих пропозиціях, які вчора вносила Всеукраїнське об'єднання "Свобода" до розгляду, і якщо ми побачимо підтримку уряду, ми одностайно підтримаємо урядові законопроекти. Дякую.</p>
<p>&nbsp;</p>
<p>ГОЛОВУЮЧИЙ. Від позафракційних народний депутат Дерев'янко.</p>
<p>&nbsp;</p>
<p>10:53:56</p>
<p>ДЕРЕВ’ЯНКО Ю.Б.</p>
<p>Шановні колеги, шановний головуючий! Підтримуючи необхідні заходи для особливого періоду в паливно-енергетичному комплексі, прошу вас підтримувати в законопроекті 4117а урядовому ті мої поправки, які я пропонував в альтернативному.</p>
<p>А саме, щоб готуючись до такого надзвичайного стану, ми використали раціонально кошти, які ми сьогодні маємо для енергозбереження. Мова іде про кіотські кошти. І щоб ми зобов'язали так само уряд в першочерговому плані зараз використовувати ці кошти для того, щоб ми могли утеплити і замінити на енергозберігаючі вікна, фасади, наші школи, садочки, лікарні, поліклініки. Прошу цю норму врахувати в урядовому законопроекті. Щоб ці 3 мільярди коштів ми використали раціонально, прозоро. І щоб ми ці кошти могли мати. Які будуть працювати на те, щоб в складний період часу ми школи мали опалені. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, у нас виступили представники всіх фракцій. У нас виступив представник позафракційних. Я прошу народних депутатів сісти на свої робочі місця, Секретаріат – зробити ще раз об'яву.</p>
<p>А зараз я надаю слово перед тим, як ми будемо визначатись, Прем'єр-міністру України Арсенію Петровичу Яценюку. Будь ласка. Включіть мікрофон.</p>
<p>&nbsp;</p>
<p>ЯЦЕНЮК А.П.</p>
<p>Шановний пане Голово, шановні народні депутати України! Коаліція, яка створена в парламенті, і опозиція! Перед тим, як дійти до законопроектів, які вже доповідались в стінах Верховної Ради України, які пройшли двічі розгляд в профільних комітетах України і які стосуються енергетичної безпеки держави, я все-таки просив би народних депутатів послухати короткий звіт. Так що ми разом з вами за останні 4 місяці напрацювали.</p>
<p>Фактично за останні 4 місяці підтриманий єдиний базовий законопроект, який був внесений Кабінетом Міністрів України. Це Законопроект про подолання фінансової&nbsp; кризи, який дав можливість отримати перший транш кредиту Міжнародного валютного фонду. Підкреслюю, тільки перший транш кредиту Міжнародного валютного фонду. Для інших траншів нам також треба буде приймати відповідні закони.</p>
<p>На жаль, 2 десятка інших законів, які внесені Кабінетом Міністрів України не отримали підтримки парламенту, 2 десятка законопроектів, починаючи з Закону України "Про зміну якості судової системи", яка передбачала люстрацію суддів, яка передбачала створення механізму по заміні суддівського корпусу, не були підтримані парламентом. Законопроекти зміну ставок оподаткування, про підвищення рентних плат на енергетичні продукти як самі прибуткові, також парламентом підтримані не були. І я можу пройтись по кожному закону, який вноситься урядом, але який не отримує голосів Верховної Ради України, тому що надто різні інтереси, які несумісні з інтересами української держави.</p>
<p>Проте, парламентом проголосовано низка законів, які не забезпечені бюджетним фінансуванням. Я окремо хотів би зупинитися на класичних популістських законах, які не можливо виконати і їх ніхто не буде виконувати, тому що грошей в країні немає. Вже прийняли на 300 мільярдів гривень законопроектів за 23 роки. По конституційним і по іншим судам ходять, а коштів на виплати цих немає, тому що хотіли сподобатись виборцям. В результаті привели країну до банкрутства.</p>
<p>Що стосується законопроектів, які прийняті. Вдумайтесь, тільки за останніх 4 місяці прийнято 8 законів, які &nbsp;до 2016 року вимагають витрат з Державного бюджету України 11,5 мільярдів гривень, яких нема.</p>
<p>Друге. Вже прийнято і знаходиться на підписі ще додатково 6 законів України, які загалом до 2016 року передбачають бюджетні видатки в розмірі ще 34 мільярди гривень. Це шоу необмеженого популізму і брехні людям – цих грошей немає! Саме тому, як Голова українського уряду, вважаю, що в такому форматі працювати уряду і парламенту надто складно. а найскладніше – це Україні українцям.</p>
<p>Що стосується законопроектів, які вчора безпідставно не були проголосовані навіть в першому читанні. Ці законопроекти доповідались мною як керівником уряду. Ці законопроекти з третьої спроби були включені до порядку денного. Їх двічі розглядали на урядових комітетах, на раді коаліцій. Всі керівники фракцій і груп підтвердили необхідність прийняття цих законопроектів. Більше того, для знаходження компромісу уряд погодився на те, щоб проголосувати їх тільки в першому читанні. Я нагадаю, що це за законопроекти.</p>
<p>Ключовий законопроект, який дає можливість розпочати процедуру&nbsp; &nbsp;модернізації&nbsp; і експлуатації спільної з нашими європейськими, і американськими партнерами української газотранспортної системи. Вона потребує невідкладних інвестиції, вона потребує того, щоби максимально завантажити українську ГТС і отримувати доходи. Нам потрібно, щоб спільно з європейськими, американськими компаніями Україна, яка буде володіти контрольним пакетом акцій в операторській компанії, більше заробляла. І щоби наші східні, чи північні сусіди не будували&nbsp; "Південний потік" в обхід України. Більше того, законопроект&nbsp; чітко зазначає про те, що сама труба&nbsp; залишається виключно стовідсотковою державною&nbsp; власністю як і&nbsp; газосховище. Прийняття цього закону відкриває шлях для України до побудови нової енергетичної системи, де Україна&nbsp;&nbsp; стає гравцем. За інших обставин, за декілька років&nbsp; Росія обійде Україну іншими газогонами&nbsp; і по українській трубі можна буде тільки повітря качати.&nbsp;&nbsp;</p>
<p>Ви знаєте&nbsp; про надкритичну ситуацію, яка є сьогодні на енергетичному ринку – це частина&nbsp; війни, яку розв'язала Росія проти України. Окрім офіцерів ГРУ,&nbsp; тяжкої артилерії, фінансування, які відправляються Росією на територію України, окрім фінансового тиску, який здійснюється на всі суб'єкти господарювання по відношенню до України, окрім економічного&nbsp; тиску,&nbsp; &nbsp;де Росія&nbsp; намагається закрутити всі можливі й&nbsp; неможливі гайки для того, щоб не дати Україні можливості продавати свої товари і в кінці кінців вижити. Росія ще й розв'язала&nbsp; з нами газову війну. І для того, щоб виграти будь-яку&nbsp; війну, треба об'єднуватися, треба бути єдиними, бо український народ нам простить цього ніколи, країна знаходиться на межі. І для того, щоб витягнути країну, треба мати політичну відповідальність, і в кінці кінців громадянську відповідальність&nbsp; перед&nbsp; 45-мільйонною державою.</p>
<p>Те, що стосується законопроекту про надзвичайний стан в енергетиці. Ідеальних законів не буває і, напевно, й не буде. Але для цього й є парламент, уряд, Президент, щоб виконувати свою священну функцію – боротися за свою країну.</p>
<p>Як Голова Уряду хочу чітко заявити, на жодний&nbsp; шантаж уряд піддаватися не буде: або ми працюємо, або ми не працюємо. Якщо не буде спільного бачення і&nbsp; спільної роботи для врятування країни і виходу з цієї надзвичайної драматичної ситуації в країні, в країні тоді буде&nbsp; переформатування Верховної Ради, &nbsp;уряду і коаліції. Дякую за увагу. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Шановні колеги, я хочу акцентувати вашу увагу на тому, що для того, щоб проголосувати закони (4117а) – урядовий і (4116а) нам&nbsp; треба повернутися до їх розгляду. У випадку неповернення до розгляду цих питань – ніяких обговорень більше не буде, а кожен буде визначатися відповідно до своїх обов'язків і відповідальності. Прошу запросити всіх депутатів до залу. Прошу всіх народних депутатів сісти на свої робочі місця.</p>
<p>&nbsp;Олександр Іванович. Арсеній Петрович, зараз голосування, Олександр Іванович, потім можна буде поговорити, будь ласка, відповідальне голосування.</p>
<p>Прошу підготуватися до відповідального голосування, включіть&nbsp; систему "Рада". Прошу підтримати включення, вірніше, повернення до розгляду проектів Закону про особливий період у паливно-енергетичному комплексі, а також&nbsp; проекту Закону про внесення змін до деяких законів України щодо реформування&nbsp; системи управління&nbsp; єдиною газотранспортною системою України. Прошу підтримати повернення до цих питань. Нагадаю реєстраційні номери – 4117 і 4116, "а" – в першому і другому випадку. Прошу... <i>(Шум у залі)</i> По всім. Прошу підтримати пропозицію. Прошу голосувати.</p>
<p>&nbsp;</p>
<p>11:08:55</p>
<p>За-229</p>
<p>Рішення прийнято. Дякую.</p>
<p>По фракціях, будь ласка. "Батьківщина" – 75, Партія регіонів – 0,&nbsp; "УДАР" – 38, 34 - "Економічний розвиток", 34 - "Свобода", 30 - "Суверенна європейська Україна", "За мир та стабільність" – 0, Комуністична партія України &nbsp;– 0, позафракційні – 18.</p>
<p>Шановні колеги, хочу звернутися до вас. Ми учора обговорювали це питання. Є необхідність його ще раз обговорювати? <i>(Шум у залі)</i></p>
<p>&nbsp;Колеги! Будь ласка, включіть мікрофон Олега Тягнибока.</p>
<p>&nbsp;</p>
<p>11:09:33</p>
<p>ТЯГНИБОК О.Я.</p>
<p>Олег Тягнибок, фракція Всеукраїнського об'єднання "Свобода". Шановний пане Прем'єр-міністре Арсенію Петровичу! Ви знаєте, я ніколи не думав, що, будучи разом, в одній коаліції, мені доведеться тут, в залі, реагувати на ваші вислови і на ваше повчання українського парламенту. <i>(Оплески)</i></p>
<p>&nbsp;Я не говорю, що тут сидять святі, більше того, можливо, і навпаки. Але, може, це уряд не зовсім грамотно і правильно довів до відома українського парламенту, що і як потрібно голосувати? Може, це ваша позиція така зверхня була по відношенню до Верховної Ради України, що парламент не підтримав учора того, що запропонував уряд?</p>
<p>Я хотів би, якщо дозволите, Олександре Валентиновичу, буквально 30 секунд. Я хотів би чітко сказати позицію "Свободи"…</p>
<p>&nbsp;</p>
<p>ГОЛОВУЮЧИЙ. Дайте завершити виступ.</p>
<p>&nbsp;</p>
<p>11:10:42</p>
<p>ТЯГНИБОК О.Я. …чітко сказати позицію "Свободи" з цього приводу, і вважаю, що ця позиція є абсолютно державницькою.</p>
<p>Щодо першого закону. Дайте можливість, щоб особливий стан вводила Верховна Рада за поданням Кабінету Міністрів, а не Кабінет Міністрів, коли захотів, це робив, тим більше йдеться про 400 мільярдів! Давайте опублічимо цей процес. Більше того, ви нас переконайте – і ми, звісно, що проголосуємо, коли ви скажете, що саме так потрібно робити.</p>
<p>І друге. Ми наполягаємо щодо другого закону, щоб склад акціонерів оператора затверджувався Верховною Радою. Щоб так не сталося, що ми підписали договір про того, хто буде управляти газотранспортною системою, а виявиться, що акціонером європейського оператора є&nbsp; "Газпром". Тим більше,&nbsp; 144 компанії&nbsp; європейські мають акціонерами російського ворога в особі "Газпрому".</p>
<p>Давайте зробимо ті правки і тоді ми, і не тільки "Свобода",&nbsp;&nbsp; а й всі решта, проголосуємо.</p>
<p>І на останок. Я дуже би хотів, щоби в час, дійсно, складний ми трошки наші внутрішні емоції опустили і діяли, виходячи з наших загальнонаціональних інтересів. Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; народний депутат Рудьковський.</p>
<p>&nbsp;</p>
<p>11:12:07</p>
<p>РУДЬКОВСЬКИЙ М.М.</p>
<p>Шановні колеги! Нам потрібно підтримати енергетичну безпеку України. Я цілком погоджуюся з пропозиціями попереднього виступаючого, що ми зобов'язані сьогодні&nbsp; прийняти закон, не затягуючи його, але дати право Верховні Раді, щоб вона вирішувала питання введення&nbsp; надзвичайного стану.&nbsp; Але цей надзвичайний стан в питанні постачання газу вже наступив, і тому це питання процедури, і ми повинні її&nbsp; дотримуватися і вирішити.</p>
<p>Шановні колеги, по другому питанню. Енергетичну безпеку, щоб Україна не замерзла, уряду потрібно вже сьогодні переводити ТЕЦи на вугілля, закупляти мазут, бо газу ми зимою не отримаємо і заморозимо країну. І не треба перекладати питання, що… ви підвищуєте тарифи, ви не збільшуєте податки для великого бізнесу, ви лобіюєте…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; народний депутат Зарубінський.&nbsp;&nbsp;&nbsp;&nbsp;</p>
<p>&nbsp;</p>
<p>11:13:22</p>
<p>ЗАРУБІНСЬКИЙ О.О.</p>
<p>Дякую. Шановні колеги, шановний Прем’єр-міністр і шановний Голово Верховної Ради! Тут прозвучала думка про те, що було за останніх&nbsp; кілька&nbsp; місяців&nbsp; багато&nbsp; популістських законів прийнято. Можливо. Але я попросив би пана Прем’єр-міністра подивитися на авторство – хто подавав ці законопроект, і можливо ви зможете на них вплинути, бо це ваші соратники.</p>
<p>А щодо того голосує парламент чи ні. Шановні, я тут міністру економіки поставив питання, Шеремету. Я кажу: ви кажете, що ви підете у відставку… він про себе казав, якщо парламент не прийме реформи структурного характеру, структурні реформи в економіці. Я спитав: що ви подали для того, щоб дійсно структурно змінити економіку України? Він жодного слова не сказав. Тому мені здається, ми будемо підтримувати цей законопроект, наша група, але, шановний Арсеній Петровичу, комплексну програму реформування економіки України, власне варто прийняти, погодьтеся з цим. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Кириленко В'ячеслав.</p>
<p>&nbsp;</p>
<p>11:14:31</p>
<p>КИРИЛЕНКО В.А.</p>
<p>В'ячеслав Кириленко, партія "За Україну", фракція "Батьківщина".</p>
<p>Безумовно кожен уряд заслуговує на критику тільки, що на мою думку цей, якраз найменше, тому що він діє публічно, відкрито і не боячись відповідальності. Такого за часи новітньої незалежності України у нас не так часто і бувало.</p>
<p>В чому помилка уряду із цими законопроектами? Особливо з другим.</p>
<p>Перша помилка. Уряд веде послідовну проукраїнську політику – це "помилка" я кажу в лапках. І тому всі ті, хто тут представляє п'яту колону газпромівську, вони звичайно докладають зусиль, щоб законопроект не пройшов.</p>
<p>І друга, в лапках "помилка" цього уряду. Внесли законопроект, не попрацювавши із місцевими парламентськими олігархами. Кажуть, єдиний оператор газотранспортної системи, а тут сидять акули з якими наперед не поділились.</p>
<p>Тому я думаю, що треба у цих двох законопроектах уряд принципово підтримати. Саме тому, що він так відкрито і рішуче…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>11:15:42</p>
<p>КИРИЛЕНКО В.А. …і рішуче діє і тому вчора вже з боку уряду пролунало, якщо в першому читанні парламент голосує, то в уряді готові разом з парламентом розглянути ось критерії цього єдиного оператора газотранспортної системи, будь ласка, профільний комітет публічно сідайте, під телекамерами і визначайте хто ця структура, яка буде єдиним оператором. А потім вносьте в парламент і разом затвердимо. Дякую за увагу.</p>
<p>&nbsp;</p>
<p>ГОЛОВУЮЧИЙ. Народний депутат Ляшко і давайте, шановні колеги, будемо визначатись. <i>(Шум в залі)</i></p>
<p>&nbsp;</p>
<p>11:16:15</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги.</p>
<p>Я звертаюсь до тих колег, яких, можливо, знітив тон виступу Арсенія Яценюка. Давайте зрозуміємо, в якій Прем'єр-міністр ситуації. І давайте, і давайте зрозуміємо, що Прем'єр-міністр як керівник уряду несе відповідальність в тому числі і за стан паливно-енергетичного комплексу України в особливий період!</p>
<p>І на відміну від багатьох із вас він бачить трохи далі власного носа. Що, якщо ми не підготуємося до зими, якщо ми зараз не вживемо заходів для захисту національних інтересів, зимою люди будуть без тепла, без води, без газу. Якщо це станеться, вони прийдуть сюди і винесуть всіх вас на вилах! Особливо тих, хто багато кричить тут! Ви, дармоїди, підіть, як народ, подивіться живе! Коли їм немає за що за газ платить. А потім кричать будете, паразити. Голосуйте, дармоїди!</p>
<p>&nbsp;</p>
<p>ГОЛОВУЮЧИЙ. Народний депутат Немілостівий. Шановні колеги, я прошу сідати на свої робочі місця, підготуватись до голосування.</p>
<p>&nbsp;</p>
<p>11:17:29</p>
<p>НЕМІЛОСТІВИЙ В.О.</p>
<p>Шановний пане головуючий, шановні колеги! Тут всі, безумовно, за то, що у нас взимку був газ і за те, щоб ми не мерзли. Необхідно підтримувати пропозиції уряду, направлені на підвищення енергетичної незалежності.</p>
<p>Але я погоджуюся з тими зауваженнями, які колеги сказали, стосовно того, щоб Верховна Рада приймала рішення остаточні. Тому прохання до другого читання це врахувати.</p>
<p>І друге, що необхідно врахувати. Що наша газотранспортна система використовує 6-7 мільярдів технологічного газу. Її треба модернізувати. Шановний Олександре Валентиновичу! Ви давали доручення у 2009 році будучи Першим віце-прем'єр-міністром. У нас є програма модернізації вітчизняними підприємствами, яка дасть можливість зекономити 2-3 мільярди кубометрів газу.</p>
<p>Нехай ті інвестори, які планують приходити, дають кошти. А наші підприємства нехай виконують ті завдання. Я би просив, щоб це було враховано.</p>
<p>&nbsp;</p>
<p>ГОЛОВУЮЧИЙ. Шановні колеги, давайте, Матвієнков, Партія регіонів.</p>
<p>&nbsp;</p>
<p>11:18:38</p>
<p>МАТВІЄНКОВ С.А.</p>
<p>Матвиенков, Мариуполь, Партия регионов. Уважаемые коллеги! Вы знаете, я внимательно очень слушал выступление Премьер-министра и мне вспомнились его высказывания, когда он говорил: "Мы знаем, мы умеем, мы сделаем". Вопросов нет. Делайте, наводите порядок, мы – "за", где нужно – мы&nbsp; поддержим.</p>
<p>Что касается газа. То, что касается газа, любое правительство, которое приходит, к сожалению, начинает с одного с распределения квот, с распределения механизмов. Предлагаемый нами закон, нам закон, который нам предлагают сегодня он вводит беспредел, что называется, регулирование со стороны правительства.</p>
<p>Наша фракция предложила законопроект, кстати, наше мнение совпало с фракцией "Свобода", где мы говорим: "Хотите чрезвычайное положение? Давайте вводить это чрезвычайное положение через парламент, давайте регулировать через парламент, но регулировать газовый рынок". Это первый вопрос.</p>
<p>Что касается второго законопроекта. Мы сегодня можем говорить часы подряд, но если мы будем делить металлолом, газовую трубу без газа, то наши разговоры закончатся одним, мы продадим в конце концов этот металлолом. Давайте в конце концов садиться и думать как защищать экономику страны в целом, а не…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, виступили представники і опозиції, і більшості. Я прошу, колеги, сісти на свої робочі місця. І зараз, зараз дуже відповідальний момент для того, щоб визначитись. Нам треба підтримати проект 4117а. Я хочу нагадати всім, хто виступав з пропозиціями щодо цього закону, в тому числі і Партії регіонів, а саме, шановні колеги, це перше читання, тобто за основу. І я не виключаю, що до другого читання разом з урядом ми доопрацюємо цей проект закону і пропозиції, які були і щодо парламентського контролю, і щодо інших принципових моментів будуть враховані до другого читання.</p>
<p>Тому, шановні колеги. Я прошу всіх народних депутатів підтримати проект 4117а, захистити країну в цих складних умовах енергетичної війни, яка ведеться проти України. Прошу з урахуванням пропозицій&nbsp; до другого читання, будь ласка, ви доопрацюєте, шановні колеги. Ви знаєте як. Поправочку написали і на комітеті разом з урядом її підтримали. Тому прошу, шановні колеги, сісти на свої робочі місця, підготуватись до голосування і підтримати в першому читанні, тобто за основу законопроект &nbsp;про особливий період в паливно-енергетичному комплексі 4117а. Прошу голосувати, за основу.</p>
<p>&nbsp;</p>
<p>11:21:38</p>
<p>За-237</p>
<p>Рішення прийнято. Дякую.</p>
<p>Наступне питання, шановні колеги. 4116а, проект Закону про внесення змін до деяких законів України щодо реформування системи управління Єдиною газотранспортною системою України. Я нагадую, ті пропозиції, які лунали, обов'язково вони повинні бути враховані до другого читання, що стосується затвердження управляючих компаній у парламенті, щодо того, щоб залишити саму газотранспортну систему виключно в державній власності. Тобто всі ці пропозиції, я прошу, щоб вони були враховані до другого читання. Прошу, шановні колеги, підтримати проект в першому читанні і за основу, тобто за основу прийняти його. Прошу голосувати. <i>(Шум у залі)</i></p>
<p>&nbsp;</p>
<p>11:22:39</p>
<p>За-229</p>
<p>Рішення прийнято. Дякую.</p>
<p>По фракціям. Ба – 77, Партія регіонів – 0, "УДАР" – 36,&nbsp; 35 – "Економічний розвиток", 34 – "Свобода", 27 – "Суверенна європейська Україна", 0 – "За мир та стабільність", Компартія України – 0, позафракційні – 20.</p>
<p>&nbsp;</p>
<p>ЛЯШКО О.В. Олександр Валентинович, перейменуйте фракція "За мир і стабільність" у "Хаос і бардак".</p>
<p>&nbsp;</p>
<p>ГОЛОВУЮЧИЙ. Шановні колеги, питання щодо корупційності депутатів з фракції&nbsp; "За мир і стабільність" я прошу перевірити прокуратурі. Я не буду це перевіряти особисто.</p>
<p>Так, шановні колеги, прошу. Слово надається Прем'єр-міністру України&nbsp; Арсенію Петровичу Яценюку.</p>
<p>&nbsp;</p>
<p>ЯЦЕНЮК А.П. Шановні народні депутати України! Дякую про те, що ми з вами зробили принаймні невеликий, але крок вперед. Вислухавши всі ваші пропозиції, бачення, критику, дозволю собі не вдаватися в чвари і&nbsp; з'ясування стосунків, але хотів би оголосити публічно членам коаліції: я пропоную&nbsp; розпочати процес консультацій про переформатування і посилення складу Кабінету Міністрів&nbsp; України. <i>(Оплески) </i>&nbsp;Дякую.</p>
<p>&nbsp;</p>
<p>&nbsp;ГОЛОВУЮЧИЙ.&nbsp;&nbsp; Шановні колеги, не розходимося, багато важливих питань, зокрема я звертаюся до залу: ми&nbsp; готові завершити питання щодо обрання членів Національної ради з&nbsp; питань телебачення і радіомовлення? Готові.&nbsp; Шановні колеги,&nbsp; прошу сісти на свої робочі місця. Я нагадаю, що ми з вами після того як не змогли обрати членів ради, прийняли рішення, щодо голосування,&nbsp; повторного голосування за тих кандидатів, які&nbsp; отримали понад 200 голосів підтримки і останнє голосування, яке ми провели, вважати також рейтинговим голосуванням для&nbsp; визначення черговості. Прошу,&nbsp; шановні колеги.</p>
<p>Микола Володимирович, ми можемо голосувати.&nbsp; Будь ласка, голова комітету Микола Томенко.</p>
<p>&nbsp;</p>
<p>11:25:41</p>
<p>ТОМЕНКО М.В.</p>
<p>Шановні колеги!&nbsp; Я буквально одну тезу, хочу перед кандидатами на посаду в&nbsp; Нацраду хочу вибачитися за деяких народних депутатів. Бо вчора, друзі, багато… Не так, неправильно. Скажу: деякі народні депутати, так&nbsp; вболівали за своїх кандидатів, що дозволили собі&nbsp; непублічні і некрасиві, я б сказав непристойні висловлювання до професійних людей, які балотувалися на посади членів Нацради.&nbsp; Я ще раз хочу сказати, що такого&nbsp; потужного професійного кандидатського складу у нас не було: у нас немає тут людей з підробленим дипломом і немає&nbsp; людей,&nbsp; які не мали&nbsp; в медіа жодного дня практики,&nbsp; які голосували в попередній&nbsp; період. Тому друзі, всі тут медійники з кимось працювали:&nbsp; чи з Томенко,&nbsp; чи з Петренком і так&nbsp; далі.</p>
<p>Тому я просив би не ображати цих людей і проголосувати сьогодні за будь-якого з них, тому що всі вони професіонали. В умовах інформаційної війни піти на літо без Нацради – це зрада і злочин&nbsp; проти української держави. Прошу голосуйте за будь-кого, але&nbsp; сьогодні ми повинні прийняти рішення.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, я прошу сісти на свої робочі місця.</p>
<p>Нагадаю, за пропозицією, яку оголосив Сергій Соболєв і яку підтримав парламент ми останнє голосування за претендентів вважаємо рейтинговим голосуванням. Відповідно до нього я буду в тій послідовності, в тій&nbsp; кількості голосів яку отримали кандидати під час останнього голосування ставити кандидатури на розгляд залу.</p>
<p>Прошу колеги сісти на&nbsp; свої робочі місця. Прошу визначитись шляхом голосування.</p>
<p>Колеги, під час останнього голосування найбільшу кількість голосів, 163, отримала претендент Котенко Катерина Сергіївна. Прошу визначитись, увага, прошу колеги сісти, потім&nbsp; я не&nbsp;&nbsp; буду переголосовувати, йдеться про долю Національної ради з&nbsp; питань телебачення і радіомовлення. Прошу визначитись щодо підтримки Котенко Катерини Сергіївни, прошу голосувати, відповідально,&nbsp; шановні колеги, прошу голосувати.</p>
<p>&nbsp;</p>
<p>11:28:33</p>
<p>За-310</p>
<p>Привітаємо з обранням, рішення прийнято. (<i>Оплески</i>)</p>
<p>Другий результат 157 голосів під час останнього голосування отримали Іляшенко Олександр Борисович. Прошу, шановні колеги, визначитися щодо підтримки Іляшенка Олександра&nbsp; Борисовича. Прошу голосувати.</p>
<p>&nbsp;</p>
<p>11:29:13</p>
<p>За-233</p>
<p>Рішення прийнято. Привітаємо. <i>(Оплески)</i></p>
<p>Наступний претендент, який має під час останнього голосування отримав, вірніше, 153 голоси – це Герасим'юк Олена... Ольга, вибачте, Володимирівна. Прошу визначитися щодо підтримки Герасим'юк Ольги Володимирівни. Прошу голосувати.</p>
<p>&nbsp;</p>
<p>11:29:57</p>
<p>За-305</p>
<p>Рішення прийнято. Привітаємо. <i>(Оплески) </i></p>
<p>Наступний результат: 143 голоси отримала Мяснікова Катерина Андріївна. Прошу, шановні колеги, визначитися щодо підтримки Мяснікової Катерини Андріївни. Прошу голосувати.</p>
<p>&nbsp;</p>
<p>11:30:36</p>
<p>За-137</p>
<p>Рішення не прийнято.</p>
<p>Наступний претендент отримав під час останнього голосування 139 голосів, ні, вибачте, сто... правильно, 139 голосів, це Черниш... Так ім'я, по-батькові? Черниш Олег Миколайович. Прошу, шановні колеги, визначитися щодо підтримки Черниша Олега Миколайовича. Прошу голосувати.</p>
<p>&nbsp;</p>
<p>11:31:29</p>
<p>За-186</p>
<p>Рішення не прийнято.</p>
<p>Шановні колеги, наступний претендент.</p>
<p>По фракціях, будь ласка. "Батьківщина" – 27, Партія регіонів – 59,&nbsp; "УДАР" – 33, 36 - "Економічний розвиток",&nbsp; "Свобода" – 0, "Суверенна європейська Україна" – 5, "За мир і стабільність" – 4, Компартія України &nbsp;– 0.</p>
<p>Шановні колеги, останній претендент. Мартинюк Ростислав Михайлович. Прошу визначитися щодо підтримки Мартинюка Ростислава Михайловича. Прошу голосувати.</p>
<p>&nbsp;</p>
<p>11:32:26</p>
<p>За-178 голосів.</p>
<p>Рішення не прийнято. &nbsp;</p>
<p>По фракціях, будь ласка. "Батьківщина" – 74, &nbsp;"Регіони" – 0,&nbsp; 39 -"УДАР", 0 - "Економічний розвиток",&nbsp; "Свобода" – 34, 16 - "Суверенна європейська Україна", "За мир та стабільність" – 0, Компартія – 0, позафракційні – 15.</p>
<p>Шановні колеги, у нас залишилася одна вакансія. Я хочу надати слово голові комітету Миколі Томенку, щоб він запропонував, як нам далі діяти. Одна вакансія у нас залишилася, ми тільки трьох обрали претендентів.</p>
<p>&nbsp;</p>
<p>11:32:55</p>
<p>ТОМЕНКО М.В.</p>
<p>Шановні колеги, в нас є два варіанти дій. Перший варіант: ще раз цих трьох проголосувати і визначити з них самого достойного - і заповнити четверту вакансію. Або рушити по списку далі, тобто у нас 16, зараз ми 6 проголосували – залишається 10. Єдина проблема тільки полягає в тому, що, як ви розумієте, я відкрию вам страшну таємницю, що ми можемо рушити далі, але набере тільки та людина, про яку вели дискусію попередньо депутатські групи і фракції. Якщо в експромті, звісна річ, напевно, ми не проголосуємо. Тому зараз треба визначатися: або зупинитися тимчасово, або проголосувати ще раз трьох, вибрати одного, або проголосувати ще 10 осіб, які йдуть нижче.</p>
<p><b>&nbsp;</b></p>
<p>ГОЛОВУЮЧИЙ. Будь ласка,&nbsp; народний депутат Шевченко.</p>
<p>&nbsp;</p>
<p>11:33:48</p>
<p>ШЕВЧЕНКО А.В.</p>
<p>Панове, ми близькі до того, щоб завершити&nbsp; формування нашої четвірки, я до цього закликаю. І ми все-таки повинні рухатися по процедурі, бо ми будемо очікувати&nbsp; зразкового дотримання&nbsp; закону від майбутніх членів Нацради. Процедура нас зобов'язує дійти до кінця списку.</p>
<p>Ми вчора з незрозумілих для людей причин зупинилися на середині списку, ми не можемо сьогодні зробити те саме. Давайте дійдем до кінця списку. І я при нагоді хочу звернути&nbsp; увагу на кандидатуру Тараса Шевченка, якого просили підтримати журналістська спільнота, "Стоп цензурі!", "Реанімаційний пакет реформ". У них немає права голосу тут в залі, тому я хотів звернути&nbsp; увагу на цього кандидата з поміж інших достойних людей, за яких ми зараз будемо голосувати.</p>
<p>&nbsp;</p>
<p>ГОЛОВУЮЧИЙ. Шановні колеги, у мене наступна пропозиція. Друзі, я думаю, що вона задовольнить всіх. Розуміючи, що&nbsp; нам бажано, безумовно, заповнити цю останню вакансію і той, хто отримує більше підтримки, той і має шанси стати четвертим членом Нацради від Верховної Ради України.&nbsp; У мене пропозиція наступна. Було дві пропозиції. Я думаю, що ми їх об'єднаємо в одну. &nbsp;Я зараз поставлю на голосування ще раз трьох кандидатів, які не набрали, тому що вони мають найбільше голосів. Коли ці три кандидати не набирають результатив… результат не отримає жодний з них, я тоді піду далі по списку, навіть по тим, хто отримав найменшу кількість голосів. Нема заперечень, шановні колеги? Нема.</p>
<p>Колеги, ну я вибачаюсь… до мене фракції підходили, просять&nbsp; фракції так поступити. Колеги, я ще раз кажу, ми втратимо час. Давайте ті, хто має більше шансів і потім всіх, я обіцяю, всіх поставлю на голосування.</p>
<p>Шановні колеги, у нас, я не помиляюся, може я неправильно, у нас не отримали підтримку М'ясникова, Черниш і Мартинюк. Шановні колеги,&nbsp; в такій послідовності: М'ясникова Катерина Андріївна, Черниш і Мартинюк – я ставлю на голосування. Після цього я піду по всьому списку 16 наших претендентів. Прошу, шановні колеги, сядьте на свої робочі місця. І прошу визначитися шляхом голосування щодо підтримки М'ясникової Катерини&nbsp;&nbsp;&nbsp;&nbsp; &nbsp;<a name=_GoBack></a>Андріївни. Прошу голосувати, колеги, прошу голосувати.</p>
<p>&nbsp;</p>
<p>ГОЛОВУЮЧИЙ. М'ясникова.</p>
<p>&nbsp;</p>
<p>11:36:29</p>
<p>За-115</p>
<p>Рішення не прийнято.</p>
<p>Наступний претендент Черниш Олег Миколайович. Шановні колеги, прошу визначитись щодо підтримки Черниша Олега Миколайовича. Прошу голосувати.</p>
<p>&nbsp;</p>
<p>11:36:55</p>
<p>За-232</p>
<p>Рішення прийнято. Привітаємо. <i>(Оплески) </i></p>
<p>Шановні колеги, таким чином ми обрали членами Національної ради з питань телебачення і радіомовлення: Герасим'юк, Черниша, Іляшенка і Котенко. Привітаємо членів Національної ради з питань телебачення і радіомовлення, будь ласка. <i>(Оплески)</i></p>
<p>Шановні колеги, будь ласка, народний депутат Ар'єв.</p>
<p>&nbsp;</p>
<p>11:37:36</p>
<p>АР’ЄВ В.І.</p>
<p>Шановні колеги, ми звичайно можемо привітати сьогодні нових членів Національної ради з питань телебачення, але, шановні обрані члени Національної ради, одну секунду, зверніть, будь ласка, увагу. Тому що ми сьогодні фактично обрали не за партійними квотами, а за квотами представників телевізійних груп.</p>
<p>Тому що, хто буде сьогодні контролювати телевізійні групи – їхні ж представники. І в даному разі, я вам обіцяю, шановні члени Національної Ради, почекайте, будь ласка, приймати один в одного привітання, я вам обіцяю, якщо не зникне з українського телебачення російські серіали, якщо не буде припинена фактично ганебна практика ігнорування порушення ліцензійних умов, то шини будуть горіти у вас постійно.</p>
<p>&nbsp;</p>
<p>ГОЛОВУЮЧИЙ. Шановні колеги, прошу приборкати емоції, це важливе питання. Дякую парламент, що ми прийняли рішення. &nbsp;Але нам треба сьогодні обговорити і прийняти рішення щодо всього порядку денного. Шановні колеги, у нас потім декілька тижнів перерва в роботі пленарній. І ми будемо працювати в комітетах і фракціях, і з нашими виборцями.</p>
<p>Але, я нагадую, шановні колеги. Ми прийняли рішення щодо безперервної роботи парламенту. Нам треба схвалити важливі питання. І я прошу керівників фракцій і депутатських груп організувати роботу своїх колег, щоб ніхто не розходився. Зараз оперативно, без перерви, пройдемо питання. І можна буде потім відповідально підійти до роботи в комітетах і в округах.</p>
<p>Шановні колеги, що стосується другого читання. Перше. Проект Закону про внесення змін до Податкового кодексу України щодо особливостей уточнення податкових зобов'язань з податку на прибуток підприємств та податку на додану вартість у разі застосування податкового компромісу. У нас була нарада керівників фракцій. І пропозиція – перенести це питання на наступний сесійний тиждень, доопрацювавши деякі моменти цього закону.</p>
<p>Прошу, шановні колеги, наступне питання. Проект Закону про внесення змін до деяких законів України щодо упередження (мінімізації) негативного впливу на стабільність банківської системи. Дуже важливе питання. Кайда Олексій Петрович, заступник голови комітету. Будь ласка, причому, не просто заступник, а перший заступник.</p>
<p>Колеги, не розходимось! Ну, відповідально поставтесь до ваших виборців. Вони чекають на прийняття законів, які захищають фінансову систему України, які захищають банківську систему України. Прошу, колеги, мобілізуйтесь, протримайтесь!</p>
<p>&nbsp;</p>
<p>11:40:32</p>
<p>КАЙДА О.П.</p>
<p>Дякую. Олександре Валентиновичу, шановні колеги! Зауважу, що зазначений законопроект є важливим, оскільки його прийняття передбачено міжнародними зобов'язаннями України та попередніми заходами програмної позики на підтримку політики розвитку фінансового сектора, яка надається Світовим банком.</p>
<p>А наступний законопроект по корпоративному управлінню 0961 також є невід'ємною частиною та входить до програми надання позики Світовим банком.</p>
<p>Також зазначу, що в комітеті була створена робоча група у складі фахівців Світового банку, Національного банку України, Міністерства фінансів України та банківської спільноти, яка неодноразово збиралась для обговорення положень законопроекту та в результаті плідної співпраці було узгоджено досконалий текст законопроекту до другого читання.</p>
<p>В комітеті під час підготовки законопроекту до другого читання робочою групою було опрацьовано 64 пропозиції, що надійшли від народних депутатів України: Бєлькової, Дзензерського, Фурсіна, Єдіна, Шпенова, Дмитрука, з яких враховано 49, в тому числі частково, редакційно та по суті, відхилено 15.</p>
<p>Необхідність прийняття проекту Закону України "Про внесення змін до деяких законів України щодо упередження мінімізації негативного впливу на стабільність банківської системи" обумовлюється необхідністю підсилити інституційну спроможність Національного банку України та Фонду гарантування вкладів фізичних осіб з метою оперативного реагування на підтримку стабільності банківської системи.</p>
<p>Питання, які вирішуються та вдосконалюються законопроектом.</p>
<p>Перше. Передбачається право Національного банку України не проходити державну реєстрацію його нормативно-правових актів. Зазначене надасть можливість Нацбанку України вчасно реагувати на зміни в банківській системі України та здійснювати оперативне втручання з метою упередження мінімізації негативних наслідків.</p>
<p>Друге. Розширено критерії за настання яких банк може бути віднесено до категорій проблемних або неплатоспроможних.</p>
<p>Третє. Фонду гарантування вкладів фізичних осіб надано можливість здійснювати випуск облігацій та видачу векселів задля його фінансування за рахунок коштів державного бюджету України.</p>
<p>Четверте. Законопроектом надано право Фонду гарантування вкладів фізичних осіб встановлювати критерії суттєвості порушень законодавства про систему гарантування вкладів фізичних осіб для диференціації адміністративно-господарських санкцій та їх розмірів.</p>
<p>П'яте. Законопроект є соціально значимим. Оскільки надає уповноваженій особі фонду право протягом дії тимчасової адміністрації виплачувати аліменти, пенсії, стипендії, інші соціальні виплати.</p>
<p>&nbsp;</p>
<p>ГОЛОВУЮЧИЙ. Будь ласка, завершуйте, півхвилини.</p>
<p>&nbsp;</p>
<p>КАЙДА О.П. Законопроектом передбачається удосконалення процедури виведення неплатоспроможних банків з ринку, у тому числі шляхом створення перехідного банку.</p>
<p>Сьому. З метою фінансової підтримки приймаючого або перехідного банку Фонду гарантування вкладів фізичних осіб надається право надавати таким банкам позику на умовах субординованого боргу.</p>
<p>Восьме. Законопроектом розширюються повноваження Фонду гарантування вкладів фізичних осіб до банків, що віднесені до категорії…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>КАЙДА О.П. Це є дуже важливо.</p>
<p>Дев'яте. Також законопроектом вносяться зміни, зокрема до Декрету Кабінету Міністрів України (від 21.01.1993 року) (№7/93)&nbsp; про державне мито, законів України "Про засади державної регуляторної політики у сфері господарської діяльності", "Про здійснення державних закупівель", "Про обіг векселів в Україні", "Про цінні папери та фондовий ринок", "Про страхування" з метою удосконалення та підвищення якості діяльності Фонду гарантування вкладів фізичних осіб.</p>
<p>Виходячи з вищевикладеного, комітет рекомендує прийняти зазначений законопроект у другому читанні та в цілому. Також прошу дати доручення Головному юридичному управлінню разом з комітетом, після прийняття закону в цілому, внести відповідні техніко-юридичні правки до закону у зв'язку з його складною структурністю.</p>
<p>Ну, і від себе би хотів зазначити, на превеликий жаль, але ми зараз в урядовій ложі не бачимо ні Голови Нацбанку, ні першого заступника, ні заступника, хоча наполягання на ухваленні цього законопроекту звучало саме від Нацбанку. І я би хотів би, щоби представники, новітні представники, або нова Голова Національного банку України, якщо це є дуже вадливий для країни і для Нацбанку законопроект, удосужила Верховну Раду своєю присутністю, або би принаймні би скерувала сюди свого першого заступника. Дякую. Прошу голосувати і підтримати цей законопроект.</p>
<p>&nbsp;</p>
<p>ГОЛОВУЮЧИЙ. Шановні колеги, я прошу оформити останню частину виступу народного депутата Кайди як депутатський запит до&nbsp; голови Національного банку.&nbsp;</p>
<p>Будь ласка,&nbsp; шановні колеги, ми заслухали позицію комітету: практично всі правки на яких наполягали народні депутати враховані – це дійсно важливе питання, яке стосується захисту&nbsp; банківської і фінансової системи&nbsp; України.</p>
<p>І&nbsp; я прошу,&nbsp; шановні колеги, зараз сісти на свої робочі місця. Значить не підтримуємо&nbsp; закон, коли немає дисципліни. Колеги, прошу секретаріат оголосити, щоб всі зайшли до залу. Колеги,&nbsp; будь ласка, на робочі місця для голосування.&nbsp; Шановні колеги, я нагадаю, що необхідно хоч якось, іноді читати Регламент: під час другого читання питання не обговорюється, виступів немає. Колеги, коли хтось наполягає на своїй поправці, я можу дати можливість депутату поставити на голосування свою поправку. Ви на поправці своїй наполягаєте? Ні?&nbsp; Тоді, вибачте,&nbsp; ми обговорювати це питання не будемо. Прошу, шановні колеги, прошу, колеги, сісти на свої робочі місця і&nbsp; підтримати в другому читанні і в цілому законопроект про внесення змін до деяких законів&nbsp; України щодо упередження мінімізації негативного впливу на стабільність банківської системи. Прошу,&nbsp; шановні колеги, в другому та, в цілому&nbsp; 4938 реєстраційний номер, нагадую,&nbsp; прошу голосувати всіх.</p>
<p>&nbsp;</p>
<p>11:48:05</p>
<p>За-210</p>
<p>Рішення не прийнято.&nbsp;</p>
<p>По фракціям,&nbsp; будь ласка.&nbsp; 66 - "Батьківщина",&nbsp; Партія регіонів - 0, "УДАР" – 31, 34 - "Економічний розвиток", 34 – Свобода", 23 -&nbsp; "Суверенна Україна", "За мир та стабільність" – тільки 1 депутат виступає, &nbsp;&nbsp;Компартія - 0, позафракційні - 21.</p>
<p>Шановні колеги,&nbsp; які пропозиції&nbsp; будуть від комітету?&nbsp; Будь ласка. Прошу включити урядову ложу, послухаємо пропозицію&nbsp;&nbsp;&nbsp; представників&nbsp; &nbsp;Кабінету Міністрів&nbsp; зараз, потім – профільного комітету.</p>
<p>&nbsp;</p>
<p>ЛІСОВЕНКО В.В.</p>
<p>Шановні колеги, можливо не дуже&nbsp; чітко прозвучали цілі&nbsp; цього&nbsp;&nbsp; пакету законопроектів, якщо з вашої ласки, я хотів би підкреслити декілька речей.</p>
<p>Перше, це дійсно дозволить&nbsp; нам зробити дуже гарні й правильні речі в банківській сфері, і саме, власне, для захисту наших вкладників по фонду гарантування – це перше. Вчора ми&nbsp; прийняли закон Князевича, якраз він стосується цих змін, в тому числі.</p>
<p>Друге. Дуже важливо, вартість цього, крім того, що це реформи, це ще й гроші, які&nbsp; надходять до державного бюджету. Світовий банк і&nbsp; Валютний фонд підтримали цей пакет реформи, і під цей пакет вони дають нам&nbsp; 1 мільярд доларів в цьому році в державний бюджет – мільярд доларів до кінця року, вартість цього питання – це оці кошти.</p>
<p>Дуже велике прохання ще раз можливо поставити на голосування, можливо хтось не до кінця зрозумів цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я думаю, коли … Національний банк він би міг також, виступити і депутати&nbsp; підтримали. І це одна із причин чому я думаю, у нас 10 голосів не вистачило.</p>
<p>Будь ласка, народний депутат Гордієнко з цього питання.</p>
<p>&nbsp;</p>
<p>11:50:08</p>
<p>ГОРДІЄНКО С.В.</p>
<p>Шановний головуючий! Шановні громадяни України! Сьогодні розглядається низка важливих законопроектів і по більшості з них&nbsp; фракції Компартії України мала підтримувати і голосувати. Але я звертаю увагу&nbsp; на те, що другий день ігноруючи&nbsp; Регламент&nbsp; Верховної Ради України головуючий&nbsp; цинічно не надає фракції маючи гарантоване&nbsp; право для аргументування позицій не дає право виступити і аргументувати. В зв'язку з цим ми покидаємо сесійну залу і не повернемося поки ви&nbsp; не дочитаєте Регламенту. Дякую.</p>
<p>&nbsp;</p>
<p>ГОЛОВУЮЧИЙ. Я, знаєте, прогнозую, що вам і не прийдеться повертатися до залу.&nbsp; (<i>Оплески</i>) Тому що підстав практично для існування вашої фракції не існує і та помилка, яка є в Регламенті, я сподіваюся, найближчим часом буде&nbsp; виправлена.</p>
<p>Шановні колеги! Шановні &nbsp;колеги, пропозиція, яка була від уряду, я так сподіваюсь, буде підтримана і профільним комітетом. Будь ласка, включіть народного депутата Кайди.</p>
<p>&nbsp;</p>
<p>11:51:20</p>
<p>КАЙДА О.П.</p>
<p>Дякую. Олексій Кайда, фракція Всеукраїнського об'єднання "Свобода".</p>
<p>Шановний Олександр Валентинович, шановні колеги депутати! Підтримаємо пропозицію від профільного комітету, пропозицію заступника міністра фінансів про те, щоб повернутися ще раз до голосування. Якщо&nbsp; у разі, знову ж таки, не набереться відповідна кількість голосів, то ми будемо&nbsp; пропонувати виносити цей законопроект на повторне друге читання. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги. <i>(Шум у залі)</i> Шановні колеги, іще раз кажу, у нас не йде обговорення питання. Був виступ представника Кабінету Міністрів, Мінфіну, був виступ профільного комітету. Виступили економісти, вони просили звернути увагу на те, що вони покинули зал. Ми звернули на це увагу. Шановні колеги, прошу повернутися до розгляду питання, (реєстраційний номер 4938). Зараз єдине, шановні колеги, зараз проголосуємо і буде можливість обговорити наступне питання. У нас Валерій Михайлович Сушкевич попросив хвилину, щоб він міг доїхати до свого робочого місця.</p>
<p>Шановні народні депутати, я єдине вас дуже прошу давайте ми зразу будемо голосувати. У нас не так багато питань, але ж вони дуже важливі. І нам треба зразу голосувати, щоб не повторювати голосування декілька разів поспіль. Прошу, шановні народні депутати, підтримати повернення до розгляду питання (4938). Прошу голосувати.</p>
<p>&nbsp;</p>
<p>11:53:07</p>
<p>За-229</p>
<p>На межі, шановні колеги, рішення прийнято.</p>
<p>Давайте зразу підтримаємо проект в другому читанні і в цілому. Прошу, шановні колеги, прошу. Андрій Володимирович, ви не встигнете добігти до своєї кнопки. Прошу в другому читанні і в цілому, прошу голосувати.</p>
<p>&nbsp;</p>
<p>11:53:37</p>
<p>За-225</p>
<p>Колеги, ну от, розумієте, коли ви не будете бігати по залу, у нас не буде таких проблем! Я прошу сісти на свої робочі місця! Я ще раз хочу сказати: не треба тут гратися! От не треба, не треба! Прошу відповідно до Регламенту.</p>
<p>Шановні колеги, прошу, підійшли два депутати, прошу повернутися до розгляду цього питання. Прошу, колеги! Колеги, сядьте на свої робочі місця, я не буду десять разів ставити на питання на голосування!</p>
<p>Колеги, прошу повернутися до цього питання. Прошу.</p>
<p>&nbsp;</p>
<p>11:54:28</p>
<p>За-230</p>
<p>Прошу підтримати в другому читанні і в цілому. Прошу голосувати. Відповідально голосуємо!</p>
<p>&nbsp;</p>
<p>11:54:46</p>
<p>За-231</p>
<p>Рішення прийнято. Дякую.</p>
<p>По фракціях, будь ласка. 77 - "Батьківщина", "Регіони" - 1, "УДАР" – 36, 31 - "Економічний розвиток", "Свобода" – 34, 28 - "Суверенна європейська Україна" , "За мир і стабільність" – 2,&nbsp; Компартія – 0, позафракційні – 22.</p>
<p>Прошу, одну хвилину Рудьковському.</p>
<p>&nbsp;</p>
<p>11:55:13</p>
<p>РУДЬКОВСЬКИЙ М.М.</p>
<p>Спасибі. &nbsp;Шановний Олександре Валентиновичу, ми завжди в сесійній залі підтримуємо все, що просять банки, що просить уряд. Але, шановні колеги, сьогодні пропонувався закон про так званий податковий компроміс. Так от, вчора Верховна Рада підтримала Національний банк. І якщо той закон буде прийнятий в цілому, то сотні тисяч валютних позичальників опиняться на вулиці! Сотні чоловік можуть позбавити себе життя самогубством! Ми знову стаємо на шлях – підтримуємо банки, крупний бізнес, замість того, щоб стати на бік людей.</p>
<p>Я звертаюся до народних депутатів віднестися відповідально і&nbsp; ні в якому разі не підтримувати той закон&nbsp; Національного банку і&nbsp; банкірів, який грабує і робить…</p>
<p>&nbsp;</p>
<p>ГОЛОВУЮЧИЙ. Шановні колеги, від "УДАРу" просить одну хвилину народний депутат Каплін.</p>
<p>&nbsp;</p>
<p>11:56:30</p>
<p>КАПЛІН С.М.</p>
<p>Я би хотів від імені сотень тисяч, а може і мільйонів українців, які вже на вулиці, передати одному своєму колезі, якого нещодавно обрали керівником однієї лівої політичної сили, а насправді це була спроба із десь-чого, що погано пахне, зробити пулю, передати, чому ці люди на вулиці.</p>
<p>Ці люди на вулиці, бо дехто тривалий час нищив Українську державу: голосував за закони Януковича. Тому що дехто покрав усі газоносні вишки в моїй рідній Полтавській області. Тому що у декого сотні пар взуття із страусиної шкіри, які ці мільйони надінуть на голову, якщо далі він продовжуватиме займатися популізмом і нищити Українську державу!</p>
<p>Слава Україні! <i>&nbsp;(Оплески) </i></p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Іванчук, "Батьківщина". Одна хвилина.</p>
<p>&nbsp;</p>
<p>11:57:34</p>
<p>ІВАНЧУК А.В.</p>
<p>Шановний&nbsp; пане Голово! Я&nbsp; хотів би попросити вас… Шановні панове депутати! Давайте… я прошу вас, пане&nbsp; Голово, звернутися до Генерального прокурора про порушення кримінальної справи проти народного депутата Рудьковського за статтею "Замах&nbsp; на державного діяча".</p>
<p>Я думаю, що вже всім набридло слухати повчання людини, яка приводить сюди під&nbsp; парламент бойовиків і дає їм команду бити&nbsp; депутатів. <i>&nbsp;(Оплески) </i>&nbsp;Прошу мій виступ рахувати депутатським запитом.</p>
<p>&nbsp;</p>
<p>ГОЛОВУЮЧИЙ. Колеги, обговорення пішло. Давайте… Ми не встигнемо прийняти питання. Я прошу! Колеги, давайте зараз заслухаємо голову комітету… я дам слово, наступний виступ коли буде.</p>
<p>Будь ласка, народний депутат Кайда, перший заступник голови Комітету з питань фінансів і банків, доповідає підготовлений до другого читання Закон 0961, про внесення змін до Закону України "Про банки і банківську діяльність" (щодо визначення особливостей корпоративного управління в банках). Будь ласка, коротко.</p>
<p>&nbsp;</p>
<p>11:58:53</p>
<p>КАЙДА О.П.</p>
<p>Дякую, шановний Олександра Валентиновичу. Цей законопроект розроблено з метою вдосконалення корпоративного&nbsp; управління в банках, який враховує принцип ефективного корпоративного управління Базельського комітету з банківського нагляду, організації економічного співробітництва та розвитку і міжнародної практики корпоративного управління.</p>
<p>Слід зауважити, що з часу прийняття законопроекту в першому читанні, а це було ще 1 березня 2011 року, пройшов значний час, за який законодавство України, в тому числі банківське, зазнало певних змін, що в свою чергу потребує внесення відповідних коректив до положень законопроекту.</p>
<p>Зазначу, що до Комітету надійшло 16 поправок тільки від Національного банку України, на той час суб'єкту законодавчої ініціативи, які були опрацьовані і включені до порівняльної таблиці та враховані, як такі, що покращують і в повній мірі врегульовують сферу застосування законопроекту.</p>
<p>Законопроект був розглянутий на засіданні комітету 8 жовтня 2013 року і рекомендований для прийняття у другому читанні та в цілому як закон. Прийняття законопроекту є важливим кроком до запровадження у практику діяльності українських банків та організацію нагляду за ними найкращих світових стандартів, інтеграцію української банківської системи у світову фінансову систему, а також сприятиме відновленню довіри до банків з боку суспільства.</p>
<p>Також хочу звернути увагу, що Верховною Радою України 17 червня 2014 року за основу прийнято законопроект України про внесення змін до деяких законів України щодо упередження мінімізації і негативного впливу та стабільність банківської системи, номер 4938, норми якого не узгоджуються законопроектом підготовленим до другого читання.</p>
<p>Для стенограми. З метою забезпечення узгодження нових законопроектів пропонується внести такі зміни до законопроекту (реєстраційний номер 0961).</p>
<p>Перше. Пункт 6 частини п'ятої нової редакції статті 39 Закону України "Про банки і банківську діяльність" викласти у такій редакції: "Затвердження плану відновлення діяльності банку". Це в пункті 6.</p>
<p>Друге. У новій редакції статті 44 Закону України "Про банки і банківську діяльність" у першому реченні частини першої слова - "а також має включати план заходів на випадок виникнення непередбачуваних обставин" – виключити. Доповнити після частини першої новою частиною такого змісту: "Системно важливий банк з урахуванням напрямів своєї діяльності та притаманних їй ризиків зобов'язаний розробити план відновлення діяльності банку".</p>
<p>Виходячи з вище викладеного, комітет рекомендує ухвалити цей закон в цілому. І окремо хотів би подякувати заступнику міністра фінансів, який є присутній у нас в сесійній залі, і який …</p>
<p>&nbsp;</p>
<p>ГОЛОВУЮЧИЙ. Дякую. Шановні колеги! Прошу сісти на свої робочі місця. Шановні колеги, нагадую, закон розглядаємо в другому читанні. Ми його не обговорюємо, шановні колеги, ми голосуємо. Колеги, прошу, прошу проект 0961, він визначає особливості корпоративного управління в банках.</p>
<p>Прошу, шановні колеги, підтримати прийняття цього закону в другому читанні і в цілому. Прошу, шановні колеги, голосувати. В другому і в цілому.</p>
<p>&nbsp;</p>
<p>12:03:01</p>
<p>За-257</p>
<p>Рішення прийнято.</p>
<p>Дякую. Колеги, у нас не багато залишилось питань. Я прошу, ми без перерви працюємо до години, потім "Різне". Щоб ми встигли ці питання розглянути. Добре? Дякую за підтримку.</p>
<p>Шановні колеги! Наступне питання. Для включення до порядку денного сесії проект Закону про внесення змін деяких законодавчих актів України (щодо додаткових гарантій соціального захисту військовослужбовців в особливий період). Прошу одну хвилину народному депутату Сенченку, щоб він доповів основні позиції закону.</p>
<p>&nbsp;</p>
<p>12:03:34</p>
<p>СЕНЧЕНКО А.В.</p>
<p>Шановні колеги, 20 травня поточного року Верховною Радою прийнято Закон про внесення змін до деяких законів України щодо удосконалення оборонномобілізаційних питань під час проведення мобілізації.</p>
<p>У зв'язку з прийняттям цього закону виникла ситуація, коли ми не можемо згідно закону звільняти з військової служби нікого в особливий період. Але є наприклад, військовослужбовці, стосовно яких є вирок суду і їх потрібно звільняти з військової служби. І у зв'язку з цим ми пропонуємо ці поправки.</p>
<p>Є ще одне питання, яке виникло, коли є особливий період, то неможливо у відпустку відпускати військовослужбовців. Але є вагітні жінки військовослужбовці і їх потрібно відпускати у відпустку. Прохання підтримати. Спасибі.</p>
<p>&nbsp;</p>
<p>ГОЛОВУЮЧИЙ. Шановні колеги, виключно технічні питання. Прошу сісти на свої робочі місця, питання виключно технічне, стосується вагітних жінок, стосується тих, кого треба звільнити з Збройних Сил. Прошу, шановні народні депутати, сісти на свої робочі місця і підтримати пропозицію щодо включення до порядку денного сесії проекту 4079а про внесення змін до деяких законодавчих актів щодо додаткових гарантій соціального захисту військовослужбовців в особливий період. Прошу, шановні колеги, включити до порядку денного. Прошу підтримати.</p>
<p>&nbsp;</p>
<p>12:05:37</p>
<p>За-249</p>
<p>Рішення прийнято.</p>
<p>Шановні колеги, є пропозиція зразу за основу і в цілому. Будь ласка, від профільного комітету, там невеличкі правки і ми можемо визначитись. Народний депутат Гриневецький.</p>
<p>&nbsp;</p>
<p>12:06:00</p>
<p>ГРИНЕВЕЦЬКИЙ С.Р.</p>
<p>Шановні колеги, хочу доповісти, що 2 липня комітет на своєму засіданні розглянув законопроект&nbsp; і одноголосно пропонує прийняти за основу і в цілому з такими поправками.</p>
<p>В абзаці першому пункту 1 розділу І проекту цифри та слова "пунктами 17 і 18" замінити цифрами та словами "пунктами 17-19".</p>
<p>Абзац другий пункту 1 розділу І проекту викласти в такій редакції.</p>
<p>17. "В особливий період, з моменту оголошення мобілізації до часу введення воєнного стану або до моменту прийняття рішення про демобілізацію, надання військовослужбовцям щорічних основних відпусток здійснюється за умови одночасної відсутності не більше 30 відсотків загальної чисельності військовослужбовців певної категорії відповідного підрозділу".</p>
<p>Абзац четвертий пункту 1 розділу І проекту виключити.</p>
<p>Пункт 1 розділу І проекту доповнити абзацом такого змісту.</p>
<p>19. "Надання військовослужбовцям в періоди, передбачені пунктами 17 та 18 цієї статті, інших видів відпусток, крім відпустом військовослужбовцям-жінкам у зв'язку…"</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>ГРИНЕВЕЦЬКИЙ С.Р."…військовослужбовцям-жінкам у зв'язку з вагітністю та пологами, для догляду за дитиною до досягнення нею трирічного віку, а в разі, якщо дитина потребує домашнього догляду тривалістю, визначено в медичному висновку, але не більше, як до досягнення нею шестирічного віку. А також відпусток у зв'язку з хворобою або для лікування після тяжкого поранення за висновком (постановою) військово-лікарської комісії припиняється".</p>
<p>Пункт 2 проекту викласти в такій редакції.</p>
<p>"У пункті 1 частини восьмої статті 26 Закону України "Про військовий обов'язок і військову службу".&nbsp;</p>
<p>Перше. Слова та цифри "1. Під час проведення мобілізації" замінити словами та цифрами "1. З моменту оголошення мобілізації до часу, визначеного пунктами 2 або пунктами 3 частини восьмої цієї статті".</p>
<p>Друге. Після пункту "Е" доповнити абзацом такого змісту.&nbsp;</p>
<p>"Військовослужбовці можуть бути звільнені з військової служби також з підстав, передбачених пунктами в, г, е, є, и частини шостої та пунктами в, г, е, є частини сьомої цієї статті". Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Шановні колеги, зрозуміло, закон несе технічне питання, але&nbsp; ж і&nbsp; вагітні жінки, і інші потребують його&nbsp; дійсно для того, щоби у нас не було колізії під час&nbsp; виконання нами, що … службовці,&nbsp; в тому числі військовослужбовцями, в тому числі, і жінками своїх конституційних обов'язків. Прошу,&nbsp; шановні колеги, підтримати проект&nbsp; 4079а за основу і в цілому. Прошу,&nbsp; шановні колеги.</p>
<p>&nbsp;</p>
<p>12:09:13</p>
<p>За-259</p>
<p>Дякую. Рішення прийнято.</p>
<p>Шановні колеги, ми пропустили, поспішили і пропустили важливий законопроект, який зменшує&nbsp; податкове навантаження на наших громадян. Я знаю, що підвищення у нас важко проходить зараз, а зменшення податкового навантаження у нас підтримується завжди депутатами активно. Це проект, внесення змін до Податкового кодексу України щодо оподаткування доходів від капіталу.&nbsp; Будь ласка, Продан Оксана Петрівна, дуже коротко, 4101, (реєстраційний номер 4101а).&nbsp; Будь ласка.</p>
<p>&nbsp;</p>
<p>12:09:49</p>
<p>ПРОДАН О.П.</p>
<p>Доброго дня,&nbsp; шановні колеги, шановний Олександре&nbsp; Валентиновичу! Сьогодні&nbsp; ми маємо ситуацію з оподаткуванням&nbsp; відсотків на депозити таку, що з кожної людини, незалежно від того, яка сума депозитів, які в неї доходи, банк знімає 15 відсотків ПДФО. Потім ці гроші, в кінці року людина бере довідку з банку, повинна буде здати на початку&nbsp; року, кожна, декларацію до податкової, податкова зробить перерахунок і одним скаже доплатити, іншим&nbsp; скаже, що буде їм винна. Ми розуміємо як нам вертають гроші держава, тому сьогодні відверто, з 1 липня, почала діяти норма 15-25 відсотків ПДФО з&nbsp; відсотків на депозити.&nbsp; Цим законопроектом, який вніс уряд,&nbsp; передбачається&nbsp; зміна цієї системи.&nbsp;</p>
<p>Коли&nbsp;&nbsp;&nbsp; ми з вами голосували в першому читанні, було декілька варіантів, декілька зауважень до проекту, коли виступали. При опрацюванні робочою групою&nbsp; всі зауваження, які були&nbsp; тоді висловлені в залі, які були подані поправками,&nbsp; були враховані. Ми проектом передбачаємо лінійну ставку&nbsp; оподаткування відсотків по депозитам в розмірі&nbsp; 15 відсотків, оподаткування роялті&nbsp; інвестиційного прибутку так само15-17 відсотків лінійна ставка&nbsp; … і оподаткування дивідендів 5 відсотків. Так само ми уточнили в цьому законопроекті, як будуть здійснюватися перерахунки податку з доходів фізичних осіб, якщо раніше буде зніматися&nbsp; депозит, якщо вже якісь суми були сплачені. Всі ці перерахунки враховані. Так само пропонується внесення змін до бюджету для того, щоб&nbsp; були спрямовані всі надходження саме від&nbsp; цього податку до Державного бюджету України.</p>
<p>Комітет розглянув цей законопроект 2 липня на своєму засіданні і&nbsp; ми просимо всіх вас проголосувати за цей проект за основу і в цілому.</p>
<p>А для&nbsp; стенограми хочу попросити і дати&nbsp; доручення при випуску, при підготовці на випуск законопроекту опрацювати його&nbsp; з урахуванням технічно-юридичних правок.</p>
<p>Дуже прошу всіх підтримати в цілому. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги з пропозиціями, які були оголошені народним депутатом Продан, я прошу підтримати проект 4101а в другому читанні і в цілому. Це важливе питання, яке зменшує податкове&nbsp; навантаження на наших громадян.</p>
<p>Прошу шановні колеги&nbsp; підтримати, прошу голосувати в другому читанні і в цілому.</p>
<p>&nbsp;</p>
<p>12:12:29</p>
<p>За-267</p>
<p>Рішення прийнято. Дякую.</p>
<p>Шановні колеги, наступний важливий закон на&nbsp; який чекають багато наших громадян, а особливо ті, які&nbsp; мають дуже серйозні вади зі здоров'ям. Будь ласка, йдеться про проект Закону про внесення змін до деяких законів України щодо окремих питань проведення медико-соціальної експертизи (реєстраційний номер 4528). Голова Комітету з питань охорони здоров'я Бахтеєва Тетяна Дмитрівна коротко доповідає. Будь ласка, інформація, буквально, одна хвилина.</p>
<p>&nbsp;</p>
<p>12:13:09</p>
<p>БАХТЕЄВА Т.Д.</p>
<p>Шановний головуючий! Шановні народні депутати! Зараз у нашій країні 1,5 мільйона інвалідів&nbsp; і 250 тисяч – це є&nbsp; інваліди П і Ш групи, які&nbsp; не мають, або&nbsp; руки, або ноги або мають не оборотні&nbsp; зміни в здоров'ї,&nbsp;&nbsp; нашим законом вони проходять перегляд кожен рік. Самий більший термін – це є три роки. І в цьому законопроекті, який внесений Бахтеєвой, Сушкевичем, Ляшком, Іликом, Гелевеєм, Дудкой, ми передбачаємо, що таким хворим треба, щоб інвалідність була безстрокова: рука не вырастет и нога не ввырастет. Науково-експертне управління підтримає цей законопроект.</p>
<p>Прошу лише зазначити під стенограму, що у тексті законопроекту, де йдеться про зміни до статті 69Основ законодавства України про охорону здоров'я, замість словосполучення: "всі, в кого порушена функція організму" зазначити: "стійкого розладу функцій організму", як вказано в назві цієї статті.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я переконаний, що всі зрозуміли, про що йдеться. Людина немає руки або ноги і кожний рік повинна їздити, підтверджувати, що в нього нема цієї ноги, руки. Ну, це знущання над людьми, так чи ні? Ми повинні негайно це виправити. Тому, шановні колеги, прошу підтримати&nbsp; включення до порядку денного проект (4528). Прошу до порядку денного підтримати включення цього закону. Прошу голосувати.</p>
<p>&nbsp;</p>
<p>12:14:59</p>
<p>За-276</p>
<p>Рішення прийнято.</p>
<p>І зразу, шановні колеги, з урахуванням поправки, про яку сказала народна депутат Бахтеєва, прошу за основу і в цілому. Прошу проголосувати.</p>
<p>&nbsp;</p>
<p>12:15:24</p>
<p>За-269</p>
<p>Рішення прийнято.</p>
<p>Це&nbsp; подяка, шановні колеги, вам від всіх інвалідів, яким ми спростили життя. І дійсно гуманно, об'єктивно підійшли до цих проблем.</p>
<p>По фракціям, будь ласка, щоб всі знали, хто проголосував. "Батьківщина" – 67,&nbsp; Партія регіонів – 38, 32 – "УДАР", "Економічний розвиток" – 33, "Свобода" – 34, "Суверенна, європейська Україна" – 28, "За мир та стабільність" – 15, Компартія 0 дала голосів за цей&nbsp;&nbsp;&nbsp;&nbsp; проект, позафракційні – 22.</p>
<p>Будь ласка, шановні колеги, переходимо до наступного питання.</p>
<p>Колеги, ми встигнемо, встигнемо. У нас є час, і ми можемо весь порядок денний пройти. Колеги, ми дійдемо до нього, Валерій Михайлович, дійдемо до нього. Давайте витримку будемо мати.</p>
<p>Перше читання, шановні колеги. Прошу, у нас два проекти є в першому читанні. Наполягає саме Міністерство агропромислового комплексу, що це питання, яке дуже важливе для села. Я єдине хотів: може, дійсно, Валерія Михайловича підтримаємо? Валерій Михайлович! Сушкевич Валерій Михайлович!</p>
<p>Давайте, шановні колеги, там питання локальне, тому що ці питання треба обговорювати, а це питання ми вже обговорювали. Це 3225: проект Закону про внесення змін до Закону України "Про громадські об'єднання".</p>
<p>Учора у нас виник конфлікт з Кабінетом Міністрів. Включіть на одну хвилину мікрофон Сушкевича Валерія Михайловича. І давайте підтримаємо об'єднання інвалідів. Будь ласка.</p>
<p>&nbsp;</p>
<p>12:16:48</p>
<p>СУШКЕВИЧ В.М.</p>
<p>Шановні колеги, ну, по-перше, я хочу подякувати нашому спікеру – Голові Верховної Ради, що він пам'ятає про громадянське суспільство. І всі громадські організації, які стосуються всеукраїнських громадських організацій. Я прошу підтримати те, що всі роки було у всеукраїнських громадських організацій: ветеранів, інвалідів, пенсіонерів, Олімпійського комітету, Паралімпійського комітету, спортивні федерації, всі громадські організації екологічні і культурні. Вони завжди мали в обласних організаціях статус юридичної особи. Під час реформ Президента Януковича, на жаль, ліквідували у них статус юридичної особи. Це була помилка безумовна.</p>
<p>Я прошу просто повернути, в тому числі в контексті децентралізації і влади, і всеукраїнських організацій, повернути статус юридичної особи обласним громадським організаціям інвалідів, міським і так далі. Сьогодні…</p>
<p>&nbsp;</p>
<p>ГОЛОВУЮЧИЙ. Шановні колеги, зрозуміла позиція? Ми це питання обговорювали, нам треба тільки прийняти щодо нього рішення. Я прошу, давайте зараз не починати обговорення, визначимося голосуванням.</p>
<p>3225. Є пропозиція повернутися до його розгляду і проголосувати. Прошу підтримати пропозицію профільного Комітету з питань інвалідів і ветеранів – і підтримати повернення до цього питання. 3225 прошу голосувати.</p>
<p>&nbsp;</p>
<p>12:18:34</p>
<p>За-257</p>
<p>Рішення прийнято.</p>
<p>Шановні колеги, прошу це було у нас… прийняти цей закон, так давайте сформулюємо, прийняти цей закон в цілому №3225. Прошу визначатися, шановні колеги.</p>
<p>&nbsp;</p>
<p>12:19:08</p>
<p>За-256</p>
<p>Рішення прийнято. Дякую.</p>
<p>Шановні колеги, у нас залишилося два питання, які треба розглянути в першому читанні. Це допомога нашим селянам, які в складних умовах годують Україну і&nbsp; багато інших країн світу. Шановні колеги, йдеться про проект Закону про внесення змін до деяких законодавчих актів щодо ідентифікації та реєстрації тварин. І проект Закону про внесення змін до Бюджетного кодексу щодо зарахування орендної плати за водні об'єкти до місцевих бюджетів. Це підтримка реальна місцевих &nbsp;&nbsp;бюджетів.</p>
<p>Шановні колеги, прошу підтримати скорочену процедуру розгляду цих питань. Прошу голосувати.</p>
<p>&nbsp;</p>
<p>12:20:03</p>
<p>За-204</p>
<p>Рішення прийнято, "за" – 204 народних депутатів.</p>
<p>Міністр аграрної політики і продовольства Ігор Олександрович Швайка доповідає проект Закону про внесення змін до деяких законодавчих актів щодо ідентифікації та реєстрації тварин. Будь ласка.</p>
<p>&nbsp;</p>
<p>ШВАЙКА І.О.</p>
<p>Шановні депутати! Шановний український народе! Ми сьогодні розглядаємо два законопроекти, вони були предметом розгляду на Комітеті&nbsp; з аграрної політики. Є законопроект, який&nbsp; внесений урядом, №4987, який розроблено з метою реалізації основних стратегічних завдань у&nbsp; сфері охорони здоров'я населення, що ставить перед собою Україна на шляху до Європейського Союзу, контролю епізодичної ситуації в державі, забезпечення населення країни безпечними&nbsp; для здоров'я харчовими продуктами тваринного походження, а також забезпечення конкурентоспроможності тваринницької продукції на європейських та світових ринках.</p>
<p>Проектом пропонується внесення змін до деяких законодавчих актів України щодо ідентифікації та реєстрації тварин.</p>
<p>Зокрема, до закону про ідентифікацію та реєстрацію тварин пропонується внести зміни щодо обов'язковості ідентифікації та реєстрації фізичними особами тварин, які утримуються та розводяться для власного споживання, запровадження групового ідентифікаційного номера, який допоможе переміщенням груп товарних свиней, передбачення компенсації послуг з ідентифікації та реєстрації великої рогатої худоби, що утримується та розводиться у фізичних осіб.</p>
<p>Передбачено внесення змін до Кодексу про адміністративні правопорушення, зокрема, стаття 107 прим. 2. Реалізація проекту Закону дозволить: запровадити елемент простежуваності при обігу живих тварин та продукції тваринного походження; створити правове підґрунтя для ефективного функціонування системи державного контролю у сфері санітарно-епідемічного та протиепізоотичного захисту населення і підвищить конкурентоспроможність вітчизняних виробників продукції тваринного походження на європейському та світовому ринках продовольчих товарів.</p>
<p>Прошу підтримати. За відсутності такої підтримки прошу підтримати депутатський законопроект, який суттєво повторює ці позиції. Для міністерства в даній ситуації не має принципового значення, для нас важливо ухвалити ці законопроекти. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Мирний. Доповідь свого закону. Чи, Олександр, може то, що сказав міністр ви підтримуєте? Закон практично тільки уточнює урядовий закон, так я розумію? Щоб в нас просто людей вистачило для прийняття рішень. Шановні колеги, є необхідність обговорювати? <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Ну депутат Каплін наполягає на тваринних питаннях.</p>
<p>Шановні колеги, одна хвилина комітету, який підтримує і голосуємо.</p>
<p>&nbsp;</p>
<p>12:23:02</p>
<p>ПИЛИПЕНКО В.П.</p>
<p>Шановні колеги депутати, Комітет з питано аграрної політики розглянув обидва законопроекти і рекомендує Верховній Раді підтримати законопроект за номером 4987/1 внесений нашими колегами – Ляпіною, Горіною, Ващук та Мирним. Прошу підтримати рішення комітету. Дякуємо.</p>
<p>&nbsp;</p>
<p>ГОЛОВУЮЧИЙ. Шановні колеги, давайте починати голосувати, 4987 проект Закону про внесення змін до деяких законодавчих актів щодо ідентифікації та реєстрації тварин. Я нагадаю, що ми говоримо про перше читання. Прошу, шановні колеги, підтримати в першому читанні цей проект. Прошу голосувати.</p>
<p>&nbsp;</p>
<p>12:23:42</p>
<p>За-140</p>
<p>Рішення не прийнято.</p>
<p>Шановні колеги, була пропозиція комітету підтримати в першому читанні депутатський проект, який фактично також ці питання враховує і деякі з них навіть розширює. Тому, будь ласка. 4987-1, прошу, шановні колеги, підтримати за основу. Тобто в першому читанні, прошу голосувати.</p>
<p>&nbsp;</p>
<p>12:24:15</p>
<p>За-197</p>
<p>Шановні колеги, рішення не прийнято. По фракціям, будь ласка. Ну, гарні питання, ну, важливі питання. 61 – "Батьківщина", Партія регіонів – 3 за аграрний сектор України, "УДАР" – 27, 29 – "Економічний розвиток", "Свобода" – 33, 26 – "Суверенна європейська Україна", 1 тільки – "За мир та стабільність" і Компартія – традиційно 0, позафракційні – 17.</p>
<p>Депутату Мирному включіть, будь ласка, мікрофон.</p>
<p>&nbsp;</p>
<p>12:24:45</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода". Хочу наголосити депутатській залі про те, що ми маємо виконувати функції захисту і розширення ринків збуту українського товаровиробника. Цими законопроектами ми відкриваємо українським виробникам шлях в Європу! Економічний ефект – більше 700 мільйонів євро щороку!</p>
<p>Якщо ми це не підтримуємо, то тоді не треба лити крокодилячі сльози про стан української економіки. Не треба брехати! Ідіть в буфет і&nbsp;&nbsp; жеріть***&nbsp;&nbsp; українське сало! Все! Бо більше його нікуди не будемо дівати!</p>
<p>&nbsp;</p>
<p>ГОЛОВУЮЧИЙ. Шановні колеги! Видатний знавець аграрного сектору, людина, яка все життя працювала в АПК – Катерина Ващук. Будь ласка, одну хвилину.</p>
<p>&nbsp;</p>
<p>12:25:34</p>
<p>ВАЩУК К.Т.</p>
<p>Шановні колеги! Я звертаюсь до всіх присутніх у залі, підтверджуючу дуже велику важливість сьогодні цього законопроекту. Депутатський виписаний краще, він краще враховує усі потреби сільського товаровиробника, він допускає включення всіх, хто виробляє аграрну продукцію до дій цього закону і вирішує цей закон не тільки дуже важливу функцію, аби наші продукти за вимогами стандартів Європи йшли на той ринок, але захищає здоров'я людей. Бо ідентифікована тварина перевіряється на всіх стадіях аж до переробки на м'ясокомбінаті на стан її здоров'я, прививки і таке інше. Тобто це здоров'я наших дітей. Наших людей і якість харчування в Україні. Прошу підтримати. Дякую. Іван Кириленко, будь ласка, 1 хвилина.</p>
<p>&nbsp;</p>
<p>12:26:58</p>
<p>КИРИЛЕНКО І.Г.</p>
<p>Шановні друзі, шановний Олександре Валентиновичу, прошу закликати зал проголосувати депутатський законопроект. Це дуже необхідно для нашого агропромислового комплексу, для того, щоб ми мали можливість дійсно свою продукцію, якісну продукцію, українську продукцію мали право безпечно продавати як на внутрішньому, так і на зовнішньому ринку.</p>
<p>Олександре Валентиновичу, є одна річ, за яку мало хто говорить, але за неї треба сказати. Проблема полягає в тому, що це в кожний двір уде заходити ветеринар, державний ветеринар і треба людей заспокоїти, що ідентифікація буде відбуватися за державний рахунок, тобто це державна політика як і в будь-якій країні світу, яка зацікавлена за здорові харчі, за здоров'я своєї нації.</p>
<p>Я прошу, це нам дуже необхідний закон, депутатський варіант поставте ще раз на голосування і ми повинні підтримати його. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, давайте 1 хвилина міністру АПК і будемо визначатись.</p>
<p>&nbsp;</p>
<p>ШВАЙКА І.О. Шановні депутати, це та ситуація, коли урядовий депутатські законопроекти практично ідентично регулюють ті питання. Я і ще раз хотів наголосити, звернутися до всієї депутатської зали, до всіх фракцій і фракції "Батьківщини", фракції Партії регіонів, і груп, які опрацювали в Комітеті аграрної політики. В даному випадку авторство має другорядне значення, це той законопроект, який дозволить нашим інспекціям працювати з Європейським Союзом протягом липня і серпня місяця. Це є той позитивний сигнал, який дає Україна після підписання Угоди про асоціацію. Прошу вас підтримати цей законопроект, доопрацювати його в другому читанні. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, наші товаровиробники аграрного сектору потребують вихід на європейські ринки, давайте їм допоможемо. Шановні колеги, це ж потужність нашого аграрного комплексу, це потужність нашої країні. Прошу, я нагадаю, це перше читання, шановні колеги. Поправки, я бачу, там є пропозиції, – до другого ми внесемо обов'язково. Прошу всіх, і правих, і лівих, підтримати. Прошу, колеги, це передостанній закон, який сьогодні ми розглядаємо. Прошу підтримати. Депутатський. Давайте повернемось до розгляду депутатського закону. Прошу підтримати повернення.</p>
<p>&nbsp;</p>
<p>12:29:33</p>
<p>За-224</p>
<p>Шановні колеги… 224. <i>(Шум у залі)</i></p>
<p>Колеги, я прошу. Ну, прошу, прошу. Народний депутат Развадовський каже, що так турбувався за АПК, що не встиг проголосувати. Прошу, колеги, ще раз повернутись до цього питання. Ану мобілізуйтесь! Ану продемонструємо, що парламент може працювати! Давайте, шановні колеги, допоможемо аграрному сектору. Так, Олег Ляшко встигає голосувати. Будь ласка.&nbsp;</p>
<p>&nbsp;</p>
<p>12:30:14</p>
<p>За-234</p>
<p>Можемо, можемо, колеги. За – 234, рішення прийнято.</p>
<p>І зразу, зразу – в першому читанні голосуємо за основу. Не розхолоджуємось! Будь ласка, 4987-1 – за основу. Голосуємо, колеги.</p>
<p>&nbsp;</p>
<p>12:30:44</p>
<p>За-228</p>
<p>Рішення прийнято. Дякую, шановні колеги.</p>
<p>Прошу, колеги, дуже такий знак оклику нам треба поставити сьогодні, підтримавши зміни до Бюджетного кодексу, які дозволяють збільшити надходження до місцевих бюджетів – це дуже важливо для всіх регіонів. Прошу, прошу, проект Закону про внесення змін до Бюджетного кодексу щодо зарахування орендної плати за водні об'єкти до місцевих&nbsp; бюджетів. Колеги, 4076а – знак оклику в цьому важкому парламентському тижні сесійному.&nbsp;</p>
<p>Будь ласка, міністр&nbsp; АПК Ігор Олександрович, чи голосуємо? Голосуємо, перше читання тим паче, так, чи ні?&nbsp; В цілому пропозиція,&nbsp; будь ласка, голова бюджетного комітету підтримуючи регіони, пропонує в цілому, за основу і в цілому.</p>
<p>&nbsp;</p>
<p>12:31:41</p>
<p>ГЄЛЛЄР Є.Б.</p>
<p>Шановний Олександр Валентинович, шановні народні депутати! Комітет з питань бюджету на своєму засіданні 2 липня розглянув законопроект за номером 4076а. За результатами розгляду, комітет ухвалив&nbsp; таке рішення: рекомендувати Верховній Раді&nbsp; законопроект за номером 4076а, за наслідками розгляду у першому читанні, прийняти за основу та в цілому як закон. Дякую.</p>
<p>&nbsp;</p>
<p>ГОЛОВУЮЧИЙ.&nbsp; От бачите як Євген Борисович добре і професійно доповідає саме українською мовою. Дякую, Євген Борисович,&nbsp; за фахову роботу.&nbsp;</p>
<p>Будь ласка,&nbsp;&nbsp; шановні колеги, пропозиція комітету, ми не можемо її не підтримати. 4076а, увага: за основу і в цілому,&nbsp; будь ласка,&nbsp; шановні колеги, всі разом, давайте.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;</p>
<p>12:32:40</p>
<p>За-272</p>
<p>Рішення прийнято.&nbsp;</p>
<p>Дякую,&nbsp; шановні колеги, ми допомогли і нашим місцевим громадам отримати додаткові ресурси до своїх місцевих бюджетів. Дякую.&nbsp;</p>
<p>Шановні колеги, ми з вами розглянули фактично весь порядок денний, який був на сьогодні. Є бажання ще попрацювати? Є. От,&nbsp; шановні колеги,&nbsp; є декілька питань, є декілька питань і всі вони важливі, от послухайте, ви скажете, треба це зробити, чи ні.&nbsp; Будь ласка, два мікрофона включити: Кінах Анатолій Кирилович,&nbsp; з трибуни, щоб не втрачати час, пропозицію дає&nbsp;&nbsp;&nbsp;&nbsp;&nbsp;&nbsp;&nbsp; &nbsp;і потім я дам можливість внести пропозицію Бахтеєвій Тетяні Дмитрівні.</p>
<p>&nbsp;</p>
<p>12:33:23</p>
<p>КІНАХ А.К.</p>
<p>Шановні народні депутати! Є великі прохання підтримати законодавчу&nbsp; ініціативу законопроект 4245а, який дозволяє звільнити від оподаткування доходи наших громадян, які постраждали на території АТО і отримали завдяки нашої, в тому числі підтримки гуманітарну благодійну допомогу. Законопроект готовий до розгляду, комітет готовий доповісти, маємо надію на вашу підтримку. Дякую за увагу.</p>
<p>&nbsp;</p>
<p>ГОЛОВУЮЧИЙ. Ще раз, Анатолій Кирилович, про що йдеться? Зафіксуйте увагу депутатів, а то&nbsp; вони трошки уже мають настрій працювати на округах, я так відчуваю. Почекайте, ще сесійний час.</p>
<p>&nbsp;</p>
<p>12:34:00</p>
<p>КІНАХ А.К.</p>
<p>Шановні народні депутати! В Україні, на жаль,&nbsp; збільшується проблема біженців і наших громадян, які вимушено втрачають своє постійне місце проживання.&nbsp; На цьому фоні поки що немає цілеспрямованих державних дій, державної програми по наданню допомоги біженцям і люди, які втратили місце проживання.</p>
<p>&nbsp;</p>
<p>ГОЛОВУЮЧИЙ. Анатолій Кирилович, зрозуміла пропозиція.</p>
<p>&nbsp;</p>
<p>КІНАХ А.К. Виходячи з цього є пропозиція звільнити від оподаткування&nbsp;&nbsp; доходів усіх громадян, які отримали благодійну допомогу.</p>
<p>&nbsp;</p>
<p>ГОЛОВУЮЧИЙ. Шановні колеги, ще раз фіксую увагу, у нас надходить благодійна допомога від всіх громадян, які дбають про ті&nbsp; проблеми, які сьогодні переживає наша країна – із закордону надходить. Ця допомога надходить до&nbsp; потерпілих громадян і фактично це є їх доходи. І формально, відповідно&nbsp; до податкового закону ці&nbsp; доходи треба оподатковувати, тобто допомогу, яку отримують біженці треба оподатковувати. Розумієте. Це не&nbsp; зовсім…</p>
<p>Але наполягає фракція "УДАР", що тільки включити до порядку денного і&nbsp; розглянути це питання наступному сесійному тижні. Колеги, таке&nbsp; право фракції, розумієте, принципово ставлять питання.</p>
<p>Прошу шановні колеги 4245 до порядку денного давайте включимо і наступного тижня одним із перших питань розглянемо. Прошу голосувати до порядку денного.</p>
<p>&nbsp;</p>
<p>12:35:41</p>
<p>За-213</p>
<p>Колеги, 213 до порядку денного, я прошу це ж до порядку денного, це навіть не в першому читанні. Прошу&nbsp; звільнити руки від зайвих справ – тільки голосувати. Прошу, шановні колеги, підтримати включення до порядку денного (4245а), колеги, разом давайте, давайте серйозні, відповідальні питання, прошу.</p>
<p>&nbsp;</p>
<p>12:36:19</p>
<p>За-235</p>
<p>Рішення прийнято.</p>
<p>Дякую. Шановні колеги, я даю доручення, щоб одним із перших на наступному парламентському тижні ми розглянули це питання. Будь ласка, одна хвилина Бахтеєвій Тетяні Дмитрівні, яка дбає за здоров'я нації. Будь ласка.</p>
<p>&nbsp;</p>
<p>12:36:37</p>
<p>БАХТЕЄВА Т.Д.</p>
<p>Шановний Олександр Валентинович, шановні народні депутати, в період військових дій, антитерористичних операцій, надзвичайних ситуацій десь більше відсотків помирає від больового шоку. Тому дев'ять народних депутатів від різних фракцій підготували законопроект, яким передбачається не вимагати від військових медичних частин отримання ліцензій при використанні наркотичних та психотропних ліків для надання медичної допомоги пораненим. Почуйте, да. Є міністерство – це Міністерств оброни, Міністерство внутрішніх справ. І для того, щоб не допустити безконтрольного обігу цих речовин ми запропонували таку діяльність дозволити здійснювати лише за окремими рішеннями Державної служби з контролю за наркотиками. У цьому дозволі ми пропонуємо...</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>БАХТЕЄВА Т.Д. ...визначити осіб, які будуть нести відповідальність за недопущення витоку підконтрольних речовин у незаконний обіг. А тому зараз є такі поранені, які можуть помирати від того, що нема цих наркотичних ліків, які можуть протистояти проти больового шоку. Треба Міністерству оброни опрацювати &nbsp;цей законопроект, просить підтримати його без зауважень. Головне науково-експертне управління теж підтримує цей законопроект.</p>
<p>Тому на ваш розгляд. Шановні депутати, це дуже потрібно! Як я сказала, 50 відсотків помирає від больового шоку. І ліцензія – це тільки папір, який потрібно якийсь період терміну дістати, і більше нічого.</p>
<p>&nbsp;</p>
<p>ГОЛОВУЮЧИЙ. Тетяна Дмитрівна, він включений до порядку денного, цей закон? Не включений? Шановні колеги, можемо включити до порядку денного?</p>
<p>Будь ласка, включіть мікрофон народного депутата Пинзеника. Сідайте, будь ласка, Тетяна Дмитрівна, сідайте.</p>
<p>&nbsp;</p>
<p>12:39:05</p>
<p>ПИНЗЕНИК В.М.</p>
<p>Шановний Олександр Валентинович, шановні колеги! У мене є прохання до головуючого. Я не заперечую про важливість законів, можливо, які ставляться на голосування. Але не можна ставити на розгляд законопроекти, які ніхто не бачив. Ми готуємося до порядку денного, коли у п'ятницю я сідаю увечері читаю всі законопроекти.</p>
<p>Зараз піднімається законопроект, який ми не бачили. Якщо це важливі законопроекти, ставте їх зранку, ставте їх в порядок денний. Але депутати повинні мати право ознайомитися з тим, за що вони голосують, які б важливі закони не були. Тому я прошу припинити практику порушення Регламенту, дайте можливість депутатам ознайомитися з документами, які ставляться на розгляд.</p>
<p>&nbsp;</p>
<p>ГОЛОВУЮЧИЙ. Шановні колеги, я підтримую вимогу припинити порушення Регламенту. Прошу народних депутатів припинити порушення Регламенту. І пропоную підтримати включення до порядку денного, шановні колеги, з тим щоб могли депутати уважно його розглянути до того часу, коли ми його приймемо на найближчому засіданні в першому читанні і, я сподіваюся, в цілому.</p>
<p>Прошу, шановні колеги, включити до порядку денного. Прошу підтримати.</p>
<p>&nbsp;</p>
<p>12:40:35</p>
<p>За-193</p>
<p>Не вистачає голосів. "За" – тільки 193 депутати. Рішення не прийнято.</p>
<p>По фракціях, будь ласка. "Батьківщина" – 44, &nbsp;Партія регіонів – 21, "УДАР" – 11, "Економічний розвиток" – 26, "Свобода" – 33, 24 – "Суверенна європейська Україна", 14 – "За мир та стабільність", Компартія – 0, позафракційні – 20.</p>
<p>Шановні колеги! Я бачу, що не вистачає трошки у нас сил&nbsp; підтримати. Я, єдина,&nbsp; просив би, колеги. Тут у нас є можливість, коли всі депутати підтримають, включити до порядку денного, щоб ми могли це питання розглянути зразу. Ні? <i>(Шум у залі)</i> От депутати говорять, що не готові,&nbsp; що сили у них уже протягом тижня завершилися голосувати і просять перейти до "Різного". Так я розумію?</p>
<p>Шановні колеги, я ще раз, я не буду, скажемо так, примушувати&nbsp; вас голосувати. Ми сьогодні, вважаю, в принципі непогано попрацювали: весь порядок денний вичерпали, практично всі питання важливі для країни підтримали. Це непоганий результат нашого парламентського дня. Прошу, шановні колеги, підготуватися тоді до "Різного", і Руслан Володимирович професійно проведе цю частину нашої роботи. Дякую.</p>
<p>&nbsp;</p>
<p align=center>Засідання веде заступник Голови Верховної Ради України КОШУЛИНСЬКИЙ Р.В.</p>
<p>&nbsp;</p>
<p>ГОЛОВУЮЧИЙ. Шановні народні депутати! Переходимо до години для питання "Різне". Прошу бажаючих записатися.</p>
<p>До парламентської трибуни запрошується народний депутат Мироненко. <i>(Шум у залі)</i> Передаєте? Право на виступ&nbsp; народному депутату Шипко. Будь ласка.</p>
<p>&nbsp;</p>
<p>12:42:45</p>
<p>ШИПКО А.Ф.</p>
<p>Андрій Шипко, Дніпропетровська область,&nbsp; 35 виборчий округ,&nbsp; місто Нікополь, Орджонікідзе-Нікопольський район.</p>
<p>Шановні колеги,! Шановні виборці! До мене щомісяця звертаються сотні мешканців Орджонікідзе, моїх виборців. Люди скаржаться на незадовільний стан екології в регіоні та проблеми зі здоров'ям. Особливо я переконаний, що ці питання&nbsp; взаємопов'язані. Стан довкілля безпосередньо впливає&nbsp; на&nbsp; здоров'я людей. Орджонікідзе – екологічно непростий регіон. Його&nbsp; мешканці&nbsp; проживають майже&nbsp;&nbsp; поруч з Запорізькою атомною станцією. Вони потребують не просто уваги, а реальної підтримки держави. В Україні рівень онкологічної захворюваності жахливий, майже 360 на 100 тисяч населення, а в Орджонікідзе цей показник ще гірший.</p>
<p>Нагадаю, що українське законодавство, зокрема Закон про використання ядерної енергії та радіаційну безпеку надає мешканцям зон спостереження, так званих 30 кілометрових зон, право на соціальну підтримку.</p>
<p>Йдеться в першу чергу про планові відрахування АЕС на інфраструктурні проекти, на покращення екології, а також мешканці таких зон отримують пільгові тарифи на електроенергію.</p>
<p>Але жителі Орджонікідзе не можуть скористатися цим правом. Суто формально, ще за радянських часів місто не було включено до зони спостереження, хоча його частина по документам потрапляє до 30 кілометрової зони, але жодних компенсацій жителі Орджонікідзе не&nbsp; отримують.</p>
<p>Наполегливо вимагаю від Кабінету Міністрів України вжити життєвих заходів щодо розробки відповідних документів про включення території міста Орджонікідзе Дніпропетровської області до зони спостереження.</p>
<p>Прошу вважати мій виступ депутатським запитом до Прем'єр-міністра України. Дякую за увагу.</p>
<p>&nbsp;</p>
<p>ГОЛОВУЮЧИЙ. Народний депутат Іщенко передає право виступу народному депутату Дубневичу, будь ласка.</p>
<p>&nbsp;</p>
<p>12:44:41</p>
<p>ДУБНЕВИЧ Я.В.</p>
<p>Шановний пане головуючий, шановні депутати, Ярослав Дубневич, фракція "УДАР", 120 виборчий округ, Львівщина.</p>
<p>Питання вирішення повного забезпечення бронежилетами нашого війська, не побоюся цього слова, починає заходити в маразм.</p>
<p>Наголошую, що йдеться не тільки про підрозділи, котрі перебуваються в зоні АТО, а й про забезпечення призову, котрий ось-ось має бути відновлений. Повірте мені, говорити матері, котра можливо віддасть сина призовного віку до війська про те, що його не відправлять на передову, а отже бронежилет не потрібний, марна справа. І люди про це говорять. &nbsp;Будь який протест наших громадян саме з цих питань – чергова зручна картинка для ворожих ЗМІ.</p>
<p>Разом з громадськими активістами я особисто переніс на собі кілька бронежилетів через польсько-український кордон минулого тижня. Як це на все, насправді виглядає і в чому суть проблеми пропоную чиновникам Кабінету Міністрів України, закордонних справ, з'їздити та спробувати.</p>
<p>Так на цьому тижні ми прийняли два закони, котрі спрощують обіг бронежилетів в середині країни, проте, залишилися дві найголовніші проблеми. Це вільна купівля бронежилетів, касок та інших спецзасобів в країнах Європи вкупі з безперешкодним з ними кордону з Європейським Союзом. Склади союзних нам держав переповнені відповідною продукцією. А родини військовослужбовців готові самі за них платити. Потрібні тільки відповідні міждержавні угоди.</p>
<p>Тому звертаюсь до Кабінету Міністрів України, Міністерства закордонних справ. Досить займатися нескінченою вичинкою волячої шкіри. Вирішить нарешті ці питання. Нехай і після 4 місяців війни.</p>
<p>Хочу загострити, що кожен день зволікання, це невиправданий ризик життя та здоров'я наших з вами синів, котрі і словом, і ділом відстоюють нашу державу! Слава Україні!</p>
<p>&nbsp;</p>
<p>ГОЛОВУЮЧИЙ. Прошу, народний депутат Бенюк, передає своє право виступу народному депутату Фурману. Будь ласка.</p>
<p>&nbsp;</p>
<p>12:46:44</p>
<p>ФУРМАН О.Ю.</p>
<p>Олексій Фурман, Всеукраїнське об'єднання "Свобода". Шановний головуючий, шановні народні депутати! Якщо не здійснимо очищення влади, про яке ми говорили, і не ухвалимо відповідного закону про люстрацію, тоді все, що ми не робили б, воно не має сенсу.</p>
<p>Допоки не заборонимо обіймати посади усім чиновникам, які були причетні до переслідування активістів, корупції, знищення української державності, не буде жодного прогресу. Люстрація дозволить вивести усіх на чисту воду з держслужбовців колишніх, які перебували або перебувають на державних посадах в Україні та водночас служили злочинному режиму Януковича.</p>
<p>На превеликий жаль, на Вінниччині продовжують займати посади державних службовців особи, які по вуха погрузли в різних корупційних схемах. Коли розпочинаються якісь протестні акції, вони зразу хворіють або ідуть на лікарняні, або переховуються ще десь.</p>
<p>Одним з таких прикладів є перебування на посаді начальника управління Державної виконавчої служби Головного управління юстиції у Вінницькій області Чорнобая Олександра Юрійовича, який більше 8 років займає цю посаду. Громадськість не одноразово ініціювала звільнення його з цієї посади, тому що він замішаний у різних корупційних схемах щодо продажу конфіскованого майна. Цей чиновник входить до кола близьких зв'язків колишнього начальника департаменту Державної виконавчої служби Стадніка Геннадія Васильовича.</p>
<p>Крім того, Чорнобай сприяв Стаднику та його оточенню, зокрема сину, в придбанні автомобілів престижних марок за цінами значно нижчими ринкових на території Вінницької області.</p>
<p>Наведу декілька прикладів. Місто Вінниця, вулиця Генерала Арабея 3, майновий комплекс майже 1800 метрів квадратних реалізовано через приватне підприємство "Ніва-В.Ш." вартістю 800 тисяч всього, а ринкова ціна вартість 800 тисяч доларів.</p>
<p>Автомобіль "Mitsubishi" 2007 року реалізовано через ТОВ "Укрспецгрупу" вартістю всього за 25 тисяч гривень, ринкова вартість 20 тисяч доларів і так далі.</p>
<p>В свою чергу відмічу, що в період Революції гідності Чорнобай за сприянням і супроводом працівниками Служби безпеки України знищував бізнес всіх чесних громадян, які підтримували боротьбу українського народу зі злочинним режимом.</p>
<p>Виконавча служба у Вінницькій області – це взагалі злочинне угрупування, яким керує Чорнобай. І пройшла інформація, що використовуючи колишні зв'язки Чорнобай успішно домовився з владою, а саме з потрібними людьми в міністерстві, щоб залишитися на своїй посаді. Прошу вважати мій виступ депутатським зверненням до Міністерства юстиції України. Генеральної прокуратури щодо проведення перевірки діяльності начальника управління Державної виконавчої служби Чорнобая. Революція гідності ще триває. Слава Україні!</p>
<p>&nbsp;</p>
<p>ГОЛОВУЮЧИЙ. Прошу до парламентської трибуни народного депутата Павловського. Прошу підготуватися народному депутату Фаріон.</p>
<p>&nbsp;</p>
<p>12:50:01</p>
<p>ПАВЛОВСЬКИЙ А.М.</p>
<p>Андрій Павловський, фракція "Батьківщина". Вітаю, шановні співвітчизники. І хотів би зазначити, що зараз в суспільстві великі сподівання і надія на те, що наш Президент Петро Порошенко твердими і рішучими заходами буде робити все, щоб звільнити якомога скоріше Схід нашої країни від путінських диверсантів і терористів. А наші героїчні військовослужбовці отримають правове забезпечення і юридичний захист.</p>
<p>Саме завдяки введенню особливого правового режиму, який називається – воєнний стан. І хотів би нагадати, що однією з головних вимог батальйонів, що ще нещодавно пікетували Адміністрацію Президента, було саме введення воєнного стану. Треба називати речі своїми іменами: там іде війна Путіна проти України і воює він професійними розвідниками, диверсантами і терористами. Тому і треба воєнний стан, щоб військові могли забезпечити проведення широкомасштабних військових операцій, щоб ми могли застосувати комендантську годину на звільнений територіях і військові комендатури.</p>
<p>Крім того, хотів би звернути увагу, що зараз залишається нагальною, головною проблемою для нашої країни – це її міжнародний захист. А це дає термінове підписання, ратифікація Угоди, в парламенті, з Європейським Союзом. Тому я прошу Адміністрацію Президента не зволікати. З інформації з уряду ми знаємо, що угода технічно готова до підписання, просимо Президента Порошенка негайно внести цю угоду до Верховної Ради і ми у Верховній Раді її підтримаємо.</p>
<p>Так само хотів би звернути увагу, що треба більш обережно підходити до питань внесення конституційних змін, зараз, саме в цей час, коли в країні іде війна. І ті повноваження, які зараз є у Президента, впливати на силовий блок, на безпеку, на зовнішню політику достатні для того, щоби захистити Україну від зовнішньої агресії.</p>
<p>Так само обережно треба підходити до зміни і представництва Президента і влади на місцях. Не можна одних узурпаторів замінювати іншими. І так само і по мовному питанню і так далі.</p>
<p>Тому треба дати можливість депутатам утворити в парламенті тимчасову комісію і напрацювати узгоджені компромісні пропозиції до нової Конституції 2004 року. А діюча Конституція дає нормальний розклад працювати Президенту і не треба тут поспішати.</p>
<p>&nbsp;</p>
<p>ГОЛОВУЮЧИЙ. Прошу до слова народного депутата Фаріон. Прошу підготуватися народному депутатові Попеску.&nbsp;</p>
<p>&nbsp;</p>
<p>12:53:14</p>
<p>ФАРІОН І.Д.</p>
<p>Пане Голово, пані та панове, дорогі і шановні українці! Сьогодні я звернулася із депутатським запитом до Президента України, аби нагадати йому, що він врешті-решт має втілити Постанову Верховної Ради про присудження звання&nbsp; героїв "Небесній Сотні". На превеликий жаль, Верховна Рада&nbsp;&nbsp;&nbsp; не&nbsp; підтримала мого запиту до Президента, тому публічно звертаюся до Президента, присвоїти звання героїв нашим воїнам у листопадово-лютневі часи, інакше – це страшний відступ від наших цінностей. Це перше.</p>
<p>Друге. Наш Президент вводить дивний термін&nbsp; у юридичний простір і лінгвістичний простір,&nbsp; цей дивний термін він намагається прописати&nbsp; у нашу Конституцію, зокрема у … 143-ю статтю, де зазначено, що для російської мови слід надати статусу спеціальної. Я не знаю, що у головах&nbsp; тих людей, які можуть назвати &nbsp;мову окупації спеціальною, але я знаю інше, що жоден юридичний документ не містить такого терміна&nbsp;&nbsp;&nbsp; і навіть не лише юридичний. Не працює цей термін і в соціо-лінгвістичному просторі: соціо-лінгвістика – це наука,&nbsp; яка вивчає зв'язки мови і суспільства. Тобто абсурдність цього терміна не лише&nbsp; з огляду на його звучання, а&nbsp; з огляду на його наповнення.&nbsp;</p>
<p>Насправді, запровадження цього терміна через&nbsp; Конституцію є ні що інше&nbsp; як знищення державного статусу української мови. І хоч&nbsp; як довго він доводив би нам, що українська мова залишається державною, насправді, запроваджуваний через 143-ю статтю статус спеціальної російської мови, перетворює державний статус української мови винятково у декоративний, і без&nbsp;&nbsp; жодних важелів для реалізації. Тобто це брутальна маніпуляція&nbsp; і безпрецедентна брехня, проблемою, яка для держави засаднича,&nbsp; якщо ця&nbsp;&nbsp;&nbsp;&nbsp;&nbsp; держава хоче бути нацією центричною, а не глобалістичним місивом.</p>
<p>Я, чесно кажучи, хотіла би зробити коротку історичну довідку про те, чому для цієї мови намагаються надати &nbsp;статусу спеціальної. Довідка, якою володіє пересічний школяр, але натомість не&nbsp; володіє значна частина українських політиків. Так от, довідка полягає в тому, що саме засобами цієї так&nbsp; званої спеціальної мови, бо саме спеціальною її у нас тепер хочуть&nbsp; зробити, знищувалася винятково українська державна мова. І це знищення послідовно впровадилося від ХVII століття, починаючи з&nbsp; 1627 року, відповідно до Наказу царя Михайла з подання Московського Патріарха Філарета спалити в державі всі примірники надрукованого в Україні учительного Євангелія Кирила…</p>
<p>&nbsp;</p>
<p>ГОЛОВУЮЧИЙ. Прошу завершувати.</p>
<p>&nbsp;</p>
<p>ФАРІОН І.Д. Тому що саме це&nbsp; учительне Євангеліє мало в собі перші елементи живої розмовної української мови.</p>
<p>Далі у 1677 році Патріарх Московський Іоаким наказав в українських книг вилучити ці листки, які мають різниці від книг московських.</p>
<p>Далі у&nbsp; 1689 році Московський синод заборонив Києво-Печерській Лаврі друкувати перший том знаменитих "Четьї Мінеї" Дмитра Ростовського. Тому що вони також були з елементами живої розмовної української мови. А далі, якщо сягати ХVIII століття тут вже діяла не лише церква тут підключилася уже&nbsp; держава в особі&nbsp; царя Петра I, очевидно вносячи статус спеціальний&nbsp; для російської мови базуються&nbsp; на спеціальні форми знищення через російську мову української. Це не просто знищення української держави – це знищення української нації і Рада ніколи не підтримає цього безглуздя. Дякую. (<i>Оплески</i>)</p>
<p>&nbsp;</p>
<p>ГОЛОВУЮЧИЙ. До слова запрошується народний депутат Попеску. Підготуватися народному депутату Панькевичу.</p>
<p>&nbsp;&nbsp;</p>
<p>12:57:34</p>
<p>ПОПЕСКУ І.В.</p>
<p>Дякую, шановний головуючий.</p>
<p>Попеску, Чернівецька область.</p>
<p>Шановні колеги! Під час перебування в Чернівецькій області до мене&nbsp; постійно звертаються жителі&nbsp; сіл: Петриченко, Просіка, Сучевени, Купка Глибоцького району та сіл: Верхні Петрівці, Нижні Петрівці, Аршиця*, Буденець – Сторожинецького району, через які проходить центральна дорога, яка з'єднує села двох районів з райцентром та&nbsp; областю. І яка на ділянках сіл Сучевени, Купка та&nbsp; Верхні та Нижні Петрівці знаходиться в незадовільному стані, саме необхідність проведення ремонту цієї ділянки дороги, я направив звернення&nbsp;&nbsp; до Міністерства&nbsp;&nbsp; інфраструктури України для вжиття необхідних заходів у зв'язку з тим, що в цих населених пунктах проживає велика кількість населення, це є густонаселений участок Чернівецької області і там проживає майже 20 тисяч громадян, виникає гостра потреба у проведенні ремонту єдиної центральної дороги, яка їх з'єднує між собою та з районними центрами, так як у деяких&nbsp; місцях її вже не можливо проїхати.</p>
<p>Окрім того, звертаються жителі села Йордонешти Глибоцького району, які занепокоєні з приводу припинення будівництва місцевої школи. Батьки. Учні, вчителі та громадськість села стурбовані ситуацією, що зведений об'єкт без покрівлі може втратити придатність, якщо вчасно не&nbsp; будуть прийняті мірі. З цього приводу минулого тижня я звернувся із зверненням до Прем'єр-міністра України про можливість продовження фінансування даного об'єкту будівництва, хоча ми розуміємо, що ситуація економічно дуже складна. Але я&nbsp; хочу нагадати, що це й об'єкт був затверджений Програмою соціально-економічних розвитку на 2012-2014 роки. Якщо не вжити необхідні заходи, то втраченими будуть вкладені до тепер великі бюджетні ресурси, а діти цього села і далі будуть вчитися у пристосованих аварійних приміщеннях старої школи, яка була збудована ще за австрійські часи, якій вже більше 100 років.</p>
<p>Другий момент, на який я хотів звернути увагу, прошу це оформити – мій виступ з даних питань як депутатський запит. Крім того, хотів звернути увагу на необхідність збереження існуючої освіти викладання мовами національних меншин Чернівецької, Закарпатської області, зокрема, румунською мовою для того, щоб діти мали можливість вчитися і українською... вити і українську мову, але в той же час зберегти свою етнічну самобутність. Дякую за увагу. …&nbsp; жити.</p>
<p>&nbsp;</p>
<p>ГОЛОВУЮЧИЙ. До слова запрошую народного депутата Панькевича. Прошу підготуватися народному депутату Опанащенкові. Панькевич передає право виступу народному депутату Сех.</p>
<p>&nbsp;</p>
<p>13:00:10</p>
<p>СЕХ І.І.</p>
<p>Шановне товариство, зараз до невеличкого містечка Броди, що на Львівщині привезли тіла&nbsp; трьох загиблих вертолітників – Андрія Бєлкіна, Руслана Мазунова, Дмитра Шингуру. Їх вертоліт збили 24 червня під так званого перемир'я над горою Карачун. Ще місяць тому ми в Бродах поховали &nbsp;і добродії привезли тіла п'ятьох вертолітників з цієї військової частини "А-2595".</p>
<p>Осиротіло разом 16 дітей. Всього на Львівщині на сьогодні під час АТО 20 військовослужбовців, під час Революції гідності – 20 людей, 20 наших героїв. Обласна державна адміністрація звернулася до Президента при присвоєння звання Героя України.</p>
<p>Коли прощалися з загиблими, вийшли усі. Вийшли ті діти, які вже вміють ходити, і вийшли ті люди старшого віку, які ще можуть ходити. Немає більшого патріотичного виховання, коли кожна дитина на листочку написала, що "герої не вмирають". Яке ж було здивування моє, коли відповідь на звернення адміністрації ми побачили, що правдивим нашим героям присвоїли орден – орден ІІІ ступеня. Я не маю нічого проти ордену, але що потрібно зробити в державі Україна, щоб бути героєм? Виявляється, мало загинути за ту державу, мало виконувати надскладні військові завдання, мало поїхати, як це зробив Грішин – наш бродівчанин, який родом з Слов'янська, і він вже пенсіонер, - і поїхав добровільно зі спокійного містечка Броди над Слов'янськом захищати державу Україна, вільну, соборну.</p>
<p>Тому я звертаюся до генералів, до тих, які сидять в спокійних і тихих кабінетах: не шкодуйте! Звертаюся до Президента: так, сьогодні бідна, але горда і гідна, держава Україна має ось так багато героїв, і ми повинні тим гордитися. Ми не можемо шкодувати звання Героя України для тих людей, які віддали своє життя – найдорожче, що є, - за державу. Слава Україні! <i>(Оплески)</i></p>
<p>&nbsp;</p>
<p>ГОЛОВУЮЧИЙ. Народний депутат Опанащенко передає право виступу народному депутату Грушевському. Прошу підготуватися народному депутату Яворівському.</p>
<p>&nbsp;</p>
<p>13:03:07</p>
<p>ГРУШЕВСЬКИЙ В.А.</p>
<p>Шановна громадо України! Всього місяць минув після&nbsp; виборів Президента України, але вже всім видно, що слова і діла влади явно не відповідають&nbsp; одне одному. Люди голосували за мир, а миру так і нема. Йде громадянська війна. Гинуть громадяни України, діти. Руйнуються будинки. Знищується економіка цілих регіонів.</p>
<p>Президент оголосив план відновлення миру на Сході, першим кроком якого повинно бути стати перемир'я. перемир'я сторін і припинення вогню. Але ці пункти, на жаль, залишилися поки що словами. І всім зрозуміло, що винні не тільки сепаратисти, Головнокомандуючого не послухалася навіть власна армія. Не послухались його і інші збройні сили. Не можна не визнати, що влада не контролює існування в Україні незаконні збройні&nbsp; формування, а по суті приватні армії, які фінансуються деякими олігархами. І добре було б, якби ці армії і олігархи підтримували Президента, але ні, вони намагаються працювати проти нього.</p>
<p>Необхідно забезпечити&nbsp; контроль влади&nbsp; над цими формуваннями. Закон повинен бути рівний для всіх. У нас з'явився новий міністр оброни, ось він&nbsp; і повинен&nbsp; продемонструвати свою ефективність,&nbsp; поставивши всі&nbsp; приватні армії під контроль держави. В Україні повинні існувати тільки державна армія і&nbsp; державні правоохоронні органи. І ми потрібні вимагати звіт про роботу Міністерства оборони і нового міністра вже через місяць. Нам необхідний відкритий контроль за тим, що&nbsp; відбувається, інакше у нас як у відповідальних обранців будуть серйозні сумніви, що Президент може керувати силовиками і країною. Президент має довести, що він самостійний у прийнятті рішень.</p>
<p>Україна повинна стати сильною демократичною державою, в якій громадяни повинні почувати себе вільно і у безпеці. Безпечно повинні відчувати не тільки, хто підтримує владу, але й ті, хто має іншу думку. Ми, як депутати, повинні усвідомлювати відповідальність перед країною і перед виборцями, але ми повинні побачити…</p>
<p>&nbsp;</p>
<p>ГОЛОВУЮЧИЙ. Прошу завершувати.</p>
<p>&nbsp;</p>
<p>ГРУШЕВСЬКИЙ В.А. Чесний, принциповий президент. У Петра Олексійовича є можливість це довести, що він доведе всій країні, що він народно обраний президент, але час швидко спливає. Україні потрібні мир і стабільність. Дякую.</p>
<p>&nbsp;</p>
<p>ГОЛОВУЮЧИЙ. До слова запрошується народний депутат Яворівський. Прошу підготуватися народному депутату Кателяк.</p>
<p>&nbsp;</p>
<p>ЛЯШКО О.В. (не чути)</p>
<p>&nbsp;</p>
<p>13:06:51</p>
<p>ЯВОРІВСЬКИЙ В.О.</p>
<p>Це я навмисне не говорив для того, щоб ви почули Ляшка голос. Про попереднього виступаючого.</p>
<p>Володимир Яворівський, Троєщина.</p>
<p>Шановні колеги, я сьогодні хотів внести і вніс два звернення до Президента Порошенка. Вони були провалені і це зрозуміло. Ми маємо парламент в якому і зараз сидять, у цю хвилину сидять деякі сивоголові негідники, які ще буквально кілька місяців тому не виходили з екранів телевізорів славлячи Януковича, Партію регіонів і страшно було навіть праску електричну ввімкнути, бо і відти вони б говорили, а зараз сидять ось тут, знову будуть керувати. Адже ви хочете, щоб вони проголосували за ці речі.</p>
<p>Вносив я дуже якісь звичайні й прості речі: в якій країні, товариство, може бути таке, коли людина, яка легально виступила проти української держави, за від'єднання Криму, окупацію Криму, залишається не лише народним депутатом України до сьогоднішнього дня, бо голосів не зібрали, а до сьогоднішнього дня є Героєм України! Тут ось Ірина Фаріон говорила про те, що оцим 100 хлопцям з Небесної Сотні треба присудити звання героїв. Поки Дейч – герой, я би цього не робив. Треба Дейча вигнати з Героїв України з ганьбою великою!</p>
<p>Через те, Руслане, я це оголошую як мій офіційний публічний запит. І прохання до Президента, - зніміть, тільки ви маєте право. Турчинов не мав права це зробити.</p>
<p>І друге, що я просив у Президента. Нагадаю вам цю історію. Василь Шкляр, блискучий український прозаїк написав роман "Чорний Ворон". Давно вже твори української літератури не мали таких тиражів. Йому була присуджена Шевченківська премія. І цей чоловік одважився заявити: "Я не візьму з рук Януковича цю премію до тих пір, поки Табачник буде сидіти у своєму кабінеті в Міністерстві освіти".</p>
<p>Уже Квіт освятив цей кабінет після Табачника. І сьогодні наступив той час, коли Василеві Шкляреві потрібно офіційно вручити документи, що він є, бо йому ця премія була присуджена комітетом, таємним голосуванням він став, залишилася формальність просто! Взяти ще диплом і кошти, які там до цієї премії додаються. І Василь тоді Шкляр відмовився від цього!</p>
<p>Через те хай і люди відчують, що все-таки в країні щось міняється! В країні, де і досі Дейч ходить у героях, а Олійник, почувши, що я кажу, утік із зали тільки що. Бо про нього я казав.</p>
<p>&nbsp;</p>
<p>ГОЛОВУЮЧИЙ. Прошу до слова народного депутата Котеляк. Прошу підготуватися народному депутату Тягнибокові.</p>
<p>&nbsp;</p>
<p>13:10:01</p>
<p>КОТЕЛЯК Л.Л.</p>
<p>Лідія Котеляк, 123 виборчий округ, фракція "Батьківщина". Шановні народні депутати! Ось уже другий місяць з часу клопотання Прем'єр-міністра щодо стабілізації цін на медикаменти наші пенсіонери, а також громадяни, які страждають хронічними недугами, чекають, що на державному рівні в аптеках різних форм власності врешті буде встановлено граничний рівень цін на ліки.</p>
<p>Адже за останні роки ситуація на фармацевтичному ринку є настільки некоординованою, що в одному містечку, де працює 5-10 аптек ціни та одні й ті самі препарати різняться у вартості від 10 до 50 гривень. Як приклад, можу назвати Перемишлянський район Львівської області, мешканці якого звернулися до мене з проханням донести на рівень урядових структур вимоги якнайскоріше вплинути на самовільне підвищення цін і не лише приватними особами, а й комунальними аптеками.</p>
<p>Урядовий проект про референтне ціноутворення розрахований на зниження вартості медичних препаратів для пацієнтів. Його дієвість залежить як від своєчасного розрахунку держави з суб'єктами підприємницької діяльності, так і здійснення повного контролю відповідними структурами - Державною інспекцією контролю за цінами та Антимонопольного комітету за припинення спекуляцій на ринку медичних препаратів.</p>
<p>Свою роль мають виконувати і органи місцевого самоврядування. Бо ж незахищена категорія громадян, пенсіонери, особи з хронічними хворобами не в змозі забезпечити свій соціальний захист без підтримки своїх обранці на місцевому рівні.</p>
<p>Як народний депутат України, заявляю про необхідність пришвидшення процесу референтного ціноутворення у вартості лікарських засобів, взявши за приклад сусідню державу Польщу, де ліки є значно дешевшими. Тому в країні, де найнижчий рівень заробітної плати і найменші пенсії серед європейських країн не повинні бути найвищі ціни на ліки.</p>
<p>Нагальне і всесторонне вирішення цієї проблеми має відбутися ще із тих причин, що ми країна, яка ліквідовує наслідки Чорнобильської АЕС.</p>
<p>Переконана, Міністерство охорони здоров'я активізує свої дії у здійсненні всіх необхідних засобів щодо стабілізації цін на ліки в аптеках як приватної, так і комунальної форм власності чим зумовить можливість наших громадян не опинитися перед дилемою вибору витрати кошти на необхідні ліки чи &nbsp;продукти харчування. Дякую.</p>
<p>&nbsp;</p>
<p>ГОЛОВУЮЧИЙ. Прошу до слова народного депутата Тягнибока. Підготуватися народному депутату Ляшкові. Народний депутат передає право виступу народному депутату Марцінківу.</p>
<p>&nbsp;</p>
<p>13:13:21</p>
<p>МАРЦІНКІВ Р.Р.</p>
<p>Руслан Марцінків, Всеукраїнське об'єднання "Свобода".</p>
<p>Як відомо, з 1 липня цього року за рішенням Кабінету Міністрів&nbsp; піднялися тарифи у сфері комунальних послуг та секторі енергетики. Мова йде про встановлення для водо- і теплопостачальних підприємств тарифів на послуги, які покривають витрати на їх виробництво, транспортування та постачання кінцевим споживачам. А це означає, що з липня українці в середньому на 40 відсотків будуть більше платити за опалення і гарячу воду, на 50 відсотків – за холодне водопостачання та водовідведення. Тарифи на електроенергію, в залежності від обсягу споживання, зросли на 10-40 відсотків,&nbsp; в залежності від кількості споживання. Варто зазначити, що уряд говорить, що вжиє максимальних заходів щодо соціально незахищених верств населення, так як в державі дію механізм компенсації у вигляді субсидій, але він не користується, на жаль, популярністю. Тільки за даними Держстату кількість сімей, які отримують субсидії у січні-травні, зменшились майже на 10 відсотків порівняно з аналогічним періодом минулого року. Причини дві: відсутні кошти у державному бюджеті і головна для споживачів – надзвичайно складна бюрократична процедура їх оформлення.</p>
<p>Разом з тим, уряд розробив ще один механізм виплати компенсацій споживачам послуг ЖКГ, який повинен почати працювати в липні, порядок розрахунків і нарахування компенсацій, який закріплений Постановою Кабміну (№83). Цей документ влада обіцяла доопрацювати і спростити, проте поки ніяких ініціатив у цьому напрямку, на превеликий жаль, не робилося. Тому фракція Всеукраїнського об'єднання "Свобода" вимагає від уряду прийняття і спрощення механізму отримання субсидій жителям України, для того, щоб спростити механізм отримання цих допомог.</p>
<p>Таким чином, українцям доведеться звикати до нової вартості комунальних послуг. Але водночас можна констатувати, що багатьом українцям просто нічим буде платити за комунальні &nbsp;послуги, що збільшать соціальну напругу в суспільстві.</p>
<p>Хотів нагадати, що більшість цих підприємств сьогодні належить олігархам, монополістам,&nbsp; які сьогодні не надають якісних послуг.</p>
<p>Тому фракція Всеукраїнського об'єднання "Свобода" вважає, що&nbsp; мешканці сьогодні мають також право отримати дозволи на індивідуальне&nbsp; опалення. І із таким депутатським запитом ми разом з головою Всеукраїнського об'єднання "Свобода" Олегом Тягнибоком звернулися до уряду, щоб відмінити Постанову Кабінету Міністрів&nbsp;&nbsp; номер 630 та порядок відключення&nbsp; окремих житлових будинків від мереж централізованого опалення.</p>
<p>На жаль, відповіді&nbsp; і до&nbsp; сьогодні ми не отримали.</p>
<p>Сьогодні українці вимагають, щоб дозволили отримувати індивідуальне опалення і зменшити напругу щодо тарифів на послуги житлово-комунальних послуг. Дякую. (<i>Оплески</i>)</p>
<p>&nbsp;</p>
<p>ГОЛОВУЮЧИЙ. До слова запрошується народний депутат Ляшко. Прошу підготуватися народному депутату Момоту.</p>
<p>&nbsp;</p>
<p>13:16:38</p>
<p>ЛЯШКО О.В.</p>
<p>Олег Ляшко, Радикальна партія. Четвертий день триває антитерористична операція після того, коли було припинено так зване перемир'я.</p>
<p>Я з самого початку стверджував і наполягав на тому, що&nbsp; рішення Президента про&nbsp; оголошення&nbsp; перемир'я в односторонньому порядку було помилковим. Це перемир'я принесло десятки вбитих військовослужбовців, мирних українських громадян, дозволило терористам згрупувати сили, наростити їх, отримати&nbsp; чергове обладнання, військову зброю з Росії. Перебіг антитерористичної операції впродовж чотирьох дій підтверджує правильність рішення Президента про відновлення&nbsp; цієї антитерористичної операції, ворог біжить, ворог складає зброю, ворог визнає свою поразку. Лідер терористів в Славенську – Стрелков сьогодні заявив, що так звана Новоросія&nbsp; паде ближчим часом. От так треба було з самого початку говорити з терористами, як тільки вони взяли в руки&nbsp; зброю, як тільки вони почали закликати до розколу країни, до введення іноземних військ в Україну, зразу треба було мочити, а не домовлятися про щось, переговори і все інше, і все інше. З терористами ніяких &nbsp;переговорів, з ними переговори одні – кулю в лоба і в посадці як собака нехай лежить, він хотів такої смерті собачої – хай її отримає кожен, хто проти України, кожен, хто несе на українську землю кров, сльози, горе.</p>
<p>Перебіг антитерористичної операції підтверджує, що з терористами ні про що домовлятися не можна, тим більше, вони – шестерки, вони маріонетки російські. І тому ми будемо домовлятися з Росією, але після того, коли виб'ємо терористів з української землі, коли станемо сильними і на правах сильного проведемо переговори з Росією і поставимо їй кілька вимог: звільнення Криму, перекриття кордону і взагалі, геть свої руки від української землі. А коли пропонувалося нам, в тому числі міжнародними партнерами сідати за стіл переговорів, будучі слабкими, то завчасно програшна позиція.</p>
<p>Окремо хотів би сказати щодо позиції міжнародних партнерів. Вони мають... І в Італії, і в Німеччині, і в Австрії, президент якої приймав президента Путіна країни-агресора, вони мають розуміти: якщо ми&nbsp; сьогодні в Україні не зупинимо Путіна, він піде далі, далі – це Прибалтика, це Грузія, це Молдова, це країни колишнього табору і аж до нової берлінської стіни. І цих, хто сьогодні хоче домовлятися з Путіним і вести з ним бізнес, я маю на увазі європейські партнери, вони повинні розуміти, що вони ризикують накликати&nbsp; війну на свою землю, так само як Путін приніс цю війну на українську землю.</p>
<p>Тому я закликаю українську владу: в жодному випадку не давати команди про припинення антитерористичної операції! Той, хто знову зараз намагатиметься відновити перемир'я, зупинити наших бійців від кроку до перемоги, це буде найтяжчій злочин проти України, це буде зрада України.</p>
<p>&nbsp;</p>
<p>ГОЛОВУЮЧИЙ. Прошу до слова народного депутат Момота. Прошу підготуватися народному депутатові Ревенкові.</p>
<p>&nbsp;</p>
<p>13:19:58</p>
<p>МОМОТ О.І.</p>
<p>Шановний Руслане Володимировичу, шановні колеги, виборці! Олександр Момот, 27-й округ, Дніпропетровськ.</p>
<p>Минулого тижня я працював в своєму окрузі, серед&nbsp; іншого відвідав обласний центр по роботі з переселенцями, що прибувають із Криму та сходу. Відверто кажучи, я був приголомшений. Щодня до центру прибуває 100-150 осіб, в основному це жінки, діти, люди похилого віку. Усіх &nbsp;треба нагодувати, влаштувати на ніч, надати медичну, психологічну допомогу. У працівників та волонтерів є лише одна-дві доби, щоб знайти для прибулих місце проживання, зібрати необхідні речі, допомогти в пошуках роботи.</p>
<p>Статистика по Дніпропетровській області така. На 1 липня центр зареєстрував 920 родин, що прибули зі Сходу і 387 сімей з Криму. Це біля 4 тисяч осіб, і з кожним днем їх стає більше. Такі центри працюють в 13 містах Дніпропетровської області. І все без винятку тримається на плечах волонтерів за рахунок підтримки місцевого населення, наших земляків. Продукти харчування, одяг, меблі, посуд, постіль, предмети гігієни – всім цим переселенців забезпечують люди. Впевнений, що така ситуація і в інших містах України, де шукають притулку люди зі Сходу та Криму.</p>
<p>Треба подякувати нашим співвітчизникам за їх небайдужість, але вважаю несправедливим і безвідповідальним покладання такого навантаження лише на громадян. Необхідно в стислий термін розробити механізми допомоги з боку держави координаційним групам та центрам, що вже виникли на базі громадських організацій. Найгостріша проблема – наявність приміщень для прийому та розселення людей.</p>
<p>Вважаю, що Мінсоцполітики разом із органами місцевої влади має відпрацювати перелік приміщень, що можуть бути відремонтовані та віддані для розміщення переселенців. Кабінет Міністрів має в стислий термін виділити фінансування, що дозволить згідно з переліком збільшити кількість місць для прийому переселенців. Кошти повинні виділятися за спрощеною процедурою, без зайвої бюрократії. Фінансування та допомога координаційним центрам дозволить уникнути проблем неконтрольованого напливу людей, як наслідок – спалаху злочинності, конфліктів, безпритульності.</p>
<p>У зверненні до народу Президент сказав просту, але дуже правильну річ: всі війни завершуються, і ця війна скінчиться також. Ми повинні дивитися у майбутнє, мирне майбутнє, щоб створити людям умови для того, щоб вони стали на ноги, відчули, що держава за них має… Дякую за увагу.</p>
<p>&nbsp;</p>
<p>ГОЛОВУЮЧИЙ. Прошу до слова народного депутата Ревенка. Прошу підготуватися народному депутату Чечетову.</p>
<p>&nbsp;</p>
<p>13:23:01</p>
<p>РЕВЕНКО А.Д.</p>
<p>Шановний Руслан Володимирович! Шановні народні депутати! Анатолій Ревенко, фракція "УДАР Віталія Кличка".</p>
<p>Більше, як півсторіччя тому гітлерівський рейхс-міністр освіти і пропаганди Йозеф Геббельс сказав дві відомі фрази. Перша: "Дайте мені засоби масової інформації, і я з будь-якого народу зроблю стадо свиней". А друга: "Брехня, повторена тисячу разів, стає правдою".</p>
<p>І сьогодні всі ми стали свідками того,&nbsp; як ці постулати отримали друге дихання завдяки зусиллям&nbsp; нашого північного сусіда. Бо чим, як не одурманенням, пропагандою можна пояснити, що росіяни масово підтримали загарбницьку середньовічну політику своєї владної верхівки? Наших північних сусідів годують непотребом вже багато років, і тому ті, хто не має там доступу до альтернативних джерел інформації, вже перестали відрізняти правду від&nbsp; практичної альтернативної реальності, яка часто спотворюється і створюється спеціально для телевізійної картинки, і не має нічого спільного із дійсністю.</p>
<p>Ми ж вами не повинні допустити, щоб із громадян України "робили стадо свиней". Не встигли відключити в кабельних мережах найодіозніші російські канали, як на їхнє місце прийшли інші, такі ж (в лапках) "об'єктивні і правдиві".</p>
<p>До мене&nbsp; неодноразово зверталися жителі Кіровограда з вимогою припинити трансляцію телеканалу "ТV-центр", який оператор №1 кабельного телебачення в Кіровограді "Воля-кабель" включив до найпопулярнішого пакету "Україна і світ". На каналі кожного дня виходить 5 випусків новин "События". Наведу лише кілька цитат з&nbsp; новин:"Происходящее в Украине не что иное, как этническая чистка".&nbsp; Чи ось такий прогноз: "Зима предстоит непростой. Запасов газа, закачанных в украинские хранилища, хватит, максимум, до октября. Дальше Киев, по традиции, будет воровать голубое топливо из экспортной трубы".</p>
<p>Також на каналі кілька разів на тиждень виходить публіцистичні програми: "Линия защиты",&nbsp; "Русский вопрос". Тема програми: "Гнать Майдан", "Бежать нельзя остаться" – про нібито сотні тисяч біженців з України до Росії й таке інше. Ось саме цих програм є представники "ДНР", "ЛНР" і інших сепаратистських сил. А цей канал кабельники транслюють майже по всій Україні.</p>
<p>Я вже зробив з цього приводу запит до Нацради України&nbsp; з питань телебачення і радіомовлення з вимогою негайно вжити заходів для припинення його трансляції, бо це – справжня інформаційна війна, яка інколи має наслідки страшніші за воєнні дії.</p>
<p>Нещодавно я чув по телебаченню виступ молодого чоловіка з Донбасу, який на запитання, чому він на відміну від своїх багатьох земляків вірить українській владі, відповів просто: "Я людина дуже зайнята. Мені ніколи дивитися телевізор. Тому я керуюся елементарною логікою і самостійно вирішую, як мені діяти. А ті, хто дивляться телебачення, пішли в сепаратисти".</p>
<p>Тому, шановні друзі, з цієї високої трибуни я хочу закликати всі компетентні органи держави докласти зусилля для негайного припинення зомбування нашого народу. Думаю, більшість моїх колег народних депутатів розуміють проблеми і підтримують будь-які дії Нацради, яку ми сьогодні оновили і РНБО у цьому питанні. Дякую за увагу.</p>
<p>&nbsp;</p>
<p>ГОЛОВУЮЧИЙ. До слова запрошується народний депутат Чечетов. Прошу підготуватися народному депутату Головкові.</p>
<p>&nbsp;</p>
<p>13:26:15</p>
<p>ЧЕЧЕТОВ М.В.</p>
<p>Уважаемый Руслан Владимирович, уважаемые коллеги! Уважаемые избиратели! Сьогодні і на заході України, де розмовляють на щирій українській мові, і на сході, де розмовляють на російській мові, есть единое понимание того, что мы все – одна большая национальная украинская семья.</p>
<p>Есть и другое понимание среди простых людей запада и востока, что чем дружнее будет наша единая национальная украинская семья, тем быстрее решим мы те проблемы, которые стоят перед нами. Тем быстрее мы построим Украину, счастливую для всех.</p>
<p>Сегодня есть жесткое требование простых людей запада и востока к власти, к политикам, - вернуть то, что беззастенчиво у людей забрали. Вернуть мир, спокойствие, согласие и стабильность в нашу родную землю. Поскольку это те фундаментальные ценности, которые лежат в основе успеха страны, в основе динамичного экономического роста, в основе повышения социальных стандартов жизни людей.</p>
<p>Уже об этом говорилось. С 1 числа резко повысились коммунальные услуги, повышаются цены на лекарства, замораживаются социальные стандарты, зарплаты, пенсии. Растут цены на бензин. Уже прогнозируют к концу года падение ВВП на 5 процентов, а инфляцию на 20 процентов. Это оптимистический прогноз. Но если не будет мира, в условиях проведения военных действий другого быть и не может.</p>
<p>Сегодня говорят о выборах. Но опять-таки, если проводить выборы не в интересах отдельных политических сил и в интересах отдельных политиков, а в интересах государства и народа, то, наверное, до выборов нужно сделать, предпринять несколько серьезных решений, несколько серьезных шагов.</p>
<p>Первое - вернуть&nbsp; мир. В условиях военных действий на Востоке выборы проводить нельзя, поскольку&nbsp; это чревато тем, что избиратели&nbsp; не смогут делегировать своих представителей в Верховную Раду&nbsp; Украины и&nbsp; это может привести к тому, что&nbsp; мы теряем Восток Украины. Наверное,&nbsp; нужно изменить Конституцию и реально провести децентрализацию&nbsp; власти, поскольку изменения в Конституции, децентрализация&nbsp;&nbsp; власти&nbsp; - это и есть&nbsp; гарантия мира в стране.</p>
<p>Наверное, нужно сделать легитимным ЦВК, поскольку избрать новый&nbsp; состав, каденция уже отдельных членов истекла. И нужен&nbsp;&nbsp;&nbsp; Закон о выборах,&nbsp; на сегодняшний день есть&nbsp; четыре версии, четыре предпочтения отдельных народных депутатов. Но только одна версия формализована в закон под смешанную систему, но она&nbsp; не находит пока сегодня поддержки. Поэтому&nbsp;&nbsp; с моей точки зрения, сегодня вся власть и политикум&nbsp; украинский, должен сконцентрировать усилия на главном: на дипломатическом поприще, на поприще&nbsp; консультаций и переговоров. Поскольку именно эта дорога ведет к миру мирным путем. И если кто-то считает, что только автоматы Калашникова и только&nbsp; силой …</p>
<p>&nbsp;</p>
<p>ГОЛОВУЮЧИЙ.&nbsp; Прошу завершувати.</p>
<p>&nbsp;</p>
<p>ЧЕЧЕТОВ М.В. Минуту буквально. И если кто-то&nbsp;&nbsp; считает, что только автоматами Калашникова, только силой оружия мы можем вернуть мир, мирным путем на нашу родную землю,&nbsp; то это очень&nbsp; глубокая ошибка и глубокое заблуждение. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Прошу до парламентської трибуни народного депутата Головка. Прошу підготуватися народному депутату Одарченкові.</p>
<p>&nbsp;</p>
<p>13:29:59</p>
<p>ГОЛОВКО М.Й.</p>
<p>Добрий день! Михайло Головко,&nbsp; Всеукраїнське об'єднання "Свобода".</p>
<p>&nbsp;Шановні депутати, шановні глядачі, хто нас зараз дивиться! Хотів би наголосити на двох ключових проблемах,&nbsp; з якою стикаються наші мешканці населених пунктів, в першу чергу сіл. Адже&nbsp; коли б я не приїхав&nbsp; як народний депутат, проводивши&nbsp;&nbsp; зустрічі з виборцями, потрапляє&nbsp; одне ключове питання, проблема ця є&nbsp; низьких&nbsp; закупівельних цін на молоко. Відповідно селяни обурені, адже для багатьох селян сама&nbsp; корова – це є&nbsp; &nbsp;&nbsp;єдина годувальниця. Сім'я, яка не має ні пенсії, інших заробітків, можливості…сім'ї мають по декілька корів, але ця мізерна закупівельна ціна на молоко, яка сьогодні може становити навіть 1,50, 1,80, максимум до 2 гривень, це є практично знущання, тому що пляшка води в декілька раз дорожче коштує, ніж потрібно людям багато працювати, трудитися біля цієї корови, в кінцевому результаті за безцінь здавати це молоко.</p>
<p>Відповідно ми вже не один рік ці питання піднімаємо, стає на захист селян і боремося на рахунок цієї проблеми і добилися в свій час, щоб вимагали від уряду постанови 2 20, яка сьогодні, на жаль теж десь не виконується до кінця, про мінімальну закупівельну ціну на молоко. Але тому ми ухвалили таке рішення з народним депутатом Ігорем Сабієм зареєстрували законопроект про… до зміни деяких законодавчих актів щодо державного регулювання закупівельної ціни на молоко. Звісно з цього законопроекту ми пропонуємо ряд ініціатив, а саме, основне, щоб підняти закупівельну ціну на молоко, яка би становила для незбираного молока другого гатунку не менше 4 гривнів, там для 1 гатунку – 4,25, до вищого гатунку – 4,50 і до молока гатунку "екстра" – 5 гривень.</p>
<p>Звісно, що до цього законопроекту є зауваження, особливо це в переробників молока, тобто тих концернів, які сьогодні стали фактично монополістами в сфері переробки молока, молокозаводів, які…, їх така політика не влаштовує. Є зауваження Міністерства аграрної політики. Ми готові врахувати всі ці пропозиції і спільно напрацювати вже досконалий абсолютно законопроект, але ми сьогодні повинні зробити все для того, щоб зберегти село. Адже вимираюче село – це є біда для України. Тому що люди сьогодні масово здають на забій худобу, їм не вигідно тримати цю корову-годувальницю, адже вони важко працюють, а результату з цього жодного не мають. Тому ми повинні прикласти максимально зусиль, щоб цей законопроект прийшов, щоб врахувати всі ті зауваження і поправки, щоб ми стали на захист українського села і зберегли українське село, і допомогли селянам.</p>
<p>А також хотів би зауважити, я підготував депутатський запит щодо захисту працівників культури, бібліотекарів, які сьогодні, на жаль, теж зазнають утиску. Адже була ухвалена постанова Кабміну (№ 8889) від 25 лютого, яка урізає всі їхні надбавки і урізає їхні надбавки до заробітної плати. І тому, які вони мали практично 50 відсотків, то сьогодні їм максимум не добавляють 10…</p>
<p>&nbsp;</p>
<p>ГОЛОВУЮЧИЙ. Прошу завершувати.</p>
<p>&nbsp;</p>
<p>ГОЛОВКО М.Й. Особливо це стосується мого регіону, це стосується нашої Тернопільської області, де я зустрічався з працівниками бібліотечного фонду, які дійсно бібліотекарями, які жаліються з тієї ситуації, що вони працюють за безцінь, за мізер і, якщо ми зараз знищимо бібліотеки в селах, то ми дійсно перетворимо нашу націю, наших дітей, наш народ не на освічене, на стадо, яким буде легко управляти. А нам потрібно зробити все для того, щоб ми мали культурну, освічену націю, щоб ми пишалися в майбутньому нашими дітьми, і наші діти могли гідно управляти майбутньою&nbsp; цією державою. Слава Україні!</p>
<p>&nbsp;</p>
<p>ГОЛОВУЮЧИЙ. До парламентської трибуни запрошується народний депутат Одарченко. Відсутній. Прошу народного депутата Фищука. Приготуватися народному депутатові Капліну.</p>
<p>&nbsp;</p>
<p>13:34:09</p>
<p>ФИЩУК О.Г.</p>
<p>Олександр Фищук, "Батьківщина", 202 округ. Буковина.</p>
<p>Шановний головуючий, шановні колеги, всі ми пам'ятаємо, що буквально недавно з цієї трибуни лунали такі слова, що уряд буде формуватися за певними принципами і, зокрема йде мова про посаду міністра доходів на той час, це має бути людина, яка пройшла і має школу заграниці і менеджера, і відповідну освіту. Мені не зрозуміло, яку, кого ми сьогодні поставили на посаду, це заступник міністра доходів, сьогодні так ще називається, Білоус, якщо я уже протягом двох місяців не можу до нього попасти на прийом.</p>
<p>Мені не зрозуміло та ситуація, де я теж хотів якісь свої послуги запропонувати адже я працював практично весь час в Податковій службі і хотів би знати концепцію розвитку Податкової служби на майбутнє.</p>
<p>І також захотів запропонувати всі свої послуги. Зокрема, мені незрозумілі сьогодні призначення, які проходять по принципу кумовства, сватовства або хтось з кимось вчився, і товаришів. Зокрема, хочу озвучити, що призначений в Чернівецьку область виконуючим обов'язки голови Податкової служби Синичак не працював жодного дня в Податковій службі, не брав участь в боротьбі з попередньою владою, але зате він близько знайомий з нинішнім головою Податкової служби. В результаті призначення пройшло з великим порушенням, незважаючи на те, що він не закрив свою підприємницьку діяльність і Податкова служба&nbsp; має його перевіряти, робити перевірку підприємницької діяльності, його вже зразу ж призначили на посаду виконуючого обов'язки голови. Яка має бути об'єктивність, може бути, перевірки цієї підприємницької діяльності? Я, звичайно, звернувся, і ще мої колеги, в Генеральну прокуратуру для того, щоб була проведена перевірка. І, звичайно, тут проглядається корупційні дії. І ті, хто призначав на посаду керівника в Чернівцях, повинні бути притягнуті до відповідальності.&nbsp; Я звертаюся до керівництва уряду, щоб воно посприяло моїй зустрічі з Білоусом Ігорем Олеговичем. Я звертаюсь до Генеральної прокуратури, щоб перевірка була ретельна і ті, хто призначав, відповідно було складено протокол, пройшов через суд і притягнуті до відповідальності. Дякую за увагу.</p>
<p>&nbsp;</p>
<p>ГОЛОВУЮЧИЙ. До парламентської трибуни запрошується народний депутат Каплін. Прошу підготуватися народному депутату Мочкову.</p>
<p>&nbsp;</p>
<p>13:37:25</p>
<p>КАПЛІН С.М.</p>
<p>Шановні українці, шановні колеги, шановні вельмишановні виборці Полтавщини! Україна зараз переживає надзвичайно складні часи. І у ці складні часи український народ має бути єдиний. Єдиним і потужним кулаком, яким ми маємо вдарити по тих, хто хоче знищити українську державу, і, безумовно, лише рішучі кроки і рішучі дії приведуть нашу країну до перемоги. Я вітаю слова новообраного міністра оборони про те, що ми матимемо свій парад перемоги&nbsp; і, безумовно, має бути там, де і має бути – на&nbsp; ісконно українській землі у Севастополі.</p>
<p>Разом з тим, ми повинні чітко розуміти, що головним викликом в українській політиці і останній пережиток мафіозної шайки Януковича, тієї політичної піраміди, яку він збудував аби обкрадати й нищити український народ, є частина українського парламенту. Вона потребує серйозної, парламент потребує серйозної кастрації від партії комуністів у цьому парламенті. Ми маємо цю гидоту викреслити назавжди з історії нашої країни.</p>
<p>І тому я зареєстрував зміни до Регламенту, які дозволяють Голові Верховної Ради України&nbsp; одним підписом позбавити український народ&nbsp; і парламент цього в лапках "щастя",&nbsp; яке називається&nbsp; "фракція Комуністичної партії України".</p>
<p>Разом з тим демократичний табір у парламенті – коаліція домоглася&nbsp; скасування депутатських канікул, і слава Богу, що ми будемо, я переконаний, плідно працювати на&nbsp; майбутнє України тоді, коли наші&nbsp; солдати на Сході, коли вони виборюють незалежність для нашої країни, тоді коли робітники і селяни усієї країни не мають жодних літніх канікул, а встають о 4 ранку – доїть жінка корову, і повертається потім з радгоспу чи колгоспу пізно о 9 чи 10 вечора, приймаючи потім&nbsp; другу зміну ще домашнього господарства у себе вдома.</p>
<p>Я хотів би так само сказати, що нарешті відбулося, нам вдалося разом з&nbsp; колегами зібрати необхідних 150 підписів для того аби внести зміни до Конституції і за 5 прогулів позбавляти&nbsp; депутатів свого мандату.</p>
<p>Хочу окремо подякувати&nbsp; фракції "Свобода", які майже за годину дали всі необхідні підписи. Подякувати своїм колегам із "Батьківщини",&nbsp; безумовно, нашим колегам і побратимам із "УДАРу", ми зробимо все аби ця норма працювала...</p>
<p>&nbsp;</p>
<p>ГОЛОВУЮЧИЙ. Прошу&nbsp; завершувати.</p>
<p>&nbsp;</p>
<p>КАПЛІН С.М. Аби ця зміна до Конституції відкрила нове обличчя парламенту, дала необхідну дисципліну для прийняття ключових рішень.</p>
<p>І останнє, у парламенті є окремі депутатські групи і будуть створюватися нові, і з'являються нові "зірки", так, наприклад, як один з власників майже всіх газових родовищ у Полтавській області, їх вкрав у простих людей і намагається вчити парламент і народ як жити.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути). </i></p>
<p>&nbsp;</p>
<p>КАПЛІН С.М. Рудьковський його прізвище. <i>(Оплески)</i> І я хочу йому сказати словами великого земляка Григорія Савовича Сковороди: не вчіть яблуню яблука родити, краще відженіть від неї свиней. Слава Україні!</p>
<p>&nbsp;</p>
<p>ГОЛОВУЮЧИЙ. Прошу до слова народного депутата Мочкова.</p>
<p>Прошу підготуватися народному депутатові Бондареві.</p>
<p>&nbsp;</p>
<p>13:41:37</p>
<p>МОЧКОВ О.Б.</p>
<p>Олександр Мочков, фракція "УДАР Віталія Кличка".</p>
<p>Шановний головуючий, шановні колеги та громадяни України! Бурхливі події останніх місяців яскраво проілюстрували проблеми нашої держави, які роками не вирішувалися. Причому не можна назвати жодної сторони нашого життя або галузі народного господарства, в якій наявні проблеми&nbsp; хоча б опосередковано не загрожували національній безпеці нашої держави. Хочу нагадати, що однією з основних функцій держави є оборона, а відтак наявність у держави потужної та боєздатної армії, є запорукою існування самої держави як суб'єкта міжнародної політики.</p>
<p>Останні події яскраво засвідчили необхідність реформування Збройних Сил України, створення якісно нової системи управління армією, зміни пріоритетів розвитку, відповідно до глобальних тенденцій&nbsp; та з урахуванням досвіду найбільш розвинених країн світу. На ряду з вирішенням поточних проблем української армії – придбання касок, бронежилетів, озброєння, боєприпасів, палива, тощо, нагальним завданням стає формування &nbsp;базових основ для створення сучасної армії. Сучасна війна, з якою зіткнулася наша держава, має об'ємний характер. Лінія зіткнення проходить, перш за все, в суспільній свідомості та в голові кожного громадянина нашої держави. Використанню традиційних сил і засобів в сучасних умовах все частіше відводиться допоміжна функція.</p>
<p>Основу потенціалу обороноздатності нового типу повинні складати сили спеціального призначення, органи інформаційного протиборства та психологічних операцій, кібер-війська, органи розвідки та управління. Для ведення розвідки, спостереження, забезпечення цілевказівок вогневого ураження та визначення результатів нанесення ударів у ході різноманітних операцій та бойових дій створені підрозділи, які оснащені безекіпажними роботизованими комплексами, безпілотними літальними апаратами тощо.</p>
<p>В Україні розробкою та практичним втіленням технологій безпілотних летальних апаратів займаються співробітники Житомирського військового інституту імені С.П.Корольова. На цей час розроблений фахівцями інституту комплекс оперативного управління та його мобільного компоненту, технічні системи розвідки, в тому числі безекіпажний роботизований комплекс з безпілотним літальним апаратом вітчизняного виробництва, успішно використовується Збройними Сили України в ході антитерористичної операції.</p>
<p>Потужний науково-виробничий потенціал держави яскраво доводить, що якісне, високотехнологічне та новітнє озброєння ми здатні виробляти без сторонньої допомоги, а українські науковці здатні вирішувати найскладніші технічні завдання.</p>
<p>Переконаний, що лише…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>МОЧКОВ О.Б. Переконаний, що лише розвиток власної наукової сфери та ставка на вітчизняну талановиту молодь сприятиме зміцненню Української держави, а як результат, і української армії та обороноздатності. Дякую за увагу.</p>
<p>&nbsp;</p>
<p>ГОЛОВУЮЧИЙ. Прошу до слова народного депутата Бондаря. Підготуватися народному депутату Чорній.</p>
<p>&nbsp;</p>
<p>13:45:11</p>
<p>БОНДАР В.В.</p>
<p>Шановний пане головуючий, шановні колеги! Безумовно, Україна <a name=Temp></a>сьогодні переживає найскладніший етап свого життя і ми бачимо, що не дуже поспішають нам допомагати Європейський Союз і Сполучені Штати, вони роблять те, що можуть, але відкрито воювати за нову, новостворену державу Україну ніхто в світі не хоче. Готові допомагати фінансово, але військові дії і так далі – це наша пряма самостійна проблема, яку ми маємо вирішувати.</p>
<p>Але для того, щоб стати потужною державою, треба вирішувати не тільки питання армії, треба думати про те, як створити міцну економіку і по суті, поміняти радянську стару систему управління державою і економікою на нову, сучасну, яка дасть успіх так само, як був грузинський сценарій чи південно-корейський.</p>
<p>Про що ми говоримо? Група "Суверенна європейська Україна" говорить про те, що треба зараз, і ми звертаємось до уряду, буквально за місяць-два, підготувати потужний пакет реформ економічних і управління державою, які восени парламент має проголосувати для того, щоб реально почати змінювати країну і робити її багатою.</p>
<p>Коли Україна стане багатою країною, заможною, з нею почнуть рахуватися, коли ми створимо надзвичайно свободну ліберальну економіку, ця Україна стане успішною. Коли ми відкриємо транзитний потенціал України, економічний, культурний, ця Україна стане надзвичайно багатою.</p>
<p>Що ми вимагаємо? Ми вимагаємо, щоб одночасно з Конституцією було внесено в парламент і восени ми проголосували зміни до Податкового Кодексу, зменшити кількість податків до 5-7 і спростити систему адміністрування податків. Внести зміни до бБюджетного Кодексу, передати реально бюджетні повноваження на місця, щоб мінімум 60 відсотків податків залишалося в місцевих бюджетах і тоді, реально, кожен регіон, кожна область, кожне місто, район, село, почне розвиватись і мати свою копійку.</p>
<p>Ми вимагаємо передати регуляторні функції і зменшити кількість ліцензій, дозволів, які є і існують в Україні, мінімум в 7 разів, і більшість з них передати на місця – в область, район, щоб там приймалось рішення про надракористування, водокористування і інші механізми, які сьогодні діють в Україні і за якими треба їздити в Київ, щоб кожну бумагу отримати на будь-який вид підприємницької діяльності.</p>
<p>Ми вимагаємо реформи МВС, яка показала свою ефективність на прикладі Грузії, і цей сценарій треба відпрацьовувати. Ми задавали питання Яремі, коли він був віце-прем'єр-міністром. Нам обіцяли, що протягом двох років буде внесено законопроект про реформи МВС і цей законопроект має&nbsp; бути восени розглянутий, і проголосований.</p>
<p>Ми вимагаємо реформу Міністерства юстиції і системи юстиції для того, щоби зробити грузинський сценарій, коли&nbsp; будь-яка бумага в Україні, будь-який документ, будь-який громадянин може отримувати&nbsp; за 5, 10, 15 хвилин максимум.&nbsp; Цей пакет реформ зробить Україну&nbsp; надзвичайно успішною, тому ми&nbsp; очікуємо&nbsp; і звертаємось до Голови Верховної Ради, що&nbsp; разом з керівниками фракцій, і коаліції, буде підготовлений…</p>
<p>&nbsp;</p>
<p>ГОЛОВУЮЧИЙ.&nbsp; Прошу завершувати.</p>
<p>&nbsp;</p>
<p>БОНДАР В.В. … буде підготовлений такий порядок денний, який дасть можливість&nbsp; реально за вересень-жовтень проголосувати&nbsp; ключовий блок законодавчий&nbsp; економічних реформ і реформ управління державою, і&nbsp; щоб з 1 січня ці реформи вступили в дію.&nbsp; Тільки тоді за рік-два ми отримаємо успішну країну, тільки це дасть можливість за рахунок міжнародної фінансової підтримки рік-два пройти, коли буде дійсно провал в бюджеті, але реформи почнуть діяти.&nbsp; І через&nbsp; 2-3 роки ми побачимо як змінюється&nbsp; Україна, стає багатою,&nbsp;&nbsp; заможною,&nbsp; успішною і самостійною. І не будемо ходити побиратись по світу: дайте нам допомогу.&nbsp; А будемо говорити, яка буде Україна сучасна європейська держава.&nbsp;&nbsp; Дякую.</p>
<p>Прошу&nbsp;&nbsp; до слова народного депутата&nbsp;&nbsp; Чорну. Прошу підготуватись народному депутату Глазунову.</p>
<p>&nbsp;</p>
<p>13:49:15</p>
<p>ЧОРНА Г.М.</p>
<p>Галина Чорна,&nbsp; Всеукраїнське об'єднання "Свобода".</p>
<p>Шановне товариство! Сьогоднішні події на Сході&nbsp; мають як мінімум два виміри. Перший – це природня боротьба українських військових з окупантами. І другий, на жаль, як то не гірко, як то не прикро – це є те масштабне полювання на українців, ті етнічні&nbsp; чистки, які сьогодні розгорнули сепаратисти та окупанти на&nbsp; контрольованих ними територіях.</p>
<p>Після того як продажна міліція здала списки патріотично налаштованих українців,&nbsp; у небезпеці опинилися лідери та членство проукраїнських патріотичних організацій і проукраїнських політичних сил. В небезпеці&nbsp; опинилися українські історики, мовознавці,&nbsp; письменники. художники,&nbsp;&nbsp; зрештою всі ті, хто є носіями українського духу. Фактично, Східні терени України, які вже одного разу пережили страшний голодомор, переживають сьогодні другу страшну хвилю геноциду.</p>
<p>Ті люди, які зараз змушені тікати зі східних теренів України, розповідають страшні&nbsp; речі. Виявляється, до них телефонують, їм погрожують. Опісля, якщо самі не з'являються у відділки,&nbsp; до них по ночах приїжджають бойовики. Приїжджають, забирають, кидають в підвали. В підвалах жахливі умови. Рідко кому поталанило мати бодай якусь куртку аби кинути її на долівку, зазвичай спати доводиться в страшному холоді. Тому ті люди, які зараз є в підвалах адміністративних будівель, які є заручниками, вони, якщо не поранені і не&nbsp; побиті, то вони обов'язково хворі, вони мають запалення легень. І якщо їм Господь допоможе вибратися живими і вижити, то вони опісля ще дуже довго змушені будуть лікуватися від пережитого.</p>
<p>Шановне товариство! Розгорнуто також дуже масштабний бізнес на тих полонених українцях, тому що терористи і сепаратисти змушують рідних відкуповувати членів своїх родин за великі гроші.</p>
<p>В багатьох арміях світу, зокрема в американській армії, ізраїльській, найпершим правилом є звільнення&nbsp; полонених, звільнення заручників. Тобто спочатку здійснюються операції зі звільнення, порятунку тих людей, а опісля –&nbsp; все решту. Сьогодні маємо нове&nbsp; військове керівництво і, напевно, головне стратегічне&nbsp; завдання чи то одне зі стратегічних найважливіших завдань це має бути звільнення цих людей,&nbsp; порятунок тих, хто сьогодні опинилися в заручниках. Ми маємо знати, в який спосіб завтра вони будуть звільнені, завтра вони будуть врятовані, тому що це є найкраще і треба обов'язково порятувати тих людей – людей, які є носіями українського духу на Донбасі…</p>
<p>&nbsp;</p>
<p>ГОЛОВУЮЧИЙ. Прошу завершувати.</p>
<p>&nbsp;</p>
<p>ЧОРНА Г.М.&nbsp; …який вони зараз переживають в неволі для них, напевно, править за рік.</p>
<p>Слава Україні! <i>&nbsp;(Оплески) </i></p>
<p>&nbsp;</p>
<p>ГОЛОВУЮЧИЙ. Чи є народний депутат Глазунов? Немає.</p>
<p>Народний депутат Гончаров. Відсутній.</p>
<p>Народний депутат Фаріон передає свій виступ &nbsp;народному депутату Бондарчукові.</p>
<p>&nbsp;</p>
<p>13:52:56</p>
<p>БОНДАРЧУК О.В.</p>
<p>Олег Бондарчук, фракція Всеукраїнського об'єднання "Свобода".</p>
<p>Шановні&nbsp; виборці, шановні народні депутати, вчора в цьому сесійному залі розглядалося питання про включення в порядок денний проект Закону України про внесення змін до Конституції України, що був внесений Президентом України. Розуміючи вимоги Майдану, а також громадянського суспільства щодо змін в країні, в тому числі люстрації правоохоронних органів, судової системи влади і влади взагалі, Всеукраїнське об'єднання "Свобода" усвідомлює необхідність внесення змін в Конституцію. Однак слід зазначити, що запропоновані зміни, які були нам надіслані за тиждень до того, як проект був внесений до парламенту, вони не містять тих вимог, які люди вимагали на Майдані. Ми запропонували свій проект змін, який ми надіслали Президенту, відповідно до нашої програми захисту українців, а також проекту Конституції всеукраїнського об'єднання "Свобода". Це ті вимоги, яких потребують люди, яких вимагає країна: це скорочення депутатського корпусу до 300 депутатів, це скасування депутатської недоторканності, недоторканості Президента, а також суддівського корпусу, це система виборів за пропорційною системою з відкритими списками. Всі ці пропозиції були нами надіслані в Адміністрацію Президента, однак жодна з наших пропозицій не була врахована. Розмови про те, що запропонована&nbsp; децентралізація, от, ми згодні з тим, що треба вносити зміни. І заява керівника Всеукраїнського об'єднання "Свобода" була про те, що ми готуємо альтернативний законопроект про внесення змін до Конституції. І вже створена робоча група, і ми почали над цим працювати. Спільно з Всеукраїнським об'єднанням "Батьківщина" ми запропонуємо цей законопроект альтернативний, зберемо підписи. Я думаю, що за два тижні він буде внесений до розгляду парламенту.</p>
<p>Щодо президентського законопроекту дуже коротко хотів би по &nbsp;пунктам. Це чотири розділи: повноваження Верховної Ради, повноваження Президента, прокуратура і децентралізація.</p>
<p>Що стосується прокуратури. Ми звичайно підтримаємо те положення, що прокуратура має бути позбавлена загального нагляду. Децентралізація повинна бути проведена, але категорично ми не підтримуємо статтю 143, де російській мові надається якийсь спеціальний статус, який не передбачений Конституцією України.</p>
<p>Повноваження Президента проектом Президента збільшуються, а повноваження Верховної Ради звужуються. Я вважаю, що ми не повинні зараз чіпати повноваження Президента і повноваження Верховної Ради, а зосередитися виключно на децентралізації, не зачіпаючи статус державної української мови. Тому що статтею 10 вона визначена як єдина державна. Слава Україні!</p>
<p>&nbsp;</p>
<p>ГОЛОВУЮЧИЙ. Прошу до слова народного депутата Фурмана. Дякую, що ви мене повідомили вчасно.</p>
<p>&nbsp;</p>
<p>13:56:14</p>
<p>МЕЛЬНИК Є.І.&nbsp;</p>
<p>Шановний головуючий, шановні народні депутати! В той час, коли вся країна наша з болем і надією спостерігає за подіями на сході і переживає за наших військових, на місцях активізуються антиукраїнські елементи.</p>
<p>Зокрема і на Волині. І це ще раз свідчить про те, що лише люстрація здатна очистити країну від людей, які не служать народові, а перебуваючи на високих чиновницьких керівних посадах займаються власним збагаченням, так, як це робила банда Януковича.</p>
<p>Зокрема на найбільшому довгобуді вугільної промисловості України, шахті № 10 у місті Нововолинську відбуваються речі, не сумісні із досягненнями Революції гідності. На чолі цих злодіянь стоїть директор шахти Солоп Петро Олексійович. Розкрадання державних коштів, порушення трудового законодавства, п'янство, зловживання посадовим становищем, - це далеко не весь перелік зловживань Петра Солопа. Враховуючи, що Солоп був призначений директором шахти ще у 2011 році, за часів міністра енергетики Ставицького, маючи в руках практично необмежений матеріальний ресурс, він і зараз продовжує&nbsp; діяти схемами часів Януковича.</p>
<p>Окрім того, відбуваються звільнення неугодних людей за підробленими фактами: звільнення людей, які розмовляють українською мовою, чиниться тиск&nbsp; за&nbsp; проукраїнські настрої. Натомість працівники&nbsp; підземних робіт йдуть і облаштовують пам'ятники героям комуністичних режимів.</p>
<p>Зі слів працівників&nbsp; дирекції, саме заслуга Солопа, в тому колишній підрядник по прохідницьких роботах "Луганськ-шахтстрой" не отримав кошти за&nbsp; виконаний&nbsp; об'єм робіт і відповідно працівники&nbsp; не отримали зарплати за чотири місяці у 2012 році.&nbsp; Кому пішли кошти за виконані роботи та списані матеріальні цінності залишається невідомим.</p>
<p>На мій депутатський запит, оголошений у вересні минулого року, жодної адекватної відповіді і реакції з боку правоохоронних органів не було.</p>
<p>Можна констатувати, що будівництво шахти номер 10 "Нововолинська" перетворилось на сімейний підряд Солопа. Усі перераховані факти були викладені у моїх депутатських зверненнях і запитах і до нинішнього міністра енергетики і вже надійшла відповідь. Схоже, що пан міністр дав доручення розглянути мій&nbsp; запит…</p>
<p>&nbsp;</p>
<p>ГОЛОВУЮЧИЙ. Прошу завершувати.</p>
<p>&nbsp;</p>
<p>МЕЛЬНИК Є.І.. … дав доручення розглянути мій&nbsp; запит звичайнісінькому бюрократу, котрий попереписував відповіді, які надав мені прихвостень&nbsp; режиму Януковича&nbsp; Ставицький.</p>
<p>Шановне товариство, прошу міністра Продана повторно розглянути мій запит і сприяти неупередженому і повному розслідуванню діяльності Петра Солопа на займаній посаді. Бо доки у нас немає Закону про&nbsp; люстрацію, на якому наполягає "Свобода", треба&nbsp; боротися із такими кадрами іншими можливими способами. Слава України!</p>
<p>&nbsp;</p>
<p>ГОЛОВУЮЧИЙ. Шановні народні депутати, час на ваш виступ завершено. Дякую.</p>
<p>Хочу нагадати всім, що наступний тиждень ви працюєте в комітетах, фракціях і групах. Бажаю вам напрацювати ті законопроекти, законодавчі ініціативи, які ви маєте на меті. Які вам дають завдання ваші виборці. Наступний тиждень після цього ви працюватимете у своїх виборчих округах. Пропоную вам якнайактивніше зустрічатися з нашими громадянами, доводити їм ті закони, які вже ухвалені і, які ви маєте на меті ще ухвалити, розповісти про найнеобхідніші, найнагальніші питання, які стосуються сьогодні України, зокрема антитерористична операція, яка проходить, відвідати по можливості тих людей, які потребують цього як соціально незахищені, як родини людей, які захищають сьогодні нашу державу, а наступне наше пленарне засідання відбудеться у вівторок 22 липня о 10-й годині. На цьому ранкове засідання Верховної Ради України оголошую закритим. Дякую. До побачення.</p>
<p>&nbsp;</p>
<p>&nbsp;</p>

