Стенограма пленарного засідання
26 листопада 2015
&nbsp;
<p align=center>ЗАСІДАННЯ ТРИДЦЯТЬ ЧЕТВЕРТЕ</p>
<p align=center>Сесійний зал Верховної Ради України</p>
<p align=center>26 листопада 2015 року, 16 година 02 хвилини</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>16:04:39</p>
<p>ГОЛОВУЮЧИЙ.</p>
<p>Шановні колеги, доброго вечора! Займаємо наші місця у сесійній залі Верховної Ради України, для того щоб ми могли зареєструватися, відкрити вечірнє засідання і розпочати нашу чи продовжити нашу роботу. Будь ласка, замаємо свої місця, колеги.</p>
<p>Шановні колеги, я прошу займати свої місця, ми можемо розпочинати нашу роботу. Будь ласка.</p>
<p>Шановні колеги, будь ласка, займайте свої місця, готуємося до реєстрації і розпочинаємо нашу роботу, будь ласка.</p>
<p>Прошу включити систему "Рада" для реєстрації народних депутатів у залі&nbsp; Верховної Ради України.</p>
<p>&nbsp;</p>
<p>16:10:50</p>
<p>324 народних депутатів у залі Верховної Ради України. Оголошую вечірнє засідання Верховної Ради України відкритим.&nbsp;</p>
<p>Шановні колеги, відповідно до розкладу у нас з вами є ряд питань, які&nbsp; потребують розгляду в першому читанні.</p>
<p>Ітак, проект&nbsp; Закону 2016а змін в… Закон про місцеве самоврядування&nbsp; щодо особистого персонального голосування народними депутатами… точніше, поіменного голосування депутатами місцевих рад. Підготовлено цей проект закону народним депутатом України Ганною Гопко.</p>
<p>І є пропозиція автора, з огляду на те, що ми маємо там дві години якісно працювати, розглянути цей проект закону за скороченою процедурою.&nbsp; Колеги,&nbsp; прошу сконсолідуватись і підтримати Ганну Гопко щодо скороченої процедури розгляду.</p>
<p>Розпочнемо розгляд і будемо рухатися далі. Немає заперечень? Підтримайте, будь ласка.</p>
<p>Давайте сигнальне голосування щодо скороченої процедури розгляду Закону 2016. Короткий закон про поіменне голосування депутатів місцевих рад, демократичний. Прошу всіх підтримати спрощену процедуру обговорення. За скороченою процедурою, прошу голосувати.</p>
<p>&nbsp;</p>
<p>16:13:31</p>
<p>За-116</p>
<p>Я включив для того, щоб був магічний звук, щоб всі почали повертатися до своїх місць, систему голосування.</p>
<p>Будь ласка, шановні колеги... Спасибі. Шановні колеги, 2016а – закон, буквально, на одне речення, щоби забезпечити поіменне голосування в місцевих радах. Але є пропозиція, щоб ми його розглянули&nbsp; за скороченою процедурою. Прошу підтримати цю пропозицію.</p>
<p>Будь ласка, щодо розгляду цього закону за скороченою процедурою, прошу підтримати, голосуємо.</p>
<p>&nbsp;</p>
<p>16:14:25</p>
<p>За-135</p>
<p>Ну, майже, майже.</p>
<p>Колеги, ще раз вношу пропозицію: 2016а за скороченою процедурою. Будь ласка. Нам треба 150 голосів. Прошу підтримати.</p>
<p>&nbsp;</p>
<p>16:15:27</p>
<p>За-146</p>
<p>4 голоси… Зараз я ще раз поставлю цю пропозицію, щоб ми розпочали обговорення.</p>
<p>Будь ласка, колеги, давайте, будь ласка, ще раз: 2016а, скорочена процедура. Прошу підтримати. Скорочена процедура, прошу підтримати. Будь ласка, прошу підтримати.</p>
<p>&nbsp;</p>
<p>16:15:58</p>
<p>За-150</p>
<p>Ганна Гопко, будь ласка, доповідайте.</p>
<p>&nbsp;</p>
<p>16:16:12</p>
<p>ГОПКО Г.М.</p>
<p>Шановні народні депутати, шановні громадяни України! Цей законопроект є короткий, простий, але надзвичайно важливий, тому що він покликаний зробити голосування в місцевих радах поіменними, а їхні результати загальнодоступними.</p>
<p>Кожен громадянин України може зайти на сайт парламенту і побачити, як голосував конкретний депутат за яке рішення. На жаль, такого в нас немає в депутатів місцевих рад. Лише декілька місцевих рад в Тернопільській області, Львівській, на Закарпатті прийняли вже добровільно поіменні голосування. Але парадоксально, що для решти депутатів місцевих рад поіменні голосування були лише правом, а не обов'язком.</p>
<p>Саме тому ця ініціатива розроблена в співпраці з громадськими організаціями: "За поіменні голосування", "Рух добровольців", "Простір свободи", "Реанімаційний пакет реформ". Експерти місцевого самоврядування, а також представники всіх фракцій, представлених тут, в парламенті, якраз і подали цей законопроект, який вносить зміни в чотири… важливі зміни до статті 59 до Закону про місцеве самоврядування.</p>
<p>По-перше, всі рішення рад прийматимуться відкритим поіменним голосуванням. По-друге, результати поіменного голосування підлягають обов'язковому оприлюдненню, а також наданню за запитом відповідно до Закону про доступ до публічної інформації. По-третє, якщо рада має&nbsp; офіційний веб-сайт, то всі результати оприлюднюються на сайті в день голосування і зберігаються безстроково. І по-четверте, результати поіменних голосувань, тобто прізвища з позицією результатів, а не лише голі цифри "за" чи "проти" стають невід'ємною частиною протоколу сесії.</p>
<p>Прийняття цього закону зробить роботу місцевих рад, які щойно обрали, значно прозорішою, а депутатів більш підзвітними громадянам України.</p>
<p>Прошу проголосувати цей простий, але дуже важливий закон в першому і в цілому. Буду дуже вдячна за підтримку залу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, співдоповідь Сергій Власенко, голова комітету.</p>
<p>&nbsp;</p>
<p>16:18:18</p>
<p>ВЛАСЕНКО С.В.</p>
<p>Шановні колеги, дійсно дуже простий, але дуже необхідний закон для того, щоб діяльність органів місцевого самоврядування стала абсолютно прозорою і зрозумілою для мешканців тих громад, для яких працюють ці місцеві депутати.</p>
<p>Дійсно, закон по суті в одну строчку, і саме тому, з урахуванням цього, комітет 2 вересня цього року на своєму засіданні рекомендував Верховній Раді, за наслідками розгляду в першому читанні, прийняти цей законопроект за основу та в цілому.</p>
<p>Єдине, що мене непокоїть зараз, мене непокоїть кількість народних депутатів в сесійній залі, бо я, по моїх підрахунках, десь близько 170 депутатів. Можливо, пане Голово, можливо, ми закінчимо обговорення, результативне голосування проведемо трошки пізніше, тому що поки що я не бачу людей в залі.</p>
<p>&nbsp;</p>
<p>ГОЛОВУЮЧИЙ. Згоден.</p>
<p>Ми зараз попробуємо проголосувати. Будь ласка, два – "за", два – "проти".</p>
<p>Оксана Юринець, будь ласка.</p>
<p>&nbsp;</p>
<p>16:19:41</p>
<p>ЮРИНЕЦЬ О.В.</p>
<p>Хочу закликати у цю залу проголосувати за цей законопроект, він є вкрай важливий, бо досить часто місцеві ради мотивували це тим, що немає коштів. Наприклад, така система "Рада", яка є у Львівській обласній раді, це система "Віче", вона коштує певних ресурсів. Я розумію, якщо приймається законопроект, то такі ресурси можна відшуковувати тоді в державному бюджеті. Але це дуже важливо і необхідно для того, щоб бути прозорими і приймати правильні проекти рішень, які будуть формуватися і показуватися на сайтах саме тих місцевих рад. Дякую і прошу всіх підтримати.</p>
<p>&nbsp;</p>
<p>ГОЛОВУЮЧИЙ. Будь ласка, Бурбак Максим Юрійович.</p>
<p>&nbsp;</p>
<p>16:20:20</p>
<p>БУРБАК М.Ю.</p>
<p>Прошу передати слово моєму колезі Гузю, який 12 років був депутатом місцевих рад. Дякую.</p>
<p>&nbsp;</p>
<p>ГОЛОВУЮЧИЙ. Ігор Володимирович, будь ласка. Не він один, Максим Юрійович. Не він один.</p>
<p>&nbsp;</p>
<p>16:20:29</p>
<p>ГУЗЬ І.В.</p>
<p>Шановні друзі, дуже прикро, що в залі стільки мало депутатів. Дуже прикро! Пане Гройсман, треба щось з цим робити. Але я закликаю всіх депутатів підтримати цей законопроект, він корисний. Справа в тому, дійсно, що у Верховній Раді нажав три кнопки – бачиш позицію кожного депутата. Відповідно давайте все-таки це перенесемо на органи місцевого самоврядування, аби люди бачили, як депутати місцевих рад голосують.</p>
<p>Тому однозначно законопроект корисний, потрібний. Але, на жаль, присутня кількість людей в залі завалить його. Давайте зробимо, щоб він все-таки пройшов. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Ігор Шурма, "Опозиційний блок".</p>
<p>&nbsp;</p>
<p>16:21:14</p>
<p>ШУРМА І.М.</p>
<p>Ігор Шурма, "Опозиційний блок". Ви знаєте, якщо ми говоримо про таку норму, як про відкритість, без сумніву, її треба підтримувати. Але давайте подивимося, що відбувається сьогодні у нас, у нашому практичному житті. Все, що стосується великої політики, ні один депутат Верховної Ради України не змириться з тим, що диктує "старший брат". Це стосується зовнішньої політики, це стосується тиску, допустімо, з Адміністрації Президента, з Кабінету Міністрів, – не хоче. А ми чомусь беремо на себе повноваження і беремо ініціативу, як навчити місцеві органи голосувати і робити цю процедуру відкритою.</p>
<p>На мій погляд, сили, допустімо, депутатів Львівського регіону полягає у тому, що вони до цього прийшли свідомо. Вони прийшли свідомо, і вони від того отримують зиск. Але, можливо, хтось не хоче цього робити. Так та ж сама громада того ж самого регіону дивиться і бере, і робить висновки, хто не хоче працювати відкрито. Це той самий ефект.</p>
<p>Сьогодні нам говорять, нам запропонували ці речі, цілий ряд грантоїдських організацій. Нас знову починають вчити, як би мало бути, так, як бачать про це наші якісь колеги з-за кордону. На моє глибоке переконання, цей проект по суті пропонує скасувати право органів місцевого самоврядування, самим визначати випадки застосування процедури таємного голосування.</p>
<p>Я працював у Харківській міській раді, у Харківській обласній раді. І коли потрібно було відстояти свою позицію, яка стосувалася і Української мови, адаптації цього законодавства, то я особисто ніколи не соромився і свою позицію висловлював. Вважаю неприпустимим тиск на органи місцевого самоврядування і змушувати жити їх так, як ми їм це пропонуємо. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Сергій Євтушок.</p>
<p>&nbsp;</p>
<p>16:23:15</p>
<p>ЄВТУШОК С.М.</p>
<p>Сергій Євтушок, Рівненщина, "Батьківщина". Шановні колеги! Буквально на ранковому засіданні ми з вами говорили про зміну до Закону про Регламент, який має висвітлювати нашу роботу тут, у сесійній залі. Але тут, в нинішньому законопроекті мова йде про інститут, який забезпечує вирішення питань на низовому рівні саме реальної політики. Саме там, де реальне життя нашого населення. А це саме є довіра до влади.</p>
<p>Тому повне висвітлення всіх голосувань депутатами місцевих рад, села, селища, міста, району і області дасть можливість громадянському суспільству конкретно контролювати не кількість там фракцій або депутатів, які проголосували, а конкретно депутата, яку він зайняв позицію.</p>
<p>Я також хочу сказати про те, що не тільки мова має йти про депутатів. Оскільки є ще такий виконавчий орган на рівні місцевого самоврядування як виконкоми. І я закликаю, і прошу долучитися до наступної нашої ініціативи. Бо буде внесено законопроект, який також висвітлює роботу міськвиконкомів. Адже до повноважень міськвиконкому належить також дуже важливе питання регіонального змісту, а це і реконструкція, це і будівництво, це і у сфері торгівлі, і все інше.</p>
<p>Тому є прохання всього залу нині підтримати даний законопроект, а бажаючих долучитися до наступного законопроекту, який буде стосуватися висвітлення голосування колегіального органу –&nbsp; виконком, поставити свої підписи. Запрошуємо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Безбах. Хвилина.</p>
<p>&nbsp;</p>
<p>16:25:12</p>
<p>БЕЗБАХ Я.Я.</p>
<p>Уважаемые народные депутаты, уважаемый Председательствующий! Я хочу выразить благодарность тем людям, которые внесли и разработали этот законопроект. Мне кажется, наиболее сегодня важный этот закон. Почему? Потому что мы никого не учим учить, мы сегодня говорим об открытости, и это должно быть. Потому что сегодня в условиях децентрализации мы будем видеть кто, как, за что голосует. Найдутся деньги, найдется все! Мы будем видеть конкретно, кто как голосует.</p>
<p>Посмотрите, сейчас будет заработная плата на уровне председателей исполкомов. Хитрая постановка вопроса: зарплата маленькая, но там есть командировочные, прогулочные, отгулочные, за перевыполнение какого-то графика, и зарплата набегает по 30 тысяч. А вот мы теперь и посмотрим в условиях всего, как работают люди, которые должны работать. А мы их не учим, они сами будут голосовать.</p>
<p>&nbsp;Огромное спасибо, что сегодня Верховный Совет работает открыто. Можно посмотреть, кто как пришел, кто за что голосует. Спасибо вам большое! Спасибо большое.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, хвилина, Іван Рибак. Потім – народний депутат Соловей. І завершимо обговорення, перейдемо до голосування.</p>
<p>&nbsp;</p>
<p>16:26:34</p>
<p>СОЛОВЕЙ Ю.І.</p>
<p>Юрій Соловей, 89-й виборчий округ. Шановні колеги, багато в суспільстві точиться розмов про дискусію. Але давайте скажемо відверто, що основна причина корупції сьогодні – це закритість і, в першу чергу, закритість органів місцевого самоврядування. Бо питання землі чи питання майна, чи питання бюджетних коштів, чи призначення керівників тих чи інших комунальних підприємств – це, в першу чергу, питання компетенції органів місцевого самоврядування. І сьогодні знайти інформацію, хто як голосував, по якому питанню пересічному громадянину практично неможливо. І, звичайно, велика подяка тим людям, які розробили даний законопроект і які відкривають органи місцевого самоврядування в публічну&nbsp; площину і дають людям відповідь на питання: хто голосує за корупційні схеми, а хто навпаки,&nbsp; голосує за ті речі, яких вимагає сьогодні суспільство.</p>
<p>Тому закликаю всіх народних депутатів&nbsp; одноголосно підтримати&nbsp; даний законопроект. Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.&nbsp;&nbsp;&nbsp;&nbsp;</p>
<p>Будь ласка, Іван Рибак.</p>
<p>Прошу займати, депутатів, свої місця.&nbsp;&nbsp;</p>
<p>&nbsp;</p>
<p>16:27:25</p>
<p>РИБАК І.П.</p>
<p>Шановні колеги! 202 виборчий округ, Іван Рибак, Чернівецька&nbsp; область.</p>
<p>Давайте підтримаємо&nbsp; цей законопроект.&nbsp; Більше&nbsp; того, в цьому законопроекті ще залишаються норми закритого таємного голосування,&nbsp; зокрема по обранню керівників якраз органів місцевого самоврядування. Чому на сьогоднішній&nbsp; день ми голосуємо за Голову Верховної Ради&nbsp;&nbsp; відкритим голосуванням, в той же час&nbsp; обирають керівників місцевих органів самоврядування&nbsp; у закритий, таємний спосіб?&nbsp;</p>
<p>Окрім цього, даний законопроект&nbsp; ставить у рівні&nbsp; можливості тих, хто&nbsp; на сьогоднішній день має систему "Рада" у себе і використовує її, і&nbsp; тих, хто абсолютно її не має.&nbsp; От, зокрема, маленькі районні ради такі в Чернівецькій області,&nbsp; як Вижницька, Путильська,&nbsp; у них взагалі ніколи&nbsp; системи "Рада" не було, і вони взагалі&nbsp; завжди працювали відкрито, піднімаючи руки, тобто поіменно.</p>
<p>Тому давайте підтримаємо, поставимо всіх у рівні умови і дамо всім рівні можливості.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Так, дякую.</p>
<p>Будь ласка, Іллєнко&nbsp; Андрій,&nbsp; хвилину. І потім – Олег Барна.&nbsp;&nbsp;&nbsp; І будемо&nbsp; голосувати.&nbsp; Потім Олег Барна.&nbsp; Будь ласка, Іллєнко.</p>
<p>&nbsp;</p>
<p>16:28:35</p>
<p>ІЛЛЄНКО А.Ю.</p>
<p>Андрій Іллєнко,&nbsp; Всеукраїнське об'єднання "Свобода". Шановні колеги, я дуже сподіваюся, що парламент зараз проголосує за цей закон. Це, дійсно, дуже важлива реформа,&nbsp; це можливість, дійсно, прозоро працювати органам&nbsp; місцевого самоврядування, бачити хто за що голосує,&nbsp; ніхто тут уже не зможе сховатися від пильного&nbsp; ока своїх&nbsp; виборців.</p>
<p>Але я хотів би ще так&nbsp; само, сподіваючись, що&nbsp; зараз рішення пройде, все-таки&nbsp; попросити, напевно, депутатів, зокрема і тих, хто був автором&nbsp; цієї законодавчої ініціативи, давайте все-таки зараз врегулюємо ще одне питання, яке стосується безпосередньо нас. Це те, що в&nbsp; Верховній Раді, на превеликий жаль, сьогодні немає поіменного голосування на комітетах, які засідають у Верховній Раді.&nbsp; Це теж&nbsp; дуже важливо. Тому що саме&nbsp; на комітетах у Верховній Раді&nbsp; дуже серйозні питання розглядаються, і дуже&nbsp; важливо, щоби там було поіменне голосування, яке так само фіксувалося б потім в Інтернеті, і кожен бачив, як на комітеті хто лобіює&nbsp; які схеми, а хто проти них бореться. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Що стосується комітетів, колеги, то, насправді, там буде така система теж поіменного голосування за вашою підтримки, зараз технічні переозброєння. Це все буде враховувати для публічної роботи від початку входження законопроекту і повного його проходження.</p>
<p>Будь ласка, прошу, Олег Барна.</p>
<p>Знаєте, що, колеги, перед тим, як скаже Олег Барна, ми зараз розглядаємо питання місцевого самоврядування, і було б доцільно, якби ви не заперечували, зробити ad hoc, і розглянути Закон 3490, це про врегулювання бюджетів об'єднаних громад. Ці люди, вони просять, і всі асоціації просять, щоб ми його підтримали. Якщо ви не будете заперечувати і в нас буде результативне голосування, 3490 просто подивіться, він знайшов підтримку у всіх фракцій і стосується місцевих бюджетів технічно.</p>
<p>Прошу, Олег Барна.</p>
<p>&nbsp;</p>
<p>16:30:24</p>
<p>БАРНА О.С.</p>
<p>Олег Барна, фракція "Блок Петра Порошенка". Колеги, органи місцевого самоврядування є фундаментом, першою ланкою розбудови державної влади. Це влада іде від народу, і поряд з цим саме від них належить відповідальність за прийняття рішення.</p>
<p>Я як селищний голова можу сказати, що цей закон&nbsp; був вкрай необхідний ще, як мінімум, під час створення нашої незалежної української держави. Тому що маніпуляції депутатами за свої голосування, коли вони, прикриваючись тими чи іншими критеріями, чи тими, чи іншими словами, відмовлялися від своїх голосувань, говорило про закритість і нещирість.</p>
<p>Тому зараз оцей закон дасть можливість нам відродити саме демократію органів місцевого самоврядування, відновити відповідальність депутатів і, головне, їхню незалежність. Тому що саме по голосуваннях буде видно, хто чиї лобіює інтереси і…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Займайте свої місця, шановні колеги. Питання місцевого самоврядування, голосування, публічності голосування 2016а. І зараз я поставлю на голосування цей проект закону за рішенням і висновком комітету прийняти за основу і в цілому даний проект закону. І я поставлю зараз сигнальне голосування, я прошу всіх об'єднатися, це абсолютно публічна робота органів місцевого самоврядування.</p>
<p>Сигнальне голосування щодо поіменного голосування в міських, місцевих радах. Будь ласка,&nbsp; колеги, сигнальне голосування, прошу підтримати всіх цей проект закону за основу та в цілому. Прошу голосувати , це сигнальне голосування, будь ласка.</p>
<p>&nbsp;</p>
<p>16:32:25</p>
<p>За-218</p>
<p>Ми маємо голоси, я бачу. Але, колеги… Я бачу.</p>
<p>Будь ласка,&nbsp; колеги, займайте свої місця. А от депутати у нас знаходяться...</p>
<p>Колеги, будь ласка,&nbsp; давайте ще раз сигнальне голосування, я думаю, що зараз вистачить голосів. Колеги, голосуємо! Сигнальне голосування, 2016а щодо відкритості голосувань органів місцевого самоврядування. Будь ласка,&nbsp; голосуємо. Сигнальне. Будь ласка, прошу підтримати.</p>
<p>&nbsp;</p>
<p>16:33:26</p>
<p>За-236</p>
<p>236, закон… Точніше, сигнальним голосуванням є необхідна кількість голосів.</p>
<p>А тепер в другому читанні і в цілому. В другому читанні і в цілому. Голосуємо, колеги. Прошу голосувати.</p>
<p>&nbsp;</p>
<p>16:33:48</p>
<p>За-236</p>
<p>Шановні колеги, у мене є пропозиція: 3490, те, що просять територіальні громади, які об'єднані, щоб вони могли забезпечити фінансування бюджетів, прошу підтримати за ad hoc, зараз розглянути це питання. 3490 – це бюджет і територіальних громад об'єднаних. Підтримаємо всі? Будь ласка,&nbsp; прошу.</p>
<p>Прошу підтримати цю пропозицію, це місцеві бюджети об'єднаних територіальних громад, які об'єднались, щоб вони мали механізми фінансування. Прошу підтримати ad hoc 3490. 3490, прошу підтримати всіх абсолютно в незалежності, бо у нас по всій Україні є об'єднані територіальні&nbsp;громади в незалежності від політичних поглядів. 3490, прошу голосувати, ad hос. Прошу підтримати, колеги.</p>
<p>&nbsp;</p>
<p>16:34:48</p>
<p>За-234</p>
<p>Дякую, шановні&nbsp; колеги, 234.</p>
<p>Є необхідність змін, доповнень, голосування 3490? Голосуємо. Голосуємо у другому читанні і в цілому. В цілому цей&nbsp; проект 3490?</p>
<p>Голосуємо? Ну, давайте голосуємо 3490 проект… Давайте&nbsp; сигнальне за основу і в цілому з урахуванням пропозицій комітету.&nbsp; Голосуємо. Сигнальне давайте. Голосуємо, прошу&nbsp; підтримати.</p>
<p>&nbsp;</p>
<p>16:35:36</p>
<p>За-221</p>
<p>221, сигнальне, но чотири депутати не голосували, як я бачу.</p>
<p>Можу&nbsp; ставити на голосування в цілому? Це питання…</p>
<p>Будь&nbsp; ласка, хвилину Сергій Мельник. Хай пояснить Сергій Мельник, будь ласка, хвилину.</p>
<p><i>(Шум у залі)</i></p>
<p>&nbsp;Голосуємо? Все, тоді я зрозумів.</p>
<p><a href="http://w1.c1.rada.gov.ua/pls/zweb2/webproc4_2?pf3516=3490&skl=9" target=_blank>3490</a> у першому читанні за основу і в цілому прийняти&nbsp; з урахуванням пропозицій&nbsp; комітету – на підтримку&nbsp; об'єднаних територіальних громад. Прошу всіх підтримати, колеги, 3490. Прошу голосувати, колеги. Прошу підтримати.</p>
<p>&nbsp;</p>
<p>16:36:26</p>
<p>За-242</p>
<p>Закон ухвалено.</p>
<p>Дякую вам. Це абсолютно технічне&nbsp; рішення, яке дозволить об'єднаним громадам дуже активно&nbsp; розвиватись. Дякую, колеги.</p>
<p><a href="http://w1.c1.rada.gov.ua/pls/zweb2/webproc4_2?pf3516=2016&skl=9" target=_blank>2016</a> ми проголосували.</p>
<p>3106: проект Закону про внесення змін до деяких законів України щодо особливостей державної реєстрації органів місцевого самоврядування як юридичної особи. Це теж об'єднання територіальних громад. Іван Іванович Куліченко.</p>
<p>Є пропозиція автора за&nbsp; скороченою процедурою. Значить, там же можна&nbsp; закреслити 3490, ми ухвалили.</p>
<p>Будь&nbsp; ласка, за скороченою процедурою.</p>
<p>2983&nbsp; теж, 150 голосів нам потрібно.</p>
<p>&nbsp;</p>
<p>16:37:12</p>
<p>За-178</p>
<p>Дякую.</p>
<p>Будь ласка, Іван Іванович Куліченко.</p>
<p>&nbsp;</p>
<p>16:37:27</p>
<p>КУЛІЧЕНКО І.І.</p>
<p>Шановні колеги, 25 жовтня пройшли вибори в 159 об'єднаних громадах. Деякі питання ми вже вирішили сьогодні, в тому числі перереєстрації і по бюджету. Але дуже багато проблем пов'язаних з тим, що об'єднані громади мають мати законодавчі можливості ліквідувати ті ради, які були зараз об'єднані. Ця процедура ніколи не виконувалася і... А там є і майно, комунальна власність, програми прийняті важливі на перспективу розвитку.</p>
<p>Друге питання є, нинішні закони не враховують особливостей громад, тому що цієї необхідності об'єднання раніше не було. І головне питання – звичайно, бюджет, в цьому році необхідно затвердити рік, а бюджети утворювалися одними громадами, зараз ними не можуть розпоряджатися об'єднані громади.</p>
<p>Тому пропонується прийняти за основу в зв'язку із тим, що сьогодні прийняли Закон про реєстрацію, за скороченою програмою допрацювати і прийняти в&nbsp; другому читанні. Прошу підтримати, уряд підтримує, місцеве самоврядування асоціації підтримують, тому прошу, комітет підтримує, прошу прийняти це рішення.</p>
<p>&nbsp;</p>
<p>ГОЛОВУЮЧИЙ. Добре, дякую.</p>
<p>Будь ласка, прошу, співдоповідь – Віктор Галасюк. Будь ласка, Віктор Валерійович.</p>
<p>&nbsp;</p>
<p>16:39:21</p>
<p>ГАЛАСЮК В.В.</p>
<p>Шановний Володимире Борисовичу, шановні колеги народні депутати, представляю вашій увазі законопроект 3106, поданий народним депутатом Куліченком та іншими: про внесення змін до деяких законів України щодо особливостей державної реєстрації органів місцевого самоврядування як юридичних осіб.</p>
<p>Шановні колеги, ми маємо зараз прийняти цей надзвичайно важливий закон, для того щоб дати можливість нормально функціонувати об'єднаним громадам. Понад 300 сільських, селищних, міських рад вже пройшли цю процедуру і потребують перереєстрації, припинення потребують близько 1 тисячі 200 сільських, селищних, міських рад та їх виконавчих комітетів. Тільки прийнявши цей законопроект, ми забезпечимо для них нормальний режим реорганізації, ми забезпечимо для них нормальний режим використання старих бюджетів, цими об'єднаними територіальними громадами, ми забезпечимо правонаступність комунальної власності. Іншими словами, ми дамо життя тим, хто повірив, тим, хто пройшов вже цю реформу. Ми не маємо права сьогодні з вами на інше рішення. Саме тому сьогодні тут на балконі присутні селищні, міські голови, які підтримують цей законопроект.</p>
<p>Шановні колеги, я хочу наголосити на тому, що цей законопроект підтримується і Комітетом з правової політики і правосуддя, який надав висновок, що він не суперечить положенням Конституції; Кабінет Міністрів підтримує законопроект за умови врахування окремих зауважень до нього. Наш профільний Комітет з питань промислової політики та підприємництва підтримує цей законопроект у першому читанні за основу із одним застереженням, яке я прошу зафіксувати під стенограму, яке випливає з рішення комітету. Воно полягає в тому, щоб внесення змін до статті 7 про добровільне об'єднання територіальних громад виключити з цього законопроекту як недоцільне. І ця позиція також…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ГАЛАСЮК В.В. Ця позиція обговорена з авторами законопроекту. Це стосується виключення статті 7, я це вже озвучив.</p>
<p>Шановні колеги, є пропозиція підтримати цей надзвичайно важливий законопроект в першому читанні за основу та доручити Комітету з питань промислової політики та підприємництва підготувати його до другого читання за скороченою процедурою, щоб ми якнайшвидше вирішили цю проблему. А до другого читання ми його синхронізуємо з нормами, які ми сьогодні з вами прийняли в законопроектах про реєстрацію, про реформу реєстраційної служби.</p>
<p>Дякую, прошу підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, два – "за", два – "проти" запишіться і будемо далі.</p>
<p>Колеги, нас чекає ще Закон про державну службу.</p>
<p>Сергій Соболєв.</p>
<p>&nbsp;</p>
<p>16:42:40</p>
<p>СОБОЛЄВ С.В.</p>
<p>Шановні колеги, я хочу вас повернути, рівно рік назад, навіть більше, в літку позаминулого року, коли ми вперше почали обговорювати добровільне об'єднання громад.</p>
<p>Я хочу нагадати, як важко проходив цей закон, коли в цілому ряді обласних і районних державних адміністраціях вже розписали за людей, скільки повинно бути об'єднаних громад, як вони повинні об'єднатися, як райони повинні бути злиті, і тільки завдяки принциповій позиції цілого ряду фракцій норма про добровільність об'єднання увійшла в цей закон.</p>
<p>Але я хочу нагадати і другий приклад. Коли тоді ще ми застерігали і казали, що в тіло закону треба прямо записувати норму, про об'єднання бюджетів, про створення юридичних осіб, які б фіксувалися на базі об'єднаних громад, нам казали: "Перенесемо це пізніше". Я дуже добре пам'ятаю, як тут сиділи десятки і десятки представників малих сіл і селищ, і малих міст, які наполягали на включенні цієї норми прямо в тіло закону про об'єднання громад. Не пройшло і року як ми змушені повертатись до тих самих норм.</p>
<p>Фракція "Батьківщина" наполягала на включенні цих норм ще в саме тіло ключового закону, що давало б можливість набагато прискорити цей процес. Саме тому, без сумніву, ми підтримали попередній закон, і фракція "Батьківщина" підтримає і цей закон, який дозволяє правонаступникам об'єднаних громад чітко розпоряджатися не лише коштами, а й представляти повноцінно ці громади в усіх органах влади. Дякуємо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, Сергій Мельник. Сергій Іванович, прошу.</p>
<p>&nbsp;</p>
<p>16:44:33</p>
<p>МЕЛЬНИК С.І.</p>
<p>Шановні колеги, ми цим законом робимо ще один крок до процедури об'єднання громад, тому що головним стимулом об'єднання громад є спроможність власними ресурсами вирішувати питання місцевого значення. Це дозволить створювати виконкоми, це дозволить завершити бюджетний період, і це дозволить у наступному бюджетному періоді проводити забезпечене фінансування бюджетних установ.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Вікторія Пташник.</p>
<p>&nbsp;</p>
<p>16:45:14</p>
<p>ПТАШНИК В.Ю.</p>
<p>Дякую. Шановні колеги, ми з вами минулого року прийняли зміни про бюджетну децентралізацію. Ми проголосували Закон "Про добровільне об'єднання громад". Але наразі склалася така ситуація, що ми не врегулювали питання, що стосуються державної реєстрації цих новоутворених органів місцевого самоврядування. Цей закон якраз дозволить новоствореним органам місцевого самоврядування проходити нормальну процедуру, подаватися, реєструватися і передбачає порядок реєстрації.</p>
<p>Але я би хотіла зазначити, в доповіді голови Комітету з питань промислової політики зазначена необхідність виключення статті 7-ї. Я би все ж таки хотіла підняти це питання, тому що не зрозуміла, не було пояснено, який зміст і позиція комітету. Може, дану поправку ми з вами подамо на рівні доопрацювання до другого читання. А в першому читанні будемо приймати ту редакцію, яку автори подавали. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Юрій Дерев'янко, прошу.</p>
<p>&nbsp;</p>
<p>16:46:21</p>
<p>ДЕРЕВ’ЯНКО Ю.Б.</p>
<p>Шановні колеги, шановний президіум, дорогі українці, дорогі мешканці об'єднаних територіальних громад! Законопроект 3106 – це той законопроект, який сьогодні дасть можливість розблокувати роботу об'єднаних територіальних громад, їх обраних голів. Найголовніше, до кінця цього року забезпечити використання тих коштів, які передбачені в бюджетах тих громад, які зараз об'єднуються в одну-єдину. Там, де вже немає ні сільського голови, ні селищного голови. Цей законопроект дасть можливість дійсно відновити життя і життєздатність об'єднаних територіальних громад, яких сьогодні є 159 по всій Україні. Це більше як 1 мільйон 570 тисяч наших громадян, які зараз "підвисли" за рахунок того, що немає законодавчого забезпечення ні правонаступництва, ні ліквідації, ні для того, щоб працювали об'єднані громади далі.</p>
<p>Я дуже вас прошу всіх, всі фракції, всіх позафракційних підтримати цей законопроект і в першому читанні, і в цілому, тому що це є єдина можливість сьогодні відновити працездатність громад. А до нового року залишився менш як один місяць часу і їм треба ще підготувати…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Павло Кишкар, будь ласка.</p>
<p>&nbsp;</p>
<p>16:47:45</p>
<p>КИШКАР П.М.</p>
<p>Павло Кишкар. Ми в дійсності спілкувалися з представниками об'єднаних громад і власне тих людей, які не об'єдналися, не увійшли в об'єднані громади, які мають питання до цього законопроекту у вигляді 13 пункту, де говориться про внесення змін до статті 10. Коли, наприклад, перспективним планом об'єднується 10 сільських рад і одна з них не хоче приєднуватися до об'єднаної громади, то відповідно до 64 статті Бюджетного кодексу України така об'єднана громада на сьогодні не отримує відповідного фінансування і розподілу відповідного там 60 відсотків ПДФО зокрема.</p>
<p>І сьогодні ми вносимо цими змінами і цим законом зміни до статті 10, де так само прописуємо, що лише ті громади, об'єднані громади, які будуть відповідати перспективному плану, отримають відповідне, відповідний розподіл податків. І це викликає багато запитань. Тому треба цей законо…</p>
<p>&nbsp;</p>
<p>ГОЛОВУЮЧИЙ. Будь ласка, Микола Трохимович Федорук. І потім віце-прем'єр…</p>
<p>&nbsp;</p>
<p>16:49:00</p>
<p>ФЕДОРУК М.Т.</p>
<p>Шановні народні депутати! Дуже приємно чути, що практично всі фракції сьогодні підтримують цей законопроект. І так само фракція "Народного фронту" послідовно виступала і виступає за підтримку об'єднаних територіальних громад. І я як один із співавторів цього законопроекту хочу також підкреслити, що ми порадились з авторами і 7 статтю виключаємо до другого читання із проекту цього закону.</p>
<p>Також хочу відзначити, що потрібно доопрацювати і те, щоб обрані 159 керівників об'єднаних громад і створених 159 об'єднаних громад на останніх виборах обов'язково отримали фінансування від Міністерства фінансів. Розуміння уряду з цього приводу є. Закликаю всіх голосувати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка Кіраль, народний депутат України. Прошу, хвилину.</p>
<p>&nbsp;</p>
<p>16:50:03</p>
<p>КІРАЛЬ С.І.</p>
<p>Дякую. Дякую, Володимир Борисович. Дійсно, законопроект надзвичайно потрібний, його потрібно приймати в першому читанні, оскільки він дійсно змінює процедуру реорганізації шляхом приєднання на процедуру, змінює процедуру припинення шляхом ліквідації на процедуру реорганізації шляхом приєднання. Це, дійсно, забезпечує правонаступність. Але я пропоную до другого читання все-таки передбачити право новоутвореної ради, її виконавчого органу вносити зміни до рішень, які прийняті радами, які приєднуються. Це дуже важливий момент, тому що ми ж розуміємо, що 90 відсотків рішень, які приймаються радами – це, власне, зміни до попередніх рішень. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я думаю, що це дуже слушна пропозиція. Її треба врахувати під час підготовки до другого читання. Будь ласка, Геннадій Зубко 2 хвилини і переходимо голосувати. Прошу займайте свої місця, колеги. Міністр… віце-прем'єр-міністр.</p>
<p>&nbsp;</p>
<p>16:51:01</p>
<p>ЗУБКО Г.Г.</p>
<p>Хочу подякувати народним депутатам взагалі на те, що є повне розуміння між урядом і Верховною Радою, і ми зараз дійсно працюємо як живий організм, тому що кожна реформа проходить step by step і кожне питання, яке виникає при реформуванні воно повинно бути вирішене.</p>
<p>Ті питання, які сьогодні піднімалися народними депутатами, що відбувається там, коли перспективні плани вже прийняті, але об'єднання прийшло не по перспективним планам. Тут потрібно просто обласним державним адміністраціям вносити корегування в перспективні плани, і уряд буде затверджувати.</p>
<p>Остання пропозиція, яка була внесена народним депутатом, вона досить слушна, тому що зараз нові&nbsp; обласні ради, які прийшли, також повинні мати час для того, щоб&nbsp; увійти в процес. Але ми не можемо зупинятися в зв'язку з тим, що бюджетний процес, який почнеться з наступного&nbsp; року, повинен зачепити всі 159 громад, які вже&nbsp; обрані.</p>
<p>Це дуже важливе питання.&nbsp; І я хочу&nbsp; вас запросити до того,&nbsp; щоб саме проголосувати в першому читанні, і поставити по скороченій&nbsp; процедурі&nbsp; пройти розгляд цього законопроекту, щоб ми&nbsp; могли дуже швидко приступити до виконання Міністерством фінансів по паспортам цих об'єднаних громад, і вступити&nbsp; в фінансування з наступного&nbsp;&nbsp; року, і закінчити цей процес.</p>
<p>&nbsp;Що би я хотів би наголосити ще. Практично Закон 2983, який був&nbsp; проголосований і підтриманий сьогодні Верховною Радою, а також Закон 3106 практично розв'язують всі питання для того, щоб новостворені&nbsp; об'єднані&nbsp; територіальні громади могли працювати.</p>
<p>Наступним питанням я буду звертатися до Верховної Ради про підтримку в новому бюджеті&nbsp; 2016 року,&nbsp; державну фінансову підтримку цих&nbsp; об'єднаних громад. Це є згідно Закону про&nbsp; добровільне об'єднання громад, і ми повинні продемонструвати, що саме реформа, яку сьогодні, згідно соціологічного дослідження, підтримує 59 відсотків українців, які сьогодні очікують і за рахунок цієї реформи, і боротьби&nbsp; з корупцією, і&nbsp; зміни державних повноважень, і збільшення…</p>
<p>&nbsp;</p>
<p>ГОЛОВУЮЧИЙ.&nbsp; Геннадій Григорович, 30 секунд, &nbsp;будь ласка, завершуйте.</p>
<p>&nbsp;</p>
<p>ЗУБКО Г.Г. І збільшення власних повноважень. Тому ми повинні цю реформу підкріпити ще й фінансово. Тому буду просити, щоби саме Верховна Рада підтримала новий державний бюджет 2016 року.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, прошу зайняти свої місця і підготуватись до голосування. Хочу сказати тільки одну&nbsp; річ. Ми робимо&nbsp; абсолютно правильний крок – створення механізмів самодостатніх повноцінних&nbsp; громад, можливостей їм отримувати свій власний бюджет і цим бюджетом розпоряджатись для вирішення питань людей, які обирають&nbsp; органи місцевого самоврядування.</p>
<p>Чи будуть&nbsp;&nbsp; помилки? Будуть.&nbsp; Чи можемо ми&nbsp; щось не врахувати? Можемо. Але ми завжди маємо бути абсолютно&nbsp; чіткими в тому і відданими, в тому, що&nbsp; якщо є певні шероховатості, і посилювати цей&nbsp; шлях, цю реформу, реформу місцевого самоврядування. Це є надзвичайно&nbsp; важливо. І ви будете свідками того, що більше півтори сотні громад стануть дуже і дуже успішними. І це запорука взагалі економічного росту, зростання нашої країни.</p>
<p>Голосуємо, колеги, 3106 за основу. Так, так за основу. 3106 за основу. Прошу голосувати. Прошу голосувати за основу. Голосуємо за основу.</p>
<p>&nbsp;</p>
<p>16:54:44</p>
<p>За-246</p>
<p>Закон ухвалено у першому читанні. Дякую.</p>
<p>3177. А, і колеги, була пропозиція за скороченою процедурою до другого читання, я думаю, що вона є слушною. Тому, будь ласка, прошу вас підтримати цю пропозицію. Підготовка до другого читання за скороченою процедурою, колеги. Прошу підтримати. Скорочена процедура до другого читання.</p>
<p>&nbsp;</p>
<p>16:55:18</p>
<p>За-224</p>
<p>Колеги, ще раз. Два голоси. Скорочена процедура підготовки цього рішення до другого читання, цього закону. Бачу, бачу, бачу, бачу. Прошу голосувати, скорочена процедура. Нам треба 226 голосів, не 150, а 226. Прошу підтримати до другого читання. Голосуємо. Скорочена процедура, скорочена підготовки до другого читання.</p>
<p>&nbsp;</p>
<p>16:55:46</p>
<p>За-221</p>
<p>Ще менше. Колеги, ще раз, пропозиція цей закон підготувати до другого читання по скороченій процедурі, тобто не два тижні, а тиждень. І ми зможемо його на наступному пленарному тижні проголосувати, і дати можливість реєстрації, перереєстрації громадам.</p>
<p>Готові? Прошу. 226 голосів. Пропозиція, підготовка до другого читання за скороченою процедурою, я прошу голосувати.</p>
<p>&nbsp;</p>
<p>16:56:27</p>
<p>За-240</p>
<p>Дякую. Рішення ухвалено.</p>
<p>Шановні колеги, в мене тут є наполягання нашої колеги таке дуже і дуже принципове Ольги Червакової про те, щоб сформувати їм Комітет з свободи слова. І це постанова про призначення… А понятно, все. Все, шановні колеги. Дякую.</p>
<p>Будь ласка,&nbsp; колеги, йдемо далі. Сформується кількість голосів&nbsp; будемо голосувати по комітетах.</p>
<p>Будь ласка,&nbsp; шановні колеги,&nbsp; 3177, 3177-1.&nbsp; Артур Герасимов і Яків Безбах, за скороченою процедурою, прошу голосувати, 150 голосів. Прошу підтримати.</p>
<p>&nbsp;</p>
<p>16:57:41</p>
<p>За-185</p>
<p>Будь ласка,&nbsp; прошу, Артур Герасимов, доповідайте.</p>
<p>&nbsp;</p>
<p>16:57:55</p>
<p>ГЕРАСИМОВ А.В.</p>
<p>Шановні колеги! Шановний головуючий! Вашій увазі пропонується проект Закону про внесення змін щодо діяльності деяких Законів України щодо діяльності військових цивільних адміністрацій. Цей закон має на меті унормувати та гармонізувати положення Закону України "Про військово-цивільні адміністрації", які ми, пам'ятаєте, прийняли у лютому цього року з положеннями діючих законодавчих актів України, з огляду на отриманий практичний досвід застосування цього закону та організації&nbsp; діяльності самих ВЦА.</p>
<p>Ви знаєте, що питання реалізації повноважень військово-цивільних адміністрацій є вкрай важливим для нормалізації життєдіяльності населення на територіях проведення антитерористичної операції. Скажу вам, що пропонується гармонізувати цілу низку технічних речей, які випливають з повсякденної діяльності військово-цивільних адміністрацій Луганської та Донецької областей. Наприклад, пропонується внести зміни до окремих положень Закону України "Про місцеве самоврядування" гармонізувавши їх з положеннями Закону про ВЦА. Наприклад, у визначенні чіткого часу, коли припиняються повноваження відповідної ради та починаються виконання повноважень самим ВЦА.</p>
<p>Також чітко регламентується, що у день <a name=Temp></a>набрання чинності актом Президента України&nbsp; про утворення ВЦА припиняються &nbsp;повноваження тільки органів місцевого самоврядування, а не держадміністрації… державних адміністрацій. Це якраз&nbsp; унормує положення&nbsp; Закону про військово-цивільні адміністрації з Конституцією України.</p>
<p>Також уточнюється вид&nbsp; розпорядчого акту керівника ВЦА. Це має бути наказ. Уточнюється перелік повноважень ВЦА, додається положення про&nbsp; схвалення перспективних&nbsp; планів території громад і так далі.</p>
<p>Що стосується&nbsp; альтернативного закону, то ми погодили з авторами, що сьогодні&nbsp; ми будемо пропонувати голосувати тільки за основу для того, щоб всі позитивні моменти з альтернативного закону внести під час&nbsp; доопрацювання закону до другого читання.</p>
<p>Тому шановні колеги, прошу вас підтримати цей закон і проголосувати за основу.</p>
<p>І ще хочу доповнити, що сьогодні я отримав декілька дзвінків з військово-цивільних адміністрацій…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>ГЕРАСИМОВ А.В. Особисто&nbsp; від керівника Луганської адміністрації Георгія Туки, відносно того, що цей закон конче необхідний саме&nbsp; для технічного&nbsp; функціонування адміністрацій сьогодні. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>У доповіді другого закону&nbsp; немає необхідності, автор другого закону&nbsp; підтримує попередній&nbsp; 3177 за основу.</p>
<p>Будь ласка, Сергій Володимирович Пашинський, співдоповідь від комітету.</p>
<p>Сергій Пашинський, будь ласка.</p>
<p>&nbsp;</p>
<p>17:00:43</p>
<p>ПАШИНСЬКИЙ С.В.</p>
<p>Шановні колеги, агресія Російської Федерації змусила нас внести нову форму управління держави – це військово-цивільні адміністрації. Ви пам'ятаєте, в яких умовах це було. Ми прийняли відповідний пакет законів, військово-цивільні адміністрації почали працювати і взяли на себе весь тягар по забезпеченню життєдіяльності зони АТО і прилеглих територій.</p>
<p>Пройшло вже майже рік діяльності, і накопилось дуже багато&nbsp; технічних неузгодженостей, проблем. Автор закону Артур Герасимов детально про це розказував, починаючи від&nbsp; форми розпорядження, там наказ, закінчуючи стосунками з іншими органами державної влади. Ми детально, ретельно вивчили… До речі, комітет з самоврядування теж підтримує&nbsp; цей законопроект.</p>
<p>Просимо вас сконцентруватися, прийняти цей закон за основу. З авторами альтернативного закону ми теж провели дискусію на комітеті. Ми до другого читання допрацюємо той проект, який, я впевнений, набере необхідну кількість голосів і дасть можливість практичного втілення цього закону для забезпечення інтересів територій, які прилеглі, які зараз знаходяться в статусі військово-цивільних адміністрацій.</p>
<p>Прошу сконцентруватися і підтримати у першому читанні і для доопрацювання його для другого читання.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, два – "за", два – "проти" запишіться прошу.</p>
<p>Будь ласка, "Батьківщина", Олексій Рябчин.</p>
<p>&nbsp;</p>
<p>17:02:41</p>
<p>РЯБЧИН О.М.</p>
<p>Шановні колеги, Олексій Рябчин, "Батьківщина", Донеччина.</p>
<p>Це вже третій раз за рік, коли ми голосуємо і якось адаптуємо Закон про військово-цивільні адміністрації до нагальних потреб. Я вважаю, що нам треба вирішити: чи в нас військовий стан і ми реалізуємо повноцінно те законодавство, яке в нас є, або ми робимо такий якийсь гібридне та половинчасте рішення, такий у нас learning by doing якийсь трапляється, що ми зараз унормовуємо те, що у нас не узгоджується з Конституцією.</p>
<p>А я вам скажу, чому така ситуація. Я вам опишу ситуацію, яка трапилася в місті Вугледар Донецької області у червні 2015 року, де до цього моменту був мер від "Батьківщини", запам'ятайте, від "Батьківщини", а не від сепаратистів. І, згідно чинного Закону України про ВЦА, ВЦА утворюється там, де органи місцевого самоврядування не здійснюють повноваження внаслідок саморозпуску або самоусунення. І станом на червень 2015 року у Вугледарі повноцінно функціонували і міська рада, і виконавчий комітет, і це місто не було у ніяких списках. Однак 26 травня Президент України підписує Указ 285, який вводить в дію рішення РНБО про призначення керівників ВЦА і, зокрема, Силича в місті Вугледар. Це було неочікувано для діючого мера від "Батьківщини" Кузьменко і відразу іде розпорядження про визнання права першого підпису на той час недійсним. І, ну, згідно з діючим законодавством, місцева рада повинна бути розпущена та такого рішення&nbsp;нема.</p>
<p>25 жовтня, тобто вчора, в Вугледарі відкрилась сесія і був вибраний мер, і мером став цей Силич, якого зробили, тобто була якась така красива оборудка, яка була зроблена. І при тому, що в нас є мери-сепаратисти, яких було обрано у Дружківці (Гнатенко), у Добропіллі (Аксьонов), тобто ці військово-цивільні адміністрації нічого не зробили, а тут ми робимо таку оборудку - і вибиваємо мера від "Батьківщини", а потім становиться мером якась угодна людина.</p>
<p>Тому треба цим військово-цивільним адміністраціям зробити їх дійсно дієвими механізмами, для того щоб вони боролися і з сепаратизмом, а не боролися за якісь посади, і треба боротися…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, Олексій.</p>
<p>&nbsp;</p>
<p>РЯБЧИН О.М. Також я хочу зазначити той факт, що сьогодні Президент не підписав законопроект 2166 про гарантії прав внутрішньо переміщених осіб і пропонує продовжити цю ганебну практику перевірок громадян України, які родом з Донбасу, міграційною службою. Я думаю, що треба покінчити з цією ганебною практикою, і треба боротися за серця і розуми людей, використовувати soft power, а не тільки hard power. І тільки так ми можемо перемогти і в Криму, і на Донбасі.</p>
<p>&nbsp;</p>
<p>ГОЛОВУЮЧИЙ. Будь ласка, Паламарчук Микола Петрович.</p>
<p>&nbsp;</p>
<p>17:05:24</p>
<p>ПАЛАМАРЧУК М.П.</p>
<p>Прошу передати слово депутату Герасимову.</p>
<p>&nbsp;</p>
<p>ГОЛОВУЮЧИЙ. Артур Герасимов.</p>
<p>&nbsp;</p>
<p>17:05:32</p>
<p>ГЕРАСИМОВ А.В.</p>
<p>Дуже коротко, шановні колеги. Велике прохання, дійсно, сконцентруватися і підтримати цей закон. Я розумію, що є певні положення, які ми маємо доопрацювати. Але тому я і прошу підтримати тільки за основу, для того щоб в підготовці до другого читання ми дійсно відпрацювали разом з колегами з "Самопомочі", разом з колегами з "Батьківщини", з Радикальної партії, з "Народного фронту" положення цього закону і він став, скажімо так, врахував те, що наразі колеги мені висловлювали. Але, будь ласка, прийміть до уваги те, що сьогодні в своїй повсякденній діяльності - а, ви бачите, кількість обстрілів зросла, ситуація дуже напружена на лінії зіткнення, - військово-цивільні адміністрації потребують технічних речей, які присутні в цьому законі. Я сконцентрую вашу увагу: технічних речей. Тому дуже велике прохання підтримати цей закон за основу. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, будь ласка, пропозиція… Шановні колеги, пропозиція голосувати за основу. Я прошу всіх зайняти свої місця для того, щоб ми могли голосувати за цей проект закону. Мова іде про голосування за основу і далі доопрацювання другого читання.</p>
<p>Будь ласка, колеги, заходимо, займаємо місця.</p>
<p>Готові голосувати, колеги? 3177, сигнальне голосування, будь ласка, за основу, за основу. Голосуємо. За основу.</p>
<p>&nbsp;</p>
<p>17:07:55</p>
<p>За-197</p>
<p>Не набрав необхідної кількості. Це сигнальне було голосування.</p>
<p>Ще раз, шановні колеги, сигнальне голосування, станьте на свої місця. Будь ласка, сигнальне голосування за основу 3177.</p>
<p>Будь ласка, шановні колеги, сигнальне голосування 3177. За результатами обговорення сигнальне голосування за основу. Готові? Готові?</p>
<p>Будь ласка, "Опоблок", прошу, Матвієнков.</p>
<p>Хвилину, зупиніть голосування, хвилину!</p>
<p>Долженков, Долженков, будь ласка. Да-да, це я…</p>
<p>&nbsp;</p>
<p>17:09:11</p>
<p>ДОЛЖЕНКОВ О.В.</p>
<p>Спасибо, Владимир Борисович. Уважаемые коллеги, мне бы хотелось так же огласить позицию фракции "Оппозиционный блок" относительно этой законодательной инициативы. Мы в принципе не поддерживаем идею военно-гражданских администраций. Почему? Потому что был период, когда необходимо было создавать, какой-то кризисный период, когда необходимо было создавать военно-гражданские администрации. К сожалению, действующая власть превратила этот институт, который не является конституционным, он не предусмотрен в Конституции, как политический инструмент борьбы с инакомыслием, как политический инструмент игнорирования мнения территориальных громад, которые не поддерживают политику центральной власти. Фактически во многих городах, где даже военных действий нет, вы подменяете военно-гражданскими администрациями. Это узурпация мнения территориальных громад и узурпация народного суверенитета. Поэтому мы призываем не поддерживать этот законопроект.</p>
<p>&nbsp;</p>
<p>ГОЛОВУЮЧИЙ. Будь ласка, Сергій Пашинський, хвилина.</p>
<p>&nbsp;</p>
<p>17:10:14</p>
<p>ПАШИНСЬКИЙ С.В.</p>
<p>Шановні колеги, я благаю всіх звернути увагу на суть цього закону. Військові адміністрації цивільні уже є і працюють! І панам з "Опозиційного блоку" я хочу сказати, що вони виникли не тому, що влада так хотіла, а тому що Путін під ваші крики почав військову агресію проти нас! Я звертаюсь до всього залу: давайте не будемо піаритися на тому, що необхідно декільком мільйонам людей, які там живуть. Мова не йде про введення чи відміну. Мова йде про покращення роботи з урахуванням уже того досвіду, який накоплений. Будь ласка, перестаньте займатися цим піаром. Давайте будемо думати про свої обов'язки і про людей!</p>
<p>&nbsp;</p>
<p>ГОЛОВУЮЧИЙ. Займаємо свої місця, шановні колеги. Луценко, хвилину, і голосуємо. Займайте свої місця.</p>
<p>&nbsp;</p>
<p>17:11:12</p>
<p>ЛУЦЕНКО Ю.В.</p>
<p>Шановний пане голово, шановні колеги! Я просив би зараз сконцентруватися і підтримати технічні правки для підвищення ефективності військово-цивільних адміністрацій. Громадянам із "Опозиційного блоку" хотів би нагадати, що необхідність військово-цивільних адміністрацій виникла тоді, коли ваші колишні колеги регіонали, наклавши в штани, втекли зі своїх робочих місць з районних і обласних рад, покинувши обдурених виборців один-на-один з терористами та путінськими окупантами. Голос, яким зараз виступає "Опозиційний блок" уже близький до меншин. Тому, якщо ви таким голосом із такими тезами приїдете на фронт, я боюсь, що недоторканність буде дуже умовною!</p>
<p>Голосуємо за перемогу! За військово-цивільні адміністрації!</p>
<p>&nbsp;</p>
<p>ГОЛОВУЮЧИЙ. Будь ласка, колеги: ВЦА, 3177, сигнальне голосування за основу. За основу. Сигнальне за основу, будь ласка.</p>
<p>&nbsp;</p>
<p>17:12:24</p>
<p>За-206</p>
<p>Немає необхідної кількості голосів. Є пропозиція повернути його в комітет на підготовку на повторне перше читання. На повторне перше читання до комітету, колеги. Прошу всіх підтримати цю пропозицію. На повторне перше в комітет, на повторне перше. Повторне перше в комітет, прошу підтримати, колеги. Голосуємо повторне перше в комітет 3177, голосуємо. Голосуємо.</p>
<p>&nbsp;</p>
<p>17:13:03</p>
<p>За-228</p>
<p>Дякую.</p>
<p>1248: проект Закону про внесення змін до деяких законодавчих актів України (щодо удосконалення окремих положень молодіжної політики та утворення молодіжних центрів). 1248. Є пропозиція за скороченою процедурою голосувати. Я пропоную пройти перше читання і перейти до Закону про державну службу. Як ви? Нормально?</p>
<p>Будь ласка, за скороченою процедурою 1248, автор – Іван Крулько.</p>
<p>&nbsp;</p>
<p>17:13:42</p>
<p>За-172</p>
<p>&nbsp;</p>
<p>17:13:51</p>
<p>КРУЛЬКО І.І.</p>
<p>Шановні народні депутати,&nbsp;на ваш розгляд виноситься законопроект за номером 1248 щодо удосконалення окремих положень молодіжної політики та утворення молодіжних центрів. Цей законопроект розроблений на велике прохання цілого ряду молодіжних організацій, які працюють на місцевому рівні. Він розроблений разом з громадськими експертами на базі кількарічного дослідження і багатьох опитувань, які проводилися в різних регіонах, конкретно в Чернігівській, в Луганській областях щодо окупації Росією частини Луганщини. І цей закон також реалізує рекомендації команди міжнародних експертів Ради Європи.</p>
<p>Мета закону: посилення взаємодії неурядових організацій з органами влади, державними та комунальними установами та реалізації державної молодіжної політики.</p>
<p>Окрім правок, в Закон про соціальне становлення молоді також вносяться зміни до Закону про місцеве самоврядування. Тобто цей закон також посилює участь молоді в реформі з децентралізації влади. Органи місцевого самоврядування можуть створювати молодіжні центри європейського типу. Зараз ми маємо близько 3 тисяч напівпустих установ в структурах різних міністерств і жоден із них не має належного європейського сертифікату. Закон дасть можливість створювати, перекваліфіковувати центри згідно з відповідним знаком якості Ради Європи. Також конкретизуються повноваження Міністерства молоді та спорту.</p>
<p>Профільний комітет розглянув цей законопроект і рекомендував його прийняти за основу. Це було одноголосне рішення у профільному комітеті.</p>
<p>Також законопроект підтримується Міністерством молоді та спорту. І я хотів би також уточнити, в статті 6.1 цього, цього законопроекту одне положення, яке стало компромісом разом з урядом і, яке ми просимо врахувати в першому читанні. Це частина перша статті 6.1 після слів "молодіжні центри" ми додаємо "на базі існуючої мережі закладів". І з цим уточненням я прошу колег…</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>КРУЛЬКО І.І. І з цим уточненням я прошу весь зал проголосувати закон за основу в першому читанні, ми його дуже оперативно доопрацюємо в комітеті і це те, що зараз потребують молодіжні організації. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Іван Спориш. Шановні колеги, чи є необхідність обговорювати цей закон? Є? Немає. За основу. Це 1248.</p>
<p>&nbsp;</p>
<p>17:16:27</p>
<p>СПОРИШ І.Д.</p>
<p>Шановна президія, шановні народні депутати. Комітет з питань сім'ї, молоді, спорту та&nbsp; туризму на своєму засіданні 3 лютого цього року розглянув&nbsp; проект Закону&nbsp; України про внесення змін до деяких законодавчих актів&nbsp; України (щодо&nbsp; удосконалення окремих положень молодіжної політики та утворення молодіжних центрів) за&nbsp; реєстраційним номером 1248, поданим народними депутатами Крульком, Лозовим,&nbsp; Романовою і іншими народними депутатами.</p>
<p>Звичайно, даний законопроект потребує невеличких коштів з державного та місцевого бюджетів. Але Міністерство&nbsp; молоді та спорту дійсно в цілому підтримує даний законопроект. Тому що все-таки, дійсно, як було вже сказано Іваном Крульком, створення молодіжних&nbsp; центрів надасть можливість&nbsp; молодіжним лідерам в правовому полі спільно&nbsp; з державними&nbsp; органами, установами, громадськими об'єднаннями, благодійними організаціями здійснювати інформаційно-ресурсне&nbsp; забезпечення з реалізації&nbsp; державної політики&nbsp; у сфері молоді.</p>
<p>Наш комітет більшістю голосів вважає за необхідне рекомендувати&nbsp; Верховній Раді&nbsp; України даний законопроект&nbsp; за номером&nbsp; 1248 прийняти за&nbsp; основу. Тому&nbsp;&nbsp; я прошу,&nbsp; шановні колеги, підтримати даний законопроект.</p>
<p>І ще б хотілося, Володимир Борисович, дуже ж таке нагальне питання. Законопроект 2293а, його вже&nbsp; всі чекають&nbsp; діти із дитячого центру "Молодої гвардії". І я дуже хотів би, щоб ви його поставили на порядок денний сьогодні. Тому що сьогодні "Молода гвардія",&nbsp; вона&nbsp; відбивається&nbsp; від рейдерських атак і захоплення&nbsp; землі в Одесі. Ми знаємо прекрасно, що наші&nbsp; діти повинні відпочивати, і більшість дітей повинні все-таки&nbsp; забезпечувати&nbsp; відпочинок у "Молодій гвардії".&nbsp; І я дуже&nbsp; хотів би, щоб ми думали за наших діток, і даний…</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Шановні колеги, є пропозиція проголосувати його зараз за основу і далі при підготовці до другого читання&nbsp; з ним попрацювати</p>
<p>У нас ще є два закони, які ми розглянемо в першому читанні, і там далі є важливі закони про наукову&nbsp; і науково-технічну діяльність.&nbsp;&nbsp;</p>
<p>До другого читання ми підготуємо. Домовилися?</p>
<p>А їх немає. А чого?</p>
<p>Колеги, будь ласка, займайте свої місця. Закон про внесення змін до деяких законодавчих актів України щодо вдосконалення окремих положень молодіжної політики та утворення молодіжних центрів. Підготовлений Іван Крулько, автор закону.</p>
<p>Є пропозиція розглянути цей закон, зараз буде сигнальне голосування, за основу і далі вже в комітеті готувати його до другого читання. Хвилинку, колеги. Будь ласка, займайте свої місця. Голосуємо. Я просив би підтримати цей закон за основу. Будь ласка, сигнальне голосування 1248 за основу, прошу підтримати.</p>
<p>&nbsp;</p>
<p>17:19:57</p>
<p>За-217</p>
<p>Очевидно, що є голоси.</p>
<p>Колеги! Колеги, ще раз, сигнальне голосування 1248 за основу. Прошу всіх підтримати. Це сигнальне, щоб ми не втратили закон. За основу, прошу всіх сконцентруватися. Готові? Сигнальне, сигнальне. Зараз перепровіримо. Будь ласка, давайте, голосуємо за основу сигнальне голосування, я прошу підтримати. Все ж таки це питання молоді за основу. Прошу підтримати. Голосуємо. Голосуємо, колеги, за основу.</p>
<p>&nbsp;</p>
<p>17:20:46</p>
<p>За-232</p>
<p>Будь ласка, за основу, я прошу підтримати. 1248 за основу, прошу голосувати за основу. Прошу голосувати за основу.</p>
<p>&nbsp;</p>
<p>17:21:05</p>
<p>За-238</p>
<p>Рішення ухвалено. Колеги, закон ухвалено за основу.</p>
<p>Дивіться, у нас зараз є ще в першому читанні один закон. Я пропоную наступну річ, я пропоную, щоб ми… Не уходьте, колеги, зараз маємо голосувати, прямо зараз. Поверніться, будь ласка. Я пропоную 2292, 2244а і 2490 визначити трьома законами, які ми сьогодні маємо з вами розглянути. Перший закон – це внести зміни до деяких законодавчих актів України щодо заміни довічного позбавлення волі більш м'яким покаранням, друге читання. Наступне: 2244а – про наукову і науково-технічну діяльність, що є важливо для освітян. І третє – це Закон про державну службу. От визначити їх як три базових до завершення сьогодні пленарного дня, щоб ми їх розглянули. Є розуміння того, що це нормальна пропозиція?</p>
<p>Колеги, прошу, цю пропозицію підтримати. Колеги, цю пропозицію, що в другому читанні ми сьогодні маємо розглянути ще три закони, я думаю, що вона абсолютно має об'єднати цей зал.</p>
<p>Готові? Колеги, готові? Три закони. Будь ласка,&nbsp; шановні колеги. Три закони в другому читанні щодо корегування довічного позбавлення волі, заміна на більш&nbsp; м'яке, це ініціатива депутатів народних. Наукова і науково-технічна діяльність, міністр освіти, Лілія Михайлівна Гриневич, освітянський закон. І третій – про державну службу. Прошу підтримати, щоб ми цими трьома законами завершили наше сьогодні вечірнє пленарне засідання, прошу підтримати, колеги 226, будь ласка,&nbsp;</p>
<p>Давайте підтримаємо колеги, прошу підтримати, прошу голосувати.</p>
<p>&nbsp;</p>
<p>17:23:57</p>
<p>За-201</p>
<p>Колеги…</p>
<p>Будь ласка, шановні колеги, давайте ще раз пропозицію по трьом законам, прошу підтримати. Голосуємо. Всіх прошу підтримати. Прошу підтримати.</p>
<p>Прошу підтримати.</p>
<p>&nbsp;</p>
<p>17:24:43</p>
<p>За-198</p>
<p>Немає. Добре, йдемо далі. 2033а: проект Закону про внесення змін до Кримінального кодексу…</p>
<p>За скороченою процедурою. Будь ласка 2033а, прошу голосувати, за скороченою процедурою. Прошу підтримати щодо розгляду за&nbsp; скороченою процедурою.</p>
<p>&nbsp;</p>
<p>17:25:09</p>
<p>За-171</p>
<p>Рішення прийнято.</p>
<p>Будь ласка, доповідайте.</p>
<p>&nbsp;</p>
<p>17:25:21</p>
<p>СИРОЇД О.І.</p>
<p>Доброго дня, шановний пане&nbsp; Голово! Шановні народні депутати! Шановні українці! Олександр Рафальський, Максим Дмитренко, Володимир Панасенко, ці імена відомі правозахисникам не лише в Україні, але, на жаль, у всьому світі. Це є імена&nbsp; ганьби для України і української системи правосуддя. Це люди, які багато років сидять за ґратами, незаконно засуджені. Їхні вироки, вироки стосовно&nbsp; цих людей базуються на тортурах, на приниженні людської гідності і на корупції в системі правопорядку, в системі&nbsp; прокуратури і в судовій&nbsp; системі. І таких людей, на жаль, в Україні є тисячі.&nbsp;&nbsp;&nbsp;&nbsp;&nbsp;&nbsp;</p>
<p>Сьогодні немає в суспільстві більшого запиту, напевно, аніж запит на реформування&nbsp; судової і правоохоронної систему. Попереду в нас буде розгляд змін до Конституції, які вніс на розгляд Президент України, і всі сподіваються, що будуть усунуті і політичний вплив на суддів, і забезпечений кращій доступ до суду, і будуть оновлено суддівський корпус. Але люди від нас уже понад рік чекають реальних кроків, які зможуть продемонструвати, що ми з вами готові наблизити вже сьогодні людей до правосудності судової системи. Це особливо стосується тих, хто зазначили незаконного переслідування.</p>
<p>&nbsp;Запропонований законопроект пропонує зміни до Кримінального процесуального кодексу, відповідно до яких незаконно засуджені зможуть отримати реальну можливість переглянути остаточні вироки стосовно себе, у випадках, якщо такі вироки базувалися виключно на явці з повинною, це означає, що прокуратура взагалі не збирала доказів, а тор... застосовувала....</p>
<p>&nbsp;</p>
<p>ГОЛОВУЮЧИЙ. Будь ласка, завершуйте, Оксана Іванівна.</p>
<p>&nbsp;</p>
<p>СИРОЇД О.І. Якщо такі вироки базуються виключно на показаннях свідків, які потім стали підозрюваними, якщо такі вироки базуються на викривлених обставинах і якщо такі вироки базуються на доказах, знову ж таки, отриманих за рахунок приниження людей і тортур, тобто із порушенням прав людини. Прошу підтримати це законопроект. Дякую вам.</p>
<p>&nbsp;</p>
<p>ГОЛОВУЮЧИЙ. Дякую, Оксана Іванівна.</p>
<p>Шановні колеги, будь ласка, Кожем'якін Андрій Анатолійович. Я хотів би одну річ тільки сказати. Обговорення зараз просто буде забирати час на розгляд інших законів.</p>
<p>Будь ласка, Андрій Анатолійович, будь ласка.</p>
<p>&nbsp;</p>
<p>17:28:15</p>
<p>КОЖЕМ’ЯКІН А.А.</p>
<p>Шановні колеги, комітетом розглянутий проект Закону про внесення змін до Кримінально-процесуального кодексу України щодо забезпечення окремим категоріям засуджених осіб права на правосудний вирок. Проект запроваджується тимчасовий механізм перегляду вироків у кримінальних справах, в яких особи були засуджені без належної доказової бази за тяжкі та особливо тяжкі злочини на підставі, увага, Кримінально-процесуального кодексу України 1960 року і досі відбувають покарання, для забезпечення таким особам права на правосудний вирок та відновлення їхніх прав. Для цього розділ XI КПК України 2012 року доповнюється пунктами 16.1 – 16.11, відповідно до яких скаргу на обвинувальний вирок може бути подано безпосередньо до суду апеляційної інстанції, в межах територіальної юрисдикції якого засуджений відбуває покарання. Термін подання скарг на обвинувальні вироки – до 31 грудня 2017 року.</p>
<p>Шановні колеги, я хочу сказати, що комітет дуже ретельно розглядав цей законопроект. Більше того, до комітету надійшло дуже багато звернень від громадських організацій, від тих людей, які дійсно відслідковують ситуацію за тими, хто відбуває сьогодні за незаконними вироками згідно Кримінально-процесуального кодексу 1960 року, ще Радянського Союзу. І тому комітет одностайно прийняв рішення підтримати законопроект при розгляді в першому читанні за основу. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Колеги, давайте проголосуємо за основу цей законопроект. Да? Займайте свої місця, будь ласка. 2033а. Будь ласка, займаємо свої місця, колеги.</p>
<p>&nbsp;</p>
<p>ПАРУБІЙ А.В. Шановні колеги, заходимо в зал, готуємося до голосування.</p>
<p>Отже, зараз на голосування ставиться проект закону… Колеги!</p>
<p>Як я розумію, ідеться про закон за основу. У нас залишилося півгодини часу, і в нас на порядку денному Закон про держслужбу. Є потреба гостро обговорювати, колеги? Якщо не гостро, давайте голосувати. Прошу всіх зайняти свої місця і підготуватися до голосування.</p>
<p>Готові? Автор каже за основу, шановні колеги. Увага, переходимо до голосування, шановні колеги.</p>
<p>Отже, ставиться на голосування проект Закону про внесення змін до Кримінального процесуального кодексу України щодо забезпечення окремим категоріям засуджених осіб права на правосудний вирок (2033а) за основу, сигнальне голосування.</p>
<p>Будь ласка, 2033а сигнальне голосування, голосуємо.</p>
<p>&nbsp;</p>
<p>17:32:45</p>
<p>За-214</p>
<p>Шановні колеги, я прошу зайти в зал, зайняти робочі місця. І давайте не агітуйте мене в цілому, за основу спочатку проголосуємо, а потім будемо говорити про можливість в цілому.</p>
<p>Я прошу зайти в зал і зайняти робочі місця. Прошу, хто в кулуарах, запросити в зал, прошу дисциплінувати членів своїх фракцій головам фракцій.</p>
<p>І я ще раз ставлю сигнальне голосування 2033а, сигнальне голосування, прошу взяти участь в голосуванні, 2033а за основу, сигнальне голосування. Будь ласка, голосуємо.</p>
<p>&nbsp;</p>
<p>17:33:42</p>
<p>За-238</p>
<p>Дякую вам.</p>
<p>&nbsp;</p>
<p>ГОЛОВУЮЧИЙ. Будь ласка, давайте, за основу прошу голосувати. 2033а, за основу. Автор наполягає – за основу. За основу, прошу підтримати всіх колег.</p>
<p>&nbsp;</p>
<p>17:34:07</p>
<p>За-236</p>
<p>Рішення прийнято. Дякую, колеги.</p>
<p><i>(Шум у залі) </i>&nbsp;В цілому? В цілому, будь ласка.</p>
<p>Павло Кишкар, хвилину, і в цілому. <i>(Шум у залі)</i> Колеги, давайте… Автор говорить про те, що… За основу прийняли. Дякую, пішли далі.</p>
<p>Колеги, у нас є проект постанови важливий, дуже важливий. Проект… Увага, всім, увага, колеги! Проект постанови… (По какому?)</p>
<p>Колеги, у нас є Постанова Верховної Ради України про утворення тимчасової спеціальної комісії Верховної Ради України з питань перевірки фактів, порушень під час проведення повторного голосування на виборах криворізького міського голови 15 листопада 15 року. Є всі представництва партій, підписали фракції, увага! Юрій Луценко, Максим Бурбак. Юрій Луценко – "Блок Петра Порошенка", Бурбак Максим – "Народний фронт", Березюк Олег – "Самопоміч", і Олег Ляшко… А, Сергій Соболєв – "Батьківщина", і Олег Ляшко – Радикальна партія. Нам треба зараз, колеги, 226 голосів для того, щоб включити в цей проект постанови до порядку денного по процедурі ad hoc і прийняття зразу рішення. І ми створимо цю комісію. Спеціальна, тимчасова спеціальна комісія Верховної Ради України з питань перевірки фактів, порушень під час проведення повторного голосування на виборах криворізького міського голови. Будь ласка, прошу підтримати цю постанову, включення її в порядок денний сесії, прийняття рішення ad hoc. Будь ласка, прошу підтримати.</p>
<p>Готові голосувати? Будь ласка, голосуємо, прошу підтримати. Колеги народні депутати, прошу підтримати по Кривому Рогу, будь ласка, ТСК по Кривому Рогу. Включення в порядок денний. Прошу голосувати, голосуємо. Прошу підтримати.</p>
<p>&nbsp;</p>
<p>17:36:46</p>
<p>За-229</p>
<p>Колеги, дуже уважно. Я пропоную цю постанову ухвалити в цілому. Але дуже уважно прошу голосувати. Кожен голос на рахунку. Прошу голосувати. Хвилину. Будь ласка, Єгор Соболєв, хвилина.</p>
<p>&nbsp;</p>
<p>17:37:18</p>
<p>СОБОЛЄВ Є.В.</p>
<p>Колеги, перепрошую за ad hoc процедуру. Але це те рішення, де парламент має втрутитися. Ви знаєте історію, яка відбулася в Кривому Розі, ви знаєте, що люди вийшли на вулицю. <i>(Шум у залі)</i></p>
<p>&nbsp;Я хочу пояснити, я хочу пояснити одну поправку. Шановний "Народний фронт", я зараз не про постанову. Під час творення складу цієї комісії "Опозиційний блок" відмовився давати свого кандидата. Тепер, коли постанова ставиться на голосування, вони визначили свого кандидата і "Самопоміч" просить з голосу внести в склад комісії Костянтина Павлова, члена "Опозиційного блоку".</p>
<p>&nbsp;</p>
<p>ГОЛОВУЮЧИЙ. Приймається з цим членом від "Опоблоку" цієї комісії Костянтином Павловим, народним депутатом України в цілому даний проект рішення. Голосуємо? В цілому? Голосуємо. Голосуємо в цілому. Я скоро…</p>
<p>&nbsp;</p>
<p>17:38:28</p>
<p>За-225</p>
<p>Колеги, ще раз, хвилиночку, хвилиночку. Я бачу, бачу, бачу. Я ставлю в цілому повернення до цієї постанови. Будь ласка, голосуємо за повернення до постанови.</p>
<p>Голосуємо. Я зрозумів, я бачу, що ви не встигли. Будь ласка, голосуємо, колеги. Повернення, 3529. Давайте голосуємо, колеги, треба підтримати. Повернення. Прошу підтримати, колеги.&nbsp;</p>
<p>&nbsp;</p>
<p>17:39:00</p>
<p>За-226</p>
<p>Колеги, тепер в цілому, будь ласка, прошу голосувати. Прошу підтримати. Стоп! Хвилину. І народного депутата позафракційного Юрія Левченка включити в цю комісію. Нормально абсолютно. Включаємо. Юрій Левченко.</p>
<p>Голосуємо! Голосуємо. Юрій Левченко від позафракційних. Голосуємо! Олег, голосуємо. Голосуємо. Будь ласка, в цілому Юрій Левченко і Костянтин Павлов, голосуємо.</p>
<p>&nbsp;</p>
<p>17:39:40</p>
<p>За-229</p>
<p>Рішення ухвалено.&nbsp; Дякую, шановні колеги.</p>
<p>Колеги, далі йдемо. Постанова ухвалена. Закон 2292… Повністю узгоджений закон 2292.</p>
<p>Будь ласка, Андрій Кожем'якін.</p>
<p>&nbsp;</p>
<p>17:40:16</p>
<p>КОЖЕМ’ЯКІН А.А.</p>
<p>Шановний головуючий, шановні колеги, комітетом підготовлений до розгляду в другому читанні проект закону України, який сьогодні очікує дуже багато людей, громадськість і надійшло більше 500 звернень до комітету. Це Закон про внесення змін до деяких законодавчих актів України щодо заміни довічного позбавлення волі більш м'яким покаранням.</p>
<p>Я хочу нагадати, що законопроектом пропонується внести зміни до Кримінального кодексу, Кримінально-виконавчого, Кримінально-процесуального кодексу&nbsp; та Закону&nbsp; України "Про адміністративний нагляд з особами,&nbsp; звільненими з місць позбавлення волі", якими передбачається гуманізація&nbsp; порядку призначення та виконання покарання у вигляді позбавлення волі.&nbsp;</p>
<p>За час підготовки законопроекту до розгляду в другому читанні, до нього надійшло 36 поправок, з них враховано 27 і відхилено 9. Всі вони є в таблиці&nbsp; у вас, обґрунтовані і наведені там.</p>
<p>Я звертаю увагу, що з огляду на&nbsp; поправки передбачається: залишити можливість умов на звільнення засуджених до довічного позбавлення волі, але тільки після&nbsp; відбуття&nbsp; особою покарання не менше, ніж 20 років позбавлення волі, бездоганної поведінки&nbsp; протягом останніх 3 років, та коли суд визнає, що&nbsp; відсутня необхідність подальшого відбування покарання.</p>
<p>Друге. У редакції законопроекту нову частину четверту статті 68 Кримінального кодексу, якою передбачається, що до осіб&nbsp; за готування до злочину та&nbsp; за замах на злочин не застосовується довічне позбавлення волі,&nbsp; доповнити словами "крім випадків вчинення злочинів&nbsp; проти основ національної безпеки&nbsp; України, передбачених у статтях 109–114 (зі значком 1) проти миру та&nbsp; безпеки людства, передбачених у статтях 437–439, в частині&nbsp; першій&nbsp; статті&nbsp; 442 та&nbsp; статті 443 цього кодексу".</p>
<p>Виключається зміна до статті 82 Кримінального кодексу, що давала&nbsp; можливість заміни невідбутої частини покарання у виді довічного позбавлення волі&nbsp; більш м'яким, а також&nbsp; зміни, що пропонувались у зв'язку з цим до Кримінально-процесуального кодексу України, оскільки визначити таку невідбуту частину&nbsp; неможливо.</p>
<p>Зміни до статті 87 Кримінального кодексу&nbsp; України передбачають, що&nbsp;&nbsp;&nbsp;Президент може в порядку помилування замінити особі покарання у вигляді довічного позбавлення волі тільки на позбавлення волі на строк 25 років. В першому читанні було на строк не більше 25 років, тобто могло бути і 15, і 18.</p>
<p>Колеги, я вважаю, що цей законопроект, який підготовлений за авторством багатьох депутатів Верховної Ради і яких вже довго-довго чекають своєї черги, я вважаю, що він має бути сьогодні прийнятий в цілому як закон, його дуже чекають. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Чи є якісь гострі поправки, по яким нам треба йти? Зараз будемо ставити на голосування в редакції комітету. Немає.</p>
<p>Будь ласка, займайте свої місця, будемо переходити до голосування. Колеги, будь ласка, займайте свої місця. Сигнальне голосування 2292. 2292 в другому читанні та в цілому в редакції комітету. Сигнальне голосування, колеги. Будь ласка, займайте свої місця. Готові? Сигнальне, будь ласка, в другому читанні та в цілому, голосуємо.</p>
<p>&nbsp;</p>
<p>17:44:28</p>
<p>За-228</p>
<p>Голосуємо, колеги, в другому читанні і в цілому за рішенням комітету, у варіанті комітету. В цілому, в цілому, друге читання, в цілому. Голосуємо!&nbsp; Друге читання, в цілому, голосуємо.</p>
<p>&nbsp;</p>
<p>17:44:51</p>
<p>За-233</p>
<p>Закон ухвалено.</p>
<p>2244а: Закон про наукову і науково-технічну діяльність. Як мене запевняє комітет, майже все узгоджено, є невеликі… І після цього у нас зразу буде Закон про державну службу, колеги.</p>
<p>Сергій Миронович, я хочу вас ще раз привітати з днем народження, з ювілеєм від колег!</p>
<p>Це вже на ранковому засіданні, а тепер і на вечірньому. Добра і здоров'я, з ювілеєм! <i>(Оплески)</i> І натхнення.&nbsp;</p>
<p>Будь ласка.</p>
<p>&nbsp;</p>
<p>17:45:23</p>
<p>ГРИНЕВИЧ Л.М.</p>
<p>Шановні колеги! Я заощаджу час зараз про те, щоб говорити про важливість науки для майбутнього України. І скажу лише одне, ми узгодили майже всі позиції, є з тих 130 поправок, які надійшли, 138 відхилено, 49 пропозицій, але ми сподіваємося, що наполягання будуть лише по деяких з них. Я зараз хочу під стенограму зачитати дві поправки, які виплили з зауважень Головного юридичного управління Апарату Верховної Ради одна, а друга за наполяганням профільного міністерства.</p>
<p>Отже, перша поправка: у "Перехідних положеннях" встановити, що до Національної академії наук направляється не всі законопроекти зареєстровані у ВР, а лише ті з них, які мають системний характер для окремих галузей законодавства, а також ті необхідність наукового опрацювання яких при підготовці до першого читання встановив профільний комітет.</p>
<p>Друга поправка, на якій наполягає міністерство, звучить так. У "Перехідних положеннях" пункт 1 цей закон&nbsp; набирає чинності з дня наступного за днем його опублікування, крім абзацу першого частини другої статті 36 цього закону, який&nbsp; набирає чинності з 1 січня 2020 року, шляхом збільшення з 1 січня 2017 року цієї величини. Це було важливо під стенограму зачитати.</p>
<p>У цілому, шановні колеги, закон – це якраз консенсус, який нам&nbsp; потрібен на цей &nbsp;період для того, щоб українська наука розвивалася, українські вчені мали&nbsp; доступ до грантів. Ми збільшуємо грантове фінансування&nbsp; науки. Разом з тим нова система управління наукою, демократизація&nbsp; управління в Національній&nbsp; академії наук і галузевих академіях дасть більше простору для розвитку індивідуального&nbsp; українського вченого.</p>
<p>Тому дуже просимо підтримати цей законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, чи є принципові&nbsp; правки, які ми… Голосуємо. Голосуємо.</p>
<p>Віктор Михайлович Пинзеник, я думаю, це буде ваша спільна&nbsp; позиція.</p>
<p>Будь ласка, Віктор Михайлович Пинзеник.</p>
<p>&nbsp;</p>
<p>17:47:54</p>
<p>ПИНЗЕНИК В.М.</p>
<p>Шановні народні депутати! Я закликаю вас не&nbsp; приймати сотні пенсійних законів для кожної категорії працівників. Це ганьба, що українське&nbsp; законодавство поділило українських пенсіонерів на сорти. У нас кілька&nbsp; десятків пенсійних законів. Не може бути&nbsp; нормою Закону про науки спеціальний режим&nbsp; пенсійного забезпечення. Відповідь на пенсії має давати заробітна плата. І пенсію всім&nbsp; категоріям працівникам має присвоюватися залежно від стажу роботи і заробітку. Тому я наполягаю на голосуванні моєї правки 85, про вилучення цієї норми з закону, бо має бути єдиний пенсійний закон для всіх категорій громадян. І без такого вилучення я закликаю колег не&nbsp; голосувати за закон в цілому. Прошу поставити правку на голосування.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка.</p>
<p>&nbsp;</p>
<p>17:49:00</p>
<p>ГРИНЕВИЧ Л.М.</p>
<p>Шановні колеги, з приводу, з приводу пенсійного забезпечення, отже, в чинному законодавстві у нас є дві спеціальні пенсії – це науковці і військові: науковці – 60 відсотків, військові – 70. Я хочу сказати, що Міністерство соціальної політики погодило в цьому законі, тобто уряд погодив це, цю спеціальну пенсію –&nbsp; 60 відсотків. І сьогодні її забирати, коли ще не введено нове пенсійне законодавство – несправедливо, принаймні в тому сенсі, що зараз працює цей закон. Ми ж не приймаємо Закон про нове пенсійне забезпечення, тому ця норма є гарантована сьогодні, в жодному разі ми не можемо її зменшувати, це 60 відсотків.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>&nbsp;</p>
<p>17:49:55</p>
<p>ГРИНЕВИЧ Л.М.</p>
<p>Тобто ми можемо говорити про те, що йдемо до чинної норми, до чинної норми.</p>
<p>&nbsp;</p>
<p>ГОЛОВУЮЧИЙ. Поправка, який номер?</p>
<p>85 поправка, Віктор Михайлович Пинзеник, 85-а – Віктор Михайлович Пинзеник, відхилена комітетом, я так розумію. Будь ласка, визначайтесь, 85 поправка відхилена комітетом.</p>
<p>&nbsp;</p>
<p>17:50:26</p>
<p>За-150</p>
<p>Не набрала необхідної кількості голосів. Дякую.</p>
<p>&nbsp;</p>
<p>17:50:36</p>
<p>ГРИНЕВИЧ Л.М.</p>
<p>Шановні колеги, ми пропонуємо компроміс. Ми пропонуємо компроміс. Ми не маємо Законом про науку раптом вводити саме для науковців нове пенсійне забезпечення. Вони сьогодні мають право на цю спеціальну пенсію, і вона сьогодні врегульована законом, і це підтримує Кабінет Міністрів. 60 відсотків, давайте ми повернемося до чинного.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Шухевич, народний депутат, Юрій Шухевич.</p>
<p>&nbsp;</p>
<p>17:51:04</p>
<p>ШУХЕВИЧ Ю.Р.</p>
<p>Ми настоюємо на тому, щоб науковці отримували пенсії в загальному порядку. Це як… не забувайте, що це умови Коаліційної угоди. Так було сказано в Коаліційній угоді. Тепер ми починаємо знову повертатись до старих норм: до привілейованих пенсій. І, перепрошую, в законі було написано 80 процентів, а не 60.</p>
<p>&nbsp;</p>
<p>17:51:51</p>
<p>ГРИНЕВИЧ Л.М. Вельмишановний пане Юрію, так, в закон внесли з іншого, альтернативного, закону пункт в першому читанні, де 60, які є в чинному законі, попросили змінити на 80 відсотків, і ми це проголосували в першому читанні. Я зараз пропоную компроміс. Ми ж приймаємо не пенсійне нове законодавство, яке врегулює потім пенсії всім працівникам, але зараз повернутись до тої норми, яка є в чинному законодавстві: 60 відсотків. І це буде якраз те компромісне рішення, яке сьогодні, в даний момент є в чинному законодавстві 60 відсотків…</p>
<p>&nbsp;</p>
<p>ПАРУБІЙ А.В. Дякую.</p>
<p>&nbsp;</p>
<p>ГРИНЕВИЧ Л.М. Колеги, ми ж не можемо погіршувати цим законом сьогоднішню ситуацію.</p>
<p>&nbsp;</p>
<p>ПАРУБІЙ А.В. Отже, є вимога… Тоді є вимога поставити поправку 89 на підтвердження, але чи вимагає…Отже, хто…</p>
<p>Будь ласка, прокоментуйте, але дуже коротко, пані Лілія.</p>
<p>&nbsp;</p>
<p>17:53:11</p>
<p>ГРИНЕВИЧ Л.М.</p>
<p>Є поправка Денісової, якраз вона є така консенсусна, компромісна, вона полягає в тому, щоб ці 80 відсотків змінити на чинну норму, яка ухвалена Кабміном, 60 відсотків.</p>
<p>Давайте всім залом проголосуємо за цю поправку.</p>
<p>&nbsp;</p>
<p>ПАРУБІЙ А.В. Дякую.</p>
<p>Шановні колеги…</p>
<p>&nbsp;</p>
<p>ГРИНЕВИЧ Л.М. Врахуємо її до другого читання.</p>
<p>&nbsp;</p>
<p>ПАРУБІЙ А.В. Цю поправку підтримує і комітет, і варто її підтримати.</p>
<p>Я дуже прошу всіх зайняти свої робочі місця. Зараз я поставлю на підтвердження поправку 89 Денісової.</p>
<p>Комітет, або врахуємо її як пропозицію комітету.</p>
<p>Тоді давайте, пані Лілія, щоб ми не робили голосувань, ви під стенограму оголосили, що це є пропозиція комітету, і ми її приймаємо як пропозицію комітету.</p>
<p>Чи є ще принципові поправки, які є необхідність обговорювати? Немає.</p>
<p>Тому, шановні колеги, зараз я поставлю на голосування.</p>
<p>Є ще, так?</p>
<p>Левченко, будь ласка. Будь ласка, Левченку включіть мікрофон.</p>
<p>&nbsp;</p>
<p>17:54:10</p>
<p>ЛЕВЧЕНКО Ю.В.</p>
<p>Левченко, "Свобода", 223 округ місто Київ. Шановний пане головуючий, головуючі, я кілька поправок хотів би поставити на підтвердження. Тому, якщо зараз пан Шухевич закликає одну поставити на підтвердження, давайте ми спочатку його проголосуємо, а потім підемо по тому, що я говорю. Бо це буде бардак тотальний, якщо ми зараз будемо все разом обговорюємо.</p>
<p>Так що, Андрію, я прошу, давайте спочатку Шухевича, а потім тоді я буду по своїх цих поправках висловлюватися…</p>
<p>&nbsp;</p>
<p>ПАРУБІЙ А.В. Пане Юрію, я вам пояснюю подетально. До мене підійшов представник Юрія Шухевича, і ми узгодили з комітетом, що поправка 89 Денісової враховується як пропозиція комітету. Отже, це питання є зняте.</p>
<p>&nbsp;</p>
<p>17:54:55</p>
<p>ЛЕВЧЕНКО Ю.В.</p>
<p>Я зрозумів.</p>
<p>&nbsp;</p>
<p>ПАРУБІЙ А.В. Знімаються ваші всі питання?</p>
<p>&nbsp;</p>
<p>ЛЕВЧЕНКО Ю.В. Є, є питання.</p>
<p>&nbsp;</p>
<p>ПАРУБІЙ А.В. Будь ласка, включіть мікрофон Левченку.</p>
<p>&nbsp;</p>
<p>ЛЕВЧЕНКО Ю.В. Так, дякую. Є в мене кілька поправок на підтвердження. Перша поправка: ви пропонуєте поправкою номер 31 вилучити норму, згідно якої кандидат на посаду керівника державної наукової установи має бути громадянином України. Ми вважаємо, що це абсолютно не припустимо. Ви і так вже заполонили повністю всю державну службу грузинами. Ви зараз хочете ще і в наукову діяльність теж запровадити цю ситуацію. То українців взагалі не буде. Давайте взагалі українців з будь-якого керівництва в Україні заберемо, щоб у нас виключно були іноземні, керували нами, – немає питань. Тому я прошу, будь ласка, цю поправку 31-у поставити на підтвердження. І закликаю зал не підтримувати цю поправку. Дякую.</p>
<p>&nbsp;</p>
<p>ПАРУБІЙ А.В. Будь ласка, Лілія Гриневич. Будь ласка, Лілія Гриневич.</p>
<p>&nbsp;</p>
<p>17:55:42</p>
<p>ГРИНЕВИЧ Л.М.</p>
<p>Шановні колеги, на адміністративні посади, які є в українській науці, ми повинні просувати громадян України. Це не заважає нам залучати зарубіжних професорів, зарубіжних науковців. Але нам потрібно розвивати вітчизняну науку.</p>
<p>Натомість, ми запускаємо цим законом ротацію кадрів на адміністративних посадах. Щоб там не засиджувалися люди десятками років. Ми їм встановили каденції, ми їм встановили обмежений термін перебування на посаді. Тому ротація буде забезпечена. Але ми маємо просувати на ці посади молодих українських вчених.</p>
<p>&nbsp;</p>
<p>ПАРУБІЙ А.В. Пане Юрій, ви наполягаєте на голосуванні? Пане Юрій, я звертаюсь і до вас, і до всіх інших авторів поправок. Без трьох хвилин шоста. Закон про держслужбу стоїть наступним. Шановні колеги, я ще раз питаю, ви наполягаєте на підтвердженні? Добре.</p>
<p>Ставлю пропозицію 31.</p>
<p>&nbsp;</p>
<p>ГРИНЕВИЧ Л.М. Не можна це голосувати.</p>
<p>&nbsp;</p>
<p>ГОЛОВУЮЧИЙ. Колеги, про що йде мова. Значить, якщо мова йде про підтвердження закону, тобто комітет Верховної Ради України спільно з міністерством, з народними депутатами напрацювали проект закону, який повністю відповідає ідеології.</p>
<p>Далі у нас є поправки. Якщо мова йде про те, що треба ставити їх на підтвердження, то тут є одна загроза. Загроза полягає у тому, у разі, якщо ці поправки не знаходять підтримки більшості голосів, закон починає змінювати свою сутність. І тут є надзвичайно важливе питання.</p>
<p>Тому, тому я вношу пропозицію, щоб ми зараз це усвідомлювали. Я внесу зараз пропозицію про те, що ми будемо голосувати і нам треба набрати 226 голосів, я поставлю його сигнальне на підтвердження.</p>
<p>І якщо я буду бачити, що у нас відбувається проблема з голосуванням, то ми, я думаю, що повернемося відповідно до регламенту, до розгляду.</p>
<p>&nbsp;</p>
<p>17:58:33</p>
<p>ГРИНЕВИЧ Л.М.</p>
<p>Шановні колеги. Шановні колеги, дозвольте.</p>
<p>&nbsp;</p>
<p>ГОЛОВУЮЧИЙ. Лілія Михайлівна, будь ласка.</p>
<p>&nbsp;</p>
<p>ГРИНЕВИЧ Л.М. Шановні колеги, я пропоную голосування за підтвердження цієї поправки. Так ви ставите на підтвердження цей текст. Так, цю поправку. Яка відкриває доступ до керівних посад зарубіжним вченим. Так? Так.</p>
<p>Шановний зал, я вважаю, що для того, щоб ми взагалі проголосували цей закон, ми мусимо проголосувати і за цю поправку. І в такий спосіб вийти на консенсус. Тому я закликаю всіх зараз проголосувати за неї. Але я прошу пана Левченка, по наступних поправках ми можемо вважати, що ми зараз голосуємо за цю поправку і за закон?</p>
<p>&nbsp;</p>
<p>ГОЛОВУЮЧИЙ. Будь ласка, Іван Григорович Кириленко.</p>
<p>&nbsp;</p>
<p>17:59:35</p>
<p>КИРИЛЕНКО І.Г.</p>
<p>Шановні друзі. Шановні друзі, шановні колеги, я прошу півхвилиночки уваги. Приймаємо закон, який визначає пріоритет країни. У нас 2 пріоритети залишилось: обороноздатність і наука. Нам треба захистити суверенітет країни, територіальну цілісність і подумати за майбутнє. Майбутнє – це наука, це інвестиції, це інновації. За ними йдуть все інше те, що називається передова країна. Друзі, цей закон відкриває можливості для країни. Давайте його проголосуємо. Я прошу підтримати зал, підтримати, щоб зал підтримав закон у редакції комітету, будь ласка.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, народні депутати, у нас&nbsp; пріоритет з вами&nbsp; один – це люди.&nbsp; А далі – все інше.</p>
<p>Будь ласка, Володимир Михайлович Литвин.</p>
<p>&nbsp;</p>
<p>18:00:28</p>
<p>ЛИТВИН В.М.</p>
<p>Шановний Голово, шановні народні депутати! Я дуже вас прошу, вгамуйте&nbsp; емоції! Я повинен&nbsp; сказати, що це один із системних законів, який був напрацьований разом із громадськістю,&nbsp;&nbsp; були залучені&nbsp;&nbsp; величезні колективи до роботи над цим законом!</p>
<p>Шановні колеги, є ряд позицій, які не влаштовують. Але давайте як компроміс, я дуже вас прошу, підтримаємо поправку.&nbsp;&nbsp; І щоб головуючий поставив&nbsp; на голосування&nbsp; поправку Левченка, з якою погодилася&nbsp; голова комітету, і погоджується комітет, і поставити прийняття&nbsp; його в другому читанні і в цілому&nbsp; як закон. Інакше – треба знімати закон з розгляду.</p>
<p>Я ще раз хочу сказати,&nbsp; це законопроект не комітету. Це законопроект&nbsp; не&nbsp; Кабінету Міністрів. Це законопроект, який напрацьований науковою громадськістю. Зараз ідуть війни не за землю, не за енергоносії, а війни&nbsp; йдуть за мізки! І якщо ми нічого не будемо давати у цю сферу, значить,&nbsp; ми програємо майбутнє для&nbsp; України!&nbsp; Тут&nbsp; немає політики!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Володимире Михайловичу і&nbsp; шановні колеги&nbsp; народні депутати,&nbsp;&nbsp; ми не дамо&nbsp;&nbsp; провалити цей закон. Я ж розумію це. Все буде нормально.</p>
<p>Є пропозиція. Юрій Левченко зараз оголосить 5 поправок на підтвердження, і ми їх зразу&nbsp; поставимо, і в цілому, і в другому читанні проголосуємо.&nbsp; Нормально?</p>
<p>Будь ласка, Юрій Левченко, оголошуйте.</p>
<p>&nbsp;</p>
<p>18:01:57</p>
<p>ЛЕВЧЕНКО Ю.В.</p>
<p>Тільки 2 хвилини,&nbsp; будь ласка.</p>
<p>&nbsp;</p>
<p>ГОЛОВУЮЧИЙ.&nbsp; 2 хвилини, оголошуйте.</p>
<p>&nbsp;</p>
<p>18:02:06</p>
<p>ЛЕВЧЕНКО Ю.В.</p>
<p>Дякую. Для того, щоб не розказували, що хтось&nbsp; щось завалює, я спеціально підійшов і&nbsp; такий пропоную компроміс, щоби&nbsp; зразу 5 поправок, я вважаю,&nbsp;&nbsp;&nbsp; які найжахливіші, які псують цей закон насправді, більш-менш нормальний закон, який псують. Я пропоную, щоб їх зараз на підтвердження поставити. Ну і подивимось, як ви будете за такі речі голосувати.</p>
<p>Першу норму я вже оголосив, де ви хочете громадянина України знову замінити на варягів, щоб взагалі у нас українці не керували в Україні.</p>
<p>Друга норма. Поправка номер 32, згідно цієї поправки ви хочете вилучити норму щодо поширення на керівників державних наукових установ люстраційного законодавства, щоб всі наші слухачі чули. Тобто люстрація вже не буде працювати у наукових установах. Всякі регіонали різні будуть керувати, як і керували. Так?</p>
<p>Потім поправка номер 49. Замість затвердження статуту НАН України Кабміном лише реєстрація Міністерством юстиції, тобто що заманеться напишуть, потім Міністерство юстиції зареєструє.</p>
<p>І остання поправка 53 щодо вилучення норми про граничну чисельність академіків та членів-кореспондентів галузевих академій наук. Зараз є гранична чисельність, ви хочете забрати цю граничну чисельність. Тобто плодити&nbsp; скільки завгодно нероб, абсолютно які тільки з'їдають бюджетні кошти.</p>
<p>Тому я зараз прошу поставити ці поправки на підтвердження. Особливо звертаю увагу всього залу, весь український народ про питання люстрації, про поправку номер 32, згідно якої ви зараз хочете прибрати вимоги люстраційного законодавства до керівників наукових установ. І закликаю все ж таки зал задуматись і не підтверджувати такі, абсолютно не правильні речі. Дякую за увагу.</p>
<p>&nbsp;</p>
<p>ГОЛОВУЮЧИЙ. 32, 53?</p>
<p>&nbsp;</p>
<p>ЛЕВЧЕНКО Ю.В. 31, 32, 49, 53 –&nbsp; чотири поправки, чотири.</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Будь ласка, колега Співаковський, одну хвилину.</p>
<p>Займаємо місця, зараз будемо голосувати.</p>
<p>&nbsp;</p>
<p>18:03:59</p>
<p>СПІВАКОВСЬКИЙ О.В.</p>
<p>Шановні колеги, хочу звернути увагу, що цей закон дуже необхідний. Цей закон є дуже великий компроміс між тим, що ми хочемо і тим, що ми маємо, на жаль. Я також тут йдуть на дуже великі компромісні речі. Поправка 112, але я її знімаю. Ця поправка могла б змотивувати науковців для залучення коштів для фінансування наукових розробок на відкритих умовах. Залучити молодих та талановитих фахівців до участі у наукових проектах і забезпечити прозоре використання коштів. Але Міністерство освіти обіцяє, що воно відпрацює так механізми, що старе фінансування в тому вигляді як воно зараз існує воно піде і літу.</p>
<p>І тому, шановні колеги,&nbsp; прошу підтримати цей законопроект,&nbsp; розуміючи, що там буде необхідно все-таки вносити поправки, які забезпечать сталий розвиток науки і науку робити ефективною. Дякую.</p>
<p>&nbsp;</p>
<p>ГОЛОВУЮЧИЙ. Колеги, от займаємо свої місця, дуже важливе…почекайте, почекайте, почекайте.</p>
<p>Колеги, зараз нам треба голосувати на підтвердження тих поправок – це означає, що нам треба набрати 226 голосів. І одразу ми 226 набрали і зразу голосуємо в другому читанні і в цілому, так?</p>
<p>Колеги, ще раз, будь ласка,&nbsp; займайте свої місця, шановні колеги,&nbsp; народні депутати! Розуміємо, тобто ми підтримуємо цей закон, зараз ми маємо проголосувати ці поправки, підтвердити їх, нам треба 226.</p>
<p>Я зараз поставлю на сигнальне голосування, шановні колеги. Давайте, готові чи ні? Прошу всіх підтримати… Закон про&nbsp; наукову і&nbsp; науково-технічну&nbsp; діяльність.</p>
<p>Зараз поставимо&nbsp; на поправки, не переживайте.</p>
<p><i>&nbsp;(Шум у залі)</i></p>
<p>Будь ласка, Віктор Галасюк, 30 секунд.</p>
<p>Будь ласка, займаємо свої місця.&nbsp;</p>
<p>&nbsp;</p>
<p>18:08:20</p>
<p>ГАЛАСЮК В.В.</p>
<p>Шановний Володимир Борисович, шановні колеги! Мова зараз йде не просто про п’ять поправок, мова йде про майбутнє України на 20 років вперед, бо такі закони, вони приймаються раз на десятиріччя. Це – фундаментальний закон, який дозволить зберегти якісно українську науку. Не ліквідувати, як дехто пропонує там, академію наук, абсолютно безглуздо, а створити правильні інструменти її фінансування для того, щоб на проектній основі живу і якісну науку підтримати, а та, яка нежива, яка фейкова, вона сама відімре. Тому це – питання майбутнього України.</p>
<p>Підтримайте це на підтвердження і в цілому закон.</p>
<p>&nbsp;</p>
<p>ГОЛОВУЮЧИЙ.&nbsp; Значить, дивіться, шановні колеги: 31,32,49 і 53-я поправки, вони були враховані комітетом. Зараз їх треба поставити на підтвердження і набрати 226 голосів. Тому я вас закликаю підтвердити поправки 31,32,49 і 53-ю. Підтримаємо і після того в цілому голосуємо у другому читанні. Приймається?</p>
<p>Давайте, сигнальне голосування на підтримку поправок. Сигнальне голосування на підтримку поправок. Зайняли свої місця, підготувалися. Їх… Вона враховані, їх треба підтримати. Увага, нам треба 226.</p>
<p>Колеги, я прошу, не збивайте мене, будь ласка. Прошу! Прошу…</p>
<p><i>(Шум у залі)</i></p>
<p>Колеги, давайте сигнальне голосування. Прошу всіх натиснути "за", підтримати ці поправки, які були враховані комітетом. Якщо ми зараз не приймемо їх, вони будуть просто відхилені і тоді закон просто знищується. Тому сигнальне голосування по цим поправкам, які я оголосив. Голосуємо. Прошу підтримати, голосуємо "за".</p>
<p>&nbsp;</p>
<p>18:10:37</p>
<p>За-227</p>
<p>Так, 227.</p>
<p>Всі залишаються на своїх місцях. Ставлю на підтвердження дані поправки. Всі на своїх місцях. 31, 32, 49, 53 – на підтвердження я ставлю голосування. Колеги, голосуємо. Будь ласка, прошу всіх проголосувати "за", прошу всіх проголосувати "за" на підтвердження цих поправок. Готові? Готові? <i>(Шум у залі)</i> Голосу... <i>(Шум у залі)</i></p>
<p>Це наука. Лілія Михайлівна, давайте голосуємо ще раз. Будь ласка, 2244а – наукова, науково-технічна діяльність, підтвердження правок: 31, 32, 49, 53. Прошу підтримати, прошу підтримати. Голосуємо, прошу підтримати. Прошу підтримати, голосуємо, колеги, це важливо.</p>
<p>&nbsp;</p>
<p>18:11:51</p>
<p>За-234</p>
<p>Закон ухвалений… поправки підтримані.</p>
<p>В другому читанні і в цілому голосуємо, колеги, прошу підтримати в другому читанні і в цілому з поправками, голосуємо, прошу підтримати, голосуємо 2244а у варіанті комітету. Лілія Михайлівна, ви проти голосували. Голосуйте "за".</p>
<p>&nbsp;</p>
<p>18:12:12</p>
<p>За-235</p>
<p>Закон ухвалено. З чим я вас і вітаю.</p>
<p>Шановні колеги, увага! Увага! Ми зарахуємо голос Лілії Михайлівни "за". Дякую всім за підтримку цього закону.</p>
<p>Мені потрібна одна хвилина вашої уваги. Закон ухвалено. Дивіться, колеги, зараз у нас з вами… Мені потрібна ваша увага, колеги. Можна попросити вашої уваги? Мені потрібна хвилина вашої уваги, шановні колеги. І потім буде ювіляр.&nbsp;</p>
<p>Шановні колеги, у нас зараз стоїть на порядку денному важливий закон: Закон щодо державної служби, Закон про державну службу. Я вважаю, що це один із самих системних законів, які підготувало експертне середовище спільно з комітетом, депутатами – вся частина прогресивного людства. Нам потрібна професійна державна служба. Але, виходячи з того, що цей закон зараз стоїть, і вже 18 година 15 хвилин, я пропоную, щоб ми його зараз перенесли. Я це узгодив з комітетом, головою комітету, доповідачі, думаю, що фракції теж мають підтримати цю позицію: перенести його на вівторок. Ми не маємо права його завалити, нам потрібна державна професійна служба. Бо якщо ми це питання завалимо, ми не зможемо з вами сформувати тих людей, які мають працювати на країну. Голосування цього не потребує.</p>
<p>Я прошу наступну річ. У вівторок на 11 годину дня він буде стояти… <i>(Шум у залі)</i></p>
<p>Я перепрошую. Сигнальне голосування в редакції комітету без обговорення, державна служба. Супер, повертайтеся всі, сідаємо.</p>
<p>Дивіться, колеги, я поставлю це сигнальне голосування, але я знаю, що голосів немає. Зараз перепровіримо моє відчуття.</p>
<p>Голосуємо, сигнальне голосування щодо можливості підтримки цього закону в варіанті комітету. Прошу, шановні колеги, зайняти свої місця, сигнальне голосування. Будь ласка, голосуємо щодо підтримки цього закону зараз.</p>
<p>&nbsp;</p>
<p>18:15:00</p>
<p>За-162</p>
<p>І це все свідчить.</p>
<p>Але я ще раз наголошую на тому, що ми не маємо морального жодного професійного права провалити цей закон. Тому я пропоную у вівторок об 11 годині предметно його розглянути і ухвалити, новий закон про професійну державну службу в Україні. І буду розраховувати на те, що ми зберемося в цей день і його підтримаємо. Домовились?</p>
<p>Юрій Луценко, хвилину, будь ласка, і потім ювіляр.</p>
<p>Будь ласка, Юрій Віталійович.</p>
<p>&nbsp;</p>
<p>18:15:36</p>
<p>ЛУЦЕНКО Ю.В.</p>
<p>Шановний пане Голово, шановні колеги, ми всі тут дорослі народні депутати і прекрасно розуміємо, що навколо цього законопроекту відбувається маса політичних інтриг. Є люди, котрі хочуть і надалі управляти політичними партійними методами державними органами влади. І сьогодні перенесення цього питання означає, що партійні інтригани перемогли дух європейських реформ, закладений в цьому парламенті. Крапка.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Хочу підтвердити одну річ, що з цим законом багато хто намагається гратися. Але я закликаю всі фракції коаліції: "Блок Петра Порошенка", "Народний фронт", "Батьківщину", "Самопоміч" –&nbsp; у вівторок віддати, забезпечити максимальну присутність депутатів персонально. І віддати більшість голосів за цей закон. Окрім того, шановні колеги, я закликаю всіх поза коаліції прогресивні сили, групи українського парламенту підтримати цей закон у варіанті комітету. Будь ласка, шановні колеги, я думаю, що у вівторок ми всі проявимо свою позицію і проголосуємо.</p>
<p>Будь ласка, Сергій Миронович Квіт.</p>
<p>&nbsp;</p>
<p>18:16:54</p>
<p>КВІТ С.М.</p>
<p>Дякую, Володимир Борисович. Шановні колеги, народні депутати, я хочу подякувати всім вам за підтримку Закону про наукову, науково-технічну діяльність. Цей закон відноситься до сфери національних інтересів. І ви показали свою державницьку позицію. Також я хочу подякувати всім експертам, всім нашим колегам з Міністерства освіти і науки, із профільного комітету, який очолює Лілія Михайлівна Гриневич, за конструктивну роботу. Ми і надалі будемо так готувати наші законопроекти. Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Я прошу всім ще раз бути дуже уважними, у вівторок об 11 годині він буде стояти в порядку денному для того, щоб ми… В сесійний пленарний вівторок він буде стояти об 11 годині, цей закон. І я буду розраховувати на те, що ми всі його ухвалимо. Дякую за роботу. Оголошую…</p>
<p>Максим Бурбак, будь ласка. Я думаю, що ви зараз скажете щось важливе.</p>
<p>&nbsp;</p>
<p>18:17:59</p>
<p>БУРБАК М.Ю.</p>
<p>Володимир Борисович, дякую за те, що все ж таки цей законопроект буде розглядатися наступного пленарного вівторка. Прикро, що сьогодні ми не змогли його розглянути. Тому що у фракцій, де більше половини нема депутатів, звісно, не дадуть голоси.</p>
<p>Тому я звертаюся до своїх колег, голів фракцій по нашій коаліції, щоб ми у вівторок зробили максимальну присутність наших депутатів і одразу прийняли цей закон за основу і в цілому з додатком щодо формування фонду оплати праці державних службовців в рамках програм Європейського Союзу. Дякую.</p>
<p>&nbsp;</p>
<p>ГОЛОВУЮЧИЙ. Базовий закон, у вівторок пленарний, про державну службу.</p>
<p>І, колеги, ми з вами проголосували, я зараз хочу повторити під стенограму, 2706, пам'ятаєте, по ЖКГ закон. Ми прийняли рішення, щоб підготувати його до другого читання за скороченою процедурою, якщо пам'ятаєте. Альона Бабак тоді його доповідала, по-моєму, да? Я ще раз під стенограму хочу це повторити, що саме таке рішення було прийнято.</p>
<p>Колеги, всім дякую за роботу. Бажаю всім нам успіхів. Завтра о 10 годині буде ранкове засідання.&nbsp; А вечірнє засідання Верховної Ради України оголошую закритим. Дякую за увагу.</p>
<p>&nbsp;</p>
