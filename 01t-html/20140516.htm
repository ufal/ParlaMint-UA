Стенограма пленарного засідання
16 травня 2014
&nbsp;
<p align=center>ЗАСІДАННЯ СОРОК ПЕРШЕ</p>
<p align=center>Сесійний зал Верховної Ради України</p>
<p align=center>16 травня 2014 року, 10 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p align=center>&nbsp;</p>
<p>ГОЛОВУЮЧИЙ. Доброго ранку, шановні народні депутати! Прошу сідати на свої робочі місця і підготуватися до реєстрації.</p>
<p>Прошу включити систему "Рада" і провести реєстрацію народних депутатів.</p>
<p>10:09:06</p>
<p>В залі зареєструвалося&nbsp;240 народних депутатів. Ранкове засідання оголошується відкритим.</p>
<p>Шановні колеги, за традицією я хочу привітати народних депутатів, які сьогодні святкують день народження. Це Зелик Руслан Богданович, Остапчук Віктор Миколайович і Чертков Юрій Дмитрович. <i>(Оплески) </i></p>
<p>Шановні колеги, відповідно до статті 229 Регламенту Верховної Ради України, у п'ятницю з 10 до 11 години у нас проводиться "година запитань до Уряду". Я інформую вас, що сьогодні Кабінет Міністрів проводить у Вінниці своє виїзне засідання. Тому сьогодні присутні перші заступники членів уряду. В той же час, в зв'язку з тим, що у нас тема достатньо важлива, йдеться про організацію здійснення соціальних виплат в Автономній Республіці Крим, в Донецькій, Луганській областях, у нас є міністр соціальної політики і праці, яка готова виступити з інформацією з цього питання.</p>
<p>Я, шановні колеги, пропоную наступним чином. Заслухати міністра соціальної політики і праці Людмилу Леонтіївну Денісову. Потім я би попросив, щоб керівник казначейства готовий доповідати? Готовий доповідати також.</p>
<p>І я би просив секретаріат викликати заступника голови Національного банку, тому що голова Національного банку знаходиться у відрядженні, щоб також ми з цих питань могли отримати необхідну інформацію. І після цього у нас буде можливість задати питання як міністру соціальної політики і праці, так і всім іншим керівникам міністерств і відомств, які знаходяться тут в урядовій ложі. Немає заперечень, шановні колеги? Немає.</p>
<p>Я запрошую на парламентську трибуну міністра соціальної політики і праці Денісову Людмилу Леонтіївну. Будь ласка.</p>
<p>&nbsp;</p>
<p>ДЕНІСОВА Л.Л.</p>
<p>Шановні народні депутати, доброго вам дня! Я хочу, перш за все, проінформувати вас про стан соціальних виплат, який зараз є в державі. Хочу запевнити вас, що в цих складних умовах, в яких зараз працює уряд, в яких зараз працює Верховна Рада і живе український народ, ми все ж таки забезпечуємо вчасно всі соціальні виплати і пенсії, і допомоги сім'ям з дітьми, і інші соціальні виплати.</p>
<p>Що стосується пенсій. На сьогоднішній день ми вже профінансували понад 65 відсотків місячної заявки всіх виплат по всіх регіонах України. Виплата здійснюється вчасно, ми профінансували виплату пенсій по 18 травня, що стосується отримання пенсій через почтові відділення.</p>
<p>Державна допомога сім'ям з дітьми. Перший транш, заявка на яку складає 3 мільярда 300 мільйонів, вона профінансована була вчасно Казначейством України 8 травня. На сьогоднішній день отримали виплати 93 відсотка наших громадян, які звернулись або до банків, або до почтових відділень. Ще виплата триває.</p>
<p>Що стосується допомог, які забезпечують фонди соціального страхування. На 1 травня, на жаль, ще була заборгованість – 615 мільйонів гривень. Ви пам'ятаєте, що ця заборгованість була ще і на 1 лютого, і на 1 березня. Ми розраховуємося з боргами, які склалися за попередні місяці. І на сьогоднішній день вже є нове призначення, але нове призначення практично забезпечується виплатами. І в мене є таке відчуття, що ми профінансуємо всі призначення за травень вчасно і в цьому місяці. Це, що стосується страхових виплат, регресних за рахунок фонду нещасних випадків на виробництві.</p>
<p>Що стосується фонду тимчасової втрати працездатності, є деякі питання по фінансуванню санаторно-курортного лікування. Але ми вважаємо, що потрібно, по-перше, заплатити все ж таки в таких складних умовах страхові виплати, забезпечити, а потім потрошки, потрошки віддавати за санаторно-курортне лікування, розуміючи, що там є і заробітна плата цих працівників, які забезпечують санаторно-курортне лікування.</p>
<p>Що стосується заборгованості по заробітних платах. То заборгованість по заробітним палатам зараз зменшується, і відносно 1 квітня вона зменшилася на 7,5 відсотка і складає на 12 травня мільярд 541 мільйон.</p>
<p>Є заборгованість по Чернігівській ОДА по виплатах бюджетникам. Там є така проблема, що просто не вистачає бюджетних призначень. Але я знаю, що зараз Міністерство фінансів цю проблему вирішує, і такі борги будуть погашені.</p>
<p>Є заборгованість – 700 тисяч, яка рахується по Києву,&nbsp; місту Києву. Це борги по заробітних платах за санаторій "Крим"… "Київ", &nbsp;який розташований на території Автономної Республіки Крим. Ці гроші перераховані, і вони зависли на рахунках цього санаторію, цього закладу в Автономній Республіці Крим, вони не можуть використати їх по всім вам відомим причинам.</p>
<p>Що стосується рівня безробіття. То на 8 травня зареєстровано безробітних в нашій державі 471 тисяча громадян. 377 тисяч осіб отримують допомогу по безробіттю. Вакансій на 8 травня було, як і&nbsp; сьогодні зараз, біля 50 тисяча вакансій. Максимальна допомога, яку зараз отримують наші громадяни, якщо вони безробітні, складає 4 тисячі 772 гривні, мінімально, це не застрахованих осіб стосується, - 544 гривні.</p>
<p>На сьогоднішній день з Автономної Республіки Крим виїхало неорганізовано, це не стосується сімей військовослужбовців, 8 тисяч 558 осіб, це 4 тисячі 313 родин. І я б хотіла вам доповісти, яка зараз ситуація відбувається з виплатами в Автономній Республіці Крим, в Донецький області і в Луганській. І хочу перейти на російську мову. Я знаю, що кримчани вони бачать канал "РАДА", і хочу, щоб вони послухали мене і з'ясували таку інформацію.</p>
<p>Что касается Автономной Республики Крым. Вы все помните, что 16 марта там произошел референдум, так званий, и с 17 марта Автономная Республика Крым не может получать средства ни через банковскую систему, ни через систему казначейского обслуживания, ни через почтовые отделения, почтовые переводы средства, которые предназначены гражданам Украины, которые находятся&nbsp;&nbsp; &nbsp;<a name=Temp></a>на территории Автономной Республики Крым&nbsp; и города Севастополя. А таких граждан, которые находятся под защитой Украины, – 2 миллиона 100 тысяч человек.</p>
<p>На сегодняшний день&nbsp; пенсионеры, которые до сих пор находятся на территории оккупированных Крыма и Севастополя, не могут получить, если они не выезжают с этой оккупированной&nbsp;&nbsp;&nbsp; территории на материковую часть Украины, наших выплат.</p>
<p>Мы упростили порядок&nbsp; получения и пенсий, и социальной помощи, и других&nbsp; выплат через фонды&nbsp; социального страхования. Что для того, чтобы человек мог получить такую назначенную ему выплату, или может быть назначена выплата&nbsp; при наличии случая страхового или рождения ребенка, или выхода на пенсию&nbsp; на материковой части, только если он предоставит документ, который удостоверяет&nbsp; его личность. Никаких&nbsp; других документов не требуют.</p>
<p>У нас существует электронный реестр всех получателей в Министерстве социальной политики, в Пенсионном фонде Украины, и мы&nbsp; пользуемся этим реестром. А потом запрашиваем документы в бумажном&nbsp;&nbsp;&nbsp; виде, чтобы такое пенсионное дело находилось по месту временного пребывания граждан, которые временно переселились с оккупированных территорий.</p>
<p>В соответствии с&nbsp; Законом&nbsp; про оккупацию, который был принят&nbsp; Верховной Радой Украины про оккупированные&nbsp; территории, про защиту прав граждан, Министерством&nbsp; социальной политики разработаны порядки, которые будут обеспечивать выплату пенсий&nbsp; тем гражданам, которые решили остаться на территории Автономной Республики Крым и Севастополя для того, чтобы они могли приехать&nbsp; и получить опять же на материковой части,&nbsp;&nbsp; предназначенные им выплаты. Это касается и&nbsp; выплат при рождении ребенка, и пенсий, и других социальных выплат.</p>
<p>Для&nbsp; этого нужно человеку приехать в те районы, которые будут определены этим порядком в Херсонской области&nbsp;&nbsp; и обратиться с соответствующим заявлением, что он хочет получать пенсию в таком-то отделении почты на материковой части или через банковский счет. После этого следующего месяца за месяцем обращения, то есть, если он обратится в мае, то с июня пенсия будет зачислена ему&nbsp; и другая социальная выплата на его банковский счет, который он откроет на материковой части, либо через отделение почты, о чем ему будет направлено сообщение. Спасибо.</p>
<p>Что касается людей, сколько у нас приехало. Из них пенсионеров – это 25 процентов, это 2 тысячи 25 человек, которым пенсия выплачивается своевременно, как только они обращаются, независимо, есть у них пенсионное дело или нет. Также вопрос касается и семьям с детьми, и таких обратилось у нас 1 тысяча 244 семьи, все дети, которым получены социальные выплаты, получают, малообеспеченные…</p>
<p>&nbsp;</p>
<p>ГОЛОВУЮЧИЙ. Продовжуйте час, будь ласка, для виступу.</p>
<p>&nbsp;</p>
<p>ДЕНІСОВА Л.Л. Дякую дуже. Помощь при рождении ребенка получают.</p>
<p>Что касается других областей. К сожалению, на сегодняшний день на правительственный контактный центр поступают звонки из Донецкой области от людей и от Луганской о том, что они хотят переехать в другие регионы. И я думаю, что тут мы с вами должны вместе, безусловно, распространить все те условия, которые у нас есть по размещению приезжающих крымчан и по&nbsp; обеспечению им социальных выплат на тех людей, которые приедут сегодня из областей Донецкой и Луганской области. И мы это людям обещаем, и будем обеспечивать. И сегодня, например, санаторий "Перемога", который находится в ведении Министерства социальной политики, вот буквально на днях, приехало восемь человек из Славянска, мы их разместили, и они находятся под опекой Министерства социальной политики.</p>
<p>&nbsp;</p>
<p>ГОЛОВУЮЧИЙ. Я прошу, не зупиняйте виступ.</p>
<p>&nbsp;</p>
<p>ДЕНІСОВА Л.Л. Что касается Луганской области. На сегодняшний день все пенсии там профинансированы на 68 процентов, обеспечена их выплата. И пока у нас проблем в Луганской области с получением этих выплат нет. Точно так же профинансированы полностью пособия семьям с детьми, и мы впредь их будем точно так же обеспечивать.</p>
<p>Есть большая проблема с получением пенсий и социальных выплат в Донецкой области. Надо сказать, что профинансированы пенсии на 65 процентов и социальные выплаты на 98 процентов. Но, к сожалению, есть проблема с доставкой этих выплат людям.</p>
<p>Я должна сказать, что команда, которая работает в Донецкой области и которая работает с правительством и "Ощадбанк", и "Приватбанк", и почтовые службы –&nbsp; они все работают вместе и пытаются своевременно. Но иногда это происходит с задержкой, например, в таких регионах, как Славянск, где вы знаете, сожгли Пенсионный фонд, управление Пенсионного фонда. В Мелитополе. Есть проблемы у нас в Дмитрове, Красном Лимане, Ждановке, Константиновке, в Дебальцево, в Кировском. Но мы перевозим это все на броневиках, н БТРах эти средства и доставляем.</p>
<p>Но сегодняшняя ситуация, к сожалению, в Донецкой области усложнилась. И я думаю, что начальник Казначейства Украины об этом скажет. Я думаю, что мы не сможем в таких условиях, в которых сегодня находиться Донбасс, Донецкая область в частности, дальше обеспечивать выплаты, потому что просто мы фактически это не сможем сделать. Средства&nbsp; мы можем, вот как они перечислены, есть, но если заблокирована работа Национального банка и казначейства, то платежи никакие не пройдут.</p>
<p>Поэтому я вас прошу обратить на эту ситуацию внимание и как народных депутатов на это отреагировать.</p>
<p>Я бы очень хотела, чтобы &nbsp;та ситуация, которая сегодня есть в Донецке, она не распространилась на всю Украину.&nbsp; Это в том числе зависит, уважаемые народные депутаты, от нас с вами и от вас тоже.</p>
<p>Я очень прошу поддержки тем людям, которые сейчас там находятся. Как только будут прекращены вот такие захваты органов управления и органов обслуживания банковских платежей, мы возобновим там финансирование пенсий. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До слова запрошується голова Казначейства України Слюз Тетяна Ярославівна, будь ласка. Потім буде можливість задати питання.</p>
<p>&nbsp;</p>
<p>СЛЮЗ Т.Я.</p>
<p>Шановний Олександре Валентиновичу! Шановні народні депутати! Шановні громадяни України! Протягом двох місяців казначейська служба України Донецької і Луганської області працювала в дуже напруженій&nbsp; ситуації в зв'язку з сепаратиськими діями певних бандитів, їх так можна назвати, які тероризували і&nbsp; тероризують ці області.</p>
<p>Ми планомірно проводили всі видатки, в першу чергу, захищені статті видатків, своєчасно сплачували&nbsp; виплати заробітної плати, пенсій, допомоги на дітей, медикаменти, комунальні платежі та інші. Деякі затримки відбувалися в зв'язку із відключенням програмного забезпечення у містах, коли проводились атаки сепаратистів.</p>
<p>Я дуже хочу подякувати всім&nbsp; працівникам&nbsp; казначейства Донецької і Луганської областей, які, не зважаючи на військові умови роботи, кожного дня й щоденно виходять на роботу і чесно виконують свій посадовий&nbsp; обов'язок. Але той факт, який мав місце сьогодні зранку, сепаратисти поставили умову територіальному управлінню Національного банку України виплатити значну суму готівкових коштів. У випадку, якщо така умова не буде виконана, значить буде відбуватися зачистка даного управління.</p>
<p>Враховуючи те, що Казначейство України є повноцінним учасником системи електронних платежів, і в цілях безпеки Національний банк України відключив сьогодні зранку систему електронних платежів, що надає можливість органам казначейства Донецької області здійснювати свої повноваження в повному обсязі.</p>
<p>Завдяки таким терористичним діям сепаратистів на сьогоднішній день є загроза невиплати таких&nbsp; захищених статей видатків на сьогоднішній день: виплата заробітної плати шахтарям – 215 мільйонів (сьогодні на 9-у ранку), виплата пенсій пенсіонерам протягом трьох днів – 193,4 мільйона гривень, виплата авансових платежів заробітної плати, допомоги дітям, захищених статей видатків, тобто виплата&nbsp; медикаментів харчування – на 150 мільйонів&nbsp; гривень.</p>
<p>Якщо такі дії сепаратистами будуть далі&nbsp; проводитися, якщо вони далі будуть тероризувати весь Донбас, у тому числі Луганську область, це свідомо робиться їхніми діями і поступками, Казначейство не зможе постійно виплачувати ці платежі. Тому я звертаюся до представників так званої "Донецької народної&nbsp; республіки": перестаньте тероризувати населення Донбасу, дайте можливість соціально незахищеним верствам населення своєчасно отримувати пенсії, заробітні плати і виплати на дітей. Це саме та незахищена верства населення, яка, крім отих жалюгідних копійок з бюджету,&nbsp; ніде не може далі отримувати свій дохід.</p>
<p>Я обращаюсь к своему коллеге главе Федерального казначейства России Роману Евгеньевичу. Роман Евгеньевич, благоразумте своего президент&nbsp; Путина, чтобы он прекратил сепаратистские&nbsp; действия на территории Украины для того, чтобы… Мы с вами коллеги! …для того, чтобы Казначейство Украины своевременно исполняло свои&nbsp; обязанности.</p>
<p>Я звертаюся до громадян Донецької&nbsp; області. Казначейська служба України буде вживати всі&nbsp; заходи для того, щоб ви своєчасно отримували пенсії, заробітні плати і решту захищених статей видатків. Якщо нам тільки&nbsp; Національний банк України включить систему електронних платежів, ми в повному обсязі проведемо всі захищені видатки в першу чергу.</p>
<p>У нас&nbsp; з Казначейства&nbsp; всі працівники, незважаючи на складні військові умови,&nbsp; не евакуйовані і постійно, щоденно в робочі дні&nbsp; працюють і знаходяться на місці.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Слово надається&nbsp; першому заступнику голови Національного банку України Кротюку Володимиру Леонідовичу.</p>
<p>&nbsp;</p>
<p>КРОТЮК В.М.&nbsp;</p>
<p>Шановний Олександре Валентиновичу, шановні народні депутати! Національний банк в цілому контролює ситуацію в банківській системі України. Наше головне завдання зараз – забезпечити життєдіяльність регіонів через банківську систему, обслуговуючи суб'єктів підприємницької організації, інші підприємства, організації і населення. Ми розуміємо, що зупинення банківської системи може призвести до економічного та соціального колапсу.</p>
<p>Під посиленим контролем Національного банку&nbsp; знаходяться діяльність банків в східних регіонах нашої країни. Проблемою на сьогоднішній день в діяльності цих регіонів є створення умов для безпечної діяльності банків, збереження життя і здоров'я банківських працівників і клієнтів банків. Ці проблеми на сьогоднішній день у східних регіонах загострені, і оскільки йде цілеспрямована атака на відділення і банкомати банків. Зокрема цілеспрямована атака йде на відділення і банкомати Приватбанку. До речі, вчора був захоплений автомобіль "Приватбанку" з готівкою&nbsp; в розмірі 1,5 мільйона гривень.</p>
<p>Аналогічні випадки були і в інших регіонах. Всього в східних регіонах станом на сьогодні було більше 20 нападів на структурні підрозділи банків, пошкоджено або зруйновано більше 100 банкоматів і, таким чином, банкам спричинені збитки на суму більше 13 мільйонів гривень. Такі дії загрожують життю і здоров'ю працівників банку, вкладників, і можуть призвести до зупинки виплат пенсій і заробітних плат в східних регіонах.</p>
<p>&nbsp;</p>
<p>ГОЛОВУЮЧИЙ. Я вибачаюсь, Володимир Леонідовичу, східні регіони це не конкретно, да. Будь ласка, Донецька область…</p>
<p>&nbsp;</p>
<p>КРОТЮК В.М.&nbsp; Донецька область і Луганська область. Ну, останнім часом більше таких подій відбувається в Донецькій області.</p>
<p>Зокрема, вчора з боку сепаратистів була здійснена безприциндентна вимога до донецького територіального управління Національного банку України про передачу великої суми коштів сепаратистам. Якщо ні, це не буде здійснено, була погроза здійснити зачистку територіального управління.</p>
<p>Ми евакуювали людей. І на сьогодні зранку територіальне управління працює. Платіжна система включена, і банки регіону працюють. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, я прошу, давайте так, ви сядете на свої місця біля мікрофону.</p>
<p>Я також прошу, щоб перший заступник міністра оборони пан Буца також сів в перший ряд. Тому що, я думаю, багато буде питань щодо фінансово-технічного забезпечення армії.</p>
<p>Я прошу, шановні колеги, давайте ми запишемося на питання, у нас є для цього час. Єдине, підсумок щодо виступів керівників, достатньо небезпечна ситуація склалася на сході України в Донецькій, Луганській областях. І дії сепаратистів, і терористів, в першу чергу, загрожують, ви ж бачите, не тільки життю і здоров'ю наших громадян, а і їхньому добробуту. Тобто блокується можливість виплачувати пенсії, зарплати. І, в першу чергу, я ще раз кажу, ці терористичні, сепаративні дії б'ють саме по нашим громадянам.</p>
<p>І я звератюсь до мешканців Донецької, Луганської областей. Треба підтримати проведення антитерористичної операції і разом покінчити і з терористами, і з сепаратистами&nbsp; в Донецькій і в Луганській областях.</p>
<p>А зараз, шановні колеги, я прошу записатися на виступи. Вибачте, для того, щоб задати питання членам уряду або заступнику керівника Нацбанку. Будь ласка, включіть систему "Рада".</p>
<p>Слово надається народному депутату Ляшку. Будь ласка.</p>
<p>&nbsp;</p>
<p>10:36:17</p>
<p>ЛЯШКО О.В.</p>
<p>Олег Ляшко, Радикальна партія. Я хочу звернутися до жителів Донецької і Луганської областей.</p>
<p>Шановні громадяни, жителі цих областей! Сьогодні дії, які вчиняють терористи і сепаратисти в Донецькій і Луганській областях, загрожують реально тим, що ви припините отримувати пенсії і зарплати. Шахтарі Донецького і Луганського краю залишаться без зарплат, без відвантаженої продукції. Пенсіонери наші луганські і донецькі залишаться без пенсій. Матері з дітьми луганські і донецькі залишаться без допомог, інших соціальних виплат.</p>
<p>Тому завдання номер один на сьогодні –&nbsp; це об'єднати зусилля для того, щоб гнати терористів зі зброєю з нашого Донецького і Луганського краю. Адже ці бандити, які вбивають людей, вони позбавляють вас пенсій, вони позбавляють вас зарплат, вони позбавляють вас можливості отримувати підтримку…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>10:37:30</p>
<p>ЛЯШКО О.В.</p>
<p>Вони позбавляють вас можливості отримувати підтримку від української держави.</p>
<p>Тому я прошу всіх жителів Донецької і Луганської області об'єднати свої зусилля з Українською армією, з правоохоронцями. Затримувати терористів. Бо кожен терорист, це вкрадена у вас пенсія, позбавлені ваші зарплати, допомоги, це нестабільність, це кров, це сльози, це відсутність мирного неба над головою.</p>
<p>Наше завдання – щоб Донбас був &nbsp;мирний, світлий, спокійний, щоб люди працювали…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я нагадаю, що ми задаємо питання членам уряду. Будь ласка, слово надається народному депутату Макеєнку.</p>
<p>&nbsp;</p>
<p>10:38:16</p>
<p>МАКЕЄНКО В.В.</p>
<p>Прошу передати народному депутату Смітюху.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Смітюха.</p>
<p>&nbsp;</p>
<p>10:38:23</p>
<p>СМІТЮХ Г.Є.</p>
<p>Дякую. В мене питання до заступника голови Національного банку України.</p>
<p>&nbsp;Сьогодні під Верховною Радою України знаходяться громадяни, які просили мене запитати, що відбувається з банком "Форум" і яка доля вкладників. Але я думаю, що це не тільки банку "Форум", де Національний банк ввів тимчасову адміністрацію, і інших адміністрацій.</p>
<p>То я би хотів попросити, щоб Національний банк або давав інформацію в пресі, що відбувається, або інформував громадян, щоб вони не збуджували, не стояли в пікетах, в тому числі перед Верховною Радою. Тому, будь ласка, скажіть, що відбувається з банком "Форум", і як там захищаються інтереси вкладників, наших громадян? Дякую.</p>
<p>&nbsp;</p>
<p>КРОТЮК В.Л.&nbsp; Я хотів би запевнити, що Національний банк постійно співпрацює і зустрічається з вкладниками банків. Зокрема, позавчора я особисто зустрічався з вкладниками банку "Форум" і давав відповідні роз'яснення, так сказать, на їх запитання.</p>
<p>Справа в тому, що банк "Форум" на сьогодні Національним банком визнаний неплатоспроможним, і банк переданий до Управління фонду гарантування вкладів фізичних осіб. Скажемо так, що на сьогоднішній день стосунків Національного банку з банком "Форум" немає, крім того, що ми отримуємо звітність про діяльність цього банку.</p>
<p>Наскільки мені відомо, на сьогодні Фонд гарантування вкладів працює з потенційними інвесторами. І десь через тиждень, через тиждень, вирішить питання про допуск таких інвесторів, якщо вони будуть відповідати вимогам Фонду гарантування вкладів, до участі в санації банка "Форум".</p>
<p>&nbsp;</p>
<p>ГОЛОВУЮЧИЙ. Слово надається народному депутату Гриневич.</p>
<p>&nbsp;</p>
<p>10:40:33</p>
<p>ГРИНЕВИЧ Л.М.</p>
<p>Дякую. Шановні колеги, я хочу підняти питання студентів, які зараз навчаються в інших університетах і приїхали з Криму. Вищі навчальні заклади України їх гостинно прийняли. Але є проблеми, які не може вирішити сам вищий навчальний заклад і Міністерство освіти, а це потребує взаємодії уряду.</p>
<p>І моє запитання скоріше буде до Міністерства фінансів. Ми зіткнулися з такими двома проблемами. Студенти-платники, які сплатили вже за своє навчання, наприклад, в Таврійському університеті, зараз навчаються в іншому вищому навчальному закладі, і цей вищий навчальний заклад, оскільки вони платники, потребує від них знову повторної оплати. Зрозуміло, їм нема з чого заплатити.</p>
<p>Зважаючи на таку особливу ситуацію, що ми маємо окупацію території і вони приїхали з цієї території, чи можна прийняти постанову уряду, де дозволити їм цей семестр вже відівчитися, оскільки вони в Криму заплатили за...</p>
<p>&nbsp;</p>
<p>ГОЛОВУЮЧИЙ. Зрозуміло питання? Будь ласка, мікрофон Мінфіну включіть.</p>
<p>&nbsp;</p>
<p>МАТВІЙЧУК В.М.</p>
<p>Ви підняли дуже важливе питання. Дякую за таке запитання. Я думаю, що ми з Міністерством освіти протягом тижня його розглянемо і визначимося, як діяти. Я думаю, що треба розглянути його дійсно позитивно, з точки зору матеріального стану таких студентів для того, щоб забезпечити їх навчання. Ми обіцяємо з Міносвіти, що протягом тижня ми це розглянемо.</p>
<p>&nbsp;</p>
<p>ГОЛОВУЮЧИЙ. Слово надається народному депутату Гайдошу.</p>
<p>&nbsp;</p>
<p>10:42:15</p>
<p>ГАЙДОШ І.Ф.</p>
<p>Іштван Гайдош, "Суверенна європейська Україна".</p>
<p>Шановний пане Голово, у мене питання до міністра освіти&nbsp; і науки України або до представника цього міністерства. Я хочу сказати, що для угорської громади України дуже важливим є питання освіти, зокрема видачі двомовних українською і угорською мовами документів про неповну середню та середню освіту. Я як народний депутат, а також представники угорської національної меншини неодноразово зверталися по цьому питанню до Міністерства освіти і науки України. Керівництво відомства запевняло нас, що питання буде вирішено позитивно. Але, як бачимо, навчальний рік завершується,&nbsp; а питання. проблема, залишається невирішеною. Скажіть, будь ласка, яка ситуація по цьому питанню? Вважаю, що вирішення цього питання буде свідченням лояльності влади до нацменшин та одним із чергових кроків на євроінтеграційному шляху України. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, прошу представника Міносвіти дати відповідь.</p>
<p>&nbsp;</p>
<p>СОВСУН І.Р.</p>
<p>Міністерство і науки опрацьовує зараз це питання і ми протягом тижня надамо відповідь з приводу можливості друку атестатів двома мовами.</p>
<p>&nbsp;</p>
<p>ГОЛОВУЮЧИЙ. Будь ласка, коротко змістовно.</p>
<p>Народний депутат Раупов задає запитання. Будь ласка.</p>
<p>&nbsp;</p>
<p>10:43:47</p>
<p>РАУПОВ Р.Б.</p>
<p>Прошу передати слово народному депутату Розенко Павлу. Дякую.</p>
<p>&nbsp;</p>
<p>ГОЛОВУЮЧИЙ. Включіть мікрофон народного депутата Розенко.</p>
<p>&nbsp;</p>
<p>10:43:54</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка".</p>
<p>Я хотів би звернути увагу зараз і вас, Олександре Валентиновичу, і шановних представників уряду, зокрема міністра соціальної політики, голову Казначейства, що, на жаль, в цій кампанії сьогодні інформаційній, яка розгорнута проти України на сході України, якраз представляється, що саме українська влада заблокувала всі соціальні виплати, в тому числі і пенсії, і інші соціальні допомоги. І якщо ви звертаєте увагу, що зараз сепаратисти їздять по всіх шахтах і розповідають байки шахтарям, що саме ми, Київ, затримують їм сьогодні виплату заробітних плат.</p>
<p>Тому я вимагаю, Олександре Валентиновичу, більш активної інформаційної політики від уряду, від представників обласних державних адміністрацій, від представників районних державних…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>10:44:59</p>
<p>РОЗЕНКО П.В.</p>
<p>Щоби люди не сиділи в кабінетах, а проводили прес-конференції, зустрічалися з людьми, з трудовими колективами і розповідали, що саме через дії провокаторів на сході України, через дії сепаратистів і так званих республік сьогодні люди не можуть отримувати пенсій. Інформаційна політика уряду має бути посилена. Я звертаюсь ще раз до уряду негайно зробити відповідні інформаційні повідомлення в усіх засобах масової інформації...</p>
<p>&nbsp;</p>
<p>ГОЛОВУЮЧИЙ.&nbsp; Дякую за пропозицію. Я думаю, що вона буде повністю підтримана. Будь ласка, народний депутат Павленко.</p>
<p>&nbsp;</p>
<p>10:45:36</p>
<p>ПАВЛЕНКО Р.М.</p>
<p>Дякую. Прошу передати слово&nbsp; Ірині Геращенко.</p>
<p>&nbsp;</p>
<p>ГОЛОВУЮЧИЙ.&nbsp; Включіть,&nbsp; будь ласка, мікрофон Ірини Геращенко.</p>
<p>&nbsp;</p>
<p>10:45:42</p>
<p>ГЕРАЩЕНКО І.В.</p>
<p>Від нашої фракції&nbsp;&nbsp; запитання до заступника Міністра оборони.</p>
<p>Шановний колего, ми сьогодні маємо&nbsp; масу&nbsp; запитань і направили вам&nbsp; і офіційні запити відносно того, куди саме було спрямовано 7 мільярдів&nbsp;&nbsp; гривень, виділених із бюджету України рішенням Верховної Ради&nbsp; України. І так само, куди пішли мільйони&nbsp; гривень, зібраних українськими громадянами на підтримку армії? Чи правда,&nbsp; що там&nbsp; залишилось на рахунках лише 30 мільйонів, а інші витрачені на ліжка, на простирадла,&nbsp; які були розкрадені попередньою владою. І ми хочемо знати, скільки грошей&nbsp; було витрачено саме на захист наших військових, на закупку бронежилетів, якої ступені захисту.</p>
<p>І хочемо також попередити, що будь-які можливі навіть, натяки на корупцію в відомстві військовому сьогодні будуть просто нами розслідуватись надзвичайно жорстко. Тому що питання іде про оборонність нашої держави і про збір&nbsp; грошей людьми. Дякую</p>
<p>&nbsp;</p>
<p>ГОЛОВУЮЧИЙ.&nbsp; Прошу.</p>
<p>&nbsp;</p>
<p>БУЦА Б.Е.</p>
<p>Кабінетом Міністрів&nbsp; виділено з резервного фонду Державного бюджету від 23 березня 2014 року&nbsp; 4,6 мільярда гривень. З яких: 1,5 мільярда гривень&nbsp;&nbsp; пішло на&nbsp; ремонт і відновлення озброєння, 1,5&nbsp; мільярда гривень пішло на&nbsp; придбання паливно-мастильних матеріалів, 656&nbsp; мільйонів пішло на грошове забезпечення військовослужбовців, 612 мільйонів пішло на закупівлю&nbsp; озброєння&nbsp; і військової техніки, 145 мільйонів пішло на речове майно, 89 мільйонів пішло на харчування військовослужбовців, 81 мільйон – забезпечення&nbsp; зв'язком, 52 мільйони – виплата добових та&nbsp; оплата перевезень, 17 мільйони – лазньо-пральні послуги, 15,7 мільйонів – проведення навчальних зборів&nbsp; військовозобов'язаних.</p>
<p>У березні-травні із&nbsp; зазначеного&nbsp;&nbsp; фінансового ресурсу, відповідно до помісячного плану, отримано 3 мільярди гривень або 100 відсотків плану. Крім цього, в червні поточного року передбачено виділити ще з резервного фонду 1,6 мільярда гривень, в тому числі 96,2 мільйони – знову ж на відновлення та ремонт військової техніки, 162 мільйони – на придбання паливно-мастильних матеріалів, 170 мільйонів – на грошове забезпечення, 92 мільйони – на закупівлю озброєння військової техніки, 23 мільйони – на харчування і 4,6 мільйона на лазньо-пральні послуги.</p>
<p>Починаючи з лютого 2014 року, в Україні проходить акція "Підтримай українську армію". Станом на 14 травня 2014 року в рамках цієї програми Міністерство оборони в якості благодійної допомоги отримало 122 мільйони гривень, в тому числі від мобільних операторів – 28,2 мільйона гривень та 97,5 тисяч доларів, та 41,2 тисяч євро. З яких на 115 мільйонів – це на матеріально-технічне забезпечення і 7,2 мільйона – на медичне забезпечення.</p>
<p>Зараз я вам розкажу. За пропозиціями Генерального штабу Збройних Сил України 108 мільйонів гривень планується спрямувати на придбання наступного речового майна.&nbsp; 37,2 мільйона гривень – польове обмундирування нового зразка, 22 мільйона гривень –&nbsp; шоломи кулезахисні,&nbsp; 15,2 мільйона гривень – спальні мішки та ізолюючі підстилки, 12,3 мільйона&nbsp; гривень – черевики з високими берцями, 8,5 мільйонів гривень – флотська форма одягу, 3,5 мільйона гривень –&nbsp; маскувальні сітки, 2,2 мільйони гривень –&nbsp; засоби зв'язку та комплектації до них, 2,1 мільйони гривень – простирадла бавовняні,&nbsp; 1,8 мільйона гривень –&nbsp; матраци, 1,2 мільйона – топографічні карти і подушки, наволочки.</p>
<p>Станом на 14 травня цього року використано по децентралізованих витратах 387 мільйонів.</p>
<p>Крім цього, зараз проходять процедури по закупці цих речей, які я тільки що назвав. Приблизно десь на 20.05 отримаємо майже половину спальних мішків, до кінця цього місяця отримаємо частину шоломів кулезахисних, польове обмундирування, черевики, флотську форму. Інші поставки у нас будуть до кінця червня місяця.</p>
<p>Крім цього, нам безпосередньо до військових частин так само надходить матеріально-технічне забезпечення приблизно на 3… та 37 мільйонів гривень надійшло. З них: це 300 тисяч комплектів сухих пайків, 792 одиниці засобів зв'язку, 649 акумуляторних батарей, 527 бронежилетів, 362 шини автомобільні, 46 тонн пального, паливно-мастильних матеріалів і тисячу 821 пара черевиків. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Слово надається народному депутату Павловському, будь ласка.</p>
<p>&nbsp;</p>
<p>10:51:34</p>
<p>ПАВЛОВСЬКИЙ А.М.</p>
<p>Андрій Павловський, "Батьківщина". Сейчас, фактически, в Донецкой, Луганской области из-за преступных действий бандитов, уголовников парализована работа Пенсионного фонда, казначейства. Они грабят банки, выставляют ультиматумы.</p>
<p>И я хотел бы обратиться, в первую очередь, к жителям этих областей. Вы должны объединяться и помогать правоохранительным органам, Вооруженным Силам бороться с этими уголовниками, которые вас терроризируют в Донецке и в Луганске. Иначе под угрозой будет выплата ваших пенсий, зарплат бюджетникам – это учителя, врачи, шахтерам.</p>
<p>Поэтому надо показать шахтерский характер Донбассу и прогнать со своего края этих бандитов, уголовников, поддонков, которые терроризируют вас. Надо быть вместе с Украиной и наводить порядок.</p>
<p>І питання до міністра. Чи може забезпечити зараз відділення Пенсійного фонду виплати в Донецьку, а як з виплатами пенсій в Криму? Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, я прошу, Людмило Леонтіївно, вам питання було.</p>
<p>&nbsp;</p>
<p>ДЕНІСОВА Л.Л. Стосовно виплат пенсій в Криму.&nbsp; З 17 березня припинено фінансування пенсій в Криму за неможливістю. Тому пенсії зараз&nbsp; отримують пенсіонери, які там мешкають, за рахунок якихось там&nbsp; російських коштів, а ми пенсію виплачуємо на&nbsp; материковій частині України за зверненнями. І на сьогодні таких 2 тисячі 58 людей звернулось,&nbsp; ми їм всі пенсії виплатили.</p>
<p>Якщо люди залишаються на території окупованої Автономної Республіки Крим або міста Севастополя, вони можуть виїхати, згідно закону розробленого Мінсоцполітики порядком виїхати, зареєструватись, подати заяву, що вони хочуть отримувати пенсію українську, за українським законом, вони не отримують таку пенсію за російським законодавством, на території України. З наступного місяця після звернення такі громадяни&nbsp; отримають пенсію або в почтовому відділені за їх зверненням на території України, або будуть зараховані на рахунки банківські і теж&nbsp; на території України. Дякую.</p>
<p>&nbsp;</p>
<p>ГОЛОВУЮЧИЙ. Слово надається&nbsp; народному депутату Мошенському, будь ласка.</p>
<p>&nbsp;</p>
<p>10:54:13</p>
<p>МОШЕНСЬКИЙ В.З.</p>
<p>Прошу передать слово Ващук.</p>
<p>&nbsp;</p>
<p>ГОЛОВУЮЧИЙ. Включіть мікрофон, будь ласка.</p>
<p>&nbsp;</p>
<p>10:54:20</p>
<p>ВАЩУК К.Т.</p>
<p>Шановні колеги з уряду! Я хотіла сьогодні поставити питання Прем'єру, але члени уряду. Тому я все одно запитую. Скажіть, наскільки є правдивими чутки про те, що 25 квітня була прийнята постанова Кабміну, яка ніде не надрукована, про те, що виділяється 45 гектарів землі в Чорнобильській зоні для будівництва могильника ядерних відходів українських і країн Європейського Союзу. Чи це може нинішній уряд заложити таку страшну міну сповільненої дії під життя і здоров'я нинішнього&nbsp; і майбутніх поколінь? Я хочу чесну відповідь від уряду.</p>
<p>&nbsp;</p>
<p>ГОЛОВУЮЧИЙ. Будь ласка, керівництво Міністерства енергетики є у нас? Прошу дати відповідь.</p>
<p>&nbsp;</p>
<p>УЛИДА В.Ю.</p>
<p>Дякую за запитання.&nbsp; 23 квітня урядом прийнято Розпорядження&nbsp; щодо надання дозволу державній компанії "Енергоатом" на розробку проекту землеустрою щодо відведення&nbsp; відповідної земельної ділянки у Чорнобильській зоні для&nbsp; реалізації проекту спорудження&nbsp; централізованого сховища відпрацьованого ядерного палива. Це сховище необхідно для зберігання відпрацьованого ядерного палива з атомних електростанцій України, яке зараз вивозиться до Російської Федерації.</p>
<p>Я хочу наголосити, що вивозиться до Російської Федерації тимчасово, і воно&nbsp; через деякий термін, згідно укладених договорів, має бути повернуто в Україну. Тобто, якщо не збудувати це сховище, то можлива екологічна катастрофа.</p>
<p>Це сховище будується відповідно до закону, прийнятого раніше, і воно є необхідним для забезпечення безпечної експлуатації атомних електростанцій. Всі екологічні вимоги, всі&nbsp;&nbsp; екологічні норми і всі процедури згідно законодавства України для забезпечення безпечної експлуатації цього сховища з залученням новітніх технологій сучасних здійснюються, забезпечуються в повній мірі. Дякую. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Шановні колеги, я прошу заспокоїтись. Я, єдине… <i>(Шум у залі)</i> Колеги, народні депутати, я прошу заспокоїтись усіх.</p>
<p>По-перше, я хочу вам нагадати, що відповідно до&nbsp; українського законодавства на території України не можуть бути ввезені інших країн відходи або інші речі, використані вже раніше. Тому є заборона. Це, я розумію, уряд робить тільки для українських атомних електростанцій. Так, уряд, чи ні?</p>
<p>&nbsp;</p>
<p>УЛИДА В.Ю. Так, абсолютно вірно.&nbsp; Виключно для українських атомних електростанцій.</p>
<p>&nbsp;</p>
<p>ГОЛОВУЮЧИЙ. Тобто ще раз ви почули, що уряд сказав, що виключно для українських атомних електростанцій. <i>(Шум у залі)</i></p>
<p>&nbsp; Продовжуємо. Тимошенко. <i>(Шум у залі)</i> Шановні колеги, заспокойтеся.</p>
<p>&nbsp;</p>
<p>10:57:44</p>
<p>ТИМОШЕНКО В.А.</p>
<p>Дякую, пане Голово. Тимошенко, 198 виборчий округ.</p>
<p>В мене питання до Людмили Денісової. Ми працюємо в новому форматі більше двох місяців уже. Пані Людмило, назвіть термін, коли буде внесено урядом на розгляд Верховної Ради законопроект нової пенсійної реформи? Через місяць, через рік чи ніколи? Дякую.</p>
<p>&nbsp;</p>
<p>ДЕНІСОВА Л.Л. Ви знаєте, на сьогоднішній день ми поки вивчаємо ситуацію, коли це можна зробити. Тому що ви всі знаєте, що на рахунках на сьогоднішній день Пенсійного фонду немає коштів для того, щоб виплатити пенсії. Тому що всі кошти, які були на рахунках в казначействі, вони перероблені в золоті батони.</p>
<p>І тому зараз ми думаємо, яким чином зробити так, щоб захистити наших людей, заплатити їм пенсії, які зараз призначені. І обов'язково ми будемо рухатись в тому напрямку, щоб забезпечити і ввести на території нашої держави другий рівень пенсійної реформи. Це обов'язкове загальне пенсійне… Обов'язкове пенсійне страхування.</p>
<p>&nbsp;</p>
<p>ГОЛОВУЮЧИЙ. Народний депутат Побер, будь ласка, "УДАР".</p>
<p>&nbsp;</p>
<p>10:59:18</p>
<p>ПОБЕР І.М.</p>
<p>Прошу передати слово Павлу Розенко. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон Павла Розенка.</p>
<p>&nbsp;</p>
<p>10:59:24</p>
<p>РОЗЕНКО П.В.</p>
<p>Павло Розенко. Ну, згідно інформації Міністерства оборони, ви знаєте, дуже багато питань виникає, тому фракція "УДАР" буде вимагати створення тимчасової слідчої комісії Верховної Ради України щодо перевірки ефективності використання коштів, які ми виділили на армію, на ці Збройні Сили, які перераховують люди своїми статками на Збройні Сили України, Олександре Валентиновичу.</p>
<p>І тепер питання в мене до міністра соціальної політики. Загальне питання, яке турбує сьогодні всю Україну. Захист людей від підвищення цін на житлово-комунальні послуги, захист людей від підвищення цін на газ. На жаль, ми зараз їздимо по всій Україні, питань надзвичайно багато. Уряд робить нові соціальні ініціативи. Але люди про них абсолютно нічого не знають. Тому є велике прохання зараз проінформувати людей. Знов таки більш ефективно використовувати засоби масової інформації про…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте питання. Це останнє питання, шановні колеги. Тому, що час вичерпано, і відповідь ми отримали від уряду.</p>
<p>&nbsp;</p>
<p>11:00:34</p>
<p>РОЗЕНКО П.В.</p>
<p>Більш ефективно використовувати засоби масової інформації.</p>
<p>І друге, Людмило Леонтіївно. Є прохання дати відповідні доручення органам праці і соціальної політики на місцях. Багато скарг на те, що людям безпідставно відмовляють від оформлення субсидій. Органи праці мають допомагати людям. Мають захищати їх, а не створювати відповідні бар'єри для отримання субсидій і соціальних допомог. Є проханні звернути і на це увагу.</p>
<p>&nbsp;</p>
<p>ДЕНІСОВА Л.Л. Дякую, Павло Валерійович.</p>
<p>Шановні народні депутати, якщо у вас є такі факти кому відмовляють, я дуже вас прошу їх мені передати. І ми обов'язково з'ясуємо і чому їм не призначають, і чому відмовляють в оформленні субсидій. А, якщо стосується цього питання, на сьогоднішній день урядом розроблена зовсім інша програма підтримки наших громадян в умовах підвищення цін і тарифів на житлово-комунальні послуги.</p>
<p>Як ви пам'ятаєте, є програма житлових субсидій, яка працює в Україні вже понад 15 років. Вона дуже гарна. Всі люди звикли до неї. І ми будемо її фінансувати, і буде збільшена кількість людей, родин, які будуть отримувати ці субсидії до півтора мільйона родин.</p>
<p>Але компенсація – це така нова програма. Право на призначення компенсації мають сім'ї середньомісячний сукупний дохід яких за попередні шість місяців не перевищував величини прожиткового мінімуму для сім'ї. Прожитковий мінімум сім'ї дорівнює сумі прожиткових мінімумів для кожного члена сім'ї. Наприклад, сім'я із чотирьох осіб: чоловік, дружина, одна дитина, якій до 6 років, і друга – від 6 до 18 років. Прожитковий мінімум на таку родину буде складати 4 тисячі 764 гривні. А родина отримує дохід 4,5 тисяч. Тобто вона має вже право на таку компенсацію.</p>
<p>Для призначення компенсації потрібно звернутися за відповідною заявою в органи соціального захисту за місцем проживання. І в 10-денний термін після подання заяви заявнику направляється інформація про розмір такої допомоги.</p>
<p>Для призначення компенсації разом з заявою необхідно надати довідку про склад зареєстрованих в житловому приміщенні осіб та довідки про доходи кожної особи. Розмір компенсації визначається як різниця між розміром плати за послуги у межах норм споживання після підвищення цін і тарифів та розміром відповідного платежу, який сім'я сплачувала до зміни цін і тарифів на послуги.</p>
<p>Наприклад, в умовах збільшення родина буде сплачувати 400 гривень, а сплачувала 300. Тобто розмір компенсації буде 100 гривень. Компенсація розраховується з місяця звернення за її наданням та до завершення опалювального періоду 2014-2015 року.</p>
<p>Компенсація надається на безповоротній основі. Її отримання не пов'язане зі зміною форми власності житла і не тягне за собою таку зміну.</p>
<p>Для одержання компенсації сім'я має сплачувати свою частину платежу за комунальні послуги. В іншому випадку така компенсація припиняється.</p>
<p>Тобто охват всіх родин, які зараз будуть отримувати компенсацію житлову субсидію, складає 4,5 мільйона родин. Це 30 відсотків від всіх сімей, які зараз є в Україні. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, "година запитань до Уряду" завершена. Я дякую урядовцям. Прошу приступити до виконання своїх обов'язків.</p>
<p>Шановні колеги, відповідно до статті 25 Регламенту Верховної Ради України, у п'ятницю маємо 30 хвилин на оголошення запитів. Я прошу Руслана Володимировича оголосити запити шановних народних депутатів.</p>
<p>&nbsp;</p>
<p>КОШУЛИНСЬКИЙ Р.В. Дякую.</p>
<p>Надійшли запити народних депутатів України:</p>
<p>Віктора Развадовського до голови Житомирської обласної державної адміністрації, голови Житомирської обласної ради щодо вирішення питання проведення капітального ремонту доріг у Романівському районі Житомирської області.</p>
<p>Віктора Развадовського до Прем'єр-міністра України про ситуацію з казначейськими непроплатами, нецільовим використанням коштів місцевого бюджету Станишівської сільської ради Житомирського району Житомирської області.</p>
<p>Ігоря Бриченка до виконуючого обов'язки Генерального прокурора України, Урядового уповноваженого з питань антикорупційної політики, Голови Служби безпеки України, міністра внутрішніх справ України щодо призначення на посаду голови Національної комісії з регулювання ринків фінансових послуг Андрія Волкова.</p>
<p>Рустама Раупова до виконуючого обов'язки Генерального прокурора України щодо звернення Радомишльської райспоживспілки стосовно рейдерського захоплення універмагу в місті Радомишль Житомирської області.</p>
<p>Олександра Зубчевського до виконуючого обов'язки Генерального прокурора України, Голови Служби безпеки України, міністра внутрішніх справ України щодо встановлення та притягнення до відповідальності осіб винних в організації масових заворушень та побитті мирних громадян в місті Запоріжжі 13 квітня 2014 року.</p>
<p>В'ячеслава Кутового до Прем'єр-міністра України щодо ситуації, яка склалася з проживанням мешканців будинків барачного типу та гуртожитків, що знаходяться в межах санітарно-захисної зони від залізничних колій по вулицях Залізнична будинки 2,4,6,11, Чорновола будинки 7-31 (непарна сторона) та Чорновола будинки 2,4,6,32 у місті Вишневе Києво-Святошинського району Київської області, та перебувають на балансі Державного територіально-галузевого об'єднання "Південно-Західна залізниця".</p>
<p>Олександра Момота до Прем'єр-міністра України стосовно необхідності вжити невідкладних заходів щодо ситуації навколо оздоровчого відпочинку дітей у таборах Криму.</p>
<p>Лідії Котеляк до виконуючого обов'язки Генерального прокурора України щодо перевірки дотримання вимог чинного законодавства Міністерством екології та природних ресурсів України.</p>
<p>Сергія Фаєрмарка до голови Київської обласної державної адміністрації, прокурора Києво-Святошинського району Київської області щодо ситуації, яка склалась навколо будівництва житлового комплексу за адресою: вулиця Коцюбинського, 9, села Чайки Києво-Святошинського району Київської області.</p>
<p>Олега Бондарчука до виконуючого обов'язки Генерального прокурора України щодо перевірки фактів незаконних дій працівників Білоцерківського міського відділу Головного управління Міністерства внутрішніх справ України у Київській області, прокуратури міста Біла Церква, прокуратури Київської області, Генеральної прокуратури України та суддів Шевченківського районного суду міста Києва.</p>
<p>Анатолія Ревенка до Кабінету Міністрів України, Служби безпеки України щодо ситуації, яка склалася на Криворізькому &nbsp;гірничо-збагачувальному комбінаті окислених руд.</p>
<p>Андрія Тягнибока до Прем'єр-міністра України щодо необхідності вжиття невідкладних заходів реагування з виконання ремонту автомобільних доріг Старосамбірського, Сколівського, Турківського районів Львівської області.</p>
<p>Вікторії Булах до міністра охорони здоров'я України стосовно вжиття заходів щодо забезпечення необхідним лікуванням Сергія Ісютіна за рахунок однієї з державних програм.</p>
<p>Групи народних депутатів (Куніцина, Курпіля та інших. Всього 7 депутатів) до міністра освіти і науки України щодо збереження державного вищого навчального закладу "Міжгалузева академія управління".</p>
<p>Марії Матіос до Голови Служби безпеки України щодо розшуку зниклих у місті Слов'янськ Донецької області.</p>
<p>Юрія Вознюка до Прем'єр-міністра України щодо розгляду клопотання Клеванської селищної ради про надання згоди на вилучення земельної ділянки Клеванського професійного ліцею під облаштування кладовища, про що ліцеєм надано згоду.</p>
<p>Юрія Вознюка до виконуючого обов'язки Генерального прокурора України, Голови Державної виконавчої служби України, Вищої кваліфікаційної комісії суддів України щодо необхідності закінчення зведеного виконавчого провадження про стягнення з Публічного акціонерного товариства "Західінкомбанк" грошових коштів на користь фізичних осіб та притягнення до відповідальності осіб, які перешкоджають виконанню судових рішень.</p>
<p>Ірини Бережної до виконуючого обов'язки Генерального прокурора України щодо вжиття термінових заходів з повного, всебічного, неупередженого та гласного розслідування замаху на життя Харківського міського голови Геннадія Кернеса та негайного притягнення винних у скоєнні злочину осіб до встановленої законом відповідальності.</p>
<p>Вікторії Булах до Прем'єр-міністра України стосовно вжиття заходів щодо відновлення роботи філії "Охтирський сиркомбінат".</p>
<p>Омеляна Парубка до виконуючого обов'язки Генерального прокурора України про вжиття заходів для вирішення питання щодо незадовільної відповіді на депутатське звернення виконуючим обов'язки прокурора Дніпропетровської області.</p>
<p>Володимира Литвина до Прем'єр-міністра України, голови Житомирської обласної державної адміністрації щодо проведення капітального ремонту приміщення Новоград-Волинського колегіуму.</p>
<p>Володимира Литвина до Прем'єр-міністра України, міністра охорони здоров'я України щодо сприяння в проведенні лікування хворої дитини в німецькій клініці.</p>
<p>Олександра Фищука до голови Державної казначейської служби України щодо можливості використання коштів, що знаходяться на казначейських рахунках Кіцманської міської для будівництва пам'ятника Тарасу Григоровичу Шевченку.</p>
<p>Романа Ілика до Прем'єр-міністра України щодо розвитку нафтогазовидобувної галузі у місті Борислав Львівської області.</p>
<p>Антона Кіссе до Прем'єр-міністра України про вжиття невідкладних заходів щодо збереження озера Ялпуг, розташованого в Одеській області.</p>
<p>Леоніда Байсарова до виконуючого обов'язки Генерального прокурора України, Міністра внутрішніх справ України щодо розслідування стрілянини в місті Красноармійськ Донецької області в результаті якої загинуло двоє осіб, ще одна – тяжко поранена.</p>
<p>Василя&nbsp; Пазиняка до виконуючого обов'язки Генерального прокурора України, міністра юстиції України щодо проведення перевірки законності дій працівників Ужгородської міської прокуратури Закарпатської області при прийнятті процесуального рішення по заяві громадянина Івана Огарь та правомірності дій управління Державної виконавчої служби Головного управління юстиції в Закарпатській області.</p>
<p>Сергія Грневецького до голови Одеської обласної ради щодо стану виконання рішення Одеської обласної ради від 28 жовтня 2011 року "Про затвердження Регіональної програми збереження та відновлення водних ресурсів у басейні Куяльницького лиману на 2012-2016 роки".</p>
<p>Сергія Гриневецького до Прем'єр-міністра України щодо стану виконання розпорядження Кабінету Міністрів України №1002-р від 21 листопада 2013 року "Про схвалення Концепції Державної цільової Регіональної програми розвитку Українського Придунав'я на 2014-2017 роки".</p>
<p>Ірини Бережної до виконуючого обов'язки Генерального прокурора України,&nbsp; Голови Служби безпеки України щодо вжиття невідкладних заходів з приводу повного, всебічного, неупередженого та гласного розслідування безпрецедентних, незаконних й недемократичних подій, які протягом останніх місяців відбуваються в Україні, забезпечення громадського правопорядку та безпеки громадян України.</p>
<p>Олександра Шевченка та Ірини Фаріон до Віце-прем'єр-міністра України Олександра Сича щодо розширення переліку відомостей у книзі реєстрації актів цивільного стану.</p>
<p>Василя Петьовки до виконуючого обов'язки Генерального прокурора України стосовно неналежного розгляду Генеральною прокуратурою України та прокуратурою Закарпатської області депутатського звернення від 25 березня 2014 року щодо вжиття заходів з відшкодування завданої державному підприємству шкоди та притягнення до відповідальності винних осіб.</p>
<p>Василя Петьовки до голови Державної фінансової інспекції України стосовно правомірності та раціональності освоєння бюджетних коштів під час будівництва у селищі Теребля Тячівського району Закарпатської області об'єкту для відселення мешканців селища міського типу Солотвино із прогнозованої зони деформації земної поверхні.</p>
<p>Богдана Бенюка до міністра освіти і науки України щодо скасування рішення спеціалізованої вченої ради про присудження Олегу Сидорчуку наукового ступеню кандидата юридичних наук.</p>
<p>Олександра Фищука до міністра інфраструктури України щодо завершення будівництва та реконструкції мостів та доріг, зруйнованих липневою повінню 2008 року, в селі Розтоки Путильського району Чернівецької області.</p>
<p>Романа Ілика до Прем'єр-міністра України щодо виплати компенсації втрат від знецінення грошових заощаджень Ощадного банку СРСР.</p>
<p>Валентина Матвєєва до Голови Верховної Ради України щодо грубого порушення вимог чинного Закону України "Про Регламент Верховної Ради України" при проведенні її пленарних засідань.</p>
<p>Маркіяна Лопачака до виконуючого обов'язки Генерального прокурора України щодо внесення до Єдиного реєстру досудових розслідувань заяви про злочини проти мешканки міста Одеси Світлани Першини та неправомірних дій нотаріуса.</p>
<p>Іштвана Гайдоша до Прем'єр-міністра України щодо необхідності дотримання соціальної справедливості при визначенні тарифів за оплату житлово-комунальних послуг для населення.</p>
<p>Іштвана Гайдоша до міністра освіти і науки України щодо прискорення затвердження навчальних програм з вивчення української мови для шкіл з угорською мовою навчання.</p>
<p>Руслана Сольвара до Міністерства регіонального розвитку, будівництва та житлово-комунального господарства України, Міністерства внутрішніх справ України, Державної санітарно-епідеміологічної служби України, Державної архітектурно-будівельної інспекції України, Генеральної прокуратури України стосовно порушення законодавства у сфері містобудівної діяльності та необхідності вжиття дієвих заходів для забезпечення охорони конституційних прав і свобод громадян.</p>
<p>Руслана Сольвара до Уповноваженого Верховної Ради України з прав людини, Міністерства внутрішніх справ України, Міністерства юстиції України, Державної пенітенціарної служби України, Генеральної прокуратури України щодо можливих неправомірних дій працівників правоохоронних органів та порушення ними конституційних прав і свобод громадян.</p>
<p>Олександра Шевченка до голови Державної служби геології та надр України про передачу цілісного майнового комплексу Північного державного регіонального геологічного підприємства "Північгеологія" в управління Національному банку України.</p>
<p>Олега Канівця до Прем'єр-міністра України щодо згортання газовидобутку та ліквідації наявного штату спеціалістів в галузі газовидобування у Стрийському цеху технологічного транспорту і спецтехніки Шебелинського відділення технологічного&nbsp;транспорту і спецтехніки та Стрийському відділенні бурових робіт Філії бурового управління "Укрбургаз" Публічного акціонерного товариства "Укргазвидобування".</p>
<p>Олега Кулініча до міністра соціальної політики України щодо виплати пенсій інвалідам-учасникам ліквідації наслідків аварії на Чорнобильській АЕС.</p>
<p>Руслана Марцінківа до виконуючого обов'язки Генерального прокурора України щодо виконання 3акону України "Про засади функціонування ринку природного газу" Публічним акціонерним товариством "Укрнафта".</p>
<p>Ярослава Сухого до Прем'єр-міністра України щодо негативних екологічних наслідків у зв'язку з будівництвом в селищі міського типу Іванків Київської області теплової електростанції з використанням відходів місцевої деревини, яка має підвищений вміст радіонуклідів.</p>
<p>Леоніда Даценка до Прем'єр-міністра України стосовно відміни постанови Кабінету Міністрів України №745 від 2011 року, яка дає право Пенсійному фонду України не виконувати рішення судів по виплаті доплат до пенсій чорнобильцям та дітям війни, та щодо зобов'язання Пенсійного фонду України проводити нарахування таких виплат.</p>
<p>Леоніда Даценка до Прем'єр-міністра України щодо розблокування установами Державної казначейської служби України платежів із бюджетів органів місцевого самоврядування, установ і організацій місцевих органів виконавчої влади та територіальних громад.</p>
<p>Сергія Гордієнка до голови Львівської обласної державної адміністрації щодо безпідставної відмови в оформленні подання на присвоєння почесного звання "Мати-героїня" жительці селища Волощина Перемишлянського району Степанії Альфавіцькій.</p>
<p>Ольги Михайленко до міністра аграрної політики та продовольства України щодо зменшення орендної плати за використання земельних ділянок під пасовища для громадської худоби.</p>
<p>Олега Зарубінського до Прем'єр-міністра України щодо облаштування військовослужбовців, які були передислоковані з Автономної Республіки Крим.</p>
<p>Олега Зарубінського до Прем'єр-міністра України щодо належного рівня грошового забезпечення осіб, які призвані на військову службу.</p>
<p>Едуарда Леонова до Прем'єр-міністра України, виконуючого обов'язки Генерального прокурора України про надання інформації щодо фінансової підтримки громадських організацій інвалідів та ветеранів у 2013 році.</p>
<p>Юрія Крука до Прем'єр-міністра України щодо внесення змін до деяких нормативних документів стосовно покращення якості та своєчасності надання екстреної та невідкладної медичної допомоги.</p>
<p>Вадима Мерікова до міністра екології та природних ресурсів України щодо неналежного дотримання керівництвом Миколаївського глиноземного&nbsp;заводу заходів екологічної безпеки, в результаті чого відбуваються регулярні забруднення навколишнього природного середовища прилеглих до заводу територій.</p>
<p>Павла Кириленка до Прем'єр-міністра України щодо заходів з розвитку Українського Придунав'я.</p>
<p>Павла Кириленка до Прем'єр-міністра України, міністра інфраструктури України щодо обмеження залізничного руху з Росією та Республікою Білорусь.</p>
<p>Миколи Дзарданова до Прем'єр-міністра України, виконуючого обов'язки Міністра оборони України щодо добудови та використання ракетного крейсера проекту 1164 "Атлант".</p>
<p>Миколи Дзарданова до Прем'єр-міністра України щодо наслідків вибуху десятиповерхового будинку в місті Миколаєві.</p>
<p>Групи народних депутатів (Ар'єва, Донія, Кужель) до Прем'єр-міністра України щодо перевірки фактів порушення чинного законодавства України та зловживання службовим становищем співробітниками Державної інспекції навчальних закладів України та експертної кадрової комісії Міністерства освіти та науки України.</p>
<p>Ігоря Янківа до виконуючого обов'язки Генерального прокурора України щодо встановлення законності та притягнення до відповідальності посадових осіб, винних у розкраданні майна спільної власності.</p>
<p>В'ячеслава Задорожного до Голови Верховної Ради України, Прем'єр-міністра України щодо заборгованості з виплати заробітної плати працівникам Публічного акціонерного товариства "Криворізький турбінний завод "Констар".</p>
<p>Групи народних депутатів (Геращенко, Павленка, Розенка) до виконуючого обов'язки Генерального прокурора України, міністра юстиції України щодо заборони громадського об'єднання "Український Вибір" та притягнення до відповідальності його керівних осіб.</p>
<p>Ірини Геращенко та Ростислава Павленка до виконуючого обов'язки Генерального прокурора України, міністра внутрішніх справ України щодо розслідування фактів цілеспрямованої, свідомої бездіяльності працівників правоохоронних органів міста Одеси під час нападу на мирних учасників проукраїнського мітингу та проведення компетентного розслідування за фактами службової недбалості.</p>
<p>Юрія Сиротюка до виконуючого обов'язки Генерального прокурора України, виконуючого обов'язки міністра оборони України, начальника Головного управління по боротьбі з організованою злочинністю Міністерства внутрішніх справ України щодо перевірки законності дій посадових осіб Міністерства оборони України, зокрема, директора Департаменту внутрішнього аудиту та фінансового контролю Максима Гольдарба, директора Департаменту кадрів Сергія Борисюка та радника Міністра оборони України на громадських засадах Віктора Савечка.</p>
<p>Юрія Бублика до виконуючого обов'язки Генерального прокурора України про бездіяльність органів місцевого самоврядування та правоохоронних органів міста Кременчука Полтавської області та усунення порушення земельного законодавства при використанні наданої в оренду земельної ділянки Товариством з обмеженою відповідальністю "Кременчуцька м'ясопереробна компанія".</p>
<p>Руслана Марцінківа до Прем'єр-міністра України щодо ситуації з військовими Збройних Сил України, звільненими з роботи, та непогашеними кредитами під час проведення часткової мобілізації.</p>
<p>Групи народних депутатів (Павленка, Геращенко Розенка)&nbsp; до Голови Верховної Ради України, Прем'єр-міністра України, виконуючого обов'язки Генерального прокурора України щодо призначення на посаду заступником начальника Головного управління - начальника міліції громадської безпеки Головного управління Міністерства внутрішніх справ України в місті Києві Сергія Бойка та необхідності проведення компетентного розслідування за фактами протиправної діяльності Сергія Бойка на посаді начальника Відділу забезпечення масових заходів в Управлінні громадської безпеки міста Києва.</p>
<p>Олега Панькевича до виконуючого обов'язки міністра закордонних справ України щодо термінового усунення перешкод для реалізації виборчих прав громадян України, які перебувають за кордоном, під час проведення позачергових виборів Президента України 25 травня 2014 року.</p>
<p>Олега Панькевича до Прем'єр-міністра України щодо приведення нормативно-правових актів Кабінету Міністрів України у відповідність до вимог законодавства стосовно надання адміністративних платних послуг Державною міграційною службою України при виготовленні паспорта громадянина України для виїзду за кордон.</p>
<p>Вадима Мерікова до виконуючого обов'язки Генерального прокурора України, голови Державної фінансової інспекції України щодо перевірки дотримання фінансової дисципліни Публічним акціонерним товариством "Миколаївобленерго" в період з 2011 по 2014 роки.</p>
<p>Володимира Пилипенка до Прем'єр-міністра України щодо збільшення розміру виплати компенсації за невикористану путівку на санаторно-курортне лікування інвалідам війни.</p>
<p>Володимира Пилипенка до Прем'єр-міністра України щодо виділення коштів на капітальний ремонт покрівлі амбулаторії загальної практики та сімейної медицини у селищі Устивиця Великобагачанського району Полтавської області.</p>
<p>Анатолія Денисенка до міністра соціальної політики України щодо встановлення соціально-правового захисту дружин (чоловіків) померлих громадян, які за життя постраждали внаслідок Чорнобильської катастрофи.</p>
<p>Анатолія Денисенка до міністра соціальної політики України щодо надання дітям-інвалідам постійної 50-відсоткової знижки вартості проїзду на внутрішніх лініях (маршрутах) повітряного, залізничного, річкового та автомобільного транспорту.</p>
<p>Юрія Сиротюка до Прем'єр-міністра України щодо необхідності зупинення етнічних чисток українців, які здійснюють російські диверсанти та їх поплічники у східних областях України.</p>
<p>Сергія Баландіна до Прем'єр-міністра України щодо часткового розпаювання земель дослідного господарства "Руно", яке підпорядковане Національній академії аграрних наук України громадянам сіл Затишне, Лугове, Гранітне та Карайкове Дніпропетровської області.</p>
<p>Олега Буховця до міністра юстиції України щодо припинення незаконної діяльності озброєного екстремістського терористичного угруповання "Правий сектор".</p>
<p>Олега Тягнибока до міністра соціальної політики України, голови Львівської обласної державної адміністрації щодо виплати компенсації реабілітованій родині Михайла Молещого.</p>
<p>Павла Розенка та Ірини Геращенко до виконуючого обов'язки Генерального прокурора України, Міністра внутрішніх справ України стосовно порушення законодавства України під час друку та розповсюдження інформаційного бюлетеню "Покращення по-новому" та часопису "Нова Вінницька газета", які містять завідомо неправдиві відомості щодо кандидата на посаду Президента України Петра Порошенка.</p>
<p>Сергія Капліна до міністра внутрішніх справ України щодо необхідності продовження проведення публічного конкурсного відбору кандидатів на посади керівників обласних та міських управлінь внутрішніх справ.</p>
<p>І останній, шановне товариство, запит. Сергія Капліна до Прем'єр-міністра України щодо вжиття термінових заходів з метою виконання рішень Європейського Суду з прав людини стосовно виплат соціально незахищеним верствам населення.</p>
<p>Це всі запити, які подали народні депутати. <i>(Оплески)</i> Я надіюсь, що така активність, яка, ви щойно аплодували, зараз буде під час обговорення порядку денного пленарного засідання.</p>
<p><i>&nbsp;</i></p>
<p align=center>Веде засідання заступник Голови Верховної Ради України</p>
<p align=center>Р.В.КОШУЛИНСЬКИЙ</p>
<p align=center>&nbsp;</p>
<p>ГОЛОВУЮЧИЙ. Шановні народні депутати, ми переходимо до обговорення порядку денного. І я прошу шановних народних депутатів розглянути проект Закону (реєстраційний номер 2202).</p>
<p>Шановні народні депутати, чи є якісь пропозиції до розгляду? Розглядаємо. Отож я прошу для доповіді на трибуну народного депутата Булах Вікторію Володимирівну. Немає доповідача?&nbsp;Немає. На превеликий жаль, доповідача немає. Ми знімаємо тоді з розгляду цей законопроект.</p>
<p>А комітет є? Комітет буде доповідати?</p>
<p>Доповідача немає. Давайте ми тоді знімаємо питання. Нема доповідача, то ми не будемо обговорювати.</p>
<p>Може підійде. Почекаємо ще трошки.</p>
<p>Нема доповідача. Почекаємо, якщо доповідач зараз прийде, ми тоді будемо обговорювати. Без доповідача обговорювати законопроект не будемо, шановне товариство.</p>
<p>Наступний законопроект (реєстраційний номер 3375) – проект Закону про внесення змін до статті 13 Закону України "Про оздоровлення і відпочинок дітей" (щодо встановлення віку дітей, що перебувають у дитячих закладах відпочинку та оздоровлення разом з батьками). Доповідач –&nbsp; секретар Комітету з питань сім'ї, молодіжної політики, спорту та туризму Янків Ігор Тарасович. &nbsp;Прошу, Ігор Тарасович.</p>
<p>&nbsp;</p>
<p>11:25:57</p>
<p>ЯНКІВ І.Т.</p>
<p>Шановні колеги, мною разом із народними депутатами України Русланом Кошулинським та Андрієм Тягнибоком подано проект Закону України про внесення змін до статті 13 Закону України "Про оздоровлення і відпочинок дітей" (щодо встановлення віку дітей, що перебувають у дитячих закладах відпочинку та оздоровлення разом з батьками) (реєстраційний номер 3375).</p>
<p>Метою законопроекту є чітке законодавче встановлення віку дітей, що можуть перебувати дитячих закладах відпочинку та оздоровлення разом з батьками, або з іншими законними представниками. Відповідно до чинної статті 13 Закону України "Про оздоровлення і відпочинок дітей" діти віком від 4 до 6 років перебувають у дитячих закладах оздоровлення та відпочинку разом з батьками та іншими законними представниками, а від 7 до 18 років самостійно. Таким чином відпочинок та оздоровленні дітей віком від 6 до 7 років залишається поза належним правовим регулюванням.</p>
<p>Саме тому ми пропонуємо внести зміни до частини статті 13 Закону України "Про оздоровлення і відпочинок дітей", визначити, що діти віком від 4 до 7 років перебувають у дитячих закладах оздоровлення та відпочинку разом з батьками або іншими законними представниками. А діти віком від 7 до 18 років відпочивають самостійно.</p>
<p>Комітет розглянув даний законопроект на засіданні 5 листопада 2013 року. Законопроект не суперечить Закону України. Законопроект не потребує додаткових фінансових видатків з державного бюджету України. Головне науково-експертне управління зробило висновок за результатами розгляду в першому читанні.</p>
<p>Законопроект може бути прийнятий за основу. Комітет прийняв рішення рекомендувати Верховній Раді України розглянути зазначений законопроект у першому читанні і прийняти за основу. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую, Ігорю Тарасовичу.</p>
<p>Я прошу народних депутатів записатися на запитання. Якщо є бажання, прошу записатися. Прошу записатися, так, прошу.</p>
<p>Прошу включити народному депутату Ковачу, група "Суверенна європейська Україна".</p>
<p>&nbsp;</p>
<p>11:28:43</p>
<p>КОВАЧ В.І.</p>
<p>Я прошу прощенья. Скажите пожалуйста, до –&nbsp; это включено 18 и включено 6 рокив?</p>
<p>&nbsp;</p>
<p>ЯНКІВ І.Т. Так. Тобто згідно чинного законодавства у нас просто випало. У нас є від 4 до 6 років, і є з 7 до 18-и. А от проміжок – рік між 6 і 7 роками, він просто випав в законодавстві. Ми цю проблему врегульовуємо.</p>
<p>&nbsp;</p>
<p>ГОЛОВУЮЧИЙ. Прошу включити мікрофон народному депутату Мирному, фракція Всеукраїнське об'єднання "Свобода".</p>
<p>&nbsp;</p>
<p>11:29:12</p>
<p>МИРНИЙ О.Б.</p>
<p>Прошу передати слово людині, яка безпосередньо опікувалась дітьми на посаді секретаря міської Івано-Франківської ради Руслану Марцінківу.</p>
<p>&nbsp;</p>
<p>ГОЛОВУЮЧИЙ. Прошу включити мікрофон Марцінківу.</p>
<p>&nbsp;</p>
<p>11:29:24</p>
<p>МАРЦІНКІВ Р.Р.</p>
<p>Руслан Марцінків, Всеукраїнське об'єднання "Свобода". Як колишній керівник "Пласту" можу сказати, що це дійсно дуже важливий закон для української держави. І тому важливо сьогодні дійсно врегулювати питання оздоровлення. І питання в тому, щоб всі діти, незалежно від свого віку, отримали достатню опіку з боку держави.</p>
<p>І тому таке моє запитання. Чи планується також сьогодні перегляд постанов, які є Кабінету Міністрів України, зокрема щодо наметових таборів, щодо того, щоб дійсно сьогодні підвищити рівень оздоровлення наших дітей. Адже сьогодні ми маємо значні проблеми, бо втратили, на жаль, я вважаю, тимчасово, Автономну Республіку Крим. І нам треба все зробити, щоб наші діти оздоровилися.</p>
<p>Дякую. Слава Україні!</p>
<p>&nbsp;</p>
<p>ЯНКІВ І.Т. Ну, це запитання більше до Кабінету Міністрів, звичайно. Наскільки я орієнтуюсь, це Міністерство молоді та спорту зараз працює в тому напрямку активно разом з Міністерством соціальної політики.</p>
<p>А що стосується нашого законопроекту, то він стосується чисто зміни вікових меж дітей. Дякую.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Народний депутат Андрієвський, фракція "Батьківщина". Прошу включити мікрофон.</p>
<p>&nbsp;</p>
<p>11:30:46</p>
<p>АНДРІЄВСЬКИЙ Д.Й.</p>
<p>Шановні колеги, в мене навіть не запитання, а репліка на підтримку цього закону. Впевнений, що його можна і треба підтримувати і в першому читанні, і, думаю, в цілому.</p>
<p>Неодноразово до мене як до депутата-мажоритарника зверталися люди і неврегульованість саме цього питання, ну, ставить багато проблем для людей, які відпочивають. Єдине, що, от, може таке питання. Яким чином, як буде відбуватися і наскільки додаткове фінансування за рахунок того, що ми оцей проміжок по віку заповнюємо? Дякую.</p>
<p>&nbsp;</p>
<p>ЯНКІВ І.Т.&nbsp; Дякую за питання. Згідно чинного законодавства батьки все рівно відпочивають за власний кошт або за кошт, профспілкових коштів, які виділяються підприємствами чи установами. Тобто воно фактично з бюджету жодних видатків не несе. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу включити мікрофон народному депутату Рудьковському.</p>
<p>&nbsp;</p>
<p>11:31:42</p>
<p>РУДЬКОВСЬКИЙ М.М.</p>
<p>Я підтримаю цей законопроект. Ми повинні його проголосувати в день, коли буде достатня кількість народних депутатів.</p>
<p>Але в мене ще є до вас як до головуючого звернення. Я б хотів би, щоб це було сприйнято як запит. У нас на Прилуччинні і на Козелеччині критична ситуація зараз з фінансуванням виплат,&nbsp; соціальних виплат і заробітних плат. Розуміючи всі проблеми, але Чернігівщина є донором &nbsp;українського бюджету. І я звертаюся як депутат-мажоритарник вжити заходів для того, щоб заборгованості по соціальних виплатах та по заробітних платах в Козелецькому, Бобровицькому та Прилуцькому районах і місті Прилуках були погашені в найближчі дні. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу включити мікрофон народного депутата Леонову, фракція Всеукраїнське об'єднання "Свобода".</p>
<p>&nbsp;</p>
<p>11:32:42</p>
<p>ЛЕОНОВ Е.В.</p>
<p>Едуард Леонов, Всеукраїнське об'єднання "Свобода", Крим, Севастополь.</p>
<p>Звичайно, питання санаторно-курортного оздоровлення лікування дітей є надзвичайно важливим для України через те, що загальний стан взагалі з захворюваністю серед дітей, серед підлітків просто жахливий. Тобто у нас практично немає здорових дітей і їхнє оздоровлення повинно бути для держави пріоритетом.</p>
<p>Дуже хотілося б звернутися до авторів законопроекту, до своїх однопартійців, мені здається, що настав час, коли ми повинні звернути увагу на взагалі систему оздоровлення дітей в санаторно-курортних закладах. І звернути увагу на те, що підпорядкування санаторіїв, підпорядкування пансіонатів, наприклад, є дуже багато профспілкових так званих санаторіїв-пансіонатів, які насправді слугують приватним інтересам людей, які узурпували владу в профспілкових організаціях.</p>
<p>І закликаю авторів&nbsp; законопроекту до співпраці в тому, щоб відновити нормальне санаторно-курортне лікування для дітей.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Журавському включіть ще мікрофон.</p>
<p>&nbsp;</p>
<p>11:33:55</p>
<p>ЖУРАВСЬКИЙ В.С.</p>
<p>Я думаю, що цей законопроект в разі наявності депутатського корпусу ми приймемо і тут проблем не буде. Якщо цей законопроект буде прийнятий, я переконаний, так воно і буде, то діти віком від 6 до 7 років, а не від 4 до 6 як зараз, зможуть перебувати в дитячих закладах разом з батьками або іншими законними представниками. Тому що не завжди вони там перебувають лише з батьками.</p>
<p>Отже, цю законодавчу прогалину автор законодавчої ініціативи вирішує. І тому я б закликав всіх проголосувати за цей законопроект. Економічного навантаження він не несе. Тому що батьки там перебувають за власний кошт в закладах і дитячих закладах. Це я знаю… Я дякую автору законодавчої ініціативи за це як колишній заступник голови Київської міської державної адміністрації і перший заступник міністра освіти і науки. Я…</p>
<p>&nbsp;</p>
<p>ГОЛОВУЮЧИЙ. Дякуємо.&nbsp; Риторичне запитання, я думаю, тут відповіді не потребує, Ігорю Тарасовичу.</p>
<p>&nbsp;</p>
<p>ЯНКІВ І.Т. Я дякую за підтримку. Хотів би все-таки, щоб цей законопроект винісся на голосування, коли в нас будуть голоси в залі. Дякую.</p>
<p>&nbsp;</p>
<p align=center>&nbsp; Веде засідання Голова Верховної Ради України О.В.ТУРЧИНОВ</p>
<p align=center>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги… Ми обговорили, так, уже це питання?</p>
<p>Шановні колеги, перед тим, як перейти до наступного питання, я хочу вас проінформувати, що 26-27 квітня 2014 року у місті Одесі відбувся позачерговий з'їзд адвокатів України, який відповідно до статті 131 Конституції України, статті 54 Закону України "Про адвокатуру та адвокатську діяльність", статті 10, 11 Закону про Вищу раду юстиції, призначив трьох членів Вищої ради юстиції. Двох адвокатів Резнікова Олексія Юрійовича і Гречківського Павла Миколайовича та суддю господарського суду міста Києва&nbsp; Балаца Сергія Валерійовича.</p>
<p>29 квітня 2014 року в місті Києві відбувся з'їзд представників юридичних вищих навчальних закладів та наукових установ. На якому відповідно до статті 131 Конституції України та&nbsp; статті 10, 11 Закону України "Про Вищу раду юстиції", шляхом таємного голосування призначені представники Вищої ради юстиції: звідувач кафедри Національного юридичного університету імені Ярослава Мудрого Капліна&nbsp; Оксана Володимирівна, декан юридичного факультету Львівського національного університету імені Франка Бойко Андрій Михайлович&nbsp; та суддя апеляційного суду Закарпатської області&nbsp; Фазікош Ганна Василівна.</p>
<p>Відповідно до статті 17 Закону України "Про Вищу раду юстиції" та&nbsp; статті 217 Закону про Регламент Верховної Ради перед вступом на посаду член Вищої ради юстиції складає присягу на засіданні Верховної Ради України.</p>
<p>Для складення присяги на трибуну запрошується член Вищої ради юстиції&nbsp; Балац&nbsp; Сергій Валерійович. Будь ласка.</p>
<p>&nbsp;</p>
<p>БАЛАЦ С.В.</p>
<p>Доброго дня, шановні народні депутати!</p>
<p>Я, Балац Сергій Валерійович, присягаю сумлінно, чесно і неупереджено виконувати обов'язки члена Вищої ради&nbsp;&nbsp; юстиції з метою забезпечення формування корпусу суддів із числа високопрофесійних і чесних юристів і&nbsp; додержання закону та етики в діяльності суддів і прокурорів.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Для складення присяги на трибуну запрошується член Вищої ради юстиції Гречківський Павло Миколайович.</p>
<p>&nbsp;</p>
<p>ГРЕЧКІВСЬКИЙ П.М.</p>
<p>Добрий день,&nbsp; шановні народні депутати!</p>
<p>Я, Гречківський&nbsp; Павло Миколайович, присягаю сумлінно, чесно і неупереджено виконувати&nbsp; обов'язки члена Вищої ради юстиції з метою забезпечення формування&nbsp;&nbsp;&nbsp; корпусу суддів&nbsp; із числа високопрофесійних і чесних юристів&nbsp; і додержання закону та етики&nbsp; діяльності суддів і прокурорів.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую. Для складення&nbsp; присяги на трибуну&nbsp; запрошується член Вищої Ради юстиції Резніков Олексій Юрійович.</p>
<p>&nbsp;</p>
<p>РЕЗНІКОВ О.Ю.&nbsp;</p>
<p>Шановні народні депутати!</p>
<p>Я, Резніков Олексій Юрійович, присягаю сумлінно, чесно і неупереджено виконувати&nbsp; обов'язки члена Вищої ради юстиції з метою забезпечення формування&nbsp; корпусу суддів&nbsp; із числа високопрофесійних і чесних юристів і додержання закону та етики&nbsp; діяльності суддів і прокурорів. &nbsp;Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Для&nbsp; скледання присяги на трибуну запрошується член Вищої ради юстиції Бойко Андрій Михайлович.</p>
<p>&nbsp;</p>
<p>БОЙКО А.М.</p>
<p>Шановні народні депутати!</p>
<p>Я, Бойко Андрій Михайлович, присягаю сумлінно, чесно і неупереджено виконувати&nbsp; обов'язки члена Вищої ради юстиції з метою забезпечення формування&nbsp;&nbsp;&nbsp; корпусу суддів&nbsp; із числа високопрофесійних і чесних юристів і додержання закону та етики&nbsp; діяльності суддів і прокурорів. &nbsp;Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Для складення присяги на трибуну запрошується&nbsp; член Вищої ради юстиції&nbsp; Капліна Оксана Володимирівна.</p>
<p>&nbsp;</p>
<p>КАПЛІНА О.В.&nbsp;&nbsp;</p>
<p>Шановні народні депутати&nbsp; України!</p>
<p>Я, Капліна&nbsp; Оксана Володимирівна,&nbsp; присягаю сумлінно, чесно і неупереджено виконувати&nbsp; обов'язки члена Вищої ради юстиції з метою забезпечення формування&nbsp;&nbsp;&nbsp; корпусу суддів&nbsp; із числа високопрофесійних і чесних юристів і додержання&nbsp; &nbsp;закону та етики в діяльності суддів і прокурорів. Дякую.</p>
<p>&nbsp;</p>
<p>ГОЛОВУЮЧИЙ. Дякую. Для складення присяги на трибуну Верховної Ради запрошується член Вищої ради юстиції Фазікош Ганна Василівна.</p>
<p>&nbsp;</p>
<p>ФАЗІКОШ Г.В.</p>
<p>Я, Фазікош Ганна Василівна, присягаюся сумлінно, чесно і неупереджено виконувати обов'язки члена Вищої ради юстиції з метою забезпечення формування корпусу суддів з числа високопрофесійних і чесних юристів і додержання закону і етики в діяльності суддів та прокурорів.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Давайте привітаємо членів Вищої ради юстиції, які приступають до виконання дуже важливих і відповідальних обов'язків. <i>(Оплески) </i></p>
<p>Шановні колеги, я оголошую заяву про те, що відповідно до статті 13 Закону України "Про статус народного депутата" та статті 60 Регламенту Верховної Ради України Остапчук Віктор Миколайович повідомляє про своє входження до депутатської групи "Економічний розвиток".</p>
<p>Шановні колеги, наступне питання, яке ми з вами можемо розглянути, це проект Закону про внесення змін до статті 26 Закону України "Про зайнятість населення" (щодо працевлаштування випускників навчальних закладів). Це проект народного депутата Сухого, який він зараз нам і презентує (реєстраційний номер 2883).</p>
<p>&nbsp;</p>
<p>11:41:17</p>
<p>СУХИЙ Я.М.</p>
<p>Дякую. Шановні колеги, я доповідатиму від себе і від комітету у зв'язку з відсутністю члена комітету Фабрикант.</p>
<p>Законопроект коротенький і зрозумілий. Ми маємо базовий закон, який називається "Про зайнятість населення". Стаття 26 цього закону передбачає з метою компенсувати працевлаштування людей, молоді безробітної, шляхом компенсації роботодавцям єдиного соціального внеску за кожного працевлаштованого в місяць. Але в цьому законопроекті передбачена така норма, молода людина повинна стояти в Центрі зайнятості, тобто бути офіційно безробітною. Коли її працевлаштовують, тоді роботодавець отримує компенсацію.</p>
<p>Але у нас сьогодні із 563 тисяч молодих безробітних 20 тисяч – це випускники різних вишів, вищих навчальних закладів, професійно-технічних і коледжів. І парадокс полягає в тому, що, працевлаштовуючи цю молоду людину, випускника вузу, фактично ми спочатку повинні його або зацікавити роботодавця, направити на біржу він зареєструвався, що він безробітний. Це повна дурниця, тим більше, що ситуація парадоксальна полягає в тому, що&nbsp; багато цих випускників направлялися на навчання за договорами між ним, керівництвом вишу і керівництвом конкретного підприємства, на яке потім цей молодий майбутній економіст чи інженер повертається.</p>
<p>Тому пропонується у зв'язку з тим, що на даний час законом врегульовано питання компенсація роботодавцю витрат в розмірі єдиного соціального внеску на нове&nbsp; робоче місце лише молоді, яка працевлаштована за направленням Державної служби зайнятості України, пропонується врегулювати питання щодо компенсації роботодавцю витрат в розмірі єдиного соціального внеску за працевлаштування молоді, яку підприємство самостійно запрошує на працевлаштування на нове робоче місце. Я підкреслюю, нове робоче місце, воно має бути створене, підприємство затрачає певні кошти на створення цього нового робочого місця, туди ми працевлаштовуємо випускника і зменшуємо кількість у нас не працевлаштованих молодих людей приблизно на 21 тисячу громадян.</p>
<p>Сьогодні на одне вільне робоче місце на вакантну посаду людей з освітою припадає 11 бажаючих. В місті Києві на одне вакантне місце бухгалтера 27 претендентів. На одне вакантне&nbsp; місце юриста 84 претендентів і 29 претендентів на економіста. Тобто є такий якийсь перекос у підготовці спеціалістів. Але даним законопроектом ми даємо можливість роботодавцю отримати компенсацію. Він має бути вмотивований і зацікавлений в тому, аби приймати на роботу, тобто виконувати закон і про зайнятість, і про перше робоче місце для молоді. Дякую за увагу.</p>
<p>&nbsp;</p>
<p align=center>Веде засідання заступник Голови Верховної Ради України</p>
<p align=center>Р.В.КОШУЛИНСЬКИЙ</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Пане Ярославе, прошу залишайтеся, запитання будуть зараз. Я прошу народних депутатів записатися на запитання до доповідача.</p>
<p>Прошу включити мікрофон народного депутата Пилипенка, група "Економічний розвиток".</p>
<p>&nbsp;</p>
<p>11:44:45</p>
<p>ПИЛИПЕНКО В.П.</p>
<p>Дякую, пане головуючий. Група "Економічний розвиток" Пилипенко, Полтавщина.</p>
<p>Наша депутатська група, безумовно, буде підтримувати представлений щойно законопроект нашого колеги, він є досить актуальним сьогодні.</p>
<p>В зв'язку з цим дозвольте також поставити питання,&nbsp; щоб можливо розвіяти сумніви, які в когось є. Справа в тому, що із прийняттям законопроекту суттєво розшириться коло осіб, щодо яких має працювати механізм компенсації витрат їхніх роботодавців. І оскільки розмір відповідних компенсаційних виплат неминуче зросте, то тут виникає питання: чи необхідно вносити зміни до бюджету?</p>
<p>&nbsp;</p>
<p>СУХИЙ Я.М. Справа в тому, що&nbsp; цей законопроект і&nbsp; витрати будуть стосуватися Державного центру зайнятості. Це не бюджетні кошти, може&nbsp; бути переглянуто. І коли ми на комітеті говорили з державним центром зайнятості, ми говорили, що ви можете сміливо переглядати свою витратну частину в рамках державного центру зайнятості.&nbsp; А в даному випадку мова йде&nbsp; про те, що&nbsp; роботодавець затрачає кошти на створення нового робочого місця і цілком зрозуміла необхідність його компенсувати.</p>
<p>І ще одне. Цілком зрозуміло, що Державний центр зайнятості не підтримає цей законопроект. Цей законопроект підтримує сторона роботодавці у&nbsp; представницькому органі. Тому що роботодавці зацікавлені в тому, аби люди були працевлаштовані за їхніми направленнями.</p>
<p>І щодо державного бюджету. То коли я розмовляв з Головним експертним управлінням, ми домовилися, з&nbsp; витрат&nbsp; державного бюджету тут немає ніяких, не передбачається. Це застраховані особи.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу включити мікрофон народного депутата Андрієвського, фракція "Батьківщина".&nbsp;</p>
<p>&nbsp;</p>
<p>11:46:28</p>
<p>АНДРІЄВСЬКИЙ Д.Й.</p>
<p>Шановні колеги! Надзвичайно актуальне питання пропонує врегулювати наш колега. До мене постійно звертаються студенти вищих навчальних закладів саме по питанню, яке вже було неодноразово обіцяно – створення першого робочого місця. От було б дуже доцільно, щоб можна було&nbsp; пояснити коротенько, от&nbsp; яким чином саме для&nbsp; випускників вишів буде працювати&nbsp;&nbsp; практично цей закон. Дякую.</p>
<p>&nbsp;</p>
<p>СУХИЙ Я.М. Є два напрямки. Перший напрямок&nbsp; це було замовлення самого промислового&nbsp; підприємства, яке направило&nbsp; того чи&nbsp; іншого молодого юнака чи дівчину на навчання для здобуття спеціальності там "інженера-технолога" чи "інженера-конструктора", ну якусь спеціальність, того ж самого економіста і фінансиста.</p>
<p>Тому цілком зрозуміло, що він не повинен ставати на облік в Центр зайнятості. Його замовили, він приходить і держава компенсує… Центр зайнятості компенсує роботодавцю за те, що він працевлаштовує цього молодого чоловіка.</p>
<p>Є інший шлях, другий шлях. Молода людина сама, ну ви знаєте, пише кадрове резюме. Він підходить, він йде на співбесіду з роботодавцем, і його після закінчення чи Києво-Могилянської, чи будь-якого вищого навчального, чи мого рідного Львівського університету… він йде туди на роботу, а роботодавцю також потрібно буде компенсувати, тому що це перше робоче місце для цієї молодої людини.</p>
<p>Мова стосується, ви правильно підкреслили, саме молодих людей.&nbsp;</p>
<p>&nbsp;</p>
<p>ГОЛОВУЮЧИЙ. Прошу включити мікрофон народному депутату Бригинцю, фракція "Батьківщина".</p>
<p>Прошу включити мікрофон народному депутату Бригинцеві!</p>
<p>&nbsp;</p>
<p>11:48:12</p>
<p>БРИГИНЕЦЬ О.М.</p>
<p>Олександр Бригинець, "Батьківщина", Київ, Оболонь.</p>
<p>Будь-який закон, який дає можливість працевлаштувати молодь, перше робоче місце надати треба підтримувати, тому що це дуже важливо.</p>
<p>Але скажіть, будь ласка,&nbsp; на вашу думку, цей закон яку може показати динаміку в створенні робочих місць, і як скоро чи якою мірою можна вирішити цю проблему саме завдяки цьому закону. Дякую.</p>
<p>&nbsp;</p>
<p>СУХИЙ Я.М. Я вам вже казав цю цифру. Це приблизно&nbsp; 20 тисяч в рік. Отака цифра потреби працевлаштуватися молодим людям – випускникам ПТУ чи коледжів, чи вищих навчальних закладів. Ця цифра – близько&nbsp; 20 тисяч в рік, і ця цифра буде постійно, безумовно, рости і наростати, якщо цей законопроект запрацює.</p>
<p>Але я вам кажу відверто, він має як своїх прихильників, і тут в сесійній залі це безумовно, бо ми розуміємо, що таке&nbsp; перше робоче місце для молодої людини, так і противників, які змушені будуть якимось чином переглядати свої затрати. А може вони взяли щось інше і спланували, а тут прийдеться роботодавцю компенсувати, тому… я вважаю, що це&nbsp; правильний… Ну, він чому правильний шлях?&nbsp; Це європейський шлях. Так поступають у всіх країнах світу. Роботодавець має бути зацікавлений, незалежно від форми власності. Тому динаміка приблизно, я вам називаю цифру, вона 20,7 ми рахували чи 20,1 тисяча випускників різних навчальних закладів.</p>
<p>&nbsp;</p>
<p>ГОЛОВУЮЧИЙ. Прошу включити мікрофон народного депутата Леонова, фракція Всеукраїнське об'єднання "Свобода".</p>
<p>&nbsp;</p>
<p>11:49:40</p>
<p>ЛЕОНОВ Е.В.</p>
<p>Едуард Леонов, Всеукраїнське об'єднання "Свобода", Крим, Севастополь.</p>
<p>Шановний доповідачу, зараз ідуть бої з сепаратистами по Україні, і багато молодих людей зараз мобілізовані до служби своїй Батьківщині. І, звичайно, що варто було б, мабуть, що авторам подібного законопроекту… Я розумію, що він був створений трошки раніше, але, можливо, варто дійсно замислитися і попрацювати над тим, щоб передбачити і для тих молодих людей, які зараз несуть службу у Збройних Силах України, в спеціальних підрозділах Міністерства внутрішніх справ, передбачити можливість після демобілізації отримати гарантовано робоче місце. Окрім того, треба обов'язково передбачити, щоб люди, які зараз, молоді люди, які зараз служать батьківщині, щоб могли на пільгових умовах вступити до вищих учбових закладів.</p>
<p>&nbsp;</p>
<p>СУХИЙ Я.М. Пане Едуард, я тому і сказав, що буду відповідати на питання від комітету. Комітет пропонує прийняти цей закон за основу. Чому?</p>
<p>Ось, будь ласка, я вас закликаю до співпраці. Отак виглядає порівняльна таблиця статті 26. Дуже прошу. Воно не буде суперечити 116 статті Регламенту, бо ми вписуємо, як доповнення про… Дивіться. Залишається ж перше робоче місце. Він був призваний в армію. Перше робоче місце, після закінчення вузу. Дуже прошу, будь ласка, виписуємо цю норму, і таким чином ми і гарантуємо спокій наших молодих людей, які зараз вже починають переживати.</p>
<p>От хлопчина написав. В нього 28 травня день народження. Незалежне оцінювання там пізніше, а він планував поступити, а як воно тепер буде. То для того, щоб не було цих переживань, безумовно, ми маємо писати таку норму про працевлаштування. А в інший законопроект, там, де стосується освіти, є комітет Лілії Гриневич, може в той якийсь законопроект бути вписана. Ця норма – це прекрасна ідея.</p>
<p>&nbsp;</p>
<p>ГОЛОВУЮЧИЙ. Прошу включити мікрофон народному депутату Рудьковському, позафракційні.</p>
<p>&nbsp;</p>
<p>11:51:53</p>
<p>РУДЬКОВСЬКИЙ М.М.</p>
<p>Шановний доповідачу, ми розуміємо, що ми можемо&nbsp; урегулювати питання з першим робочим місцем тільки тоді, коли ми здійснюємо в рамках державної політики серйозну інвестиційну активність, і реально створюємо нові робочі місця.</p>
<p>Нові робочі місця в сільській місцевості, коли мною пропонувалося проголосувати, щоб на кожні 20 гектарів створювалося одне робоче місце, і це буде стимулювати аграріїв займатися тваринництвом. У регіонах Донбасу, де багато регіонів, де закриваються шахти і люди не можуть знайти собі роботу. Це загальноукраїнська проблема. Соціальна справедливість, справедливість вона можлива тільки тоді, коли&nbsp; є робота і достойна заробітна плата. Що ми можемо зробити, крім цього закону, для того…</p>
<p>&nbsp;</p>
<p>СУХИЙ Я.М. На ваше розлоге запитання відповім коротко. Законопроект, який я доповідаю, за номером 2883 стосується компенсації роботодавцям за працевлаштування молоді як перше робоче місце. Питання ваше хороше і прекрасне. Я можу назвати приклад. У місті Сніжному закрилося три шахти. Запорізьке підприємство "Мотор Січ" створило промислове підприємство, і колишні шахтарі тепер дуже нормально і гарно виплавляють титанові лопатки для авіаційних двигунів. Це має буди загальнодержавна програма. Але в даному випадку мова іде про випускників.</p>
<p>&nbsp;</p>
<p>ГОЛОВУЮЧИЙ. Прошу включити мікрофон народному депутату Бенюкові.</p>
<p>&nbsp;</p>
<p>11:53:44</p>
<p>БЕНЮК Б.М.</p>
<p>Богдан Бенюк, Всеукраїнське об'єднання "Свобода". Пане Ярославе, я хотів би вас запитати ось про що. Є у нас творчі вузи в Україні, які випускники просто бідують після закінчення цього вузу, не маючи ніякої роботи. Бо поповнити новими випускниками будь-який там творчий колектив – це неймовірно є складно.</p>
<p>Чи можна таку норму прописати в цьому майбутньому законі, який буде прийматися і в другому читанні, що випускники творчих вузів обов'язково би мали якісь теж компенсації за те, бо вони часто-густо не мають роботи, і довгий час, щоб найти роботу, вони шукають. Цього першого місця вони не мають. Чи варто продумати так, щоб творчі вузи мали якусь окрему таку статтю, де можна було би влагодити ці питання.</p>
<p>&nbsp;</p>
<p>СУХИЙ Я.М. Пане Богдане, законопроект передбачає загальну норму для всіх, в тому числі і для тих роботодавців, які працевлаштують молодого випускника творчого вузу. Ви знаєте, це проблема дуже довга і складна. Як воно так сталося, коли ми почали, ну, вузи, рятуючись почали створювати спеціальності, професії, які сьогодні виявилися занадто переопрацьованими. Ну, забагато їх стало, вони невостребовані.</p>
<p>Тому є ще одна проблема. Проблема підготовки таких спеціалістів, які будуть потрібні. Але в даному випадку ми не маємо, от, те, що стосується демобілізованих, це, безумовно, нова норма. Ми її не могли передбачити на початку 2013 року.</p>
<p>Ваша проблематика, вона, я вам скажу, вона передбачена цим законопроектом. Проблем ніяких тут бути не може. Вона має зацікавити роботодавця, - головного директора опери там, чи в театрі Франка.</p>
<p>&nbsp;</p>
<p>ГОЛОВУЮЧИЙ. Прошу включити мікрофон народному депутату Журавському, група "Економічний розвиток".</p>
<p>&nbsp;</p>
<p>11:55:30</p>
<p>ЖУРАВСЬКИЙ В.С.</p>
<p>Шановні колеги! Я хотів би підкреслити, що будь-яка людина, яка закінчує середньо-спеціальний заклад чи вищий навчальний, творчий в тому числі, (це відповідь нашому колезі народному депутату України Бенюку), вона спочатку повинна зареєструватися в Центрі зайнятості як безробітна.</p>
<p>Ви знаєте, що більшість людей після закінчення середньо-спеціального закладу чи вищого навчального закладу є безробітні. Влаштуватися не можуть. І лише після того, якщо цю людину беруть на роботу, на перше робоче місце, наступає компенсація тим, хто це бере, не тільки підприємству. Я правильно кажу, пане Ярославе?</p>
<p>А в разі прийняття цього законопроекту, я переконаний, що ми його підтримаємо, такої реєстрації не потрібно. Дякую.</p>
<p>&nbsp;</p>
<p>СУХИЙ Я.М. Я хочу сказати. Якби підвели підсумок, я й не буду брати вже заключне слово, не буду брати заключне слово. Справа в тому, що немає потреби, згідно цього законопроекту, реєструватися в Центрі зайнятості, немає потреби. Він може сам працевлаштуватися. І роботодавець, який проявить добру волю, але це має бути перше робоче місце, а не 20-е, отримає компенсацію.</p>
<p>Або він за направленням його направив в вуз. Немає абсолютно ніякого значення. Перше робоче місце є перше робоче місце. І в даному випадку ми можемо у молодої людини запитати чи думає він 20 років не йти на роботу, а потом сказати, що він ще молодий і буде працевлаштовуватися. Це вже дурниці.</p>
<p>Тому в даному випадку, я думаю, що законопроект вам всім зрозумілий, законопроект надзвичайно потрібний. Але, я дивлюся, що у нас на балконі журналістів більше як, як депутатів, то я би попросив, Олександр Валентинович, голосування перенести на пізніший термін.</p>
<p>&nbsp;</p>
<p>ГОЛОВУЮЧИЙ. Якщо можна, ще одне запитання, ви не поспішайте, в нас ще є запитання. Ще є запитання. Прошу включити мікрофон народному депутату Фурману, фракція Всеукраїнського об'єднання "Свобода".</p>
<p>&nbsp;</p>
<p>СУХИЙ Я.М. І Голови немає.</p>
<p>&nbsp;</p>
<p>ГОЛОВУЮЧИЙ. Є.</p>
<p>&nbsp;</p>
<p>11:57:47</p>
<p>ФУРМАН О.Ю.</p>
<p>Олексій Фурман, фракція Всеукраїнського об'єднання "Свобода". На превеликий жаль, по офіційній статистиці термін безробітної молоді все зростає і зростає. Тому закон вкрай потрібний. Але в мене є пропозиція слідуюча: законопроектом пропонується&nbsp; роботодавцю, який працевлаштовує на нове робоче місце випускників навчального закладу строком не менше ніж 2 роки щомісяця компенсувати фактичні витрати у розмірі єдиного податку.</p>
<p>Однак ,я вважаю, що цей термін замалий, тому що роботодавець несе значно більші витрати і за цей час саме адаптуватися молодому спеціалісту крайне важко і реалізуватися молодому спеціалісту. Тому я пропоную цей термін збільшити до 3-х років. Дякую.</p>
<p>&nbsp;</p>
<p>СУХИЙ Я.М. Справа в тому, що ця норма виписана в базовому законі і в базовій статті 26. Якщо переробляти, то потрібно переробляти закон і ми, тут, в даному випадку стаття 116 Регламенту нам цього не дозволить зробити. Логіка ваша в чому є, молодий спеціаліст вважається молодим спеціалістом на протязі 3 років. Було би непогано, коли би роботодавець, який з ним там возиться, навчає його, ви знає, що і перенавчає, дуже особливо в технічних підприємствах, отримує таку компенсацію. Але в даному випадку, тоді потрібно вам вносити, будь ласка, зміни до статті 26 Закону про зайнятість. Це вже інший буде законопроект.</p>
<p>&nbsp;</p>
<p>ГОЛОВУЮЧИЙ. Шановне товариство, давайте порадимося. В нас якраз приходить зараз час перерви, я би запропонував, щоб ми працювали без перерви. І ми зараз тоді перейдемо до виступів народних депутатів. Я попрошу народних депутатів записатися на виступи з цього питання.</p>
<p>Прошу включити мікрофон народному депутату Пилипенкові, група "Економічний розвиток". А у мене записалися. Дякую. Є запис, прошу показати запис. Є ваш запис, так, народні депутати? Є. Так? Прошу до виступу народного депутата Бондарчука, фракція Всеукраїнське об'єднання "Свобода".</p>
<p>&nbsp;</p>
<p>12:00:13</p>
<p>БОНДАРЧУК О.В.</p>
<p>Прошу передати Фурману.</p>
<p>&nbsp;</p>
<p>ГОЛОВУЮЧИЙ. Прошу, можете з місця виступати, якщо вас. Прошу до трибуни.</p>
<p>Шановні народні депутати,&nbsp; ми зараз розглядаємо з вами законопроект (реєстраційний номер 2883). Ще раз пояснюю, дякую. Знімається. Прошу народного депутата Зарубінського, група "Суверенна європейська Україна".</p>
<p>&nbsp;</p>
<p>12:01:20</p>
<p>ЗАРУБІНСЬКИЙ О.О.</p>
<p>Шановний пане головуючий, шановні колеги, вкотре маю зазначити, що народним депутатом Сухим поданий актуальний законопроект, який стосується важливої соціальної проблеми. У нас, коли говорять про соціальні проблеми, більше кажуть про зарплати і про соціальні виплати і так далі. Але це соціальна проблема універсального характеру, бо стосується самопочуття суспільства. А воно значною мірою залежить від того, як себе відчуває молодь. Чи вона є затребувана, чи вона є така, яка викидається на смітник? Ну, у фігуральному сенсі цього слова.</p>
<p>Я думаю, що той законопроект, який запропонував суб'єкт законодавчої ініціативи пан Сухий, певною мірою пов'язується, але афільований з іншим законопроектом, який сьогодні буде розглядатися в Комітеті з питань освіти і науки до другого читання, Закон про вищу освіту.</p>
<p>Тому що питання про те, чи знаходять роботу випускники, в першу чергу, вищих навчальних закладів, напряму пов'язано з тим, а кого випускають вищі навчальні заклади. І я думаю, що от прийняття цього законопроекту, можливо спочатку в першому читанні, буде сприяти і певній освітній політиці або корекції освітньої політики. Тому що всім відомо, що на сьогоднішній день є перевиробництво, надвиробництво цілого ряду спеціальностей, випускники яких просто не можуть працевлаштуватися. Не тому, що погані&nbsp; роботодавці, а тому, що їх занадто багато, а ринок освітніх послуг і відповідно соціальний ринок ще не саморегульований.</p>
<p>І тому за таких обставин, за обставин перевиробництва тих же самих економістів, давайте відверто скажемо, тих же самих юристів і так далі, призводить до того, що має бути допомога роботодавцю. Допомога в тому, що б він був мотивований, щоб він був стимульований. Я&nbsp; знаю, що деякі мої колеги пропонують як би насильно примусити роботодавця до того, щоб він брав молодих спеціалістів. Повірте, це буде фікція, ніколи цього не буде, він має бути стимульований. І те, що йому дається оця пільга, яка передбачена законопроектом Сухого, це є певний мотив, це є певна стимуляція роботодавця до того, щоб брати випускника вищого навчального закладу. Я не чую вас, що ви кричите весь час? є проблеми якісь? Після, добре?</p>
<p>Тому я вважаю, що цей законопроект, варто до нього серйозно підійти, як мінімум, в першому читанні наша група готова за нього голосувати. Дякую.</p>
<p>&nbsp;</p>
<p>ГОЛОВУЮЧИЙ. Дякую. Я нагадаю народним депутатам: зараз ідуть виступи народних депутатів, не запитання, не&nbsp; пропозиції – виступи. Правильно. Я доповідаю народним депутатам.</p>
<p>Отож, я прошу до слова, до виступу народного депутата Головка,&nbsp; фракція&nbsp; Всеукраїнського об'єднання "Свобода".&nbsp;</p>
<p>Народний депутат Головко.</p>
<p>&nbsp;&nbsp;&nbsp;&nbsp;</p>
<p>12:04:35</p>
<p>ГОЛОВКО М.Й.</p>
<p>Перепрошую. Хочу передати слово&nbsp; народному депутату Едуарду Леонову.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Прошу народного депутата Леонова.</p>
<p>&nbsp;</p>
<p>12:04:54</p>
<p>ЛЕОНОВ Е.В.</p>
<p>Едуард Леонов,&nbsp; Всеукраїнське об'єднання "Свобода",&nbsp;&nbsp; Крим, Севастополь.</p>
<p>Шановні народні депутати, не дивлячись на те, що у народних депутатів, на жаль, у більшості тут в залі,&nbsp; знаходяться більш важливі справи ніж брати участь у&nbsp; пленарних засіданнях Верховної Ради України, і сесійна зала майже порожня, проблем від цього в державі менше не стає. Навпаки, проблем стає щосекунди все більше і більше. Триває антитерористична операція, де наші хлопці на&nbsp; сході&nbsp; України ризикують своїм життям, рятуючи наше життя і в тому&nbsp; числі і життя тих народних депутатів, які зараз не сидять, не знаходяться в сесійній залі&nbsp; Верховної Ради, хоча зобов'язані це робити.</p>
<p>Як ми можемо вимагати від тих&nbsp; хлопців виконувати свою роботу, якщо своєї роботи народні депутати&nbsp; не виконують. І це ганьба, і це злочин по відношенню до держави в такий момент!</p>
<p>&nbsp;Всеукраїнське об'єднання "Свобода"наполягає на тому, щоб в обов'язковому порядку народні депутати були присутні на пленарних засіданнях, і щоб&nbsp; ми не перекладали і не перекладали в черговий&nbsp; раз ухвалення законів. Як уже двічі виносилися на голосування&nbsp; законопроект, проект постанови (4510)&nbsp; про соціальне забезпечення біженців з Криму.&nbsp; Від того, що не проголосували нардепи в сесійній залі, проблеми не зникли, а навпаки, 23 травня&nbsp; відбудеться перший з'їзд уже кримських біженців, тому що люди зрозуміли, що&nbsp; вони самі мусять вирішувати свої проблеми.</p>
<p>І звичайно,&nbsp; що цей з'їзд кримських біженців – це фактично ганьба&nbsp; для&nbsp; української держави. Тому що люди, які змушені були полишити свої домівки, не отримали жодних соціальних гарантій, жодної уваги з боку держави.</p>
<p>Уже було ухвалено Закон Верховної Ради про статус тимчасово окупованої території. Але положення цього закону не виконується. Уряд і досі не створив спеціальний орган виконавчої влади, який би опікувався як тими громадянами України, які зараз під окупантом знаходяться, так і тими громадянами України, які змушені були під шаленим тиском, під загрозою життю, полишити свої будівлі, свої оселі і виїхати з кримського півострова на континентальну частину України.</p>
<p>Це, до речі, один з законів, який ми зараз розглядаємо, можливо частково і міг би вирішувати проблеми, в тому числі і кримчан. Тому що зараз випускники кримських вищих не можуть отримати дипломи, тому що Міністерство освіти і науки України займає формальну позицію, просто немає нібито заявок на отримання українських дипломів кримськими випускниками. А як же тим тисячам кримських випускників отримати ці дипломи, якщо вузами їхніми зараз керують люди, які зрадили Україну, які не надають замовлення на українські дипломи. Міністерство освіти і науки України зобов'язані займати активну позицію, як і всі інші…</p>
<p>&nbsp;</p>
<p>ГОЛОВУЮЧИЙ. Якщо можна, ближче до законопроекту.</p>
<p>&nbsp;</p>
<p>ЛЕОНОВ Е.В. Це дуже близько до цього законопроекту. Це один з тих законопроектів, які теоретично можуть хоч трошки полегшити життя випускникам українських вищих. І нічого смішного, шановні колеги, немає в цій ситуації. Тому що будь-який закон, який ми розглядаємо в цій сесійній залі, повинен включати інтереси тих хлопців, які зараз воюють на Сході і тих людей, які вже стали біженцями і живуть на окупованій території. Слава Україні!</p>
<p>&nbsp;</p>
<p>ГОЛОВУЮЧИЙ. Прошу до слова народного депутата Ляшка.</p>
<p>&nbsp;</p>
<p>12:09:00</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги, я думаю, що цілком очевидно, що жодні зміни до жодних законів не допоможуть ні з працевлаштуванням молоді, ні людей трохи старшого віку, якщо ми радикально в Україні не змінимо економічну систему, економічну &nbsp;ситуацію. Ми за 20 років перетворили Україну на полігон, куди завозять імпортний хлам, знищили власне виробництво. У нас немає ні промисловості, ні сільського господарства. Замість того, щоб продавати своє ми завозимо імпорт, позбавляємо людей можливості працювати,&nbsp; заробляти, годувати свої сім'ї.</p>
<p>Тому Верховна Рада, український уряд&nbsp; мають&nbsp; не просто вносити зміни до тих чи інших законів, а радикально міняти економічну політику в державі, яка має базуватися, як мінімум, на трьох китах: це&nbsp; радикальне зниження податків, здешевлення кредитів, дерегуляція економіки, захист внутрішнього ринку від переважно імпортного хламу. До нас везуть китайську гречку, турецькі огірки і помідори, єгипетську картоплю, труси, носки – все на світі везуть. Замість того, щоб ми своє виготовляли, замість того, щоб наші люди мали робочі місця.</p>
<p>Що стосується працевлаштування молоді. Цілком очевидно, що найперше, що треба звільнити – це всіх пенсіонерів звільнити з державної служби. І починати треба з Верховної Ради. Заборонити обиратися до Верховної Ради пенсіонерам. У нас в&nbsp; Україні 300 тисяч чиновників, із них 170 тисяч – чиновники-пенсіонери. Молоді хлопці, дівчата вузи позакінчували, у кращому випадку на базарах ходять з дипломом про вищу освіту торгують і не мають можливості заробити свою пенсію. А в гіршому випадку взагалі без роботи. А люди на державній службі по п'ять, по сім тисяч гривень пенсії заробили і продовжують далі працювати. Заробив собі пенсію – йди додому онуків няньчити. Дай можливість молоді прийти до влади, дай можливість молоді працювати, заробляти, народжувати дітей, ставити їх на ноги. Оце перше, що має бути.</p>
<p>І друге, найважливіше – це зміна економічної політики. Ми повинні зрозуміти раз і назавжди, якщо ми не відродимо власного виробництва, якщо ми не дамо людям можливості працювати, заробляти у нашої країни майбутнього немає. Для того, щоб ми відродили національне виробництво, уряд має не піднімати податки, а знижувати податки. Ми повинні мати процентні ставки по кредитах максимум 3-5 відсотків річних, як в усіх країнах світу, а не так, як у нас по 30 відсотків і ближче не підходь.</p>
<p>Тому висновок – для того, щоб молодь, для того, щоб люди старшого віку мали роботу. Бо згадайте про&nbsp; пенсійну реформу. Тигіпко підняв людям пенсійний вік, і сьогодні люди не мають можливості заробити сьогодні навіть на пенсію. Щоб міняти цю&nbsp; ситуацію, треба змінювати радикально економічну політику в інтересах національного виробника. Слава Україні!</p>
<p>&nbsp;</p>
<p>ГОЛОВУЮЧИЙ. Прошу включити мікрофон народному депутатові Чорної, фракція Всеукраїнське об'єднання "Свобода".</p>
<p>&nbsp;</p>
<p>12:12:13</p>
<p>ЧОРНА Г.М.</p>
<p>Галина Чорна, Всеукраїнське об'єднання "Свобода".</p>
<p>Шановне товариство! Безумовно, що цей законопроект він є дуже актуальний. І дуже актуальний, зокрема, для&nbsp; мешканців Західної України, які сьогодні нерідко закінчують вищі навчальні заклади і думають про те, як би виїхати на заробітки. На заробітки в Італію, в Португалію, в інші країни світу десь за пошуком, як кажуть, довго карбованця, аби якось звести кінці з кінцями.</p>
<p>Але треба сказати, що&nbsp; мало лише й ухвалити цей закон. Дуже важливо сьогодні поінформувати молодь про те, які вона буде&nbsp; мати пільги разом з його ухваленням. Тому що як у нас дуже часто сьогодні відбувається з багатьма законопроектами. Законопроект є ухвалений. А той, хто може&nbsp; скористатися з нього, хто&nbsp; може отримати з нього певні пільги, про нього навіть не знає і не здогадується.</p>
<p>Яка сьогодні ситуація є для студентів, які закінчують вищі навчальні заклади? Дуже часто, закінчивши вуз, студент шукає роботу якийсь час, а опісля, так і не знайшовши&nbsp; її через різні джерела пошуку, на тривалий час залишаються безробітним.</p>
<p>Тому я би сказала, що дуже важливо не тільки ухвалити цей закон, а&nbsp; потурбуватися про те, аби випускники вищих навчальних закладів знали про свої права, знали про те, чим вони можуть скористатися.</p>
<p>Тому що результатом&nbsp; такої непоінформованості у нас є, зокрема, дуже хибна статистика стосовно зайнятості. Ми бачили, як виступала міністр соціальної політики і казала, що&nbsp; ми маємо там десь кілька сотень тисяч безробітних. Але насправді згідно даними міжнародної організації праці кількість&nbsp; безробітних українців на сьогодні в Україні є значно більшою, і вона становить щонайменше 7 відсотків працездатного населення.</p>
<p>Так само ми маємо потурбуватися про те, аби самі студенти &nbsp;могли знаходити собі після закінчення вищого навчального закладу роботу.</p>
<p>Для цього ми маємо, насамперед, забезпечити їх якісною і правильною статистикою про те, які саме спеціалісти сьогодні є найбільш затребувані в Україні, аби студент, вибираючи собі фах, вибираючи собі вищий начальний заклад, знав, наскільки… відсоток шансів він має можливість опісля знайти собі роботу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Прошу включити мікрофон народного депутата Марцінків, фракція Всеукраїнського об'єднання "Свобода".</p>
<p>&nbsp;</p>
<p>12:14:46</p>
<p>МАРЦІНКІВ Р.Р.</p>
<p>Прошу передати слово Руслану Зелику.</p>
<p>&nbsp;</p>
<p>ГОЛОВУЮЧИЙ. Дякую. Прошу включити мікрофон.</p>
<p>&nbsp;</p>
<p>12:14:53</p>
<p>ЗЕЛИК Р.Б.</p>
<p>Руслан Зелик, Всеукраїнського об'єднання "Свобода".</p>
<p>Дійсно, бачите який… яку кількість обговорення викликав цей законопроект, який обговорювався у нас в комітеті. І я хочу сказати все-таки, що я дуже ціную авторитет Ярослава Михайловича і в комітеті рахую його як би за свого учителя, тому "поганий той учень, який не пощипає пір'я з капелюха свого вчителя".</p>
<p>Я хочу сказати, що все-таки якщо рахувати, що в рік має працевлаштовуватися таким чином 20 тисяч випускників вищих навчальних закладів, професійно-технічних училищ, то це є дуже велика кількість людей і Фонд соціального страхування на випадок безробіття він… ну не був в захопленні на засіданні комітету від того, що йому прийдеться платити такі величезні гроші,&nbsp; бо вони все-таки є… дуже малу кількість мають тих коштів, які вони можуть виплачувати на сьогоднішній день. Ну це як би один момент, на якому я хочу наголосити.</p>
<p>Ну і інший момент. Все-таки а якщо наші випускники будуть іти на роботу в державні установи. Ну все-таки тоді ця компенсація підприємцям буде йти з&nbsp; Державного бюджету. Все-таки не тільки з фондівських грошей, а з Державного бюджету. Але в принципі ще хочу наголосити на тому, що якщо вони будуть йти з Державного бюджету, то автор законопроекту мав би надати фінансово-економічне&nbsp; обґрунтування: скільки цих коштів буде йти з Державного бюджету і де їх взяти відповідно до&nbsp; статті 27 Кодексу про бюджет України.</p>
<p>Але закон потрібен. Закон потрібно приймати. Зрозуміло, що його можна доопрацьовувати буде до другого читання. Хочу сказати, що це дуже буде правильно, коли компенсація роботодавцям буде іти, і вони не будуть переживати за те, що їм треба витрачати свої кошти. А ті молоді люди, яких, до речі, зараз не дуже хочуть брати після закінчення навчальних закладів, бо немає досвіду, зможуть отримати той досвід. Я думаю, що це з одного боку і з другого боку правильно, коли одні і другі будуть мати якісь певні механізми забезпечення своєї роботи. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Час на виступи народних депутатів вичерпано. Чи є бажання фракцій? Прошу записатися від фракцій, будь ласка. Прошу, від фракції "УДАР Віталія Кличка" народному депутату Пинзенику.</p>
<p>&nbsp;</p>
<p>12:17:48</p>
<p>ПИНЗЕНИК В.М.</p>
<p>Шановні народні депутати! Я не міг пропустити нагоду, користуючись переповненим залом, таким активним обговоренням, не виступити з позицією з приводу цього закону.</p>
<p>Надзвичайно важливий закон. Дуже важливий. Знаєте, якби законами створювалися робочі місця, то треба було б голосувати, я очевидно віддав би свій глос. Але прийняттям закону робочі місця не створюються. Робочі місця створять інвестиції. А для того, щоб створити робочі місця, треба створити інвестиційний клімат. І жодним законом, який каже "створіть робочі місця" ми не збільшуємо кількість робочих місць. Мова може йти тільки про зміну структури.</p>
<p>Знаєте. Для мене абсурдом є: для того, щоб дати робоче місце дитині, треба звільнити з роботи батька, матір або брата, які вже працюють. Якщо ми хочемо серйозно дати відповідь на робочі місця. То, вибачте. Вирішується це питання не цими законами, а створенням умов для інвестицій в національну економіку. А для цього, на жаль, дуже багато проблем.</p>
<p>Але тут є й інша проблема – податкова. Скажіть, будь ласка, от з якою метою люди займаються бізнесом?Ну, я не зроблю відкриття, мета у них одна – заробити гроші.</p>
<p>Скажіть, будь ласка, за те, що людина приходить, роботу шукає, дає можливість заробити власнику, треба ще премію платити? Скажіть, будь ласка, хіба це сприяє інвестиційному клімату, коли один платить внесок на соціальне страхування, а другий ні? Це руйнує інвестиційний клімат.</p>
<p>З точки зору умов для створення робочих місць, цей закон допоможе стільки, скільки мертвому припарки.&nbsp; А от допомога для корупції, звичайно, умови для корупції він дає.</p>
<p>Тому, шановні друзі, станьте на грішну землю і прийміть рішення, яке відповідає логіці. Цей закон нічого не вирішує.</p>
<p>&nbsp;</p>
<p>ГОЛОВУЮЧИЙ. Від фракції Всеукраїнське об'єднання "Свобода", народний депутат Леонов, будь ласка.</p>
<p>&nbsp;</p>
<p>12:19:59</p>
<p>ЛЕОНОВ Е.В.</p>
<p>Прошу передати слово Олександру Оксентійовичу Шевченку.</p>
<p>&nbsp;</p>
<p>12:20:06</p>
<p>ШЕВЧЕНКО О.О.</p>
<p>Я повністю поділяю думку Віктора Михайловича. Знаєте, пустий закон абсолютно – це патерналізм, який проявляється, і наша держава слідом за колишнім Радянським Союзом. Замість того, щоб дати можливість, як, дійсно, сказав Віктор Михайлович, можливість створювати робочі місця, дійсно, щоб були. Щоб студенти бажали навчатися.</p>
<p>А що ми робимо? Ми понастворювали масу приватних вузів. І що? Аби гроші платили, і беруть. Уявіть, тільки студентів юристів, спеціалістів сьогодні – 40 тисяч безробітних на біржі.&nbsp;</p>
<p>Куди їх уже випускати, для чого? Я запитую вас. Якщо такий закон, дійсно… Ляшко говорить, звільніть пенсіонера. Та хіба ж справа в цьому пенсіонері.&nbsp; А ви візьміть молодого, він буде працювати?</p>
<p>&nbsp;</p>
<p>ГОЛОС ІЗ ЗАЛУ. Буде!</p>
<p>&nbsp;</p>
<p>ШЕВЧЕНКО О.О. Кого буде, якщо у нього знань немає! Ви коли не-будь працювали чи ні? Коли я в Інституті післядипломної освіти читаю лекції і мені складає студент іспит, і я питаю: "А яка у вас попередня освіта?" А він каже: "Юридична". Кажу: "А що ви закінчували?" Я не хочу називати вуз, до речі, державний вуз. Каже, такий-то. Кажу: "Та що, ви з глузду з'їхали чи що?" А він каже: "А то непрестижний диплом". Київського університету, мовляв, престижний. Розумієте чи ні?</p>
<p>Тобто, там, якщо і навчався, то і диплом непрестижний, і знань не має ж. Працювати то не може. Хоча це ж державний вуз. Шановні! Що ж ми робимо? І ми продовжуємо штампувати цих спеціалістів. А тепер ще й ми повинні цих невдах, тих, хто не має знань, ще й влаштовувати на роботу? Ми повинні діда чи батька вбити, щоб він зайняв місце його, правда?! Що ж ви робите? Скільки ж можна вже це чудити?</p>
<p>Та дайте йому можливість самостійно заробляти. Та дійсно, створюйте місця. А це треба розвивати економіку, треба розвивати науку. Відбирати треба людей, які мають хист до науки, до навчання. А ми всіх підряд, ми їх навчимо. Що навчимо?! Ви самі знаєте добре, що у кожного свій нахил, у того – до математики, у того – до історії, літератури. І так далі, і тому подібне.</p>
<p>А ми що, всіх однієї гребінкою гребемо?! Скільки можна? Очевидно, треба вже задуматись і не займатися цих популізмом, що ось ви дасте місця?! Де ви їх візьмете? …</p>
<p>&nbsp;</p>
<p>ГОЛОВУЮЧИЙ. Дякую. Від фракції "Батьківщина" до виступу запрошую народного депутата Яворівського.</p>
<p>&nbsp;</p>
<p>12:23:45</p>
<p>ЯВОРІВСЬКИЙ В.О.</p>
<p>Володимир Яворівський, Троєщина, "Батьківщина". Товариство, це добре, що ми цими жалюгідними залишками українського парламенту обговорюємо сьогодні цю проблему. <i>(Шум у залі)</i></p>
<p>Крім "Свободи", крім "Свободи", крім "Свободи"…</p>
<p>Ось. Я переконаний в тому, що ми даремно, даремно дехто з нас сичить на Пинзеника. Він має рацію в одному. У пожвавленні економіки нашої, з пожвавленням нашої економіки, з інвестиціями звичайними ми можемо вирішити не тільки цю проблему, а тисячу інших проблем. В цьому Пинзеник має рацію. Але я переконаний, що він не має рації в тому, що треба взагалі цей закон фактично викинути, і це не потрібно, тому що там буде корупція. В нас сьогодні така країна, що з чого не почни, то корупція там буде обов'язково. Це вже зрозуміло.</p>
<p>Через те. закон цей потрібен. Я переконаний, що його треба приймати, бо я бачу, що іншу проблему, якої ми сьогодні так десь ледь рикошетом ми її торкнулися. В чому є ще одна проблема і я хотів би на ній зараз, і заради цього піднявся на трибуну, щоб на ній наголосити. Це те, що у зв'язку із такою демократизацією нашої освіти, ми сьогодні понастворювали стільки лжевузів нікому абсолютно не потрібних, що ми, справді, не знаємо куди дівати випускників цих вузів.</p>
<p>Ви знаєте, я не буду тут називати, бо це торкається одного із наших колег, який, на щастя, зараз відсутній. Це, скажімо, коли інституту, які сьогодні уже, здається, дипломатів, є в нас Інститут міжнародних відносин, який готує і пан Шевченко його представляє цей інститут. Так сьогодні ще в багатьох вузах, в багатьох вузах раптом створюють ще факультети міжнародників. Які ці міжнародники? Якого вони рівня? Я вже не кажу про те, що уже зараз у нас перукарі вищу освіту будуть здобувати, таке інше.</p>
<p>У нас є театральний, прекрасний наш інститут, Кінотеатральний інститут. Он Богдан знає прекрасно. Так, ні. Ще в кількох вузах ще випускають акторів. Та з цими ми не маємо що робити. Через те, тут теж треба було би жорстко навести певний лад і, справді, у нас має бути стільки вузів, скільки потрібно спеціалістів для того, щоб існувала держава, щоб існувала промисловість, щоб існувала наша культура, щоб існувала наша духовність, отоді багато чого стане на свої законні місця. Але закон цей потрібно звичайно прийняти, він вирішить на якийсь короткий час, якщо вирішить взагалі цю проблему.</p>
<p>А Сухий, звичайно, молодець, що він уніс цей законопроект. І добре, що він один єдиний представляє у нас сьогодні колишню Партію регіонів. Дякую.</p>
<p>&nbsp;</p>
<p>ГОЛОВУЮЧИЙ. Прошу, від позафракційних – Рудьковського, будь ласка.</p>
<p>&nbsp;</p>
<p>12:26:50</p>
<p>РУДЬКОВСЬКИЙ М.М.</p>
<p>Шановні колеги, 1 травня блок лівих сил разом з небайдужими людьми вийшли до Кабінету Міністрів&nbsp;&nbsp; з вимогою підвищення заробітних плат, пенсій, стипендій на 30 відсотків. Люди вийшли з вимогою створення нових робочих місць для молоді.</p>
<p>Так от сьогоднішній закон, який ми розглядаємо, він якраз і вирішує цю проблему. Бо, на жаль, теоретики, Вікторе Михайловичу, вчені готують на сьогоднішній день молодь, яка після закінчення ВУЗу не може&nbsp; бути зразу ж фахівцем, який може бути ефективним інженером на виробництві.</p>
<p>Так от саме ця програма, яка дає можливість студенту прийти, за два роки отримати практику підтримку з боку держави, створити робоче місце, вони якраз і будуть рухати нашу промисловість, нашу економіку уже з своїм досвідом і з теоретичними знаннями на зовсім інший рівень, який забезпечить&nbsp; конкурентоздатність України в світовому розподілі продукції.</p>
<p>Шановні колеги, я вважаю. що якщо мине будемо підтримувати такі закони, не будемо підтримувати молодь, то взагалі не потрібно приходити в цю Верховну Раду, йти на вибори і дати можливість прийти тим, хто буде дбати про Україну, про виробництво, про її майбутнє.</p>
<p>Друге. Сьогодні, послухавши уряд, який сказав, що він тишком-нишком&nbsp; з постановою секретною прийняв рішення про відкриття могильника в чорнобильській зоні, де буде зберігатися ядерне паливо відпрацьоване України і всієї Європи – це злочин. Уряд був, мало того, що некомпетентний, а якщо він так діє, &nbsp;він є і злочинним.&nbsp;</p>
<p>Я вам гарантую, у мене виборчий округ – Козелецький, Бобровицький, Прилуцький райони. Козелецький район – в 10 разів онкозахворювання вищі аніж в середньому по Україні. Ми не дозволимо побудувати цей могильник для того, щоб збільшилися ще онкозахворювання в Україні,&nbsp; в місті Києві. Всі небайдужі вийдуть туди і не дозволять навіть лопатою копнути, щоб побудувати там могильник. Уряд, коли йде війна, хоче приховати свої злочинні дії. Якщо ми беремо гроші в Європи, ми не повинні розраховуватися своєю екологією, в кінці кінців.</p>
<p>&nbsp;</p>
<p>ГОЛОВУЮЧИЙ. Ближче до теми, до закону, якщо можна.</p>
<p>&nbsp;</p>
<p>РУДЬКОВСЬКИЙ М.М. Спасибі. Закон потрібно підтримувати, а уряду бути відповідальним.</p>
<p>&nbsp;</p>
<p>ГОЛОВУЮЧИЙ. Я тоді попрошу, якраз у нас є представник&nbsp; уряду. Пан Іванкевич Віктор Вікторович, прокоментуйте, будь ласка, законопроект. Ваша позиція, позиція уряду, будь ласка.</p>
<p>&nbsp;</p>
<p>ІВАНКЕВИЧ В.В. Шановні народні депутати, я тільки наведу декілька цифр. Сьогодні найбільший рівень безробіття в Україні серед молоді, і він становить 46 відсотків. 600 тисяч випускників вишів щороку поповнюють ринок праці. І Міністерство соціальної політики підтримує цей законопроект. Це один із варіантів можливості працевлаштування молоді саме на робочі місця в офіційному, а не тіньовому секторі економіки. Дякую.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Я надіюсь, ми так в повній обговорили цей законопроект на прохання автора. Ми не будемо зараз, перенесемо голосування. Перейдемо до наступного порядку денного.</p>
<p>Наступний проект Закону 1043-дякую – проект Закону про введення мораторію на примусову реалізацію житла. Доповідач – Гончаров Сергій Васильович. Немає. Ну, тоді переносимо це питання.</p>
<p>Наступний пункт порядку денного у нас – проект Закону (реєстраційний номер 1220-д). Проект Закону про внесення змін до статті 107 Кодексу законів про працю України (щодо оплати роботи у святкові і неробочі дні). Прошу до слова Сухого Ярослава Михайловича. <i>(Шум у залі)</i></p>
<p>Шановне товариство, я&nbsp; попрошу, щоб…</p>
<p>&nbsp;</p>
<p>12:31:26</p>
<p>СУХИЙ Я.М.</p>
<p>Шановні колеги, я буду коротко. Справа&nbsp; в тому, що Олександр&nbsp;&nbsp; Миколайович Стоян хворий, і я від комітету&nbsp; вам доповім суть цього законопроекту. Але всім дякую вам за активну участь в обговоренні попереднього законопроекту.</p>
<p>Володимире Олександровичу, ви помилися, жалюгідні залишки не ми, а ті залишки, які як&nbsp; піна&nbsp; сплили, і щезли десь. А ми тут сидимо і виконуємо&nbsp;&nbsp; свою&nbsp; клятву і присягу, яку ми давали тут, на цій трибуні.</p>
<p>І&nbsp; ще одне, вибачте, зауваження, ніколи цього не роблю, бо закон інакший. Ну, я не знаю&nbsp; звідки взялися в залі ці лібералістичні погляди: прийде,&nbsp; сам собі нехай шукає роботу, якщо не знайде – нехай застрілиться. Ви, професура, що зразу стали такими мудрими і вченими? З вами після інституту, університету ніхто не "вузюкався", не вчив вас?&nbsp; Я пам'ятаю&nbsp;&nbsp; свою&nbsp;&nbsp; аспірантуру, як мені носом тикали, букви переписували і не ту інформацію&nbsp; давали, і так далі.</p>
<p>Так само на заводі. Приходить&nbsp;&nbsp; випускник з інституту, його треба 2 роки&nbsp;&nbsp; його ще вчити там. Бо одне діло – сопромат за&nbsp; пляшку коньяку, який в ваших вузах там можна здати, а зовсім&nbsp; інше – на заводі, коли треба&nbsp; вникнути в конкретну тему і розрахувати якусь балку.</p>
<p>Тому я вам дякую всім. А те, що&nbsp; жвавий інтерес – це прекрасно. Ми говорили&nbsp; про нашу молодь, про наше майбутнє, яке&nbsp; воно буде. Це інвестиції – свята справ, і&nbsp; це і&nbsp; якість підготовки спеціалістів.&nbsp;</p>
<p>Законопроект повторно вноситься зараз до нас (1220). Він говорить про&nbsp; оплату праці у святковий і неробочий час.&nbsp; Ви знаєте, що в&nbsp; Україні існує дві норми оплати праці: погодинна і поденна. Так ось автори законопроекту вносять зміни до статті 107 Конституції.</p>
<p>Сьогодні робота в такі дні святкові і неробочі оплачується працівникам, праця яких оплачується за денними і годинними ставками у розмірі подвійної години або денної&nbsp; ставки. А тепер і пропонується у розмірі, якщо проводилася така робота в святковий і неробочий&nbsp;&nbsp; день у межах місячної&nbsp; норми робочого&nbsp;&nbsp; часу, у розмірі подвійної години або денної ставки зверх окладу, якщо робота проводилася понад місячну норму.</p>
<p>Ми цей законопроект&nbsp; вже відхиляли, і я вам скажу чому. Тому що&nbsp; Кодекс законів про працю, який ми намагаємося щось тут регламентувати,&nbsp; було прийнято в грудні &nbsp;1971 року. І давним-давно цей Кодекс законів про працю вже нічого не регламентує. З 18 глав тільки вісім ще працюють, інші просто можна вже і викреслити. Із 265 статей 30 вилучені, в 22 внесені зміни.</p>
<p>Тому комітет&nbsp; і пропонує цей законопроект на голосування на розгляд сесійного залу.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Народні депутати, є до потреби, ми будемо обговорювати? Є. Давайте тоді, хто має бажання, тоді по піднятій руці, щоб ми не записувалися, тут не така вже велика кількість.</p>
<p>Прошу, включити мікрофон народному депутату Опанащенку.</p>
<p>&nbsp;</p>
<p>12:34:39</p>
<p>ОПАНАЩЕНКО М.В.</p>
<p>Шановні колеги, такі законопроекти, які захищають працююче населення, дійсно, дуже корисні. Але от і попередній закон щодо влаштування молоді, і всі останні закони, що стосуються праці, я хочу сказати одне. У нас в Україні нема гідної оцінки труда для того, щоб вирішити всю цю проблему. Це, знаєте, треба йти від обратного. І якщо в нас мінімальна зарплатня тисячу гривень, яка навіть не забезпечує лікування людини, а про виховання своїх дітей я зовсім не хочу казати, хоча ця мінімальна зарплатня повинна це включати.</p>
<p>І ми це вносимо строчкою окремо в бюджети, загалом усім списком приймаємо, то в нас ніколи в Україні не буде ні робочих місць, ні зацікавленості молоді залишатися в країні, а відповідно і нормальних фахівців.</p>
<p>Міжнародними асоціаціями профспілок та роботодавців давно виважена норма мінімальної зарплати це 32 гривні мінімум, якщо відповідно до нашого курсу на сьогоднішній день, у нас сім. Тому якщо ми хоча б на 25 гривень не піднімемо мінімальну оплату часу працюючої людини, можна всі ці законопроекти навіть не розглядати і нічого не буде. Ми не зможемо не нормально розвивати бізнес, тому що не буде фахівців, не нормально розвивати освіту, тому що ніхто не буде зацікавлений в цьому.</p>
<p>Тому нам в найкоротший термін потрібно також розглянути законопроекти, які стосуються підняття мінімальної заробітної плати. Я їх вніс і установив її на рівні 25 гривень, і це, ви знаєте, основне багатство государства це не капітал. Це невеликі кошти, це трудовий ресурс. Не буде трудового ресурсу, здорового, забезпеченого, не буде в нашій державі зовсім нічого.</p>
<p>Тому я, звісно, підтримую цей законопроект. Вважаю його дуже корисним. Але ще раз наполягаю і звертаюсь до залу. Нам потрібно усім разом згуртуватися і працювати саме над забезпеченням наших людей, підняти зарплатню, і люди нам віддадуть сторицею. Якщо ми будемо знущатися і ставити під геноцид наше населення, це саме геноцид. І саме ті організації міжнародні, які нам пропонують кредити і кажуть, зменшити мінімальну заробітну плату, вони зацікавлені в геноциді українського народу. За тисячу гривень неможливо ні лікуватися, ні виховувати дітей, ні навіть почувати себе здоровою людиною.</p>
<p>Чим відрізняються діти тих, хто працює в полі у селі, від тих дітей, тих, хто сидить тут у Верховній Раді? І якщо ми не зможемо довести зарплатню до 25 гривень мінімально до часу, немає нам ціни, ні тому уряду, ні нашим депутатам. Можна складати мандати і йти у відставку, і уряду також.</p>
<p>Тому я звертаюсь до всіх, що це дуже важливий і цей законопроект. І пропоную всім згуртуватися над підняттям оплати праці наших громадян. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Прошу включити мікрофон народному депутату Зелику, потім – Рудьковський.</p>
<p>&nbsp;</p>
<p>12:37:41</p>
<p>ЗЕЛИК Р.Б.</p>
<p>Руслан Зелик, Всеукраїнське об'єднання "Свобода".</p>
<p>Шановне товариство, ви знаєте, дійсно прикро, коли при минулій владі Комітет з питань соціальної політики і праці напрацював дуже величезну кількість законопроектів на своїх засіданнях. І тоді при тій владі, і тепер ті законопроекти не вносяться в ті дні, коли депутати повністю присутні в залі. І таке враження, що ці соціальні питання, питання соціального захисту, соціальних гарантій, соціального забезпечення, вони сьогодні відійшли як би на задній план. Так, зрозуміло, що сьогодні є на сході військові дії, обов'язково треба підтримувати армію, обов'язково треба підтримувати наших військовослужбовців, але дуже важливо також підтримувати тих людей, яких у нас сьогодні є в державі більше 60 відсотків соціально незахищених.</p>
<p>Тому даний законопроект він як би і передбачає, що роботодавець, який використовує найману працю, він або повинен платити людині за роботу, за працю в неробочі та святкові дні, а якщо ні, тоді він може компенсувати собі тим, що &nbsp;не застосовувати цю роботу. І люди можуть в ті святкові не робочі дні приділити більше уваги собі і більше уваги своїм сім'ям.</p>
<p>Ми будемо підтримувати цей&nbsp; законопроект, ми будемо за нього голосувати. І думаю, що він правильний,&nbsp; і забезпечить якраз можливість от тих соціальних гарантій, соціального захисту працюючих людей. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу, народний депутат Рудьковський. Підготуватися&nbsp; народному депутату Шевченку.</p>
<p>&nbsp;</p>
<p>12:39:23</p>
<p>РУДЬКОВСЬКИЙ М.М.</p>
<p>Шановні колеги! Шановні громадяни України! В Україні є велика проблема – відсутність соціальної політики держави як такої. У нас&nbsp; уряд прийняв рішення про замороження заробітних плат, пенсій, стипендій, і в цей час підняв на 50 відсотків ціну на газ, на 60 відсотків – комунальні тарифи, ціни на продовольство зросли на 50 відсотків. Коли ми ставимо питання, люди, не байдужі до&nbsp; життя і стандартів життя людей, про те, щоб&nbsp; підвищити заробітні плати, пенсії, стипендії хоча б на 30 відсотків, уряд говорить, у нас немає можливостей. Ви фінансуєте роздуті штати бюджетників, ви фінансуєте роздуті штати своїх чиновників, ви говорите, що скорочені в кінці-кінців дірки для втечі капіталу і уникнення від&nbsp; оподаткування, ми не можемо, український народ не може миритися з таким&nbsp; підходом.</p>
<p>Свого часу, коли пані Денісова Людмила Леонтіївна була в опозиції, тричі виходила на цю трибуну і представляла Закон про відміну пенсійної реформи. Тричі. Я тричі звертався до неї після того, як вона стала міністром. Тричі виходив на трибуну і ставив питання: необхідно включити Закон про відміну пенсійної реформи, проголосувати, бо цього вимагають всі громадяни України.</p>
<p>Мене дивує. Йдуть кандидати в Президенти, тим більше від фракцій,&nbsp; &nbsp;які входять зараз в більшість. Мені цікаво, що вони відповідають своїм виборцям, які приходять на їх зустрічі. Чому вони не беруть на себе зобов'язання відмінити цю ганебну пенсійну реформу? Є лише деякі депутати в парламенті, які стоять&nbsp; на цій позиції.</p>
<p>Я наполягаю, на тому тижні у вівторок до президентських виборів поставити це питання на голосування, проголосувати і розуміти, хто в кінці кінців стоїть на позиції народу, а хто лише&nbsp; займається&nbsp; демагогією. Коли в опозиції, ми за відміну пенсійної реформи; сідаємо в міністерське крісло – про людей забуваємо.</p>
<p>Так само і про мінімальну заробітну&nbsp; плату. Не буде мінімальної заробітної плати високої, не буде цінуватися людський труд в Україні, українці будуть голі й босі, і ця політика, на жаль,&nbsp; діючого уряду, бо це уряд олігархічний, на жаль, і не проводить ніякої соціальної політики. Говоримо про…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Пинзеник, будь ласка. Потім буде Ляшко. Я перепрошую, Віктор Михайлович. Я оголосив вже Шевченка Олександра Олександровича. Після… якщо можна, після нього. Я попередньо оголосив.</p>
<p>&nbsp;</p>
<p>12:42:45</p>
<p>ШЕВЧЕНКО О.О.</p>
<p>Олександр Шевченко, фракція Всеукраїнського об'єднання "Свобода".</p>
<p>Я&nbsp; дивуюся, чому подають тільки зміни чи доповнення. Підготовлений новий проект Трудового кодексу України. Я з деякими частинами його ознайомився і&nbsp; скажу, що в ньому є певні новели, які слід було б нам обговорити саме ті, що містяться в новому Трудовому кодексі. Але я звичайно&nbsp; підтримую про те, щоб підвищувати заробітну платню чи подвоювати її в святкові і неробочі дні. Разом з тим, я б хотів би підняти питання взагалі становище працівників, оплати їх праці.</p>
<p>Справа в тому, що сьогодні наше суспільство поляризоване на невеличку групку заможних і основну масу людей бідних. Чи думає Верховна Рада якось цю диспропорцію, яка існує в суспільстві, усувати чи ні?</p>
<p>До речі, повинен сказати, що з форми власності в світі на першому місці в розвинених демократичних країнах стоїть колективна форма власності. Тобто працівники є власниками виробництва. На другому місці, це 25 процентів, - державна власність. І на третьому місці – приватна власність, 25 процентів. А колективна форма власності – 50. І там працівники беруть участь у розподілі прибутків. І прибутки розподіляються не тільки на самих працівників, але і на непрацюючих дружин, а також на дітей до 16 років і на тих дітей, що навчаються, то до 18 років. Тобто в передових демократичних країнах досить існує хороша захищеність працівників і розподіляються…. Коли в нас це може стояти питання, щоб його вирішити таким чином?</p>
<p>Колись у нас були видали ваучери, але їх скупили за пляшку горілки, як кажуть, у кожного працівника. І люди стали за один день чи за декілька днів мільярдерами. І сьогодні вони привласнюють всі прибутки. Ми повинні , беручі до уваги таку ситуацію, прийняти закони, якими б ми зобов'язали, ну, наприклад, в пропорції 80 до 20. 80 процентів прибутку слід розподіляти серед працівників і&nbsp; лише 20 процентів, наприклад, віддавати власнику. Чи навіть ще зменшити цю пропорцію. Оце буде справедливість, а не те, що подвоювати чи збільшувати зарплату в святкові і на робочі дні. Я закликаю саме до розробки таких законопроектів і, до речі, в новий Трудовий кодекс це треба було б нам і внести…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу до слова народного депутата Пинзеника.</p>
<p>&nbsp;</p>
<p>12:46:03</p>
<p>ПИНЗЕНИК В.М.</p>
<p>Шановні колеги, я не знаю чи варто це для цього залу. Але дуже важливо для українського суспільства розуміння деяких речей, які не мають, можливо, відношення до цього закону. Але, оскільки &nbsp;ця тема не один раз піднімається. Є деякі закони, можна де кого вчити, можна не вчити, воно не допоможе. Але від цього закону економіки не перестають діяти. Не можна поділити те, чого немає.</p>
<p>Україна випускає валового внутрішнього продукту на одну людину –&nbsp; 30 тисяч гривень в рік. В середньому на місяць виходить 2,5 тисячі гривень.</p>
<p>Що таке гроші? Я говорю про грошовий еквівалент. Гроші – це папірець. Це всього-на-всього інструмент, який допомагає людям поділитися продуктами своєї праці. І від того, що ви цих папірців придумаєте більше, ви людей не робите щасливими. Для того, щоб людям дати реально на стіл, то треба збільшити економіку.</p>
<p>Я знову хочу повернутися до попереднього питання. Мені прикро чути&nbsp; те, що говориться в цьому залі. Не протиставляйте покоління. Нашим завданням – створити робоче місце і для молоді, і для старшого покоління. І не має бути тут конфлікту. Одним помахом пера ви його не створите. Є ціла низка проблем, які заважають українській економіці підніматися. І наші зусилля мають бути спрямовані на це. Бо тоді буде і ВВП збільшуватись, і тоді ми зобов'язані будемо підіймати реальний рівень життя людей, а не займатися пустопорожніми обіцянками.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Останній виступ тоді народного депутат Ляшка, і припиняємо. Дякую.</p>
<p>&nbsp;</p>
<p>12:47:57</p>
<p>ЛЯШКО О.В.</p>
<p>Олег Ляшко, Радикальна партія. Ви знаєте, от послухавши Віктора Михайловича Пинзеника, який говорить, здавалось би, розумні речі. Але у мене до вас одне питання. Вікторе Михайловичу, я ще школу закінчив, як ви сиділи у Верховній Раді. В з 90-х років при владі. Чого ж ви за 23 роки незалежності нічого не зробили? Ви сидите у Верховній Раді, ви займали посади у всіх урядах, і ви нічого не зробили. Зате весь народ пам'ятає вашу ваучерну приватизацію, в результаті якої ми отримали десяток олігархів і мільйони людей, які не отримують ні копійки на свої дивіденди.</p>
<p>Тому, я думаю, що перш ніж лекції комусь читати, треба було б про свою роботу прозвітувати.</p>
<p>Що стосується заробітної плати. Ну, ні для кого ж не є таємницею, що власники великих підприємств 90 а то і більше відсотків заробленого кладуть собі до кишені. А тисячі трудового колективу, які працюють на цьому підприємстві, ділять між собою 10 відсотків заробітку. Це категорично неправильно. Бо якщо заробляє, то як мінімум 40-50 відсотків від заробленого, як в Сполучених Штатах, як в країнах Європи, має йти на робітників, які створюють цю додану вартість.</p>
<p>Ми набрали сотні мільярдів гривень кредитів, доларів кредитів. Покажіть, де робочі місця? Знову взяли 7 мільярдів доларів кредитів. Куди вони підуть? На покриття дефіциту бюджету, на проїдання. А куди вони мали б піти? На створення робочих місць, на створення виробництв, щоб була можливість не просто повернути ці кредити з процентами, а й собі ще щось залишити.</p>
<p>А то за 23 роки тільки набираємо, набираємо, набираємо. Прокрадаємо, крадуть і брешуть, крадуть і брешуть. А потім розказують, що в Україні нічого не виходить.</p>
<p>Так от, для того, щоб в Україні виходило, треба радикально міняти економічну політику в державі. І ця політика має базуватися на відновленні національного виробництва, на створенні інвестиційного клімату. Що таке інвестиційний клімат сприятливий? Це незалежне правосуддя. Це відсутність чиновників-хабарників, це дерегуляція економіки, це нормальні податки, які люди можуть платити, а не ховаються від надвисоких податків, це дешеві кредитні ресурси. Щоб будь-який молодий хлопець чи дівчина пішли в банк, взяли кредит, заснували своє підприємство. От що таке сприятливий інвестиційний клімат!</p>
<p>Хто здатен це робити?! Не ті, хто 20 років розвалював країну. Треба приводити нових людей, треба радикальні зміни в житті країни робити, треба молодь до влади приводити. І тільки молодь здатна навести порядок в цій країні. А ті, хто читає лекції молоді, ми вам щиро дякуємо за поради, за ваші знання тощо. Але йдіть уже, звільніть країну від свого керування! Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Прошу, хвилина для репліки. Народний депутат Пинзеник, будь ласка.</p>
<p>&nbsp;</p>
<p>12:51:08</p>
<p>ПИНЗЕНИК В.М.</p>
<p>Шановні колеги, я, звичайно, не збираюсь вступати в полеміку з деякими депутатами. Я ніколи цього не робив, бо я не бачу проблеми для дискусії, тут немає предмету. Але я сподіваюсь, що у нас є багато думаючих людей, &nbsp;які здатні почути, здатні включити голову.</p>
<p>Проблема в країні, що як прийняти рішення деякій в країні, абсолютно очевидні. Бо в нас є деякі політики чи то з рогами, чи то з вилами ходять по країні і обіцяють невідомо що і заважають країні розвиватись, приймати потрібні рішення.</p>
<p>&nbsp;</p>
<p>ГОЛОВУЮЧИЙ. Прошу до слова представника уряду Іванкевича Віктора Вікторовича. Прошу, ваші рекомендації щодо цього законопроекту. Будь ласка.</p>
<p>&nbsp;</p>
<p>ІВАНКЕВИЧ В.В. Шановні народні депутати, зазначений законопроект передбачає зміну чинної норми. Сьогодні є чинна норма, коли людина, коли працює у вихідні і святкові дні їй компенсується оплата в подвійному розмірі. Якщо ви сьогодні свідомо будете приймати рішення, що змінити цю норму з двократної компенсації на трикратну компенсацію, тоді є єдине прохання, що забули одну категорію, це ті працівники, які працюють за відрядними розцінками. А взагалі, взагалі ця норма мала б бути регульованою колективними договорами. Дякую.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Шановні народні депутати, ми обговорили цей законопроект. Я думаю, що так само не потреби зараз навіть голосувати з огляду на кількість людей в сесійні залі.</p>
<p>Я запропоную вам зараз перейти до питання "Різне". Година у нас часу для "Різного". Я тоді попрошу всіх народних депутатів, які мають бажання виступати, записатися на виступи.</p>
<p>Прошу, виступ народного депутата Фурмана. Підготуватися народному депутату Шевченкові.</p>
<p>&nbsp;</p>
<p>12:53:15</p>
<p>ФУРМАН О.Ю.</p>
<p>Шановний головуючий, колеги, виборці! Прошу мій виступ вважати депутатським запитом.</p>
<p>Ось уже пройшло кілька місяців, як Україна позбавилась злочинної влади Януковича.</p>
<p>Однак, деякі осередки колишніх посібників злочинного режиму продовжують і сьогодні працювати в інформаційних органах та й не тільки.</p>
<p>Дивує ситуація, що склалася навколо засобів масової інформації державної і комунальної власності та керівників, що очолюють на Вінниччині.</p>
<p>Під час проведення революцій гідності, державна телерадіокомпанія, ще раз підкреслюю, Державна телерадіокомпанія "ВІНТЕРА", її керівник Любов Коваленко та газета, комунальна газета "Вінниччина" на чолі її з головним редактором Добринською вогнем і мечем знищували революцію на Вінниччині. Але вже після завершення революції гідності на посадах залишилися всі ті, хто контролював інформаційний блок обласної влади, в тому числі і керівник ТРК "ВІНТЕРА" Любов Коваленко і головний редактор газети "Вінниччина" Любов Добринська.</p>
<p>Лідери народної ради органу, що був створений активістами Вінницького Євромайдану при підписанні у січні меморандуму для звільнення захопленого приміщення облради вимагали від влади звільнити керівника Державної телерадіокомпанії Любов Коваленко та головного редактора газети "Вінниччина" Любов Добринську, оскільки усі розуміли, що саме вони є головним виконавцем брутальної і брехливої інформаційної компанії, яку вели представники влади на Вінниччині у 2010-2014 роках проти опонентів.</p>
<p>Наприклад, Любов Добринська є редактором газети, яка весь час була рупором Вінницької влади Партії регіонів. Редакція газети "Вінниччина" упродовж тривалого часу оспівувала кривавий режим Януковича, який запекло знищував українство. А головний редактор змушувала кореспондентів газети спотворювати дійсні факти та події, що відбувалися у Вінниці та області. Журналісти були позбавлені основних принципів таких як не втручання органів виконавчої влади та органів місцевого самоврядування в редакційну політику друкованого засобу і надання рівної можливості висловлювати думку з приводу громадсько-політичних подій на шпальтах газет представникам інших політичних сил.</p>
<p>Я переконаний, що ТРК "ВІНТЕРА" та газета "Вінниччина" – це колектив цікавих і талановитих людей, котрі не завжди поділяли позицію керівництва, але боялися бути звільненими із займаних посад за висвітлення об'єктивної інформації, так як існувала жорстка цензура щодо предмету висвітлення реального стану речей в економіці та суспільно-політичному житті Вінниччини.</p>
<p>Я знайомий з багатьма місцевими журналістами і в приватних бесідах із ними вони постійно нарікають на непрозорість діяльності керівника ТРК "ВІНТЕРА" і газети "Вінниччина". Зазначу, що&nbsp; 2 місяці йшла Революція гідності. Вінницький майдан на одній площі…</p>
<p>&nbsp;</p>
<p>ГОЛОВУЮЧИЙ. Прошу, завершуйте.</p>
<p>&nbsp;</p>
<p>ФУРМАН О.Ю. Майдан поруч з телерадіокомпанією, однак жодний журналіст зі 127 не вийшов і не висвітлив діяльність подій.</p>
<p>Лише після наполягання громадськості, коли почали виносити так званих керівників, організували прямий ефір з обласного майдану. Особливо кричущим фактом було те, що під час Революції гідності на "ВДТ-6" ретранслювалися програми російського телебачення, а саме ворога українського народу – Киселева. Для того, щоб, наприклад, потрапити в ефір або орендувати зал для зустрічей…</p>
<p>&nbsp;</p>
<p>ГОЛОВУЮЧИЙ. Якщо можна, завершуйте, будь ласка.</p>
<p>&nbsp;</p>
<p>ФУРМАН О.Ю.&nbsp; Нагадаю одну ситуацію. Вчора з візитом&nbsp; у нас був депутат Богдан Бенюк. Перед як замовити зал, ми прийшли до цієї ж самою Любов Коваленко в ТРК "Вінниччина",&nbsp; і вона відмовилася надавати нам залу для народного депутата Бенюка у зв'язку з тим, що він, як вона висловилася, образив колегу.</p>
<p>&nbsp;</p>
<p>ГОЛОВУЮЧИЙ. Я дякую.</p>
<p>Прошу до слова народного депутат Шевченка.</p>
<p>&nbsp;</p>
<p>12:57:53</p>
<p>ШЕВЧЕНКО О.О.</p>
<p>Шановні народні депутати, шановні виборці! Я хотів зупинитися на питанні сучасного становища української держави. Вся справа в тому, що держава наша, суто національна, проіснувала вважайте десь 23 роки, і сьогодні існує загроза її знищення. Якщо раніше, протягом ХХ століття українців знищували фізично, на війнах, репресіями, Великим Голодомором, то сьогодні&nbsp;&nbsp; українців&nbsp; не тільки розстрілюють, нищать, але й намагаються знищити їхню державу.</p>
<p>А небезпека іде від давнього ворога України – Росії.&nbsp; Сьогодні застосовано різні методи не чисто військові. Тобто&nbsp; наш супротивник намагається зламати нашу невійськову силу, а нашу силу волі. Ось, що головне. І це він робить&nbsp; за допомогою різноманітних методів.</p>
<p>Сьогодні надією&nbsp; України є націоналісти. Це патріоти, які люблять свій народ, свою мову, свою історію, культуру, які прагнуть працювати на його, на благо всього українського суспільства. На відміну від&nbsp; суто етнічних націоналістів,&nbsp;&nbsp; наприклад,&nbsp; які&nbsp; одягалися в тогу &nbsp;нацизму чи комунізму. Ми&nbsp; не розрізняємо людей за кров'ю, ми розрізняємо їх за ставленням до українців,&nbsp; до української мови, української літератури, української літератури, української історії і так далі.&nbsp; А ті,&nbsp; хто суто за етнічною ознакою розрізняли людей, вони сьогодні є по суті справи&nbsp; шовіністами, і цей шовінізм проявляється сьогодні у Східній&nbsp; Україні.</p>
<p>Я думаю, що у тих містах Східної&nbsp; України люди в&nbsp;&nbsp; намордниках, зі зброєю в руках стало звичайним явищем, тому що і влада була такою&nbsp; ж страшною, яку змогли повалити.</p>
<p>І сьогодні вихід у нас єдиний може бути – просто змусити&nbsp; тих людей зі&nbsp; зброєю в руках скласти&nbsp; її і починати розбудовувати демократичну і соборну&nbsp; Україну. Без національного натхнення, без патріотизму&nbsp; проводити реформи в Україні неможливо буде. І ми ставимо&nbsp; головним питанням у порядку денному…</p>
<p>&nbsp;</p>
<p>ГОЛОВУЮЧИЙ.&nbsp;&nbsp;&nbsp; Завершуйте, будь ласка.</p>
<p>&nbsp;</p>
<p>ШЕВЧЕНКО О.О. Це натхнення патріотів перетворити в законодавство, у реформування правової і судової системи. Дякую за увагу.</p>
<p>&nbsp;</p>
<p>ГОЛОВУЮЧИЙ. Народний депутат Сухий передає своє слово народному депутату Самойленку. Прошу.</p>
<p>&nbsp;</p>
<p>13:01:57</p>
<p>САМОЙЛЕНКО В.П.</p>
<p>Шановні депутати, шановні виборці! У передвиборній гонці настав пік брехні ……… кандидатів у Президенти. Вони, як і на Майдані, дають гори обіцянок, тягнуть Україну в європейський рай, розплачуючись її суверенним шматуванням, людськими життями.</p>
<p>Жаль, що чимало людей наївно вірить у це фарисейство. Все ж більшість на власній шкурі відчула виконання поставлених вимог майданівцями, бачимо їх і ми на плакатах, з якими щодня під стінами Верховної Ради стоять сотні людей. Вони вимагають виплати зарплати, повернути заощадження, припинити кадрову вакханалію, зупинити ріст цін на ліки, комунальні послуги, захистити чорнобильців, дітей-війни, забезпечити мир і спокій. Біда привела сюди і моїх земляків, колектив Житомирського лікеро-горілчаного заводу, який поперек горла став так званій ДУСі.</p>
<p>Маючи далекоглядні плани, його керівництво вирішило призначити свого директора, спеца по доведенню підприємств до банкрутства. Знаючи про це, люди не пустили його навіть на територію. Та це, як і офіційне звернення про врахування їхньої думки щодо новопризначень, залишені на цій посаді діючого керівника, не вплинуло на високопоставлених чиновників з ДУСі, вони вдруге, втретє, вчетверте везуть з Києва свою кришталево, в лапках, чисту людину.</p>
<p>І знову страйки, мітинги, звернення до владних структур, бо знають, що за таким призначенням банкрутство підприємства і прихватизація. І це дійсно так, адже даний завод є високорентабельним, щомісяця до державної казни дає 14 мільйонів гривень, "лакомий кусень". Як можна упустити таку шару? То ж у ДУСі поспішають, керівники якої при зустрічі із заводчанами-мітингувальниками заявили, приватизуємо підприємство до президентських виборів. І це вони зроблять без попереднього оголошення конкурсу, без участі колективу, бо за всім цим стоять владні мужі, депутати, які сидять в цьому залі, продовжуючи деребанні справи Януковича.</p>
<p>Схаменіться, опам'ятайтеся! Не забирайте у 500-сотенного колективу останнє віру в справедливість, порядність і чесність, яку відстоюють депутати партії комуністів, за що ви її хочете заборонити, щоб вони не заважали деребанити державу.</p>
<p>Прошу цей виступ вважати як депутатський запит до Прем'єр-міністра пана Яценюка. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Прошу до слова народного депутата Зарубінського. Підготуватися народному депутату Марцінківу.</p>
<p>&nbsp;</p>
<p>13:04:29</p>
<p>ЗАРУБІНСЬКИЙ О.О.</p>
<p>Шановний головуючий, шановні колеги! Особи, які уповноважені на виконання функцій держави та місцевого самоврядування: Президент&nbsp; України, члени Кабінету Міністрів, депутати всіх рівнів, керівники органів державної виконавчої влади, державні службовці – відіграють важливу роль&nbsp;&nbsp; або мають відігравати важливу роль в цілеспрямуванні та виконанні основних функцій держави та місцевого самоврядування.</p>
<p>Саме тому для осіб, які претендують на ці посади, мають застосовуватися високі критерії відбору. Окремі з цих вимог уже зафіксовані в законодавстві. Йдеться, зокрема, про віковий ценз, вищу освіту, професійну освіту, досвід роботи, періодичність декларування власних доходів і видатків. Більше того, однією із умов, що висувається до осіб, які претендують на зайняття посад в органах державної влади чи місцевого самоврядування, є відповідний стан здоров'я. Саме для його фіксації передбачено відповідна медична довідка.&nbsp; Це цілком зрозуміло з огляду на необхідність виконання посадовцями своїх функцій перманентно, тобто без затяжних перерв на лікування чи реабілітацію.</p>
<p>Водночас, якщо стан фізичного здоров'я проходять лікарський контроль під час прийняття на відповідну посаду, то контроль психічного здоров'я осіб, що претендують виконувати функції держави практично не застосовуються. В той же час психічне здоров'я особистості відіграє не меншу, а подекуди, зважаючи на окремі заяви та дії, і більшу роль&nbsp; у здійснені ними своїх повноважень у сприйнятті влади як українським суспільством, так і міжнародної спільноти.</p>
<p>Про що йдеться? Дивіться, шановні колеги. Сьогодні в психіатричній науці відомі захворювання, які&nbsp; можуть негативно впливати на реалізацію повноважень посадовцями. Йдеться про такі хвороби, як параноя. А це хронічне психічне захворювання, що характеризується систематичним маяченням при відносному збереженні інтелекту. Це шизофренія, тобто погіршання сприйняття реальності та значна соціальна дисфункція. Це клептоманія, тобто патологічне сильне бажання красти та деякі інші. Шановні, це є хвороби, які треба лікувати. І люди з цими хворобами не можуть посідати ті чи інші посади.</p>
<p>Саме тому, шановний&nbsp; головуючий, шановні колеги, я подав вчасно законопроект, в якому йдеться про обов'язковість визначення психічного стану особи, яка претендує на зайняття посади, пов'язаної з виконанням функцій держави та&nbsp; місцевого самоврядування. Я уклінно прошу все-таки поставити його в порядок денний, бо він вже висить дуже довго, а він&nbsp; дуже важливий і потрібний українському суспільству. Дуже дякую.</p>
<p>&nbsp;</p>
<p>ГОЛОВУЮЧИЙ. Прошу до слова народного депутата Марцінківа. Підготуватися народному депутату Бублику.</p>
<p>&nbsp;</p>
<p>13:07:40</p>
<p>МАРЦІНКІВ Р.Р.</p>
<p>Руслан Марцінків, Всеукраїнське об'єднання "Свобода".&nbsp; Сьогодні маю можливість як уповноважений фракції Всеукраїнського об'єднання "Свобода" Олега Тягнибока майже кожний день перебувати на Чернігівщині, де народився, маю зустрічі з трудовими колективами, військовослужбовцями, мешканцями краю.</p>
<p>Чернігівська область – прикордонна область з Росією та Білоруссю. Багато чоловіків сьогодні&nbsp; мобілізовані до війська, багато з яких захищають українців від терористів та виродків у Луганській та&nbsp; Донецькій області. Тривога відчувається в очах людей на зустрічах, хоч патріотизм та українських дух, як ніколи, присутній Чернігівському козацькому краю. І як наслідок, була повністю ліквідована спроба&nbsp; сепаратистів та терористів проводити свої антиукраїнські заходи на&nbsp; Сіверщині. Проте є чимало проблем у військовослужбовців, які мені кажуть на зустрічах з виборцями, а саме:</p>
<p>Перше. Невелика кількість чесних патріотичних офіцерів в Збройних силах України. Особливо це відчувається&nbsp; в командному складі. Хоч не можна казати про всіх. За роки незалежності винищена підготовка командирів&nbsp; Збройних сил України, і це сьогодні дуже сильно відчувається.</p>
<p>Тому "Свобода" вимагає виконати прийняту постанову народного депутата Юрія Сиротюка і негайно відновити військові кафедри та&nbsp; навчальні&nbsp; заклади для підготовки патріотів-офіцерів.</p>
<p>Нечіткість політичної та роз'яснювальної роботи у&nbsp; війську і, як наслідок, люди не знають, яку зарплату вони мають, на який час їх призвали та на що їх сім'ї можуть розраховувати внаслідок можливий військових дій, що створює значну соціальну напругу. Тому потрібно негайно провести роз'яснювальну роботу керівництву Збройних сил України та відновити політичну роботу,&nbsp; а не сидіти в штабах та військкоматах.</p>
<p>Третє. Відсутність погашення державою кредитів, які мають&nbsp; призвані військовослужбовці. Тому потрібно негайно попрацювати з&nbsp; банківськими установами й урядовцями, і відповідний депутатський запит сьогодні був прийнятий. Особливо нарікають на мережу "Приватбанку".</p>
<p>Четверте. Відсутність елементарного технічного забезпечення та військового спорядження. Логічне питання військовослужбовців та&nbsp; виборців: "А на що витрачені мільйони зібрані українцями коштів на рахунок Міністерства оборони". Тому вимагаємо відзвітувати сьогодні Міністерству оборони за ті кошти, які здавали громадяни України.</p>
<p>Ще одна проблема, це відсутність координації дій влади та Збройних сил на місцях і. як наслідок, зменшення відчуття потрібності військовослужбовців Української держави, і це&nbsp; треба негайно робити.</p>
<p>Відвідуючи Прилуки, Ніжин, Козелеччину,&nbsp; відчувається значне зростання патріотизму та відданості&nbsp; своєї держави, але сьогодні "Свобода" Олега Тягнибока вимагає рішучості з боку Міністерства&nbsp; оборони та внутрішніх справ аби зберегти Українську державу, і тоді ми не будемо годувати чужу армію.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Народний депутат Бублик передає своє слово для виступу народному депутату Панькевичу. Будь ласка.</p>
<p>&nbsp;</p>
<p>13:10:54</p>
<p>ПАНЬКЕВИЧ О.І.</p>
<p>Шановне товариство, брати і сестри українці! Всеукраїнське об'єднання "Свобода" висловлює слова вдячності українським військовим та силовикам за зусилля і збереження територіальної цілісності України. Ми також вдячні всім українським патріотам, що попри репресії на окупованих ворогом територіях не втрачають патріотичного духу і продовжують боротьбу.</p>
<p>Сьогодні ми можемо&nbsp; впевнено сказати, що Путінській Росії, попри багатомільйонні бюджети на дезінформацію, підкуп та задобрювання, не вдалося зламати українців. Більше того, зростає частка громадян-українців на сході України, яка починає відрізняти істину від брехні, розуміти, що ті хто розкрадав Україну сьогодні ховаються за гаслом про Донбас, який "не слышат".</p>
<p>Подібним чином Росії не вдалося переконати і світ у власній непричетності до агресії в Україні. Світ все більше дивиться на Путінську Росію, як на варвара 21 століття, а на самого Путіна, як на новітнього Гітлера. Але у цей складний час ми не маємо права повністю покладатися тільки на зовнішні чинники для захисту своєї держави – маємо плекати нашу, українську силу.</p>
<p>Водночас не можна не відзначити позитивних зусиль міжнародної спільноти. В першу чергу Європейського Союзу та Сполучених Штатів Америки. Адже низка запроваджених економічних санкцій корегує поведінку агресора. Ми вдячні за це і хотіли б розраховувати надалі на продовження та посилення політики підтримки України. Тому що Україна не може залишитися сама, тому що неоімперіалізм Путіна може легко перекинутися за межі нашої держави, на інші території, на інші держави.</p>
<p>І найголовніше на даний момент. Маємо констатувати, що попри розрекламовані Путіним розправи з російськомовним населенням в Україні ми спостерігаємо протилежне, спостерігаємо антиукраїнський терор. Нелюди, що називають себе ополченцями, влаштовують полювання на людей, котрі послуговуються українською мовою, котрі вдягаються в національний одяг, виказують повагу до державних символів України. Українців залякують, викрадають, піддають тортурам або вбивають. Це одночасно можна кваліфікувати як етнічні чистки, політику витіснення представників окремої національної групи з певних територій. У нашому випадку ідеться про українців, яких витісняють з власної Богом даної землі.</p>
<p>У 1999 році спільників Мілошевича поставили перед Гаазьким трибуналом за проведення етнічних чисток серед косовських албанців. Сьогодні Всеукраїнське об'єднання "Свобода" звертається до&nbsp; уряду України та до міжнародної громадськості з проханням ініціювати вдосконалення міжнародної</p>
<p>&nbsp;</p>
<p>ГОЛОВУЮЧИЙ. Прошу завершувати.</p>
<p>&nbsp;</p>
<p>ПАНЬКЕВИЧ О.І.&nbsp; Вдосконалення міжнародної системи судочинства з метою засудження подібних злочинів військової агресії Росії, яка сьогодні є спонсором тероризму проти України та світу. Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Прошу до слова народного депутат Демедюка. Підготуватися народному депутату Гончарову.</p>
<p>&nbsp;</p>
<p>13:14:30</p>
<p>ДЕМЕДЮК В.Х.</p>
<p>Василь Демедюк, фракція Комуністичної партії України. Шановні виборці, присутні народні депутати України! Сьогодні у мене ранок розпочався з того, що під стінами Верховної Ради України до мене із сльозами на очах звернулися матері, батьки, дружини хлопців з Волині, яких нова влада кинула на призволяще. Мова іде про військовозобов'язаних, призваних по частковій мобілізації відповідно до Указу тимчасово виконуючого обов'язки Президента України від 17 березня 2014 року (№ 303).</p>
<p>Молоді сини та чоловіки з військової частини А2331 знаходяться наразі в Донецькій області. Їх змушують підписувати контракти. До того ж, термін, на який вони мали бути призвані, вже давно сплинув. Але наших дітей так і не повернули до місця постійної дислокації для проходження подальшої військової служби в місті Володимир-Волинський Волинської області.</p>
<p>Від імені матерів, дружин, батьків я вимагаю повернути назад на місце постійної дислокації військовозобов'язаних 51 механізованої бригади військової частини А2331. У разі невиконання вимог матері будуть змушені пікетувати роботу Міністерства оборони та Верховної Ради України.</p>
<p>Наша фракція і надалі не буде голосувати за жоден законопроект, поки нова влада не забезпечить належною безпекою усіх синів нашої держави та припинить війну з власним народом. Дякую.</p>
<p>&nbsp;</p>
<p>ГОЛОВУЮЧИЙ. Прошу до слова народного депутата Гончарова. Підготуватися народному депутату Зелику.</p>
<p>&nbsp;</p>
<p>13:16:14</p>
<p>ГОНЧАРОВ А.Д.</p>
<p>Уважаемые коллеги! Уважаемые жители города Горловки, уважаемые жители Украины! Выступаю сегодня с этой высокой трибуны для того, чтобы жители города Горловки знали, все те требования, которые возникли на востоке Украины, о которых вы говорите в течение марта, апреля и мая, и особенно это было подтверждено 11 мая на референдуме, где активность жителей была намного выше, чем на предыдущих выборах в Верховную Раду и Президента, чтобы все эти требования были услышаны центральной властью, и они решались.</p>
<p>Они таковы. Первое. Федеративное устройство государства. Уважаемые друзья, до каких пор мы будем друг друга пугать этим словом? Сегодня жители города Горловки и шахтеры понимают, что федеративное устройство –&nbsp; это финансовая сбалансированность района, города, области и в целом нашей страны.</p>
<p>Сегодня жители города Горловки понимают о том, чтобы была сегодня европейская стипендия у наших студентов. Для этого нужно, чтобы на одного пенсионера был не один работающий в Украине, а чтобы было пять и более работающих. Так, как это есть в европейских странах. Сегодня для того, чтобы была европейская заработная плата, нужно, чтобы был валовый внутренний продукт не 4 тысячи долларов, как есть у нас, а больше 40-а, как есть в Германии.</p>
<p>И в конечном итоге, уважаемые друзья, когда сегодня идет борьба за власть, и каждый хочет быть местным руководителем, областным или руководителем страны, нужно чтобы при определении программы был главный показатель. А что насчет финансовой сбалансированности? А что насчет доходной и расходной части? Если это доходная часть не меньше чем расходная, тогда с этой программой можно идти и руководить районном, страной или государством.</p>
<p>Уважаемые друзья, я еще хотел сказать о нашем направлении в Евросоюз или в Таможенный союз. Мы сегодня понимаем, что должно быть правительство, которое профессионально определит все те договора, которые есть у нашей страны, и те договора, которые выгодны с Европой или с Африкой, или…</p>
<p>&nbsp;</p>
<p>ГОЛОВУЮЧИЙ. Закінчуйте, будь ласка.</p>
<p>&nbsp;</p>
<p>ГОНЧАРОВ А.Д.&nbsp; И те договора тогда должны работать, и тогда у нас получится.</p>
<p>И последнее. Отдельные кандидаты в президенты сегодня говорят о том, что если они вдруг проиграют, то может быть третья революция.</p>
<p>Дорогие друзья, не нужно нас пугать революциями. Наши шахтеры говорят о том, что если будет эта революция и если шахтеры в ней примут участия, то тогда, извините, будет ли такое государство, как Украина. Надо об этом помнить! Спасибо!</p>
<p>&nbsp;</p>
<p>ГОЛОВУЮЧИЙ. Прошу до слова народного депутата Зелика. Підготуватися народному депутату Дзарданову.</p>
<p>Народний депутат Зелик передає слово народному депутату Фаріон.</p>
<p>&nbsp;</p>
<p>13:20:16</p>
<p>ФАРІОН І.Д.</p>
<p>Люди! Ну, де ви бачили в світі парламент, аби з найвищої законодавчої трибуни говорили мовою окупанта. Ну, де ви бачили, люди, в світі парламент, де би з найвищої трибуни закликали до знищення держави через так зване їхнє улюблене слово "педералізація". Бо я навіть не можу вимовити слово "федералізація".</p>
<p>Вийшов, зачинив за собою двері! От, власне, наше завдання полягає в тому, аби стерти з лиця землі Партію регіонів і партію комуністів. Це так bade away, як кажуть англійці, прелюдія до виступу. Де ви бачили в парламенті польському, аби хтось косноязичив,&nbsp; а не говорив польською мовою? Де ви бачили, в російській Думі виступ не російською мовою, а якоюсь іншою? Розбестили ми їх до такої міри, що вилізли нам на голову, як ці свині, і свої брудні лапи спустили! Ми прийшли в політику для того, щоб на нуль помножити тих істот. І будемо докладати до цього максимально зусиль.</p>
<p>А тепер щодо теми мого виступу. Отже, звідки маємо таку проблему в суспільстві? Чому маємо війну мілітарну? Та тому що упродовж 20 років програвали на сході України війну духовну, війну мовну, війну історичну, війну національного самоусвідомлення. Тому все те, що зараз відбувається на Донбасі, – це наслідок нашої беззубої, нікчемної або відсутньої гуманітарної політики. Це, по-перше. По-друге, це наслідок відсутності належної націоцентричної української ідеології. Це наслідок відсутності відповідної ідеології у всій системі освіти, починаючи від дитячого садочку і закінчуючи вищою освітою.</p>
<p>Я сподіваюся, що сьогоднішнє обговорення на Комітеті з питань освіти і науки законопроекту про вищу освіту заповнить цю лакуну у нашому суспільному розвитку. Позаяк цей законопроект блискуче напрацьовує національно-патріотичну складову виховання, тоді ми не будемо мати виродків на Сході, які заявляють про якісь свої странные права. Якщо їм тут щось не подобається, нехай пакують свої валізи і гибають до Путіна і спілкуються там з ним мовою окупації України, починаючи з 1654 року.</p>
<p>Отож, найбільша… (Закрий рот!) Отож найбільша проблема сьогоднішньої України полягає в тому, що вона уражена бацилою москофільства. Ще у 1943 році, також у час війни, як зараз, видатний український мовознавець Василь Симович казав: "Тож до якої міри треба замоскалити, щоби себе так поводити у власній країні!". Тож до якої міри ми замоскалили, що певна частина суспільства привела в парламент партію виродків, що назвали себе Партією регіонів і комуністів.</p>
<p>Крім того, дуже важливо засвоїти надважливий урок української історії, як було подолано москофільство в Галичині. На превелике нещастя,&nbsp; &nbsp;ця ідеологія панувала якимось чином там. Так от москвофільство в Галичині закінчилося з Першою світовою війною. Тоді…</p>
<p>&nbsp;</p>
<p>ГОЛОВУЮЧИЙ. Прошу, завершуйте, будь ласка.</p>
<p>&nbsp;</p>
<p>ФАРІОН І.Д.&nbsp; Коли москальський брудний чобіт прийшов на мою рідну Львівську землю, коли москальський брудний чобіт знищив усі українські школи, дитячі садочки, наші націоцентричні організації на зразок "Сокіл" і "Луг", а нашого Андрея Шептицького заслав до білих ведмедів. Саме тоді, побачивши впритул цього московицького звіра, Галичина послала його назавжди. Отож, боротьба з московитами&nbsp; це є наше найголовніше завдання.</p>
<p>А закінчити свій виступ я хочу цитатою Президента. Думаю, що ви прізвище цього Президента не відгадаєте відразу. "Іншого шляху ніж відродження самосвідомості і патріотизму у вас просто немає".</p>
<p>На такі вислови не здатні ті, які зараз хизуються рейтингами, написаними на замовлення соціологів. Бо цей вислів належить Президентові, що увійде у світову історію, бо це Михаіл Саакашвілі.</p>
<p>&nbsp;</p>
<p>ГОЛОВУЮЧИЙ. Прошу до слова народного депутата Дзарданова. Підготуватися народному депутату Михайленку.&nbsp;</p>
<p>&nbsp;</p>
<p>13:24:33</p>
<p>ДЗАРДАНОВ М.С.</p>
<p>Уважаемый председательствующий, народ Украины!</p>
<p>&nbsp;</p>
<p>ГОЛОС ІЗ ЗАЛУ. <i>(Не чути) </i></p>
<p><i>&nbsp;</i></p>
<p>ДЗАРДАНОВ М.С. Депутатов в зале нет, поэтому с вами я не, как бы, спілкуюсь.</p>
<p>Прежде всего, хочу сказать маленькое вступление. Когда, по-моему, у Жириновского спросили, чем принципиальным отличается Государственная Дума России от&nbsp; Верховной Рады Украины, он сказал: "У нас нет Фарион". Я прошу, я с уважением к вашим взглядам отношусь, но, да, но это факт, это прозвучало в телевидении.&nbsp;</p>
<p>А теперь по существу. Помимо гражданской войны, которую развязало наше драгоценное правительство, которому мы способствовали, к стати, в избрании, значит, есть еще и бытовые вопросы. В частности, в Николаеве произошел взрыв здания с уничтожением, Лазурная 40, с уничтожением 3 этажей, а в принципе пострадало около 80 квартир, более 200 жителей&nbsp; &nbsp;Николаева.</p>
<p>Но трагедия трагедией. Возмущает беспечность&nbsp; действующих властей. То есть&nbsp; в армии у нас порядка нет, в управлении государством у нас порядка нет, но и в спасении людей у нас порядка нет. Собачки вот эти, которые ищут живых&nbsp; и неживых, появились через шесть часов. Кран, который должен спасать из-под&nbsp; обломков этого здания, появился сначала быстро, но оказалось это не тот&nbsp; кран, настоящий нормальный&nbsp; кран появился через&nbsp; семь часов.</p>
<p>Самое главное, что многие годы и газовое хозяйство&nbsp; пришло в упадок. Самое&nbsp;&nbsp;&nbsp; главное другое, что&nbsp; у спасателей нет современного оборудования.&nbsp; Женщину, при собачках,&nbsp; при там я не знаю какой, нашли через&nbsp; сутки, она подала голос. На первом&nbsp;&nbsp; этаже&nbsp; находилось 4 погибших, а всего погибло 7 человек. И с учетом еще&nbsp; и 7 ранено. Только на третьи сутки нашли погибших на первом этаже. Это какая у нас МЧС? Ну, власти выделяют сейчас средства определенные.</p>
<p>Я, сегодня прозвучал депутатский запрос с просьбой выделить 50 миллионов городу Николаеву.</p>
<p>И два последних тезиса, а говорят, коммунисты&nbsp;&nbsp; ничего не предлагают.</p>
<p>Первое. У нас стоит 20 лет бывший крейсер&nbsp; "Украина". Сейчас боятся назвать его&nbsp; крейсером. Там можно разместить&nbsp; 500 морских пехотинцев и&nbsp; даже штаб&nbsp; Военно-Морских&nbsp; сил.</p>
<p>Второе. Надо возродить остров Майский, где находились наши украинские "Морские котики", это специальные войска&nbsp; особого назначения. Все вы угробили!</p>
<p>&nbsp;</p>
<p>ГОЛОВУЮЧИЙ.&nbsp; До слова запрошується народний депутат Михайленко.&nbsp;</p>
<p>У вас буде ще час, пані Ірино, у вас&nbsp;&nbsp; є ще можливість виступити.</p>
<p>&nbsp;</p>
<p>13:27:46</p>
<p>МИХАЙЛЕНКО О.Д.</p>
<p>Ольга Михайленко,&nbsp; фракція Комуністичної партії&nbsp; України.</p>
<p>Такие выродки, как&nbsp; вы, Фарион, разваливаете&nbsp; государство Украина!</p>
<p>И я предлагаю провести люстрацию&nbsp; во фракции "Свобода", потому что этот человек в свое время, в советское время,&nbsp; &nbsp;искренне служил коммунистическому режиму, а сегодня завзято служит олигархическому режиму. Это отступление.</p>
<p>Уважаемые народные депутаты, избиратели! Коммунисты всегда выступали за целостность и суверенитет нашего государства. В свое время коммунисты-большевики собрали все земли в единое целое, а сегодня горько осознавать, что новая власть и Фарион бездарно сдают территории нашего государства. По этому поводу я хочу несколько вопросов задать исполняющему обязанности Президента. К сожалению, его нету.</p>
<p>Вы говорите, что Крым – наша земля, что там живут граждане Украины. И это так, и это правда, и мы поддерживаем это. Так почему сегодня ваш назначенец Одарченко, губернатор Херсонщины, так дико перекрывает воду жителям Крыма, где херсонцы-предприниматели выращивают, производят сельхозпродукцию? Почему? И почему он сегодня дезинформирует жителей Херсонщины? Вы берете жителей полуострова в осаду? Вы применяете средневековые методы? Вы хотите смерти людей от голода и без воды? И после этого хотите, чтобы возвратились крымчане. А нормально, что сегодня практически все поезда на Крым, которые шли через Херсон, отменены? Нормально? Нет, не нормально!</p>
<p>Мои земляки не находят ответа и на той вопрос: как можно было в ХХІ столетии заживо сжигать одесситов?</p>
<p>Следующее. Люди хотят знать, сколько раз руководство государства встречалось не с олигархами, не с руководителями разного ранга, а с рядовыми гражданами нашей страны, на которых всегда держался мир и благополучие? Что говорят сегодня&nbsp; люди? Почему на Востоке подчиняются и слушают своих лидеров, а вашим назначенцам не верят, не доверяют и игнорируют? Я хочу, чтобы вы ответили на эти вопросы и тогда вы поймете, что вы разожгли костер, &nbsp;костер братоубийственной гражданской войны и развала целостности государства. Вы не дали возможности избирателям провести всеукраинский референдум по интеграции, который предлагала Компартия Украины. Поэтому…</p>
<p>&nbsp;</p>
<p>ГОЛОВУЮЧИЙ. Народний депутат Кайда, прошу до слова. Дякую. Підготуватися народному депутату Ляшку.</p>
<p>Пані Галина Чорна, будь ласка.</p>
<p>&nbsp;</p>
<p>13:31:15</p>
<p>ЧОРНА Г.М.</p>
<p>Галина Чорна, Всеукраїнське об'єднання "Свобода". Шановне товариство, маленький вступ. Я нещодавно казала з цієї трибуни, що комуністи приходять сюди, хіба аби скористатися трибуною поставити все дороги на ноги, і як вони це робили в радянські час, оббрехати ситуацію в країні.</p>
<p>А тепер стосовно мого виступу. Ті речі, ті страшні речі, які відбуваються сьогодні в Україні, це великою мірою є наслідок того, що попередніми владами не сповідувалася пряма, відкрита проукраїнська позиція. І, зокрема, це стосується царини інформаційної політики.</p>
<p>Шановне товариство, впродовж багатьох років у нас в Україні транслювали російські телеканали, але держава люб'язно не цікавилася, що на них переповідають. Впродовж тривалого часу в Україні існувало таке явище як наш доморощений пропагандист Кваснюк в Одесі, який обзивав українців, зокрема з Західної України фашистами та бандерівцями кривавими і влада не цікавилася тим і дозволялося йому це робити. Тому на сьогоднішній день вони і викохали отой бодай невеликий прошарок людей, сьогодні на сході України, який може підтримувати сепаратистів і ставати десь між українськими військовими та тими людьми, які розпалюють ситуацію на сході України.</p>
<p>Сьогодні йде війна і в Україні вже мали просто заборонити російські телеканали, на сьогодні важливо подивитися, що також демонструють і українські телеканали, скажіть, будь ласка, чи є потреба так як я нещодавно бачила на одному з українських телеканалів демонструвати розлогі репортажі &nbsp;з Красної площі в Москві, де начебто щасливі москвичі несуть портрети Сталіна,&nbsp; несуть портрети Леніна.</p>
<p>&nbsp;Скажіть, будь ласка, чи є потреба на сьогодні демонструвати прямі репортажі сепаратиських мітингів? Як я так само нещодавно бачила&nbsp; на одному з українських телеканалів, коли демонструвався сепаратиський мітинг в Луганську, а&nbsp; після демонструвався сепаратиський мітинг в Одесі. В цьому немає&nbsp; потреби висвітлювати їх настільки детально, адже фактично надається можливість сепаратистам пояснювати свою позицію.</p>
<p>Скажіть, будь ласка, чи є потреба сьогодні демонструвати, я буду завершувати, чи є сьогодні потреба демонструвати численні російські телесеріали про доблесний російський спецназ, про доблесну російську міліцію, яка здатна розплутати найзаплутанішу справу? Чому сьогодні українські військові перебувають фактично, як кіт в мішку, і не мають достатньої інформації про те, що&nbsp; відбувається в Україні? Не мають можливості почитати українські газети, подивитися телебачення. Чому сьогодні по території України буквально шастають російські журналісти, "журналісти" (в лапках), які допомагають…</p>
<p>&nbsp;</p>
<p>ГОЛОВУЮЧИЙ. Прошу завершуйте.</p>
<p>&nbsp;</p>
<p>ЧОРНА Г.М. …допомагають терористам брати інтерв'ю в наших військових полонених, закривавлених військових полонених.</p>
<p>Сьогодні Україна має наступати не лишень у збройній війні, сьогодні Україна має так само наступати у війні за душі українців. Дякую за увагу.</p>
<p>&nbsp;</p>
<p>ГОЛОВУЮЧИЙ. До слова запрошується народний депутат Ляшко. Підготуватися народному депутата Опанащенку.</p>
<p>&nbsp;</p>
<p>13:34:55</p>
<p>ЛЯШКО О.В.</p>
<p>Олег Ляшко, Радикальна партія. У чому є сьогодні потреба –&nbsp; так це в рішучій боротьбі, спрямованій на захист територіальної цілісності суверенітету і незалежності України.</p>
<p>Сьогодні на сході нашої рідної країни Росія за допомогою диверсантів, терористів, місцевих агентів підкуплених впливу розв'язала війну проти України. Сьогодні на сході нашої країни ллється кров українських громадян. Російські терористи, так звані&nbsp; мирні громадяни, із найсучаснішим військовим обладнанням: переносні зенітно-ракетні комплепкси,&nbsp; &nbsp;кулемети, автомати, гранатомети – вони стріляють і вбивають наших солдат. Вони вбивають українських громадян лише за те, що вони розмовляють українською мовою. Лише за те, що люди виходять з українськими прапорами, що люди хочуть жити в єдиній Україні. Сьогодні, виявляється, на Донбасі це стало смертельно небезпечним: бажання жити в єдиній Україні. Тому я вимагаю від української влади діяти рішуче, наполегливо, не зупинятися. Мочити терористів зі зброєю скрізь, де вони їх бачать.</p>
<p>Ні про які перемовини з терористами не може бути й мови. Терористі, які взяли зброю, які несуть на нашу рідну землю кров, сльози, горе, війну – це люди, з якими ні про які перемовини не може йти&nbsp; мови. Це не люди, це істоти в людській подобі, адже жодна людина, яка дбає добра для України, яка дбає добра для своєї рідної сім'ї, для своїх дітей, вона не буде кликати іноземні війська в Україну, вона не буде закликати до розколу України, вона не буде закликати до війни, бо війна, вона не обійде нікого. Ні лівих, ні правих, ні російськомовних, ні україномовних. Війна прийде в кожну хату. І тому наше завдання з вами – це зупинити війну.</p>
<p>Наше завдання –&nbsp; щоб над Донбасом було мирне небо, як і над усією Україною. Але коли ми хочемо мати єдину державу, цілісну державу, коли ми хочемо мати незалежну Дежавю, ми маємо боротися. Незалежність просто так не дається. За неї треба боротися. І коли Путін нам сьогодні пропонує альтернативу між капітуляцією і розчленуванням України, бо якщо ми припинимо боротьбу, то це закінчиться розчленуванням і в підсумку капітуляцією країни.</p>
<p>То я хочу сказати, що ніколи, ніколи, ніколи, за жодних умов ми не припинимо боротьбу за те, щоб Україна була цілісна, за те, щоб Україна була незалежна, за те, щоб Україна була демократична. Ми захистимо Україну. Ми виб'ємо ворога з нашої рідної землі! Слава Україні!</p>
<p>&nbsp;</p>
<p>ГОЛОВУЮЧИЙ. До слова запрошується народний депутат Опанащенко. Підготуватися народному депутату Міщенкові.</p>
<p>&nbsp;</p>
<p>13:38:11</p>
<p>ОПАНАЩЕНКО М.В.</p>
<p>Шановні колеги, шановні громадяни України, зараз в Україні відбуваються складні події. Але багато хто із трибуни Верховної Ради і в уряді каже, що це, знаєте, якісь врегулювання ситуації чи щось інше, боротьба за щось чи за язик, чи ще за щось. Я хочу сказати відверто, це іде боротьба за владу. За владу для того, щоб отримати фінансові ресурси. І всі ті провокації, які відбуваються, вони мають певне фінансування як з одної сторони, так і з іншої сторони.</p>
<p>Янукович добре всіх навчив: якщо збудувати піраміду влади, можна отримувати кошти, сидячи у себе вдома, і це мільярдні здобутки. Тому те, що зараз відбувається, це банальний дерибан цих коштів. Досяг влади –&nbsp; отримав кошти.</p>
<p>У нас в Україні настала та мить, що влада не може зупинити провокаторів. Да, дійсно, вони є, але зупинити їх влада не може. Тому що вже декілька місяців гинуть люди. І влада не може сказати чітко, коли це закінчиться. А якщо не може сказати чітко, то не справляється з тією ситуацією, яка є. Щоб зупинити провокаторів і цю боротьбу за ці величезні мільярдні здобутки, потрібно децентралізувати повністю владу, усунути яблуко раздору. Усунути і зробити владу недосяжною ні для кого. Не концентрувати її. Навіть не можна зараз залишати губернаторів. Потрібно надати владу радам. Обрали раду депутатів на виборах в області, з цієї ради обрали сім міністрів. З цих семи міністрів доручили одному на один рік керувати цією радою. Тоді у сімох, не залежно від всіх фракції, політичних сил, буде зацікавленість миру, спокою та розвитку області.</p>
<p>Також не можна концентрувати силову владу. Це також боротьба за кошти. Не можна, щоб один міністр МВД призначав очильників на місцях. Потрібно надати людям самим обирати своїх очильників міліції на місцях. Те саме касається і прокурорів. Те саме касається і Президента.&nbsp; Якщо Президент залишиться впливовою фігурою, - завжди буде спокуса боротися за владу і фінансувати те, що відбувається зараз в країні. Потрібно надати владу і розконцентрувати її повністю. Якщо прем'єр-міністр – то лише на один рік. І потім обираємо іншого, з іншої політичної сили. Тоді буде зацікавленість всіх політичних сил працювати на перспективу, працювати для людей, для збільшення зарплатні, а не своїх здобутків.</p>
<p>І ми припинимо те, що відбувається. Фінансування бойових отрядів однією стороною, інших – другою, і величезні витрати на армію. За всю історію України у нас ніколи не було таких витрат на армію. Краще б ми спрямували ці кошти на людей, на їхні зарплати, на їхні робочі місця.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Міщенко запрошується до слова. Підготуватися народному депутату Сиротюку. Ви надієтесь, що там є трибуна? Трибуна тут, Андрію Міщенко. Дякую, прошу включити мікрофон на трибуні.</p>
<p>&nbsp;</p>
<p>13:42:29</p>
<p>БОНДАРЧУК О.В.</p>
<p>Олег Бондарчук, фракція Всеукраїнського об'єднання "Свобода". Шановні українці! Вже пройшов місяць, як прийнятий Закон України про відновлення довіри до судової влади в Україні, який став першим кроком для подолання наслідків вибіркового правосуддя в Україні, корупції, а також деградації судової влади в Україні.</p>
<p>Система управління судами, що була створена попередньою злочинною владою, фактично знищила незалежний суд в Україні. Першим і необхідним кроком відновлення довіри до судової влади в Україні є питання люстрації судів, звільнення з посади суддів, що заплямували себе і всю судову систему України винесенням неправосудних рішень.</p>
<p>Причому, ми не повинні зупинятися лише на суддях, що виносили рішення щодо учасників Майдану. Судді господарських, а також адміністративних судів також виносили неправосудні рішення, зокрема що стосується виборчих спорів. Всеукраїнське об'єднання "Свобода" запропонувало розширити перелік справ для перевірки судових рішень. І це було в нашому проекті закону.</p>
<p>А однак, як компроміс, ми прийняли спільний закон. І я був також одним із співавторів цього закону, законопроекту, де ми пропонували Тимчасову слідчу комісію, щоб вона розглядала більший перелік справ. Ті, що виносились судами. Тобто на сьогодні цей закон, який вступив в силу вимагає створення Тимчасової спеціальної комісії. Всеукраїнське об'єднання "Свобода" запропонувало вже кандидатуру до складу цієї Тимчасової спеціальної комісії щодо перевірки діяльності судів.</p>
<p>Ми вимагаємо від Голови Верховної Ради, а також від Верховної Ради негайно сформувати Тимчасову спеціальну комісію щодо перевірки діяльності судів, тому що на сьогодні цей закон ще не дії.</p>
<p>Також вимагаємо сформувати Вищу раду юстиції, а саме проголосувати кандидатів від Верховної Ради України з врахуванням пропозицій фракцій парламентської коаліції, а не лише вузько партійних інтересів. Особисто ми також запропонували кандидатуру. Тому треба починати з люстрації судів.</p>
<p>Що стосується змін до Конституції в розділі восьмому "правосуддя". Ми виступаємо за створення дійсно незалежного суду в Україні з найширшими повноваженнями, а також можливістю для громадян нашої країни приймати участь у виборі суддів нижчих інстанцій.</p>
<p>На сьогодні судова система України, не пройшовши люстрація, не може бути наділена тими повноваженнями з боку суспільства, які пропонують нам європейські інституції.</p>
<p>Перший етап, що ми пропонуємо – це перевірка діяльності судів за останні роки, останні чотири роки, люстрація цих судів, відповідальність суддів, що порушили присягу, в тому числі кримінальну у випадку винесення неправосудних рішень.</p>
<p>В цей же час має існувати парламентський контроль за діяльністю судів. Призначення на посаду, звільнення з посади за поданням Вищої Ради юстиції як передбачено чинною Конституцією України.</p>
<p>На другому етапі ми пропонуємо внесення змін до Конституції, надання можливості Вищій раді юстиції і конституційному органу без погодження з Верховною Радою призначати і звільняти суддів згідно рекомендацій Венеціанської комісії.</p>
<p>Якщо ми передамо судову владу на сьогодні суддям без належного парламентського контролю, то отримаємо закриту корпорацію корумпованих чиновників далеких від проблем суспільства, які не пройшли на сьогодні люстрацію.</p>
<p>Тому наше завдання не лише сліпо виконувати рекомендації європейських інституцій, а, перш за все, проводити реформи судової системи України, правоохоронних органів, прокуратури з врахуванням інтересів всього українського суспільства.</p>
<p>Ми виступаємо за повернення повноважень Верховному Суду України як найвищому судовому органу в системі судів загальної юрисдикції можливості звертатися для громадян України до Верховного Суду України як в касаційну інстанцію напряму без погодження з вищими спеціалізованими судами, ліквідації вищих спеціалізованих судів як подвійної касації, з&nbsp; наданням можливості для створення Верховним Судом України та узагальнення судової практики для…</p>
<p>&nbsp;</p>
<p>ГОЛОВУЮЧИЙ. Прошу до слова народного депутата Сиротюка. Підготуватися народному депутату Головкові.</p>
<p>&nbsp;</p>
<p>13:45:52</p>
<p>СИРОТЮК Ю.М.</p>
<p>Юрій Сиротюк, Всеукраїнське об'єднання "Свобода", Черкащина.</p>
<p>Хотів почати свій виступ з цитати&nbsp; одного з авторитетних видань, яке зазначило, що сьогодні Партія регіонів стала прихистком для моральних виродків, злочинців та українофобів – це вже ні для кого не секрет.</p>
<p>Вчорашня заява "Метінвесту" про підтримку так званої терористичної організації так званої Донецької народної республіки нарешті розкрила реально, хто фінансує в Україні путінських диверсантів, хто підтримує їх і хто вже відверто виступає проти української держави.</p>
<p>Я вважаю, що після цих заяв ми повинні чітко сказати, що будь-які домовленості,&nbsp; переговори чи круглі столи з тими, хто є відкритими колаборантами, хто є поліцаями Путіна, Путлера,&nbsp; в Україні неможливі.</p>
<p>Для того, щоб був можливий будь-який круглий стіл потрібно, безумовно, виконати декілька умов. Перша з цих умов – всі заручники сьогодні повинні бути випущені ті, які ув'язнені і схоплені путінськими диверсантами.</p>
<p>Друга. Всі бандити-бойовики повинні, безумовно, скласти зброю і звільнити всі адмінбудівлі.</p>
<p>Третє. Всі, хто чинив злочини проти людяності. Всі, хто брав участь в етнічних чистках проти українців на донбасах, повинні бути видані сепаратистами і лише після того ми можемо говорити про те, що можна вести діалог з донецькою громадою, а його вести, безумовно, потрібно, але не вести з Партією регіонів, яка сьогодні відкрито зізналася у своїй співпраці з Путлером і з путінськими окупантами.</p>
<p>Ми цього тижня побачили ще одну серйозну проблему – повну бездіяльність органів місцевого самоврядування, яка, до речі, стовідсотково складається з членів Партії регіонів на Донбасі. Минулого тижня я уже звертався до керівника Служби безпеки України з вимогою викликати до Києва на п'ятницю всіх голів місцевих райдержадміністрацій і голів районних рад, попередити їх про те, що їхня підтримка так званого референдуму це є державна зрада і буде переслідуватися по закону за 111 статтею Кримінального кодексу України. Ми побачили, що, на жаль, цього не було зроблено і багато представників &nbsp;органів місцевих рад, зокрема в місті Новогродівці міський голова Антоненко, перший заступник міського голови Іванова, начальник Управління&nbsp; міського господарства міської ради Томка сприяли викраденню учасників наради проукраїнських активістів, відверто підтримували сепаратистів. Всі ці люди рано чи пізно будуть притягнуті до кримінальної відповідальності за фактом державної зради.</p>
<p>Так само ми вимагаємо, щоб негайно була проведена переатестація усіх працівників правоохоронних органів. Тому що частина з них зайняла відверто сепаратистські позиції. Але не все так погано&nbsp; сьогодні відбувається на Сході. Я хочу привітати українську громаду з вчорашнім визволенням Великоновосільківського району &nbsp;від путінських сепаратистів. Звичайний українець – Семен Семенченко, керівник загону "Донбас, з такими самим як він українцями&nbsp; вигнали путінських сепаратистів і звільнили це місто. І ті українські солдати, ті лейтенанти, капітани, майори, які виженуть ту путінську нечисть, в найближчому часі стануть міністрами оборони,в найближчому стануть…</p>
<p>&nbsp;</p>
<p>ГОЛОВУЮЧИЙ. Прошу, завершуйте. &nbsp;Прошу до слова народного депутата Головка. Підготуватися народному депутату Курпілю.</p>
<p>&nbsp;</p>
<p>13:49:14</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода", Тернопільщина.</p>
<p>Шановні депутати. шановні виборці! Депутатів в сесійній залі дуже мало є, але звернуся до виборців, які все ж таки зараз дивляться засідання Верховної Ради України.</p>
<p>Українська держава дійсно зараз перебуває в дуже важкому стані, особливо те, що практично ми зазнали агресії з Російською Федерацією, практично в стані війни, і щодень, на жаль, гинуть патріоти української держави.&nbsp; Але в той же час хочеться наголосити, що попередній злочинний режим Януковича, який розграбував українську державу, порядку десь близько 100 мільярдів доларів, наніс великих економічних збитків економіці України.</p>
<p>Тепер дійсно Україна є у великих боргових зобов'язаннях, ми змушені брати нові і нові кредити, щоби піднімати нашу економіку і розвивати українську державу. Сьогодні сукупний державний борг України становить 75 мільярдів доларів. Якщо це поділити на кожного українця, навіть новонародженого, це близько 15 тисяч гривень, а якщо на кожного працюючого, це порядку 35 тисяч гривень. Ми маємо великий дефіцит Пенсійного фонду – 22 мільярди. А якщо туди додати ще касовий розрив, це&nbsp;&nbsp;&nbsp;&nbsp;&nbsp; &nbsp;ще 49 мільярдів, це більше&nbsp; 70 мільярдів гривень. Якщо ми поглянемо&nbsp; тільки в бюджет, то у нас сьогоднішній бюджет цього року дефіцит – більше чим 72 мільярди гривень. І це все падає важким тягарем на економіку української держави.</p>
<p>Ми бачимо&nbsp;&nbsp; єдиний вихід. Єдиний вхід&nbsp; це потрібно витягувати нашу економіку з тіні.&nbsp; Офіційно&nbsp; економіка українська знаходиться&nbsp; в тіні порядку 45 відсотків від ВВП. Тобто, якщо&nbsp; взяти,&nbsp; наприклад, поділити на витрати населення, вона становить 1 трильйон 279&nbsp; мільярдів гривень, а десь офіційний оборот торгівлі становить 800 мільярдів. Це все відбивається на бюджеті&nbsp; української держави.</p>
<p>Тому зараз завдання має бути наступним. Ми повинні змінити податкову політику. Ми маємо скоротити критичну кількість податків, зменшити&nbsp; їх до трьох, максимум, –&nbsp; до п'яти. Ми маємо взагалі зараз працювати над політикою&nbsp; зменшення податкового тиску. Таким чином&nbsp; буде розвиватись економіка, будуть створюватись робочі місця,&nbsp; буде сприятливий клімат&nbsp; для малого і середнього бізнесу.</p>
<p>Сьогодні Національний банк України&nbsp; повинен зменшити облікову ставку з 19 відсотків до європейських стандартних рівнів порядку&nbsp; 5-7 відсотків. Це дасть поштовх українській економіці. Ми говорили сьогодні в сесійній залі про&nbsp; те, що потрібно створювати робочі місця для&nbsp; молоді. Отаким чином і будуть створюватися&nbsp; робочі місця для молоді, тому що дійсно сьогодні 46 відсотків молоді&nbsp; є безробітними.&nbsp; І тому такими&nbsp; кроками лише оздоровлення економіки ми зможемо створювати робочі місця&nbsp; і можемо дійсно піднімати стандарти, соціальні стандарти української держави.</p>
<p>І на завершення я хотів би сказати декілька слів на адресу попередніх виступаючих щодо&nbsp; федералізації. Це, звісно, реальний міф про те,&nbsp; що ніби то&nbsp; Донбас кормить всю велику&nbsp; Україну. Насправді Донбас є дотаційним, це є збитковий в більшості регіон, який ми практично фінансуємо…</p>
<p>&nbsp;</p>
<p>ГОЛОВУЮЧИЙ.&nbsp;&nbsp;&nbsp; Прошу, завершуйте,&nbsp; будь ласка.</p>
<p>&nbsp;</p>
<p>ГОЛОВКО М.Й. …колосальні&nbsp; видатки йдуть. Якщо Донбас дає порядку 25&nbsp; мільярдів ВВП України,&nbsp; то 41 мільярд&nbsp; він отримує дотацій. Тільки 14 мільярдів ми&nbsp; щороку тратимо дотацій на шахти, збиткову вугільну галузь. І тому&nbsp; в дійсності ці заклики сепаратистів і тих агентів Кремля говорять про наступне. Вони не розуміють, що вони роблять для тих людей, яких вони дурять в регіоні.</p>
<p>Я звертаюся, в першу чергу, до&nbsp; &nbsp;мешканців Донбасу. Хочу сказати, що ми є велика українська держава, єдина, і на жодні провокації вони не повинні реагувати. Ми відіб'ємо ворога і окупанта, ми збудуємо сильну, велику українську державу. Слава Україні!</p>
<p>&nbsp;</p>
<p>ГОЛОВУЮЧИЙ. Прошу до слова народного депутата Курпіля.</p>
<p>&nbsp;</p>
<p>13:53:12</p>
<p>КУРПІЛЬ С.В.</p>
<p>Степан Курпіль, Сокальський виборчий округ 124 Львівщина, фракція "Батьківщина". Вчора у Сокальському районі Львівської області сталася надзвичайна подія, доведені до відчаю місцеві жителі. Разом з представниками автомайдану заблокували дорогу "Р-15" Жовква-Червоноград, Сокаль Західний кордон України. Річ у тім, що ця дорога умовно називається дорогою це просто напрямок або танкодром. І тому обурення місцевих мешканців можна зрозуміти. Я написав десятки звернень до попереднього уряду і попереджав, що може бути соціальний вибух з цього приводу у шахтарському краї, шахтарі не можуть нормально доїхати до своїх робочих місць у шахти, не треба, напевно, пояснювати чим це загрожує. Минулої осені почався начебто ремонт цієї дороги на ділянці Соснівка-Червоноград, Червоноград-Сокаль, зняли верхній шар асфальту і так все покинули. Я хотів би ще наголосити на тому, що ця дорога не просто повинна бути відремонтована в належному стані, вона повинна отримати статус міжнародної траси. Тому що відкривається митний перехід на кордоні між Польщею і Україною "Угринів-Долгобичів", і не може бути ця дорога в такому жахливому стані.</p>
<p>Я звертаюсь до уряду. Не зважаючи на фінансову скруту, знайти негайно кошти для термінового виконання ремонтних робіт тих доріг, які є просто в неприйнятному стані. Група депутатів Львівщини зробила відповідне звернення до уряду. Я прошу уряд негайно перейнятися цією проблемою, тому що блокування у Сокальському районі триває і сьогодні. Я сподіваюсь, що ми заспокоїмо людей, але ми їх заспокоїмо тільки на якийсь час. Якщо питання не буде вирішене, шахтарський регіон може зірватися.</p>
<p>Я прошу цього не допустити і перейнятися всією відповідальністю. Не можна весь час кивати, що "Автодор" дефіцитний, що "Автодор" має шалені борги. Тих людей, які зробили ці борги, треба притягнути до відповідальності, а з кредитів, які ми отримуємо, треба знайти частину коштів аби привести до ладу дороги і не доводити людей до відчаю. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Народний депутат Рудьковський.&nbsp; Піврегламенту, півтори хвилини, для того, щоб ви все-таки останні могли виступити.</p>
<p>&nbsp;</p>
<p>13:56:11</p>
<p>РУДЬКОВСЬКИЙ М.М.</p>
<p>Спасибі. В той час, коли в Східній Україні фактично йде війна, до Національного банку вчора, сьогодні підійшли громадяни України з усіх регіонів України з однією вимогою: нам потрібно конвертувати валютні кредити ще 2005, 2006, 2007, 2008 років і пізніших періодів в національну валюту за ставкою на той момент, коли вони брали кредити. Це їх безумовна вимога. Також з відміною всіх штрафних санкцій.</p>
<p>Я думаю, що нам у Верховній Раді, розуміючи, що Національний банк протягом останнього часу усунувся від підтримки курсу національної валюти, потрібно підтримати цих громадян України, які вже по 60 відсотків переплатили, виходячи з тих кредитних ставок, за якими українські банки отримували ці кредити.</p>
<p>Я сьогодні вніс цей закон. В четвер до Верховної Ради прийдуть десятки тисяч людей з вимогою, щоб цей закон був прийнятий. І люди, які взяли свого часу, понадіялись на державу, що вона буде підтримувати стабільний курс національної валюти, не були ошукані вже новою владою. Звертаюсь до депутатів, в четвер розглянути цей закон, так само, як закон, &nbsp;на вимогу громадськості, щодо відміни утилізаційного збору, і в четвер проголосувати і дати можливість&nbsp; людям нормально обслуговувати кредити. Зупинено фактично зростання заробітних плат і пенсій. Я думаю, що ми повинні піти людям назустріч. Спасибі.</p>
<p>&nbsp;</p>
<p>ГОЛОВУЮЧИЙ. Шановні народні депутати, час для "Різного", для виступів завершено. Хочу вам нагадати, що наступне пленарне засідання відбудеться 20 травня, у вівторок,&nbsp; о 10 годині.</p>
<p>Я вам щиро вдячний за таку активну сьогоднішню роботу, всім, хто залишився сьогодні в парламентській залі. А на цьому пленарне ранкове засідання Верховної Ради оголошую закритим. Дякую, до побачення.&nbsp;&nbsp;&nbsp;&nbsp;</p>
<p>&nbsp;</p>
<p>&nbsp;</p>
<p>&nbsp;</p>

