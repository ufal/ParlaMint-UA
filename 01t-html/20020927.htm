Стенограма пленарного засідання
27 вересня 2002
<pre><b>                       ЗАСІДАННЯ ТРИНАДЦЯТЕ

        С е с і й н и й  з а л  В е р х о в н о ї  Р а д и
        У к р а ї н и.  27  в е р е с н я  2002  р о к у.
                         10 г о д и н а.

</b><i>     Веде засідання Перший заступник Голови Верховної Ради
</i>
     України ВАСИЛЬЄВ Г.А.

     ГОЛОВУЮЧИЙ. Доброго   ранку,   шановні   народні    депутати,
запрошені  та  гості  Верховної  Ради!  Прошу  депутатів  сідати і підготуватися  до  реєстрації.  Сідайте,  будь   ласка,   сідайте.
Увімкніть    систему    "Рада".    Підготуйтеся   до   реєстрації.
Реєструймося.

     У залі  зареєстровано   356   народних   депутатів.   Ранкове засідання Верховної Ради України оголошую відкритим.

     Шановні колеги,  сьогодні  день народження народних депутатів України  Гуменюка   Олега   Івановича   та   Сімонова   Володимира Дмитровича.  Давайте привітаємо їх,  побажаємо їм щастя, здоров'я,
успіхів, усього найкращого (Оплески).

     Спікер буде за півгодини - 40 хвилин  на  місці.  Усе  з  ним гаразд. У нього планова офіційна зустріч.

     Відповідно до  статті 4.2.2 Регламенту Верховної Ради України інформую,  що  представляти  депутатську  групу  "Народний  вибір"
уповноважено  також  народного  депутата України Кириллова Віктора Дмитровича.

     Шановні народні депутати, відповідно до Регламенту в п'ятницю ми обговорюємо питання порядку денного сесії.  Перелік питань,  що пропонуються для розгляду,  у вас є.  Регламентом на  сьогодні  не передбачено  оголошення депутатських запитів,  однак,  зважаючи на те, що у нас пленарних засідань не буде майже два тижні, я оголошу їх, якщо не буде заперечень. Немає заперечень? Добре.

     Надійшли запити народних депутатів України:

     Леоніда Черновецького    -   до   Президента   України   щодо протизаконних зборів із суб'єктів підприємництва.

     Перш за все ми з вами повинні  проголосувати  про  підтримку,
потім - про направлення.  Увімкніть систему "Рада".  Голосуємо про підтримку запиту до Президента.

     "За" - 91.

     Рішення не прийнято.

     Станіслава Пхиденка - до Прем'єрміністра України у зв'язку  з тривалою  відсутністю  постачання  гарячою  водою  мешканців міста Луцька. Про направлення голосуємо. Дуже важливе питання.

     "За" - 164.

     Рішення прийнято.

     Олександра Масенка - до Прем'єрміністра України у  зв'язку  з невдоволенням  станом  розгляду  Міністерством  юстиції  звернення мешканців  міста  Гадяч   Полтавської   області.   Голосуємо   про направлення.

     "За" - 164.

     Рішення прийнято.

     Групи депутатів (Цушко,  Ткаченко, Тігіпко, Калінчук, Альошин та інші) - до Прем'єрміністра України з приводу постанови Кабінету Міністрів  України  про  затвердження  переліку  документів і груп товарів,  які підлягають захисту голографічним захисним елементом.
Голосуємо про направлення.

     "За" - 178.

     Рішення прийнято.

     Групи депутатів    (Балога,    Іванчо    та    інші)   -   до Прем'єр-міністра   України   стосовно    завершення    будівництва кардіологічного  центру обласної клінічної лікарні та хірургічного відділення обласної дитячої лікарні в  Закарпатті.  Голосуємо  про направлення.

     "За" - 208.

     Рішення прийнято.

     Групи депутатів (Кирильчук, Зубов, Таран)
- до   Прем'єр-міністра   України   щодо   фінансування   об'єктів газопостачання сільських населених пунктів у 2002 році. Голосуємо.

     "За" - 167.

     Рішення прийнято.

     Михайла Добкіна  -  до  міністра  охорони  здоров'я України у зв'язку з відсутністю реагування на звернення стосовно  заходів  з профілактики   туберкульозу   у  Червонозаводському  районі  міста Харкова. Голосуємо.

     "За" - 177.

     Рішення прийнято.

     Леоніда Черновецького - до міністра внутрішніх справ  України і  міністра  охорони  здоров'я  України стосовно проблем в системі охорони здоров'я. Проголосуймо, щоб вони знали.

     "За" - 142.

     Рішення прийнято.

     Володимира Пузакова  -  до  Генерального  прокурора   України стосовно  порушень  в  організації пасажирських перевезень у місті Кіровограді. Про направлення голосуємо.

     "За" - 155.

     Рішення прийнято.

     Олександра Масенка  -  до  Генерального   прокурора   України стосовно   перевірки   стану  розслідування  дорожньо-транспортної пригоди,  внаслідок якої загинув  мешканець  селища  Нові  Санжари Полтавської області. Голосуємо.

     "За" - 151.

     Рішення прийнято.

     Івана Томича  -  до Генерального прокурора України щодо факту нанесення фізичних  пошкоджень  голові  фермерського  господарства села  Степанівки  Вінницького  району  представниками  міліції  та виконавчої служби району. Голосуємо.

     "За" - 103.

     Рішення прийнято.

     Михайла Павловського - до міністра юстиції України у  зв'язку з  порушенням  вимог  Закону України про статус народного депутата України щодо реагування на депутатське звернення.  Про направлення голосуємо.

     "За" - 153.

     Рішення прийнято.

     Володимира Пузакова  -  до  міністра внутрішніх справ України щодо фактів протиправних дій стосовно учасників  акції  "Повстань,
Україно!" в Кіровоградській області. Про направлення голосуємо.

     "За" - 146.

     Рішення прийнято.

     В'ячеслава Кириленка  -  до  прокурора  Херсонської області у зв'язку  з  незадоволенням  відповіддю  на  депутатське  звернення стосовно   фальсифікації   рішення   Привільської  сільської  ради Каланчацького району Херсонської області. Голосуємо.

     "За" - 97.

     Рішення прийнято.

     Король Володимир Миколайович  щодо  створення  міжфракційного депутатського об'єднання. Це йому треба буде у "Різному" оголосити самому.

     Шановні народні  депутати,  переходимо  до  розгляду   питань порядку денного. Перше питання...

     З процедури? Запишіться, будь ласка, з процедури.

     Депутат Баранівський. З місця.

     БАРАНІВСЬКИЙ О.П., голова підкомітету Комітету Верховної Ради України  з  питань  бюджету   (багатомандатний   загальнодержавний виборчий   округ,  СПУ).  Дякую.  Шановний  Геннадію  Андрійовичу!
Шановні народні депутати! Хто був присутній учора, добре бачив, що відбувалося  вчора в цьому залі:  йшло грубе порушення Регламенту,
Конституції  України.  Ви  знаєте,  що   проводилося   голосування картками тих депутатів, які були у відрядженні за кордоном, і тих,
які були на лікарняному.  Ці  порушення  зафіксовані  регламентним комітетом,  і голова регламентного комітету про них сказав.  Проте головуючий на засіданні не прореагував  на  рішення  регламентного комітету,   і  голосування  продовжувалося.  Я  і  група  народних депутатів вимагали припинити  це  грубе  порушення  Конституції  і Регламенту.  Ми підійшли до трибуни і вимагали від Голови вилучити картки відсутніх депутатів. За мою, як народного депутата, позицію народний   депутат   Микола  Михайлович  Гапочка  після  відбірної нецензурщини на мою адресу пообіцяв мені дослівно: "Я тобі відірву голову,   якщо  не  зміниш  своєї  позиції".  Знаючи,  як  нинішня криміналізована  влада  відірвала  голову  Георгію   Гонгадзе,   я погрозу...

     ГОЛОВУЮЧИЙ. Регламент.  Вимкніть, будь ласка, мікрофон (Шум у залі).  Сідайте,  будь ласка...  Скільки вам треба хвилин?  (Шум у залі). До хвилини. Будь ласка, закінчуйте. До хвилини.

     БАРАНІВСЬКИЙ О.П.  Знаючи,  як  нинішня криміналізована влада вчинила з Гонгадзе (це всім відомо), я погрозу Гапочки сприймаю як пряму   загрозу  моєму  життю.  Відповідні  заяви  я  направив  до Генеральної прокуратури,  Голові Верховної Ради,  до регламентного комітету.  Я  прошу сьогодні Верховну Раду і відповідно ті органи,
куди  я  направив  заяви,  забезпечити  мені  охорону  і  провести розслідування  даного  інциденту.  Хотів  би звернутися до окремих депутатів,  які вважають,  що їм при нинішній владі дозволено все.
Шановні  друзі,  всі  ми повинні бути передусім людьми і ставитися один  до  одного  так,  щоб  ми  не   ганьбили   високого   звання парламентарія.  Тому  що  силовими  методами  і  погрозами ми дуже далеко зайдемо.

     ГОЛОВУЮЧИЙ. Правильно.  Це стосується  і  президії  Верховної Ради  також.  Давайте  поважати один одного,  перш за все поважати Регламент Верховної Ради.  У нас сьогодні о 13 годині  "Різне",  і можна  висловлюватися  з  цього  приводу.  Переходимо  до розгляду питань порядку денного (Шум у залі).

     Запишіться, будь   ласка,   з   процедури   (Шум   у   залі).
Борщевський.



     БОРЩЕВСЬКИЙ В.В.,  член  Комітету  Верховної  Ради  України з питань  боротьби   з   організованою   злочинністю   і   корупцією
(багатомандатний загальнодержавний виборчий округ,  КПУ).  Я прошу передать слово Александру Александровичу Морозу.

     МОРОЗ О.О.,  член Комітету Верховної Ради  України  з  питань правової   політики  (багатомандатний  загальнодержавний  виборчий округ,  СПУ).  Шановний Геннадію Андрійовичу!  Вчора у  парламенті сталася  справді  нестандартна  подія:  відбувалося  голосування з грубим порушенням Регламенту і законів України.  Висновок з  цього приводу було офіційно зроблено регламентним комітетом.  Відповідно до  Регламенту,  якщо   голосування   проводиться   з   порушенням Регламенту, зокрема, картками тих депутатів, котрі відсутні, то ці результати голосування визнаються недійсними.

     Тому я пропоную чи  вам,  чи  Володимиру  Литвину,  який  вів засідання,  заявити  про  те,  що  результати вчорашніх голосувань визнаються недійсними.  Цього вимагає  Регламент.  Якщо  цього  не буде,  то  ми  категорично  протестуємо  проти  розгляду наступних питань, бо ми створюємо прецедент, який буде потім повторюватися.

     Якщо ви не підете назустріч,  то ми змушені будемо  вдаватися до  адекватних  дій,  не  дозволяючи  розглядати інші питання.  Ми повинні припинити порушення Регламенту у Верховній Раді.

     ГОЛОВУЮЧИЙ. Що стосується цього питання. Вчора у мене були ці матеріали,  я  направив їх до профільного регламентного комітету з тим,  щоб була проведена ретельна перевірка і  щоб  її  результати доповіли Верховній Раді (Шум у залі).  Нічого подібного, там немає всіх матеріалів. Усі зберіть і доповідайте Верховній Раді.

     Що стосується визнання  результатів  голосування  недійсними.
Ви,  мабуть,  знаєте:  щодо  цього  є рішення Конституційного Суду України,  де розтлумачено,  в яких випадках результат  голосування визнається дійсним чи недійсним.



     ГОЛОС ІЗ ЗАЛУ. Не чути.

     ГОЛОВУЮЧИЙ. Як це немає? Добре. Олександре Олександровичу, не треба  сперечатися.  Ви  підійдете,  я  вам  дам   копію   рішення Конституційного Суду (Шум у залі).

     Матеріали у регламентному комітеті. Зубов. Будь ласка.



     ЗУБОВ В.С.,   голова   підкомітету  Комітету  Верховної  Ради України з питань національної безпеки і оборони  (багато-мандатний загальнодержавний виборчий округ, "Виборчий блок Юлії Тимошенко").
Фракция Юлии Тимошенко. Прошу передать слово Александру Турчинову.



     ТУРЧИНОВ О.В.,  член Комітету Верховної Ради України з питань Регламенту,  депутатської  етики  та  організації роботи Верховної Ради України (багатомандатний  загальнодержавний  виборчий  округ,
"Виборчий блок Юлії Тимошенко").  Шановні колеги!  Вчора за участі президії Верховної Ради - пана Литвина та його заступників у  залі відбувалася   фальсифікація,   свідома  фальсифікація  результатів голосування.  Розслідування,  яке  провів  регламентний   комітет,
виявило  17  тільки офіційно відсутніх депутатів.  Ми не говоримо,
скількох депутатів не було в залі неофіційно.  Але ж 17  депутатів були або в закордонних відрядженнях,  або перебували в лікарні,  а їхніми картками  голосували.  Незважаючи  на  те,  що  керівництву Верховної   Ради   було   про   це   заявлено,  воно  продовжувало фальсифікувати результати голосування.

     Ми вимагаємо,  шановний  пане  головуючий,  дати   звіт,   що конкретно  зроблено  керівництвом  Верховної  Ради  для скасування результатів фіктивного голосування,  що зроблено для того,  щоб не допустити фіктивного голосування в подальшому.

     Крім того,  фракція  блоку  Юлії Тимошенко наполягає на тому,
щоб терміново було  розглянуте  питання,  пов'язане  з  політичною кризою  в Україні.  Тільки після цього можна починати розгляд усіх інших, другорядних питань.

     Дякуємо.

     ГОЛОВУЮЧИЙ. Що, звіт голови Державного комітету інформаційної політики,  телебачення  та  радіомовлення,  інших  керівників - це другорядні питання? Ну чому ви так вирішили? Ви особисто.

     Коли формується порядок денний, він погоджується на засіданні Погоджувальної  ради,  потім  вноситься  на  розгляд  у зал.  А що стосується вчорашнього голосування,  я вам відповів: усі матеріали спрямовані до профільного комітету.

     Слово надається Галині Гармаш.



     ГАРМАШ Г.Ф.,  секретар  Комітету  Верховної  Ради  України  з питань  Регламенту,  депутатської  етики  та  організації   роботи Верховної Ради України (багатомандатний загальнодержавний виборчий округ,   СПУ).   Социалистическая   партия   Украины.   Как   член регламентного  комитета,  я  вчера  участвовала  в  проверке  этих фактов.  Действительно,  есть документы,  свидетельствующие о том,
что  депутаты,  чьими  карточками  вчера  голосовали,  находятся в заграничных командировках и,  кроме того,  больны -  есть  справка соответствующая.

     Далее. Сегодня    сделал    заявление    Александр   Петрович Барановский и аналогичное  заявление  в  комитете  есть  от  имени Рудьковского   Николая  Николаевича.  Он  сообщил  о  том,  что  в присутствии ряда депутатов (названы фамилии) ему угрожал  народный депутат  Суркис.  Я  считаю,  что  соответствующее  решение  нужно принять комитету, который будет рассматривать эти вопросы.

     Кроме того,   фракция   Социалистической    партии    Украины настаивает  на  рассмотрении  на  пленарном  заседании  вопроса  о политической ситуации.

     ГОЛОВУЮЧИЙ. З  мотивів  виступи   закінчено.   Таким   чином,
підсумовуючи   все  висловлене,  ще  раз  наголошую  на  тому,  що матеріали передано в профільний  комітет.  Що  стосується  порядку денного... (Шум у залі).

     Валентине Григоровичу, будь ласка.



     МАТВЄЄВ В.Г., голова Комітету Верховної Ради України з питань Регламенту,  депутатської етики та  організації  роботи  Верховної Ради  України  (багатомандатний  загальнодержавний виборчий округ,
КПУ).  Дякую, Геннадію Андрійовичу. По-перше, я хочу поінформувати своїх  колег народних депутатів,  що матеріалів поки що в комітеті немає.  Хоча це ті самі  матеріали  (це  ж  нонсенс!),  які  вчора направив керівництву Верховної Ради регламентний комітет.

     Проте, Геннадію Андрійовичу, я вдячний. Ми ще долучимо дуже і дуже багато матеріалів,  пов'язаних  з  подіями  вчорашнього  дня,
тобто  на  ранковому  і  вечірньому  засіданнях,  оскільки до мене вранці підходили багато народних депутатів із заявами про  те,  що їм погрожували, грубо порушували їхні права як народних депутатів.
Регламентний комітет дуже уважно розгляне ці всі заяви.

     Дякую.

     ГОЛОВУЮЧИЙ. Немає заперечень.  Я тільки за те, щоб об'єктивно все було узгоджено.

     На пропозицію  фракцій Компартії України і Соцпартії оголошую перерву на 30 хвилин.

      (П і с л я п е р е р в и)

     Веде засідання Голова Верховної Ради України

     ЛИТВИН В.М.

     ГОЛОВА. Шановні народні депутати, прошу займати робочі місця,
продовжуємо роботу.

     З процедури  слово  має Матвєєв Валентин Григорович,  фракція комуністів. Будь ласка.



     МАТВЄЄВ В.Г. Дякую, Володимире Михайловичу. Шановний Геннадію Андрійовичу,   я   звертаюся  до  вас,  тому  що  ви,  відкриваючи засідання, сказали про рішення Конституційного Суду. Тому я вважаю за  необхідне  поінформувати шановних колег народних депутатів,  а точніше  довести  до  вашого  відома,   яке   ж   дійсно   рішення Конституційного Суду прийнято 7 липня 1998 року. До речі, це тоді,
коли Президент України  звинувачував  окрему  частину  парламенту,
тобто  народних депутатів,  що вони порушували Конституцію України під час голосування в залі.  Це  рішення  Конституційного  Суду  у справі   за   конституційним   поданням  Президента  України  щодо офіційного тлумачення частин другої і третьої статті 84 та частини другої  і  четвертої  статті  94  Конституції України (справа щодо порядку  голосування  та  повторного  розгляду  законів  Верховною Радою). Що ж вирішив Конституційний Суд? Цитую: "Положення частини другої статті  84  Конституції  України  треба  розуміти  так,  що рішення Верховної Ради України,  зокрема закони,  постанови,  інші акти,  а також рішення Верховної Ради щодо прийняття  (відхилення)
постатейно  законопроектів,  поправок  до  них приймаються лише на пленарному засіданні Верховної Ради України (підкреслюю!) за умови особистої  участі  народних  депутатів  України  в  голосуванні та набрання встановленої Конституцією України,  законом про Регламент Верховної Ради України кількості голосів на їх підтримку".

     Дякую.

     ВАСИЛЬЄВ Г.А .  Дозвольте. Валентине Григоровичу, будь ласка,
ви  далі  зачитайте  абзац  наступний,   що   стосується   рішення Конституційного  Суду,  яким  чином  визнається рішення парламенту неконституційним. Ось про що йде мова.

     ГОЛОВА. Шановні колеги, я думаю, що ми попросимо регламентний комітет,  голову регламентного комітету провести засідання, і якщо комітет вважатиме за потрібне,  підготувати та внести  відповідний проект  постанови.  Ми  його  розглянемо  і визначимося щодо нашої позиції.

     Олександр Олександрович Мороз. Будь ласка.



     МОРОЗ О.О.  Шановний  Володимире   Михайловичу!   Є   рішення регламентного  комітету  з  приводу  того,  що вчора,  наскільки я зрозумів,  картками 17 депутатів,  які були  відсутні  з  поважних причин,  проводилося голосування. Є норма Регламенту, яка визначає недійсним голосування,  проведене з порушенням Регламенту,  ви про це знаєте.

     Ми просили перерву на півгодини, під час цієї перерви провели обговорення ситуації і дійшли висновку,  що,  якщо ви,  як  Голова Верховної Ради, не заявите публічно про те, що проголосовані вчора документи  -  проекти  законів  та  постанов  -  не  будуть   вами підписані,   оскільки   голосування   здійснювалося  з  порушенням Регламенту,  ми будемо діяти адекватно,  не дозволяючи  створювати прецедент  грубого  порушення Конституції і законів України,  яким для нас є Регламент Верховної Ради.

     Дякую.

     ГОЛОВА. Дякую.  З  процедури  слово   має   Симоненко   Петро Миколайович. Будь ласка.



     СИМОНЕНКО П.М.   Фракція   комуністів.   Шановний  Володимире Михайловичу!  Я хотів би додати до  тієї  інформації,  яку  надали Матвєєв і Мороз,  ще таке.  Ми, дійсно, зараз вимагаємо від вас не підписувати ці документи,  виходячи з  того,  що  вам  учора  були пред'явлені    документи,    підписані    вами.   Ви   підписували розпорядження про відрядження  конкретних  народних  депутатів  за кордон,  і  їх  немає  в Україні.  І вам показали офіційну довідку управління,  яке  поінформувало  нас  про  те,  що  певні  народні депутати  перебувають  на лікарняному,  мається на увазі в лікарні
"Феофанія".  У даному разі регламентний комітет тільки  підтвердив те,  що  ви  підписали,  і  те,  що надали офіційно служби Апарату Верховної Ради.

     Тому ми й вимагаємо від вас ні в якому разі не підписувати ті документи, які засвідчили б, що начебто вчора були прийняті закони і постанови Верховної Ради. Виходячи з цього, ми і просили перерву зробити,  а також вимагаємо від вас діяти на підставі Регламенту і законів.

     ГОЛОВА. Дякую. Народний депутат Турчинов.



     ТУРЧИНОВ О.В.,  член Комітету Верховної Ради України з питань Регламенту,  депутатської  етики  та  організації роботи Верховної Ради України (багатомандатний  загальнодержавний  виборчий  округ,
"Виборчий блок Юлії Тимошенко"). Шановні колеги! Наші помічники, а також представники регламентного комітету вчора порахували,  що  в залі  під  час голосування максимально було 153 народних депутати,
які   представляли   дев'ять    пропрезидентських    фракцій    та позафракційних,  але вони умудрялися давати 224, 225, 226 і навіть 228 голосів. Тобто відбулася тотальна фальсифікація голосування.

     Регламентний комітет, приймаючи рішення вчора (і вам передали це рішення,  Володимире Михайловичу),  спирався тільки на доведені факти відсутності  народних  депутатів.  Тобто  щодо  17  народних депутатів  у  Верховній Раді була інформація про те,  що вони були відсутні  і  фізично  не   могли   голосувати   за   запропоновані законопроекти.  Тому, Володимире Михайловичу, не треба з Верховної Ради робити колоду краплених карт,  не  треба  проводити  фіктивні голосування,  не треба ганьбити і компрометувати Верховну Раду. Це єдина демократична установа, яка ще залишилася в Україні.

     Тому ми  вимагаємо,  щоб  ви   зараз   зробили   заяву   щодо спростування голосування 

     ГОЛОВА. Завершуйте, будь ласка.

     ТУРЧИНОВ О.В.  Без  цього ми не будемо далі працювати,  ми не хочемо грати у фіктивні ігри.

     ГОЛОВА. Дякую. Народний депутат Нощенко. Будь ласка. За ним -
народний   депутат   Оробець,   і  будемо  завершувати  виступи  з процедури. І Самофалов.



     НОЩЕНКО М.П.,  член Комітету Верховної Ради України з  питань бюджету  (виборчий округ 160,  Сумська область).  Фракція "Трудова Україна".  Шановний Володимире  Михайловичу!  Шановні  виступаючі,
присутні!  Якщо  зробити  аналіз  останніх  виступів,  то  це,  як правило,  виступи  людей,  які  вже  мають   досвід   депутатської діяльності,  очолювали і комітети, і Верховну Раду також. Ви добре знаєте,  що  не  раз  виникали  неадекватні   ситуації.   Я   вірю помічникам,  про яких говорять (я зараз прізвище не хочу називати,
щоб не викликати полеміку в залі),  але  чому  ми  повинні  вірити помічникам? Що, ми вже самі рахувати не вміємо?

     І останнє.   Володимире  Михайловичу,  є  процедура.  Шановні колеги: у вас є питання, - будь ласка, вносьте до порядку денного,
готуйте документи (Шум у залі). Народні депутати не мають на руках документів,  йде  тотальне  використання  ефірного  часу  на  свою користь.  Будь  ласка,  дайте  нам  ці матеріали і в установленому Регламентом порядку вирішуйте ці питання.  Не вимагайте від Голови Верховної Ради того, що він не має права робити.

     Дякую.

     ГОЛОВА. Дякую.   Народний  депутат  Оробець.  Потім  народний депутат Самофалов, і все, ми сказали, що завершуємо.



     ОРОБЕЦЬ Ю.М.,  голова  підкомітету  Комітету  Верховної  Ради України з питань паливно-енергетичного комплексу, ядерної політики та ядерної безпеки (виборчий округ
 222, м.Київ).   "Наша   Україна".   Шановні  колеги!  Вчора  було оприлюднено звернення голови нашої фракції Віктора Ющенка.  Ми  не змінили  свого рішення,  і,  як бачимо,  наше рішення ігнорується.
Більше того,  вчора проводилися фіктивні голосування,  але ми  всі усвідомлюємо,  що  більшість  у такій конфігурації не відбулася як така.  Ми не повинні підміняти голосування  фіктивними,  і  ми  не допустимо нехтування наших конституційних прав.

     Отже, зараз  у  парламенті  серйозна  криза,  і  з  неї треба виходити цивілізовано.  Якщо буде  намагання  нас  переламати,  то кількості голосів для такого перелому немає.  Мені здається, треба відійти від  цього  і  все-таки  домовитися,  коли  ми  розглянемо питання про політичну ситуацію в Україні.

     ГОЛОВА. Дякую.   Народний   депутат   Самофалов,   і   будемо завершувати. Це не по порядку денному, я зараз скажу, як ми будемо діяти далі. Все, будь ласка, о 13 годині буде "Різне". Будь ласка.



     САМОФАЛОВ Г.Г., член Комітету Верховної Ради України з питань Європейської   інтеграції    (багатомандатний    загальнодержавний виборчий  округ,  виборчий  блок  "За Єдину Україну!").  Уважаемые коллеги!  Я для себя сегодня открыл много  удивительного.  Сегодня идет  политика двойных стандартов.  В заявлениях мы слышали о том,
что кому-то там  кто-то  угрожает,  кто-то  что-то  слышал.  Вчера принародно, при всех чуть не избили Председателя Верховного Совета и его заместителя. Почему об этом ничего никто не говорит? Поэтому я прошу регламентный комитет с этим вопросом разобраться.

     Второй вопрос.  Вот  говорят,  что  нет карточек и так далее.
Почему сегодня там,  с левой стороны,  сидит столько  людей.  Ведь зарплату  мы  все получаем за то,  что работаем в сессионном зале.
Выходит,  одним можно,  другим нельзя.  Давайте по  справедливости работать.

     Третий вопрос. Вы призываете к тому, чтобы признать вчерашние решения недействительными.  Простите, вы же больше всех говорили о справедливости по отношению к народу,  его нуждам и так далее.  Мы что,  сегодня должны отменить решение об инвалидах, у которых есть дети  и  которых  они  не могут воспитывать,  о детях-сиротах?  Вы спекулируете больше, чем я, я пока не спекулирую.

     ГОЛОВА. Все, спасибі.

     САМОФАЛОВ Г.Г.  И последнее, по поводу повторных голосований.
Я  вам приведу один классический,  исторический пример.  Я считаю,
что  более  великого  мастера  по  повторным   голосованиям,   чем Александр  Александрович  Мороз,  у  нас  нет и не было.  Когда мы принимали Конституцию,  мы голосовали по десять раз,  но это  было нужно, и мы сделали дело.

     Поэтому давайте  откажемся  от  двойных  стандартов  и  будем работать конструктивно, действительно, на пользу народа.

     ГОЛОВА. Дякую.  Репліка народного депутата Мороза,  і  будемо далі працювати.

     МОРОЗ О.О.  На  репліку  Самофалова я хочу сказати таке.  Він абсолютно   правильно   говорить,   окремі   статті    Конституції голосувалися 27 разів,  але голосувалися за вимогою депутатів, які сиділи в сесійному залі, але не картками тих, кого не було в залі.
Ви  зовсім  про  інше  говорите.  Ніхто  не заперечує необхідність розгляду проектів законів,  які забезпечать захист дітей. Проте, з одного  боку,  треба ще подивитися,  чи цей закон захищає їх,  а з другого,  треба,  щоб  цей  закон  був,  пробачте  за  тавтологію,
законним,  а  не  прийнятим з порушенням Регламенту,  бо тоді його може скасувати будь-який орган,  у тому числі і Конституційний Суд або  Президент.  Тому  давайте не пересмикувати,  одне з другим не змішувати.  Згадайте,  під час розгляду Конституції ви самі  разів п'ять підходили до мене,  наполягаючи голосувати ще раз,  бо у вас не спрацювала картка, були інші причини.

     ГОЛОВА. Дякую,   Олександре   Олександровичу.   Дякую.   Все,
достатньо. Не треба втягуватися...

     Шановні колеги!  Це  не  з  процедури  порядку денного.  Все.
Вашого прізвища не називали.

     Шановні колеги!  Все.  Вашого прізвища не назвали, ну що ви?!
(Шум у залі).

     Ну я прошу вас, не втягуйте в дискусію.

     Шановні колеги! Я пропоную таким чином... (Шум у залі).

     Хто вас назвав?  Я прошу не спекулювати. Будь ласка. Я ще раз кажу...  Ви дуже поважна людина,  ну не треба на  цьому  грати.  Я прошу вас.

     Шановні колеги! Я пропоную вчинити так:
нехай регламентний  комітет  проведе  своє   засідання,   підготує відповідний проект постанови,  ми його розглянемо в сесійній залі.
Засідання регламентного комітету  не  було.  Регламентний  комітет прийме відповідні рішення...

     На пропозицію  двох  фракцій  - блоку Юлії Тимошенко і "Нашої України" - оголошується перерва на 30 хвилин.

     (П і с л я п е р е р в и)

     ГОЛОВА. Шановні народні депутати! Продовжуємо нашу роботу. На ваш розгляд вноситься питання про...  (Шум у залі).  Яку відповідь вам дати? Я даю відповідь.

     Шановні колеги!  Оскільки  ми  не  можемо  блокувати   роботу Верховної   Ради,   документи   ще   не  підписані,  я  просив  би регламентний комітет провести засідання і підготувати  відповідний проект рішення. Одну хвилинку, я не закінчив. Ви ж поважайте мене,
я вас поважаю.  І потім ми це питання  розглянемо.  Зараз  давайте продовжувати роботу у відповідному режимі.

     Народний депутат Гмиря - з процедури. Будь ласка.

     ГМИРЯ С.П.,   голова   підкомітету  Комітету  Верховної  Ради України з питань  свободи  слова  та  інформації  (багатомандатний загальнодержавний виборчий округ, КПУ). Во-первых, извините, что я вас перебил. Я больше не буду.

     И теперь  по  сути.  Я  думаю,  что  ваше   предложение   не-
приемлемо,   вы   меня  извините.  По  какой  причине?  Как  можно фальсифицированное    или     нефальсифицированное     голосование подтвердить или не подтвердить голосованием,  где, возможно, будут участвовать те же мифические люди, о которых мы говорили?

     Владимир Михайлович,  есть   простой   выход   из   ситуации.
Существуют   документы   с   вашей   подписью,  похожей  на  вашу,
подтверждающие,  что люди отправляются в командировки.  Вы  сейчас без  всякого регламентного комитета подтвердите,  ваша это подпись или не ваша. Если это ваша подпись, то все решается автоматически:
голосование должно быть отменено,  и вы не будете подписывать этот документ,  если сами знаете,  что они, ну, за границей. Если вы не узнаете   свою   подпись,   ну,   люди  забывают,  бывает,  память человеческая не безгранична,  тогда уже можно будет  регламентному комитету  передать  вашу подпись соответствующим экспертам,  и они проверят, ваша это подпись или нет. И вопрос будет снят.

     ГОЛОВА. Дякую.   Матвєєв    Валентин    Григорович,    голова регламентного комітету. І будемо далі працювати. Будь ласка.



     МАТВЄЄВ В.Г.    Дякую,   Володимире   Михайловичу.   Я   хочу поінформувати і вас,  і народних депутатів про те, що всі питання,
пов'язані  з  подіями  вчорашнього  дня в залі пленарних засідань,
регламентний комітет буде розглядати  в  наступний  четвер,  о  10 годині.   А   до   цього  часу  ми,  дійсно,  просимо,  Володимире Михайловичу,  не підписувати  ті  правові  акти,  які  вчора  були начебто проголосовані позитивно.

     Дякую.

     ГОЛОВА. Дякую. Я думаю, що ми дійшли згоди, так?

     Переходимо до розгляду питань порядку денного.  Заспокойтеся.
Це нас цікавить усіх,  до речі.  Звіт голови  Державного  комітету інформаційної політики,  телебачення та радіомовлення,  керівників Національної  телекомпанії  України,  Національної   радіокомпанії України  про  хід  виконання  Постанови Верховної Ради України про порядок висвітлення роботи другої  сесії  Верховної  Ради  України четвертого скликання.

     Шановні колеги!  Я  інформую вас,  що ми повинні заслухати це питання відповідно до Постанови  Верховної  Ради  про  висвітлення діяльності  Верховної Ради України не пізніше вересня,  відповідно до цієї постанови ми й діємо.  Відповідний комітет пропонує  такий регламент:  доповідач  -  перший  заступник  голови Держкомінформу Мураховський Анатолій Леонідович - п'ять  хвилин;  доповідачі  або співдоповідачі - президент НТКУ - п'ять хвилин; доповідач - перший віце-президент  Національної  радіокомпанії  України  Табаченко  -
п'ять  хвилин;  запитання  до  доповідачів  і співдоповідачів - по п'ять хвилин. Із співдоповіддю виступить голова комітету Верховної Ради  Томенко  Микола  Володимирович.  І  обговорення  питання  та прийняття рішень - сім хвилин. І всього - 45 хвилин.

     Луценко, фракція соціалістів - з процедури. Будь ласка.



     ЛУЦЕНКО Ю.В.,  член Комітету Верховної Ради України з  питань будівництва,     транспорту     і     зв'язку     (багатомандатний загальнодержавний  виборчий  округ,  СПУ).   Шановний   Володимире Михайловичу!  Я  хотів  би дізнатися,  на якій підставі на трибуну будуть виходити заступники,  а не голови.  Я  знаю,  що  пан  Чиж,
наприклад,  на Перший канал серед глибокої ночі прибіг,  коли його дуже  схвилював  рухомий  рядок  про  те,  що  200  депутатів  там з'явилося,  хоча їх там було 10. Чому його немає у Верховній Раді?
Це що,  зневага?  Чи це вже будуть до нас  заступники  начальників відділів ходити,  чи,  може,  скоро прийде той сторож, який стоїть біля  будинку  телерадіокомпанії,  який  учора  мене  не   пускав,
сказавши:  у  мене  контракт,  а  ваше  депутатське мені до одного місця.  То я питаю:  може, і нам до одного місця ці заступники? Де голова?

     ГОЛОВА. Я  думаю,  що  Верховна  Рада  повинна  бути  вища за будь-яких інших.

     ЛУЦЕНКО Ю.В. Де голова, я питаю?

     ГОЛОВА. Шановні,   я   відповім.   Але   давайте    нормально спілкуватися.   Дайте   можливість  сказати.  Голова  держкомітету знаходиться у відрядженні. Це по-перше.

     По-друге, є  відповідний  лист  і  відповідне   звернення   з пропозицією, щоб виступив заступник.

     Шановні колеги!  Якщо ми будемо працювати в такому режимі, що люди будуть днями сидіти тут,  а ми не приступаємо до  обговорення питань,  то цілком закономірно, що будуть приходити або взагалі не будуть приходити до нас.

     Томенко Микола Володимирович. Будь ласка.

     ТОМЕНКО М.В., голова Комітету Верховної Ради України з питань свободи  слова  та  інформації  (багатомандатний загальнодержавний виборчий округ,  "Блок Віктора  Ющенка  "Наша  Україна").  Шановні колеги!  Я хотів би поінформувати, що і голова Державного комітету з  питань  інформаційної  політики,   і   президент   Національної радіокомпанії,  дійсно,  заздалегідь  звернулися  і  до комітету у зв'язку з тим,  що склалася так ситуація,  що вони не можуть  бути присутні на цьому обговоренні.  Я думаю, що йдеться всетаки не про їхню політичну позицію,  а про ситуацію,  яка склалася у зв'язку з відрядженням.

     ГОЛОВА. Одну  хвилинку,  у вас з процедури?  Народний депутат Вінський - з процедури. Будь ласка.

     ВІНСЬКИЙ Й.В.,  секретар Комітету Верховної  Ради  України  з питань  бюджету (багатомандатний загальнодержавний виборчий округ,
СПУ).  Фракція Соціалістичної партії  України.  Ну,  ми  прекрасно розуміємо,  що  виставляють нормальних людей,  які роблять роботу,
для того щоб ми тут  на  них  дивились.  Пропоную  для  того,  щоб навести нормальний порядок у Верховній Раді, це питання з розгляду сьогодні зняти і перенести на той період,  коли  ці  люди  зможуть виступити  перед  народними  депутатами  України.  Будемо  під них підлаштовуватися, якщо ми так уже зневажаємо Верховну Раду.

     ГОЛОВА. Можна це зробити,  але справа  в  тім,  що  написано:
заслухати  інформацію  не  пізніше  вересня.  Дата  мине,  тоді ми взагалі це питання не послухаємо.  Якщо ви не заперечуєте, давайте його перенесемо. Немає проблем. Не заперечуєте?

     Давайте проголосуємо.  Хто  за  те,  щоб  це  питання зняти з розгляду: перенести, знявши сьогодні з розгляду (уточнення), прошу голосувати.

     "За" - 44.

     Дайте інформацію по фракціях, будь ласка.

     Шановні колеги,  на вимогу двох фракцій - "Регіони України" і
"Аграрники України" оголошую перерву на 30 хвилин.

      (Після перерви)

     ГОЛОВА. Шановні   колеги!   Прошу   займати   місця,   будемо продовжувати нашу роботу.  Ми брали чергову перерву на вимогу двох фракцій - "Регіони України" і "Аграрники України".

     Раїса Василівна Богатирьова.  Про результати перерви,  так  я розумію? Увімкніть мікрофон, будь ласка.

     БОГАТИРЬОВА Р.В.,  член  Комітету  Верховної  Ради  України з питань охорони здоров'я,  материнства та дитинства (виборчий округ 41,  Донецька  область).  Шановні колеги!  Дійсно,  ми сьогодні на перерві,  яку просили оголосити, порадилися з колегами. Є прохання передати  слово  Пєхоті Володимиру Юлійовичу,  і тоді вже приймати рішення щодо подальшої нашої роботи сьогодні.

     Дякую.

     ГОЛОВА. Будь  ласка,   увімкніть   мікрофон   Пєхоти,   група
"Європейський вибір".

     ПЄХОТА В.Ю.,  член  Комітету  Верховної Ради України з питань бюджету   (багатомандатний   загальнодержавний   виборчий   округ,
виборчий  блок  "За  Єдину  Україну!").  Шановні народні депутати!
Шановні теле- і радіослухачі! Враховуючи нагнітання останнім часом певними  силами  напруженості  в  країні,  намагання  перенести  у Верховну  Раду  мітингову  стихію  та  протистояння  і  тим  самим заблокувати  діяльність  вищого законодавчого органу держави,  ми,
керівники дев'яти фракцій,  груп  та  представники  позафракційних депутатів,  заявляємо про формування парламентської більшості.  Ця більшість... (Шум у залі).

     ГОЛОВА. Ну, я прошу уваги!

     ПЄХОТА В.Ю.  Ця більшість візьме на себе відповідальність  за законотворчу діяльність парламенту та утворення коаліційного уряду відповідно до пропозицій  Президента  щодо  здійснення  політичної реформи.  У  випадку  подальших  спроб блокування роботи Верховної Ради  України  парламентська  більшість   піде   на   перерозподіл комітетів  та  комісій.  Це  безпосередньо витікає з нашої позиції взяти на себе відповідальність та відповідає  усталеним  нормам  і правилам діяльності у парламенті.

     Коаліція дев'яти фракцій та груп, представники позафракційних народних  депутатів  відкриті  до  діалогу,   єднання   з   іншими фракціями,  групами  та  народними депутатами,  які налаштовані на плідну роботу.

     Дякую.

     ГОЛОВА. Шановні народні депутати, у зв'язку з тим що надійшли заяви   з  вимогами  оголосити  перерву  від  групи  "Демократичні ініціативи",  фракції Народно-демократичної партії,  а також  інша заява   від  Соціалдемократичної  партії  та  групи  "Європейський вибір",  і зважаючи на те, що у нас фактично немає роботи, ранкове засідання Верховної Ради України оголошую закритим.

     Наступне засідання  розпочнеться  8 жовтня,  о 10 годині.  Це буде День уряду з інформацією щодо стану справ у  системі  охорони здоров'я  та  щодо  реформування  нафтогазового комплексу України.
Наступного тижня депутати працюють  у  виборчих  округах,  а  з  7 жовтня - у комітетах і фракціях.








</pre>
