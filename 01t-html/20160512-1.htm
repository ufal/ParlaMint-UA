Стенограма пленарного засідання
12 травня 2016

<p align=center>ЗАСІДАННЯ ТРИДЦЯТЬ ВОСЬМЕ</p>
<p align=center>Сесійний зал Верховної Ради України</p>
<p align=center>12 травня 2016 року, 16 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>16:00:40</p>
<p>ГОЛОВУЮЧИЙ. Шановні колеги! Час, відведений Регламентом для перерви, завершений. Я прошу заходити в зал і займати робочі місця. Я прошу приготуватись до продовження нашої не легкої, але такої потрібної для країни роботи.</p>
<p>Секретаріат Верховної Ради України прошу повідомити депутаті, щоб усі заходили в зал. Будь ласка. Я прошу заходити в зал і займати робочі місця. Колеги, прошу приготуватись до реєстрації. Заходити в зал і приготуватись до реєстрації. Будь ласка.</p>
<p>Шановні колеги,&nbsp; готові&nbsp; до реєстрації? Шановні колеги,&nbsp; прошу народних депутатів України підготуватись до реєстрації. Шановні колеги,&nbsp;&nbsp; заходимо, заходимо в зал. Прошу приготуватись до реєстрації.&nbsp; Будь ласка, давайте&nbsp; ще&nbsp; хвилину, хвилину заходимо в зал.&nbsp; Я почекаю.</p>
<p>Колеги,&nbsp; готові до реєстрації?&nbsp; Хвилину. Добре, ще хвилину почекаємо. Прошу заходити в зал. Закликайте, Секретаріат Верховної Ради,&nbsp; закликайте&nbsp;&nbsp; депутатів заходити в зал.</p>
<p>Колеги, прошу підготуватись до реєстрації.</p>
<p>Шановні колеги! Колеги, я прошу провести реєстрацію&nbsp; народних депутатів&nbsp; України і я прошу&nbsp; зареєструватись,&nbsp; будь ласка, прошу взяти участь в реєстрації.</p>
<p>&nbsp;</p>
<p>16:07:48</p>
<p>В залі зареєстрований 371 депутат.</p>
<p>Вечірнє пленарне засідання Верховної Ради України оголошую відкритим.</p>
<p>Шановні колеги, я хотів би порадитися з вами. У нас конкуренція по блокуванню трибуни. Але я хотів би бути більш уважними і послухати мене. Зараз у нас наступний на порядку денному є розділ в другому читанні, надважливий законопроект 4288, це проект Закону про особливості здійснення закупівель товарів, робіт і послуг для гарантованого забезпечення потреб оборони. Я прошу тиші і уваги, шановні колеги. Але фракція "Самопоміч" просить перенести його розгляд, бо не встигли ознайомитися. Так? 4288. На вівторок.</p>
<p>Але, колеги, чому я хотів би порадитися? Цього питання невідкладно сьогодні чекає українська армія. Іванчук згоден сьогодні розглядати. Розглядаємо. Ми можемо почати розгляд його? Я серйозно питаюся. Тобто ви категорично заперечуєте, щоб ми розглядали його зараз? Давайте ми мабуть послухаємо позицію голови комітету Іванчука Андрія Володимировича з цього приводу. Тому що, наголошую ще раз, це на 5 днів ми зупиняємо забезпечення наших хлопців на фронті на передовій. Це надзвичайно важливе і болюче.</p>
<p>До мене сьогодні дзвонив і міністр оборони, і керівник Генерального штабу, і командуючий Національною гвардією, і величезна кількість волонтерів з проханням і вимогою розглянути цей законопроект.</p>
<p>Колеги, я хотів би, давайте ми хвилину по фракціях, можливо, обміняємось думками, які фракції готові підтримати законопроект 4288, він надто є важливий. Я попрошу по хвилині від фракцій, щоб ми обмінялись думками, як нам бути, чи ми є в готовності, щоб ми могли його сьогодні підтримати.</p>
<p>Від "Блоку Петра Порошенка", 4288, хто буде… Вінник, будь ласка,&nbsp; Вінник, одна хвилина слова. Вінник, будь ласка,&nbsp; одна хвилина.</p>
<p>&nbsp;</p>
<p>16:10:41</p>
<p>ВІННИК І.Ю.</p>
<p>Доброго дня, шановні колеги! Я так розумію, багато галасу сьогодні, незважаючи на те, що важливі законопроекти намагаємося розглядати. Я так розумію, що зараз ми перейшли до розгляду законопроекту 4288, пов'язаного про особливості закупівель товарів, робіт та послуг для забезпечення потреб оборони. Він пройшов друге читання в комітеті, і були подані поправки, багато врахованих, багато є зауважень. Тому давайте приймати рішення, голосувати. З армією не можна зволікати, це безпека нашої&nbsp; держави. Це не ті питання, заради яких сьогодні блокують трибуну. Поясніть це людям в окопах, що ми не можемо приймати доленосні рішення в нашій державі.</p>
<p>&nbsp;</p>
<p>ГОЛОВУЮЧИЙ.&nbsp; Дякую, я з вами повністю згоден. Ми не можемо в питаннях національної безпеки і оборони робити відтягування і ставити під удар наших хлопців на передовій. Тому я ставлю на розгляд проект Закону 4288, проект Закону про особливості здійснення закупівель товарів, робіт і послуг для гарантованого забезпечення потреб оборони.</p>
<p>І я запрошую до&nbsp; доповіді… Це друге читання. Я ставлю… я запрошую до доповіді голову Комітету з питань економічної політики Іванчука Андрія Володимировича, а депутатів прошу підготуватись до дискусії. Андрій Володимирович, прошу доповідайте, будь ласка.</p>
<p>Будь ласка,&nbsp; Андрій Іванович, Андрій Володимирович, перепрошую, Україна чекає вашого слова.</p>
<p>&nbsp;</p>
<p>16:12:34</p>
<p>ІВАНЧУК А.В.</p>
<p>Шановний пане Голово! Шановні народні депутати! Комітет з питань економічної політики на своєму засіданні 11 числа розглянув порівняльну таблицю до проекту Закону про особливості здійснення закупівель товарів, робіт і послуг для гарантованого забезпечення потреб оборони (реєстраційний номер&nbsp; 4288) і рекомендує прийняти даний законопроект&nbsp; в другому&nbsp; читанні та в цілому в редакції комітету.</p>
<p>Така одностайність підтримки даного законопроекту обумовлюється чіткою і злагодженою роботою народних депутатів всіх фракцій і груп. До складу обговорення&nbsp; увійшли представники Міністерства оборони,&nbsp; Міністерства економічного розвитку, Антимонопольного комітету, Міністерства внутрішніх&nbsp; справ, Національної поліції, Національної гвардії.</p>
<p>Робоча група опрацювала 117 поправок до даного законопроекту, більшість з яких була врахована. І я дуже дякую авторам поправок, що вони долучилися до цієї роботи і нам всім разом вдалося зробити даний законопроект більш кращим.</p>
<p>Коротко нагадаю, що під час обговорення у Верховній Раді&nbsp; України законопроекту за основу у першому читанні, депутати висловлювали побоювання щодо недопущення корупційних факторів при реалізації закону у разі його прийняття. У зв'язку з цим у законопроекті,&nbsp; підготовленому до другого читання, запропоновано окремий механізм відокремлення закупівлі робіт товарів і послуг за відкритими торгами&nbsp; і оборонними закупівлями. Цей механізм буде полягати в наступному, що при плануванні закупівель замовниками, які застосовуватимуть цей закон, в річному плані закупівель інформація про оборонні закупівлі буде&nbsp; відображатися окремими позиціями, тобто ми чітко будемо розуміти, що на оборону закуповується, що ні. Річний план знаходиться у відкритому доступі, і всі бажаючі можуть побачити, що буде закуповуватися саме для оборонних цілей.</p>
<p>Особливу увагу також, шановні народні депутати, приділено питанню запровадження відповідальності за неодноразове порушення учасниками процедури закупівлі або умов договору учасників, ну, так звана, "фіктивна участь". Ви знаєте, що є фіктивні компанії, які спеціально йдуть на конкурс, пропонуючи необ'єктивні ціни для того, щоб зірвати процес закупівель. Тому у другом читанні з метою запобігання можливості затягування здійснення закупівель учасниками шляхом подання позовних заяв до суду &nbsp;запропоновано встановити скорочені терміни розгляду судами таких спорів: 2 дні. Відповідні зміни пропонуються до Кодексу адміністративного судочинства.</p>
<p>Ви розумієте, якщо ми цей закон зараз приймемо, то стане неможливо маніпулювати державними закупівлями в оборонному комплексі. Хочу також зазначити… <i>(Оплески)&nbsp; </i>Дякую.</p>
<p>&nbsp;</p>
<p>ГОЛОВУЮЧИЙ. Будь ласка, одну хвилину завершити.</p>
<p>&nbsp;</p>
<p>ІВАНЧУК А.В. Хочу також зазначити, що змінами до кодексу запроваджується прецедент щодо спеціального режиму розгляду судових справ у скорочені терміни.</p>
<p>Також наголошую, що законопроект – це вперше, -&nbsp; він має дію в часі. Законопроект, даний законопроект буде діяти лише в період запровадження надзвичайного стану, воєнного стану, особливого періоду чи антитерористичної операції. Коли в нас в країні закінчиться біда, цей закон не буде діяти і всі будуть користуватися тільки Законом про прозорі закупівлі.</p>
<p>Тому я дуже прошу, шановні народні депутати, шановні народні депутати всіх фракцій і груп. У нас на комітеті були представники всіх фракцій, цей закон стосується оборони нашої країни. Я дуже прошу підтримати в редакції, запропонованій комітетом, а комітету дати доручення при підписанні даного закону врахувати техніко-юридичні правки.</p>
<p>&nbsp;</p>
<p>ГОЛОВУЮЧИЙ. Дякую вам. Шановні колеги! Дякую, Андрій Володимирович, це була сильна доповідь.</p>
<p>Шановні колеги, я нагадаю, коли цей законопроект стояв у Верховній Раді України, була вимога від багатьох наших фронтовиків, щоб ми приймали його за основу і в цілому. Але до мене як до головуючого підійшло ряд депутатів і повідомили, що мають правки. По повній процедурі всі правки надійшли в комітет, всі пропозиції, від усіх депутатів були розглянуті в комітеті згідно процедури, згідно закону.</p>
<p>Учора я дав доручення голові комітету, щоб невідкладно цей закон був розглянутий. І вчора комітет його розглянув, таблиця була вивішена на сайті Верховної Ради України. Ми не можемо відтягувати це питання надалі. Це питання національної безпеки і оборони. Я дуже прошу усіх депутатів відповідально підійти до обговорення. Ми обговоримо його по повній процедурі, як і належить по Регламенту. Але я дуже прошу не вводити політичні маніпуляції в питання захисту нашої держави від окупанта і наших хлопців на передовій. Я дуже прошу відповідальної&nbsp; і&nbsp; чесної дискусії.&nbsp; І, отже , я переходжу до тих правок, які були відхилені. І я прошу депутатів, особливо авторів правок, підготуватися до обговорення.</p>
<p>Отже перша правка народного депутата Черненка відхилена. Чи наполягає Черненко? Черненко не наполягає.</p>
<p>Яку? Скажіть зразу, яка правка. 2-а правка. Будь ласка,&nbsp; мікрофон народного депутата… <i>(Шум у залі) </i>&nbsp;У нас в залі є традиція&nbsp; не кричати з місця, а брати слово по мікрофону і говорити. Включіть, будь ласка,&nbsp; мікрофон депутату Войціцькій, хай скаже свою думку всій Україні, а не тільки головуючому. Будь ласка,&nbsp; включіть мікрофон.&nbsp;</p>
<p>&nbsp;</p>
<p>16:18:46</p>
<p>ВОЙЦІЦЬКА В.М.</p>
<p>Дуже дякую, пане головуючий. Я вимагаю поставити на підтвердження&nbsp; 2-у правку пана Іванчука.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка,&nbsp; голово комітету, прокоментуйте цю пропозицію.</p>
<p>&nbsp;</p>
<p>16:19:00</p>
<p>ІВАНЧУК А.В.</p>
<p>Шановний пане Голово! Шановні народні депутати! 2-у поправку нема смислу ставити на підтвердження і нема смислу взагалі про неї дискутувати, тому що вона означає… Суть цієї поправки: привести, вдумайтесь, у відповідність нумерацію тексту законопроекту та оформити текст згідно з правилами нормотворчої техніки.</p>
<p>Хто проти цього, я не розумію. І навіщо ставити дану&nbsp; поправку на підтвердження?</p>
<p>&nbsp;</p>
<p>ГОЛОВУЮЧИЙ. Але депутат Войціцька наполягає на своїй позиції. Так? І тому я ставлю на голосування на підтвердження 2-у правку народного депутата Іванчука.</p>
<p>Хто підтримує 2-у правку Іванчука, вона ставиться на підтвердження, прошу… Почекаємо, поки Андрій Володимирович повернеться і виконає важливу місію голосування. Хто підтримує підтвердження 2-ї правки народного депутата Іванчука, прошу голосувати. Колеги, голосуємо. Будь ласка,&nbsp; голосуємо.</p>
<p>&nbsp;</p>
<p>16:20:17</p>
<p>За-159</p>
<p>Правка не підтверджена.</p>
<p>Наступна правка 7 народного депутата Левченка.</p>
<p>Пане Юрій, будь ласка, Левченку включіть мікрофон.</p>
<p>&nbsp;</p>
<p>16:20:29</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ. Справді, під час доопрацювання законопроекту до другого читання, повторного другого читання, комітет запровадив певний механізм по річному плану, який певним чином трошки усуває корупційну складову, про яку я говорив, коли представляв мій альтернативний проект, яку намагалася виправити моя ця правка.</p>
<p>Проте річний план можна легко змінювати, до нього можна вносити в останній момент зміни та і, власне кажучи, в річний план сам можна поставити абсолютно товари, які не притаманні оборонній діяльності країни і захисту кордонів країни.</p>
<p>Тому все ж таки я наполягаю на своїй поправці, яка би чітко звузила би критерії, по яким працює цей закон, щоб не було там цих розмитих критерій, які зараз є загрози небезпеки державної незалежності України. Що це така за критерія? Прошу додати, будь ласка, прошу додати 15 секунд, будь ласка. Додайте, будь ласка, 15 секунд.</p>
<p>&nbsp;</p>
<p>ГОЛОВУЮЧИЙ. Будь ласка, додайте 15 секунд Левченку.</p>
<p>&nbsp;</p>
<p>16:21:37</p>
<p>ЛЕВЧЕНКО Ю.В.</p>
<p>Щоб не було таких дивних критерій, як загроза державній незалежності України, а щоб була чітка критерія, що цей закон використовується виключно для потреб оборони для відторгнення безпосереднього нападу на Україну.</p>
<p>Тому я все ж таки прошу поставити цю мою поправку на підтвердження…</p>
<p>&nbsp;</p>
<p>ГОЛОВУЮЧИЙ. Ще 10 секунд, будь ласка, пане Юрій, закінчіть думку. Все, закінчив, так?</p>
<p>Отже, пан Юрій наполягає на тому, щоб ми поставили її на підтвердження, поправку номер 7.</p>
<p>І я ставлю на підтвердження 7 поправку народного депутата Левченка. Хто підтримує…</p>
<p>Чи прокоментуєте, Андрій Володимирович, прокоментуєте?</p>
<p>&nbsp;</p>
<p>16:22:25</p>
<p>ІВАНЧУК А.В.</p>
<p>Шановний пане Голово, шановний пан Левченко, на наш погляд, більш ефективний спосіб здійснення контролю за закупівлями для гарантованого забезпечення потреб оборони є передбачення в річному плані закупівель окремих позицій тільки щодо оборонних цілей.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже, шановні колеги, хто підтримує поправку номер 7 народного депутата Левченка, прошу проголосувати. Ви почули позицію комітету, прошу голосувати, будь ласка.</p>
<p>&nbsp;</p>
<p>16:23:08</p>
<p>За-104</p>
<p>Рішення не прийняте.</p>
<p>Поправка номер 14 народного депутата Пташник. Наполягаєте? Не наполягає Пташник.</p>
<p>15 поправка народного депутата Черненка. Чи наполягає Черненко? Не наполягає.</p>
<p>16 поправка народного депутата Семенухи. Наполягає і передає слово для виступу Олені Сотник.</p>
<p>Будь ласка, включіть мікрофон Олені Сотник.</p>
<p>&nbsp;</p>
<p>16:23:35</p>
<p>СОТНИК О.С.</p>
<p>Шановні колеги, це поправка наша з Семенухою народним депутатом ("Самопоміч"). Вона стосується виключення із переліку, який стосується по цьому закону трьох органів виконавчої влади: Міністерства внутрішніх справ, Служби зовнішньої розвідки України і Управління державної охорони України. Чому? Міністерство внутрішніх справ, воно не має жодного відношення до АТО. Якщо ми включаємо в цей перелік, то фактично буде здійснюватися фінансування, точніше закупівлі на апарат міністерства через цю спеціальну процедуру. Служба зовнішньої розвідки здійснює вже закупівлі за спеціальним законом, тому що більшість продукції є таємницею державною. А що стосується державної охорони, то така спроба вже внести відповідний законопроект була зроблена. І антикорупційним комітетом цей законопроект був визнаний корупційним, тому що служба охорони не має жодного відношення до АТО і не здійснює функцію військову під час проведення антитерористичних операцій.</p>
<p>&nbsp;</p>
<p>ГОЛОВУЮЧИЙ. Андрій Володимирович, прошу прокоментувати.</p>
<p>&nbsp;</p>
<p>16:24:49</p>
<p>ІВАНЧУК А.В.</p>
<p>Шановний пане голово, шановна пані Сотник, перелічені органи є суб'єктами боротьби з тероризмом, згідно з Законом України "Про боротьбу з тероризмом". А МВС, Міністерства внутрішніх справ, як ви сказали, організовує матеріально-технічне забезпечення та ресурсозабезпечення діяльності Національної гвардії, яка воює. Також окремі військові частини Служби зовнішньої розвідки як розпорядники бюджетних коштів нижчого рівня мають право здійснювати закупівлі товарів для гарантованого забезпечення потреб оборони як децентралізовані закупівлі.</p>
<p>Що стосується Державної служби охорони, то спецпідрозділи Державної служби охорони, а саме "Булат" приймають безпосередньо участь в антитерористичній операції, а саме у війні. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Народні депутати, Сотник і Семенуха наполягають на голосуванні, так?&nbsp;</p>
<p>Хто підтримує поправку номер 16 Семенухи і народного депутата Сотник, прошу прогосувати. 16 правка, хто підтримує, прошу проголосувати. Будь ласка, голосуємо.</p>
<p>&nbsp;</p>
<p>16:26:02</p>
<p>За-121</p>
<p>Рішення не прийнято.</p>
<p>17 правка, народний депутат Левченко. Чи наполягає? Наполягає. Включіть мікрофон. Будь ласка, Юрій Левченко.</p>
<p>&nbsp;</p>
<p>16:26:10</p>
<p>ЛЕВЧЕНКО Ю.В.</p>
<p>Дякую. Я все ж таки хотів би внести ясність щодо попередньої поправки і щодо цієї поправки, яка пов'язана. Справді, вноситься в цьому тексті зараз в кінцевому читанні поняття річного плану. Справді. Це справді трошки покращує ситуацію з корупцією.</p>
<p>Проте, не змінюються критерії, по яким формуються товари, які вносяться в річний план. Тобто далі лишається, далі лишається це абсолютно невизначене поняття&nbsp; "загрози, небезпеки державній незалежності України". Під таку, під таке формулювання можна прописати будь-що. Таким чином, використовувати цей закон для того, щоб обійти нормальні, нормальну систему закупівель.</p>
<p>На жаль, моя поправка номер 7 була провалена. І тому цю поправку, яку я зараз говорю, навіть немає сенсу голосувати. Тому можна не ставити на голосування. Але я звертаюсь все ж таки на депутатів коаліції, щоб вони все ж таки після того, як цей закон буде прийнятий, подали окремий законопроект і виправили цю корупційну неточність, щоб все ж таки цей проект працював виключно на потребу…</p>
<p>&nbsp;</p>
<p>ГОЛОВУЮЧИЙ. 10 секунд, будь ласка, завершуйте.</p>
<p>&nbsp;</p>
<p>16:27:21</p>
<p>ЛЕВЧЕНКО Ю.В.</p>
<p>Щоб цей проект працював би виключно на потреби нашої армії, а не лишалося жодних найменших корупційних шпарин, а тут лишається велика корупційна шпарина, через яку можна виводити мільярди. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам. Ви не наполягаєте, пане Юрію? Дякую вам.</p>
<p>18 поправка, теж Левченко.&nbsp; Будь ласка,&nbsp; 18 поправка. Левченко включіть мікрофон.</p>
<p>&nbsp;</p>
<p>16:27:43</p>
<p>ЛЕВЧЕНКО Ю.В.</p>
<p>Дякую.&nbsp; Тут якраз на цій поправці я наполягаю на голосуванні, тому що&nbsp; ця поправка стосується того, що я пропоную забрати із сфери дії цього&nbsp; закону… Нагадую,&nbsp; закон, який полегшує систему закупівель і створює&nbsp; спрощену&nbsp; систему закупівель в деяких органах. Так от я пропоную забрати&nbsp; з цього закону Міністерство&nbsp;&nbsp; внутрішніх&nbsp;&nbsp; справ.&nbsp; В цьому законі лишається&nbsp; при цьому, я не пропоную&nbsp; забрати, наприклад,&nbsp; Національну поліцію, вона лишається в цьому законі,&nbsp; лишаються&nbsp; інші органи. Але Міністерство&nbsp;&nbsp; внутрішніх&nbsp; справ як певну&nbsp; "організацію парасолька", керуючий орган треба звідси забрати, щоб забрати навіть можливість через&nbsp; цей&nbsp; закон проводити, наприклад,&nbsp; закупівлі дорогих&nbsp; меблів для&nbsp; кабінетів заступників міністра&nbsp; Авакова чи наприклад&nbsp; закупівля&nbsp;&nbsp; через МВС, а не через Нацполіцію&nbsp; закупівля рюкзаків через сина Авакова і так далі. Тому все ж таки я прошу, будь ласка,&nbsp; забрати Міністерство&nbsp;&nbsp; внутрішніх справ з цього&nbsp; закону. Дякую.</p>
<p>&nbsp;</p>
<p>ГОЛОВУЮЧИЙ. Прокоментуйте, будь ласка, Андрій Володимирович.</p>
<p>&nbsp;</p>
<p>16:28:50</p>
<p>ІВАНЧУК А.В.</p>
<p>Шановний пане Левченко, у нас по закону, і ви це знаєте, і я не розумію, навіщо ви маніпулюєте, називаючи різні прізвища, Міністерство&nbsp; внутрішніх справ організовує матеріально-технічне та ресурсне забезпечення Національної гвардії України.&nbsp; Шановні друзі, давайте будемо чесними, без цього пункту в нас&nbsp; взагалі&nbsp; завтра стане питання, як забезпечити Національну гвардію України. Шановні друзі, якщо&nbsp; хочеться&nbsp; в цій&nbsp; залі покритикувати міністра Авакова, то давайте не використовувати законопроект, який захищає оборону країну для&nbsp; зведення&nbsp; якихось політичних рахунків. Дякую.</p>
<p>&nbsp;</p>
<p>ГОЛОВУЮЧИЙ. Дякую, за вашу державницьку позицію.</p>
<p>&nbsp;</p>
<p>ЛЕВЧЕНКО Ю.В.&nbsp; <i>(Не чути)</i></p>
<p>&nbsp;</p>
<p>ГОЛОВУЮЧИЙ. Пане Юрій, у вас ще купа поправок, ви зможете&nbsp; в будь-якій&nbsp; з них сказати&nbsp; репліку. Будь ласка. Ви наполягаєте на голосуванні? Пане Юрій? Наполягаєте. У вас буде можливість виступити багато раз ще.</p>
<p>Шановні колеги,&nbsp; хто підтримує поправку 18 народного депутата&nbsp; Левченка, прошу проголосувати. Будь ласка, голосуємо.</p>
<p>&nbsp;</p>
<p>16:30:17</p>
<p>За-82</p>
<p>Рішення не прийнято.&nbsp;</p>
<p>Наступна – 21 поправка народного&nbsp; депутата Черненка. Пане Черненко, ви наполягаєте. Ні, не наполягає.&nbsp;</p>
<p>Наступна поправка – 28 народного депутата Семенухи і Сотник. Наполягає?&nbsp; Кому слово?&nbsp;</p>
<p>Семенуха,&nbsp; будь ласка, включіть мікрофон.</p>
<p>&nbsp;</p>
<p>16:30:38</p>
<p>СЕМЕНУХА Р.С.</p>
<p>Шановні колеги! Дана правка дозволяє суттєво зменшити&nbsp; корупційні ризики. Фахівці у сфері державних закупівель неодноразово звертають увагу, що&nbsp; визначення очікуваної вартості предмета закупівлі є потенційною зоною корупційних ризиків і чіткого алгоритму визначення&nbsp; очікуваної вартості&nbsp; не існує, і тому все відбувається на власний розсуд&nbsp; замовника. Тому на усунення саме цієї прогалини й спрямована ця правка,&nbsp; і ми вважаємо, що&nbsp; ця правка суттєво посилює даний законопроект. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Андрій Володимирович, прошу прокоментувати.</p>
<p>&nbsp;</p>
<p>16:31:10</p>
<p>ІВАНЧУК А.В.</p>
<p>Шановний пане Голово, шановний автор поправки пан Семенуха. Ви зрозумійте одну річ, ми з вами прийняли базовий законопроект про публічні закупівлі, і там немає,&nbsp;&nbsp; цим законом не передбачено методики. Тому, якщо ми зараз будемо щось міняти, це встановить правові і економічні засади, і воно розбалансує два закони. Тому ми це не можемо підтримати, хоча ідея правильна, якщо би вона була в базовому законі записана. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Ви наполягаєте на голосування? Наполягаєте. Так, я ставлю на голосування поправку 28 народного депутата Семенухи і Олени Сотник.&nbsp; Хто підтримує дану поправку,&nbsp; прошу голосувати. Будь ласка, голосуємо.</p>
<p>&nbsp;</p>
<p>16:32:05</p>
<p>За-91</p>
<p>Рішення не прийнято.&nbsp;</p>
<p>Наступна відхилена поправка 37-а. Семенуха і Сотник. Чи ви наполягаєте? Так.</p>
<p>Яка? 32-а. 32 поправка. Так, вона врахована, написано "частково". 32 поправка.</p>
<p>Прошу Олені Сотник включити мікрофон,&nbsp; будь ласка.</p>
<p>&nbsp;</p>
<p>16:32:27</p>
<p>СОТНИК О.С.</p>
<p>Колеги, наша 32 поправка врахована частково, але вона повністю є слідством директиви ЄС, яку, зокрема, в тому числі ми маємо вимогу виконувати. Тому що ця директива прямо стосується особливостей закупівель у сфері оборони, директива 2007 року. І там є пряма норма, яка стосується вимог, щодо документального підтвердження спроможності виконавців за тендерними закупівлями здійснювати контракти. Так от ті вимоги, які ми перерахували, вони даною, через те, що поправка врахована частково, значно звужені. Ми просимо нашу поправку врахувати в цілому і дуже просимо підтримати для того, щоб цей закон принаймні відповідав європейським стандартам. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Андрій Володимирович, прокоментуйте.</p>
<p>&nbsp;</p>
<p>16:33:21</p>
<p>ІВАНЧУК А.В.</p>
<p>Ні, давайте підтримаємо автора і поставимо на підтвердження, я підтримую.</p>
<p>&nbsp;</p>
<p>ГОЛОВУЮЧИЙ. Отже, ставиться на голосування пропозиція поправку 32 врахувати в цілому в текст законопроекту. Хто підтримує дану пропозицію Олени Сотник, прошу проголосувати. Шановні колеги, голосуємо, 32 поправка в цілому, хто підтримує. Голосуємо, колеги.</p>
<p>&nbsp;</p>
<p>16:33:58</p>
<p>За-181</p>
<p>Рішення не прийняте.</p>
<p>Пані Олена, я бачу, є висока підтримка залу. Я перед самим голосуванням, можливо, ще раз поставлю її і, можливо, ми вийдемо на позитивне голосування. 32 поправку нагадайте мені, будь ласка, добре? Дуже вам дякую.</p>
<p>Наступна – 44-а, Семенуха.</p>
<p>Добре, 35 поправка. Семенуха. Будь ласка, включіть мікрофон, 35 поправка.</p>
<p>&nbsp;</p>
<p>16:34:26</p>
<p>СЕМЕНУХА Р.С.</p>
<p>Шановні колеги, дана правка також дозволяє суттєво зменшити корупційні ризики через унеможливлення використання прокладок під час тендерів, вона також спрямована на проведення положень законопроекту у відповідність до директиви ЄС. Простими словами, якщо генпідрядник сам нічого не виконує, а всі роботи передає в субпідряд, замовник зобов'язаний вимагати техніко-економічне обґрунтування для аналізу щодо реальності виконання цієї прокладки, цього зобов'язання. Це відбувається тоді, коли субпідрядник виконує більше ніж 20 відсотків від загального об'єму робіт. Тому ми наполягаємо на цій правці, оскільки це дозволяє зменшити корупційні ризики. Прошу дуже підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Андрій Володимирович, прокоментуйте, будь ласка.</p>
<p>&nbsp;</p>
<p>16:35:09</p>
<p>ІВАНЧУК А.В.</p>
<p>Шановний Андрій Володимирович, шановний народний депутат! Ви повинні зрозуміти, що коли генпідрядна організація йде на конкурс і перемагає, тільки після того вона може вибирати субпідрядні організації на найбільш кращих і вигідних для себе умовах. Тому до моменту проведення цього конкурсу ця інформація неможлива в наданні. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Ви наполягаєте на голосуванні? Так. Я ставлю на голосування пропозицію Семенухи щодо 35 поправки. Хто підтримує його пропозицію, прошу проголосувати. Будь ласка,&nbsp; голосуємо.</p>
<p>&nbsp;</p>
<p>16:35:57</p>
<p>За-125</p>
<p>125 – "за". Рішення не прийнято.</p>
<p>Наступна поправка 37 Семенухи, будь ласка,&nbsp; Олені Сотник включіть мікрофон.</p>
<p>&nbsp;</p>
<p>16:36:06</p>
<p>СОТНИК О.С.</p>
<p>Колеги, 37 поправка, вона була відхилена комітетом у зв'язку з тим, що вона стосується захисту інформації і можливості забезпечення секретності цієї інформації виконавцями контрактів. Комітет її відхилив через те, що вони вважають, що іншими законами це питання врегульоване, але я нагадаю, що це закон є спеціальним, відповідно норми є спеціальні, і суб'єкт його регулювання є особливо важливий для держави та дотримання державної таємниці є принциповим.</p>
<p>У своїй поправці ми виходили із статті 42 і статті 7 Директиви ЄС 2009 року про закупівлі в сфері оборони, де також вимагається спеціальне гарантування обробки і захисту інформації, яка отримується в ході виконання цих військових контрактів. Тому я дуже прошу підтримати і забезпечити ці гарантії, тому що це питання національної безпеки, є дуже важливим відсутність витоку інформації. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Прокоментуйте Андрій Володимирович.</p>
<p>&nbsp;</p>
<p>16:37:13</p>
<p>ІВАНЧУК А.В.</p>
<p>Шановний пане Голово! Шановний народний депутат! Комітет економічної політики в своїй роботі користується нормами законотворчої діяльності України. Тому дана норма не є предметом регулювання даного проекту закону. Я вам ще раз повторюю, що порядок доступу до інформації з обмеженим доступом регулюється Законом "Про інформацію" та Законом України "Про доступ до публічної інформації". Тому&nbsp; ми в цей закон ці норми не вписуємо, вони вже врегульовані іншими законодавством.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Ви наполягаєте на голосуванні? Шановні колеги, я прошу підготуватися до голосування. Хто підтримує&nbsp; включення 37-ї поправки народного депутата Семенухи і Сотник, прошу проголосувати.</p>
<p>Будь ласка, голосуємо. 37 поправка, Семенуха, Сотник, хто підтримує?</p>
<p>&nbsp;</p>
<p>16:38:14</p>
<p>За-163</p>
<p>Рішення не прийнято.</p>
<p>Наступна правка 39-а народного депутата Семенухи. Включіть мікрофон Семенусі.</p>
<p>&nbsp;</p>
<p>16:38:30</p>
<p>СЕМЕНУХА Р.С.</p>
<p>Шановні колеги, дана поправка є дуже важлива, оскільки вона унеможливлює участь&nbsp; у&nbsp; державних закупівлях у сфері оборони компаній, кінцевими бенефіціарами яких є фізичні або юридичні особи, зареєстровані у державі, яка визнана Верховною Радою агресором або щодо яких вже застосовані санкції.</p>
<p>Ми не можемо собі дозволити під час війни фінансувати агресора. У нас має бути нульова толерантність у цих питаннях. Тому ми наполягаємо на цій правці. Прошу поставити на&nbsp; голосування. Дякую.</p>
<p>&nbsp;</p>
<p>ГОЛОВУЮЧИЙ. Андрій Володимирович, будь ласка, доповідайте.</p>
<p>&nbsp;</p>
<p>16:39:06</p>
<p>ІВАНЧУК А.В.</p>
<p>Шановний пане Голово, шановні народні депутати! Дійсно, дуже важливе питання. Але&nbsp; запропоновані положення не є предметом правового&nbsp; регулювання законодавства у сфері закупівель. І ми не можемо його в цей законопроект включити. Але на сьогодні перелік обмежувальних заходів, санкцій і цих всіх важливих речей, про які ви говорите – застосування, скасування, внесення змін – визначається прийнятим нами Законом&nbsp; "Про санкцій".</p>
<p>Таким чином, на комітеті ми врахували важливість вашої пропозиції, але вважаємо, що треба вносити дані зміни саме в Закон "Про санкції" і визначати ці всі конкретні країни, суб'єкти, до яких можуть застосовуватися санкції. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Ви наполягаєте на 39 поправці?</p>
<p>Я ставлю на голосування 39 поправку народного депутата Семенухи. Хто підтримує дану пропозицію, прошу проголосувати. Будь ласка, голосуємо.</p>
<p>&nbsp;</p>
<p>16:40:19</p>
<p>За-132</p>
<p>132 – "за". Рішення не прийняте.</p>
<p>Будь ласка, пані Ірина.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p>&nbsp;</p>
<p>16:40:27</p>
<p>ГОЛОВУЮЧИЙ. Дякую, шановний пане Голово. Я продовжую вести нашу сесію, шановні колеги.</p>
<p>І переходимо до 46 поправки. Це народний депутат Черненко. Чи наполягаєте? Не наполягає.</p>
<p>Йдемо далі. 50 поправка, народного депутата Іванчука. Чи наполягаєте? Не наполягає.</p>
<p>55 поправка, народних депутатів Семенухи і Сотник. Чи наполягаєте? Не наполягає.</p>
<p>59 поправка, народних депутатів Семенухи і Сотник. Чи наполягаєте? Не наполягають.</p>
<p>Так, народний депутат Левченко… <i>(Шум у залі)</i></p>
<p>Врахована частково 54 поправка. Народний депутат Левченко наполягає на повному врахуванні. Будь ласка, включіть мікрофон, 54 поправка, депутату Левченку.</p>
<p>&nbsp;</p>
<p>16:41:10</p>
<p>ЛЕВЧЕНКО Ю.В.</p>
<p>Дякую. Дякую. Власне кажучи, моя поправка стосується того, щоб збільшити строки, під час яких діє, власне кажучи, процедура закупівлі. Так, справді, це закон про спрощену процедуру. Справді, строки мають бути скорочені зазвичай. Справді, зазвичай строки два місяці в середньому виходять, але те, що пропонується в цьому законі 5 днів, ну, вибачте, будь ласка, 5 днів – це прямий корупційний чинник, це дуже легко можна підлаштовувати тоді конкурс під своїх людей, які зможуть раптово щось підготувати, якщо вони знають, що зараз це буде оголошено, а ніхто більше цього не знає. І 5 днів – це не достатньо для всіх учасників ринку підготувати свої пропозиції.</p>
<p>Тому я пропонував поправку для 10 днів. Комітет зробив таке рішення цікаве: на 1 день збільшив, з 5 днів до 6 днів. Ну, вибачте, будь ласка, що таке 1 день збільшити в цьому контексті? На мою думку, це зовсім не покращує ситуацію.</p>
<p>Тому все ж таки прошу врахувати мою поправку в цілому – і збільшити строк з 5 днів до 10. Це все одно спрощена процедура, але це достатньо для всіх учасників ринку тоді, щоб взяти участь. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; голова комітету.</p>
<p>&nbsp;</p>
<p>16:42:32</p>
<p>ІВАНЧУК А.В.&nbsp;</p>
<p>Шановна пані віце-спікер! Пане Юрій! Пане Юрій, до вас звертаюся. Все ви добре говорите, але ви забули саму основну ціль, яку ми з вами ставили перед собою в цьому законі. Ми хочемо цю процедуру взагалі провести за 14 днів, Юра. Ми хочемо… ми виділили 14 днів, і ми не можем тільки на одну операцію збільшити&nbsp; його до 10 днів. Ми пішли вам назустріч, на один день збільшили. Але коли ми&nbsp; зажаті в загальних рамках, будь ласка,&nbsp; підтримайте ініціативу комітету. Дякую.</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Будь ласка,&nbsp; на підтвердження&nbsp; поправки пана Левченка&nbsp;&nbsp; в повному обсязі на голосування ставимо.</p>
<p>&nbsp;</p>
<p>16:43:28</p>
<p>За-92</p>
<p>92 депутати, не підтримана.</p>
<p>59 поправку ми пройшли. <i>(Шум у залі) </i></p>
<p>58-а. Я чую. Зараз, ми її шукаємо. 58. Будь ласка,&nbsp; пане Левченко. Мікрофон Левченко.</p>
<p>&nbsp;</p>
<p>16:43:42</p>
<p>ЛЕВЧЕНКО Ю.В.</p>
<p>Дякую. Ну власне кажучи, 58 моя поправка&nbsp; стосується того, щоби залишити 5 днів, додати 5 днів до строку процедури закупівлі, якщо раптом посередині процедури замовник змінює критерії. Ну, очевидно, це потрібно, тому що якщо змінюється критерій, знов-таки вони будуть під когось змінюватися. Те, що пропонує комітет – 3 дні, це&nbsp; буде недостатньо&nbsp; для того,&nbsp; щоб всі учасники&nbsp; ринку могли би підлаштуватися під змінені критерії. Тобто знов-таки будуть інсайдерську інформацію для внутрішніх… для своїх друзів давати інформацію, що от ми, хлопці,&nbsp; ми завтра змінимо критерії, то ви готуйтеся. Ви бігом подасте&nbsp; відповідну нову заявку. Решта не будуть про це знати, і вони&nbsp; не встигнуть підготуватися. Тому я все ж таки&nbsp; прошу поставити також&nbsp; цю поправку на&nbsp; підтвердження, щоб було 5 днів для учасників ринку, яка би давала&nbsp; можливість би їм подати нові пропозиції у разі зміни критерію. Це все не змінює загальну концепцію закону. Все-одно лишаються короткі строки, лишається цих 2 тижні, про які тільки що говорив Іванчук. Але забирається корупційна складова.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Будь ласка,&nbsp; ставимо на підтвердження поправку 58 народного депутата Левченка в повному обсязі.</p>
<p>&nbsp;</p>
<p>16:45:09</p>
<p>За-91</p>
<p>Не підтримана поправка.</p>
<p>59-а, не наполягають автори.</p>
<p>60 поправка народного депутата Черненка. Не наполягає.</p>
<p>69 поправка народного депутата Семенухи. Не наполягає.</p>
<p>Наполягають. Воропаєв, "Опозиційний блок", 62 поправка. Вона врахована, вона врахована!</p>
<p>&nbsp;</p>
<p>ІВАНЧУК А.В.&nbsp; Я скажу, я скажу, Юра, я скажу.</p>
<p>&nbsp;</p>
<p>ГОЛОВУЮЧИЙ. 69-а, не наполягають.</p>
<p>70-а, народний депутат Семенуха і Сотник. Наполягаєте? Не наполягають.</p>
<p>80 поправка народного депутата Вінника. Чи наполягає? Наполягає.</p>
<p>Будь ласка, мікрофон народному депутату Віннику.</p>
<p>&nbsp;</p>
<p>16:46:05</p>
<p>ВІННИК І.Ю.</p>
<p>Ви знаєте, шановні колеги, я взяв слово для того, щоб звернути увагу українського народу на той безлад, який сьогодні у нас в сесійній залі.</p>
<p>Ви знаєте, от колись спікер Верховної Ради пан Парубій запропонував проводити виїзні засідання. Напевно, непогано було б провести одне виїзне засідання, наприклад, десь в зоні проведення АТО в Авдіївці. Я впевнений, що це додало б дисципліни сесійній залі. Тому що сьогодні ми розглядаємо законопроект, який надзвичайно потрібен для підтримки обороноздатності нашої держави та української армії. Українська армія, це той інститут, який має найвищий рівень підтримки в українському суспільстві, на відміну від Верховної Ради, між іншим, а ми не хочемо його підтримувати. Ми сьогодні стоїмо перед ризиком втратити цей законопроект.</p>
<p>Тому я звертаюся до всіх депутатів, які сьогодні знаходяться біля трибуни, у тому числі до Радикальної партії, яка декларую, що вона підтримує обороноздатність держави, повернутися на робоче місце і проголосувати цей проект. Потім, якщо потрібно продовжувати ці політичні чвари, нехай вертаються, але якщо ви зараз не повернетесь на місце, не проголосуєте цей законопроект, це саботаж української держави...</p>
<p>&nbsp;</p>
<p>ГОЛОВУЮЧИЙ. Дякуємо, шановний колего.</p>
<p>Ми переконані, що всі депутати під час голосування повернуться на свої робочі місця на підтримку 80 поправки пана Вінника ставимо голосування. Будь ласка.</p>
<p>&nbsp;</p>
<p>ГОЛОС ІЗ ЗАЛУ. Він не наполягає.</p>
<p>&nbsp;</p>
<p>ГОЛОВУЮЧИЙ. Хорошо. Вже поставили на голосування.</p>
<p>&nbsp;</p>
<p>16:47:40</p>
<p>За-82</p>
<p>Так, ідемо далі, шановні колеги. 82 народних депутати, поправка не прийнята.</p>
<p>81-а, народні депутати Сотник, Семенуха. Не наполягають.</p>
<p>85-а, народний депутат Ленський. Народний депутат Ленський не наполягає.</p>
<p>88-а, наполягає пані Сотник. Будь ласка, мікрофон пані Сотник.</p>
<p>&nbsp;</p>
<p>16:48:04</p>
<p>СОТНИК О.С.</p>
<p>Шановні колеги, 88 поправка, вона стосується ситуації з субпідрядниками. Тому що за даним законом досить добре прописані вимоги до виконавців прямих. Але ми знаємо, що залучення субпідрядників дуже часто є корупціогенним найбільшим фактором, тому що через субпідрядників фактично роблять оці компанії-прокладки, через які проганяються основні кошти за тендерними закупівлями. Ми, враховуючи те, що це питання закупівлі, питання оборони, пропонуємо, щоб чітко були встановлені вимоги до всіх субпідрядників, які виконують для замовників контракт більше, ніж на 20 відсотків. І ці субпідрядники також надавали документи, які підтверджують їх реальну спроможність виконати ці контракти, таким чином унеможливлюючи будь-які корупційні фактори щодо витоку грошей і невиконання належним чином замовником, а точніше основним виконавцем контракту. Просимо підтримати дану поправку.</p>
<p>&nbsp;</p>
<p>ГОЛОВУЮЧИЙ. Ставимо на підтвердження поправку народних депутатів Семенухи і Сотник. Номер 88, будь ласка.</p>
<p>&nbsp;</p>
<p>16:49:26</p>
<p>За-117</p>
<p>Поправка не підтримана.</p>
<p>Наступна поправка 89-а, так само Олена Сотник і пан Семенуха. Наполягаєте? Не наполягаєте.</p>
<p>Далі, шановні колеги, поправка номер 95 народного депутата Вінника. Наполягаєте?</p>
<p><a name=Temp></a>Народному депутату Віннику мікрофон, будь ласка.</p>
<p>&nbsp;</p>
<p>16:49:52</p>
<p>ВІННИК І.Ю.</p>
<p>Я хотів би звернутися до пані віце-спікера. Перед тим, як ставити на голосування цей законопроект в цілому, якщо таке голосування, сьогодні ми до нього дійдемо, обов'язково зробити сигнальне голосування. Ми не маємо права втратити цей законопроект.</p>
<p>Водночас, слухаючи зауваження фракції "Самопомочі" я розумію, що є компромісні можливості врахувати повністю чи частково деякі з їхніх правок. Тому я в будь-якому випадку звертаюсь до сесійної зали сконсолідувати голоси. Якщо їх нема, треба шукати компроміс вже сьогодні. Ми не можемо блокувати трибуну, тому що у нас існують якісь незрозумілі політичні чвари. Ми не може зловживати сьогодні питанням національної безпеки. Ми не маємо права не підтримувати Українську армію. Це головне. Дякую.</p>
<p>&nbsp;</p>
<p>ГОЛОВУЮЧИЙ. Я так розумію, ви не наполягаєте на поправці, але закликаєте залу до голосування.</p>
<p>95 поправка. Пан Вінник не наполягає.</p>
<p>96-а, Семенуха і Сотник не наполягають.</p>
<p>101 поправка, народні депутати Дмитренко і Мамчур наполягають? Не наполягають.</p>
<p>108 поправка, народний депутат Пташник наполягає? Не наполягає.</p>
<p>109-а, народний депутат Черненко наполягає? Не наполягає.</p>
<p>110-а, народний депутат Левченко наполягає, як завжди. Будь ласка.</p>
<p>&nbsp;</p>
<p>16:51:25</p>
<p>ЛЕВЧЕНКО Ю.В.</p>
<p>Ну, я часто наполягаю на своїх поправках, як сказала головуюча. Тому що мої поправки якраз мають певний зміст хороший. Тому я на них наполягаю. Дякую, що ви на цьому наголосили.</p>
<p>Ця поправка стосується знову виключно Міністерства внутрішніх справ з цього закону. На жаль, попередня поправка була провалена. Відповідно зараз немає сенсу навіть тут голосувати по цій. Я хотів би відповісти доповідачу, який мені розповідав про те, що не можна виключати Міністерство внутрішніх справ. Тому що там тоді не буде Нацгвардії. Ну, шановний доповідач, вивчайте детальніше закон, який ви доповідаєте.</p>
<p>Національна гвардія прописана окремо у вашому законі. Тому виключно Міністерство внутрішніх справ жодним чином би не вплинуло на забезпечення Національної гвардії. Загалом по цьому законопроекту, на превеликий жаль, із тих ста відсотків із тих корупційних моментів, які ми оголосили, були врахо…, виправлення цих корупційних моментів, було враховано десь, на жаль, на відсотків так 55-60 приблизно. Але враховуючи&nbsp; те, що закон справді вкрай потрібний армії українській, враховуючи те, що справді, якщо його не прийняти навіть з цими елементами ………., то буде набагато гірша ситуація… Прошу додати 10 секунд, будь ласка.</p>
<p>Так от попри…</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>16:53:04</p>
<p>ГОЛОВУЮЧИЙ. Я прошу 30 секунд надати Юрію Левченку, 30.</p>
<p>&nbsp;</p>
<p>ЛЕВЧЕНКО Ю.В. Дякую, дякую. Дякую, головуючий.</p>
<p>Так от попри це, що, на превеликий&nbsp; жаль, на превеликий жаль, цей закон в цьому вигляді лишає певні корупційні ризики,&nbsp; я закликаю все ж таки&nbsp; коаліцію схаменутися і потім виправити, але неможна&nbsp; ставити армію в залежність і враховуючи, що найгірші корупційні ризики виправлені, все ж таки в цілому&nbsp; ми будемо голосувати за цей законопроект. Але закликаю вас все ж таки&nbsp; іноді думати&nbsp; трошки все ж таки про країну, а не тільки про свої власні кишені. Дякую.</p>
<p>&nbsp;</p>
<p>ГОЛОВУЮЧИЙ. &nbsp;Дякую вам.</p>
<p>Будь ласка, прокоментуйте Андрій Володимирович.</p>
<p>&nbsp;</p>
<p>16:53:10</p>
<p>ІВАНЧУК А.В.</p>
<p>Шановний пане Голово, шановний пане народний депутат Левченко, всі в цьому залі&nbsp; знають, в структурі Міністерства внутрішніх&nbsp; справ знаходиться: а) Національна гвардія; б) Національна поліція; в) прикордонна служба. Крапка.&nbsp; Міністерство&nbsp; внутрішніх справ організовує&nbsp; матеріально-технічне забезпечення. Крапка.&nbsp; Не треба цим спекулювати. Всі ці розмови,&nbsp; про які ви говорите, про міністра внутрішніх справ, про членів його сім'ї, це&nbsp; чорний піар, і я прошу його не використовувати під час обговорення такого важливого законопроекту.</p>
<p>&nbsp;</p>
<p>ГОЛОВУЮЧИЙ. Ви наполягаєте на голосуванні, пане Юрію?&nbsp; На голосуванні?&nbsp; Не&nbsp; наполягає.</p>
<p>Наступна ще у нас&nbsp; є 111 поправка. Семенуха наполягає.</p>
<p>Пані Олена&nbsp; буде говорити. Будь ласка, пані Олена Сотник. Включіть&nbsp; мікрофон.</p>
<p>&nbsp;</p>
<p>16:53:58</p>
<p>СОТНИК О.С.</p>
<p>Шановні колеги,&nbsp; я хочу зазначити те, що насправді тут говориться про довіру до армії, так, вона найбільша зараз в державі.&nbsp; Але ми вносили поправки і поправляли цей закон не через недовіру до армії, а через те, що ми не довіряємо якраз тим органам, які здійснюють закупівлі для цієї армії. І для того, щоб максимально забезпечити нашу армію, ми хочемо, щоб цей закон був максимально ефективний, максимально прозорий, щоб жодна копійка не пішла в&nbsp; бік, а була&nbsp; саме витрачена на потреби нашої армії. Саме тому ми підкреслюємо, що всі наші поправки, які були внесені, вони містили антикорупційний характер і вони значно поліпшували цей закон&nbsp; і створювали ефективне використання бюджету. Більше того, я хочу підкреслити, що сьогодні в бюджеті немає взагалі грошей на нашу армію, тому це окреме питання, яке має бути вирішено урядом.&nbsp;</p>
<p>Я дуже прошу вас, дуже уважно підходити до голосування. І моє особисте прохання до комітету…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд,&nbsp; будь ласка, завершуйте.</p>
<p>&nbsp;</p>
<p>16:55:10</p>
<p>СОТНИК О.С.</p>
<p>Моє особисте прохання до комітету, щоб не провалювати такі важливі закони в парламенті, запрошуйте депутатів&nbsp; на робочі групи: ми можемо бути корисними, і ми можемо покращувати закони і не створювати конфліктних ситуацій у залі. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, перед тим як дати слово прокоментувати Андрію Володимировичу державницьку позицію, я хочу наголосити, це остання поправка,&nbsp; через 2 хвилини відбудеться голосування, і я прошу усіх народних депутатів зайти в зал, хто не є в залі, і прошу приготуватись до голосування&nbsp; по цьому надважливому законопроекту.&nbsp; Будь ласка, заходимо в зал.&nbsp; Секретаріат Верховної Ради прошу повідомити, що зараз відбудеться голосування.</p>
<p>І прошу, Андрій&nbsp; Володимирович, прокоментуйте.</p>
<p>&nbsp;</p>
<p>16:55:56</p>
<p>ІВАНЧУК А.В.</p>
<p>Шановний пане Голово! Шановні народні депутати! В мене три питання. Перше. Поправка 62 народного депутата Воропаєва, вона неправильно&nbsp; виписана, і на комітеті ми домовилися,&nbsp; що інформація буде розповсюджуватись відносно всіх кінцевих бенефіціарів учасників закупівель в армії.&nbsp;&nbsp;&nbsp;&nbsp;</p>
<p>Друге питання. Шановний Андрій Володимирович, я прошу пробачення, що так затягнулося обговорення даного законопроекту, але доповідаю вам і прошу вибачення перед депутатами від&nbsp; "Самопомочі". У вівторок, ми 3 години проводили робочу групу з усіма міністерствами і усіма фахівцями, ми не досягли консенсусу, вас, на жаль, не було і ми виясняємо, які причини. Не було досягнуто консенсусу тільки по двох поправках, а в середу, в наступний день, на комітеті, ми прийняли рішення&nbsp;&nbsp;&nbsp;&nbsp;&nbsp;&nbsp;&nbsp;&nbsp; і досягнули консенсусу. Тому я дуже прошу вибачення.</p>
<p>А тепер, що стосується&nbsp; зауважень. Я дуже дякую Олегу Валерійовичу Ляшку,&nbsp; Радикальній партії, вони знаючи&nbsp; дуже важливість даного законопроекту, всі депутатські фракції&nbsp; і групи…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд,&nbsp; будь ласка.</p>
<p>&nbsp;</p>
<p>ІВАНЧУК А.В. …сказали мені, Андрій Володимирович, що під час голосування всі повернуться на свої робочі місця і прогарантували стопроцентну підтримку даного законопроекту. Я дуже всім дякую.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Ви наполягаєте на голосуванні, пані Олена? Пані Олена, ви наполягаєте на голосуванні цієї поправки? Хто підтримує поправку… Не наполягаєте?</p>
<p>Шановні колеги, таким чином ми завершили обговорення даного законопроекту. Колеги, я хотів би, щоб всі мене почули, це питання забезпечення наших хлопців на передовій, це питання, якого сьогодні чекає українська армія. Я дуже хочу, щоб ми пам'ятали, хоч інколи, що ми Верховна Рада України, парламент часу війни, часу, коли нам доводиться захищатися від російського окупанта. І кожен з нас є відповідальний за цей фронт так само як і бійці, які сьогодні в окопах, які сьогодні на блокпостах захищають спокій всіх українських сімей і усіх українських родин. Я просив би, щоб ми відставили політичні спекуляції на час голосування.</p>
<p>І я звертаюся до всіх народних депутатів, які зараз блокують трибуну. Олег Валерійович, Олег Валерійович Ляшко, Ляшко, я прошу почути так само як і "Блок Петра Порошенка". Давайте ми на дві хвилинки забудемо про політику, давайте ми крізь політику бачити Україну і наших бійців, давайте під час прийняття рішення ми сядемо на місця і проведемо голосування, а потім всі повернуться на свої місця. Є згода тому? Дякую, Радикальна партія. "Блок Петра Порошенка",&nbsp; я чекаю на ваше рішення.</p>
<p>Колеги, дякую. На місця приймати рішення. Колеги, дякую. Це свідчить, що це, перш за все, український парламент і ми себе відчуваємо в питаннях безпеки, як одна національна збірна, яка дбає про інтереси України і її захисту. Дякую всім за розуміння, дякую всі за позицію.</p>
<p>І я ставлю на голосування проект Закону про особливості здійснення закупівель товарів, робіт і послуг для гарантованого забезпечення потреб оборони. Нагадаю, на цьому наполягають волонтери, Реанімаційний пакет реформ, всі громадські структури разом наполягають, і він пройшов всі регламенті норми.</p>
<p>Законопроект 4288 за пропозицією комітету в другому читанні та в цілому, патріоти, голосуємо! Хто підтримує в другому читанні та в цілому, голосуємо! Будь ласка,&nbsp; шановні колеги, голосуємо!</p>
<p>&nbsp;</p>
<p>17:00:21</p>
<p>За-294</p>
<p>294 – "за". Рішення прийняте.</p>
<p>Олег Валерійович, ми домовлялись, що всі повернуться на свої місця, ми домовлялись, що не буде політичних спекуляцій.</p>
<p>Закон прийнятий. Я вітаю авторів закону. Я вітаю Міністерство оборони, Національну гвардію. Я вітаю наших захисників за правильну позицію. І я прошу зупинитись біля трибуни. <i>(Шум у залі)</i> Я прошу зупинитись. Андрій Лозовой, я прошу зупинитись! Колеги, я прошу зупинитись всіх!</p>
<p>Заспокоїлись? Радикальна партія Ляшка, Олег Валерійович, ми домовлялись, що всі повернуться на свої позиції. Я прошу заспокоїтись! Товариство, я ще раз дуже переконливо прошу зупинитись, Олег Валерійович, Олег Валерійович, будь ласка,&nbsp; займіть державницьку позицію. Шановні колеги, зупинились, так? Підтримали державу, підтримали армію і зупинилися. Дякую дуже вам за розуміння, дякую дуже вам за важливу державницьку позицію.</p>
<p>А зараз я хотів би наголосити що до Верховної Ради України надійшло подання Президента України Петра Олексійовича Порошенко про надання згоди на призначення Юрія Віталійович Луценка на посаду Генерального прокурора України.</p>
<p>Це є виключне конституційне повноваження Президента України, яке він&nbsp; вніс у парламент Верховної Ради&nbsp; України. А Верховна Рада України як найвищий представницький орган має з цього приводу прийняти&nbsp; своє&nbsp; рішення.</p>
<p>Я говорив про те, що ми – парламент часу війни, парламент, який повинен приймати рішення. Бо парламент, який не здатен приймати рішення, це подарунок Путіну, це подарунок ворогу, і&nbsp; ми не&nbsp; можемо усуватися від прийняття важливих державницьких рішень. То хаос, який є у прокуратурі, ми маємо зупинити своїм рішенням і своєю позицією. І тому я закликаю усіх до професійного обговорення. По повній процедурі буде йти розгляд даного питання. Кожен отримає слово згідно Регламенту. Це я вам гарантую як Голова Верховної Ради&nbsp; України. Кожен має змогу висловлювати свою думку шляхом надання слова, шляхом висловлення політичної позиції. Але прошу припинити будь-які спроби намагатися вчинити в залі силове протистояння.</p>
<p>Шановні колеги, я закликаю до відповідальної і активної роботи усіх депутатів, і хочу повідомити, що у пленарному засіданні Верховної Ради&nbsp;&nbsp; України бере участь Президент&nbsp; України Петро Олексійович Порошенко. І я запрошую&nbsp; Петра&nbsp; Олексійовича у зал&nbsp; Верховної Ради&nbsp; України. Прошу привітати Президента України. <i>(Оплески) </i></p>
<p><i>(Шум у залі)</i></p>
<p>&nbsp;Шановні колеги, в залі – Головнокомандувач української армії, армії, яка воює, і я прошу зупинитись Радикальну партію.</p>
<p>Я хочу&nbsp; повідомити, що відповідно до статей&nbsp; 85, 122 Конституції України до повноважень Верховної Ради&nbsp; України належить надання згоди на призначення на посаду Президентом України Генерального&nbsp; прокурора України. Президент України вніс до Верховної Ради&nbsp; Подання про надання згоди на призначення Юрія Віталійовича Луценка на посаду Генерального прокурора України, яке було розглянуте на засіданні Комітету з питань законодавчого забезпечення правоохоронної діяльності. І вам роздане рішення комітету і подання Президента України.</p>
<p>Регламент розгляду питання буде наступний. Виступ Президента, потім виступ кандидата на посаду Генерального прокурора України, потім запитання представників депутатських фракцій і груп та народних депутатів – 20 хвилин. Обговорення питання буде – виступи від фракцій і груп до 24 хвилин. Виступи від народних депутатів – до 6 хвилин. Згідно Регламенту розгляд даного питання не може тривати більше…&nbsp; має бути не менше 1 години. Ми по повній процедурі, з повною дискусією, відповідальною дискусією пройдемо розгляд цього питання, як і личить Верховній Раді України.</p>
<p>А зараз я запрошую до слова Президента України Петра Олексійовича Порошенка. Прошу уваги! Будь ласка.</p>
<p>&nbsp;</p>
<p>17:05:35</p>
<p>ПОРОШЕНКО П.О.</p>
<p>Шановний пане Голово, шановні народні депутати! У Верховну Раду я прибув з Палацу "Україна", де зараз відбувається урочиста асамблея з нагоди 50-річчя перебування на київській посаді Його Святості Патріарха України Філарета. Я прошу оплесками підтримати Його Святість з цієї урочистої нагоди. <i>(Оплески)</i></p>
<p>&nbsp;Дуже дякую. Прошу сідати.</p>
<p>Друге. Я хотів подякувати Верховну Раду за ухвалення реформаторських змін до Закону "Про Генеральну прокуратуру". Велике дякую вам за це. Бо на сьогоднішній день ці зміни до закону дозволяють - можливо, це комусь і не подобається, - це право депутатів…<i> (Шум у залі) </i>Це право депутатів в демократичній країні. Але скасування сталінського загального нагляду запровадження генеральної інспекції, яка дозволяє забезпечити рішучу боротьбу з корупцією всередині Генеральної прокуратури, замість тої профанації, яку намагалися організувати окремі політикани, одягнені в прокурорські мундири абсолютно без результативно… <i>(Шум у залі) </i>&nbsp;<i>(Оплески)</i> …кроки, які дозволяють на сьогоднішній день залучити нових, чесних патріотів, які будуть мати можливість&nbsp; забезпечувати реальні зміни в прокуратурі, я вважаю,&nbsp; що це&nbsp; величезний крок до реформування прокуратури.</p>
<p>На жаль, перші кроки по реформуванню виявилися не дуже вдалими. І це не тому, що були неправильні тести, я наголошую на тому, що тести були складені якісно, і не тому, що були&nbsp; неякісні іспити організовані, це теж було дуже добре. А хочу наголосити, що лише зміною Генерального прокурора&nbsp; реформу прокуратури здійснити неможливо. Не підуть люди, які мають адвокатську практику, суддівську практику, люди, які мають відповідні звання та досвід (знання та досвід!) на заробітну платню в 2,5 тисячі гривень.</p>
<p>Ми маємо зробити все для того, щоби створити такі самі умови&nbsp; в нової реформованій прокуратурі, як ми це зробили в Національному антикорупційному бюро, спеціалізованій антикорупційній прокуратурі для того, щоби своїми&nbsp; ефективними діями реформована прокуратура здійснила виконання тих завдань, які ставила перед нею Революція Гідності.</p>
<p>Цей закон дозволяє мені подати кандидатуру нового Генерального прокурора.</p>
<p>Два місяці пройшло з тих пір, поки був направлений у відставку, який був відправлений у відставку Віктор Миколайович Шокін, і ми не маємо можливості далі чекати. Тому я в ту саму хвилину подаю кандидатуру Генерального прокурора, і цим Генеральним прокурором буде Юрій Віталійович Луценко. <i>(Оплески)</i></p>
<p>&nbsp;Я прошу не хвилюватися, в тому числі і шановних народних депутатів. Я впевнений в тому, що Юрій Віталійович Луценко має більше морального права вимагати справедливості. Він за свої переконання пішов на ешафот в той час, як деякі народні депутати дуже ефективно співпрацювали, в тому числі і з попередньою владою. <i>(Оплески)</i> Він не зрадив своїм переконанням у в'язниці, він чесно, пліч-о-пліч зі мною і з багатьма вами був поруч на Майдані.</p>
<p>І нам зараз, Генеральній прокуратурі потрібен важковаговик, який не буде керуватися помстою, який не буде керуватися бажанням розправитися з кимось. Це буде той Генеральний прокурор, який буде виходити виключно з почуття справедливості. І саме справедливість буде тим, що потрібно повернути українському народу! Бо багато з тих, хто на сьогоднішній день пропонувалися, мали були продемонструвати свою ефективність і в тому, щоб посадити друзів, і в тому, щоб розслідувати злочини Майдану, злочини 2 травня&nbsp; Будинку профсоюзів в Одесі, корупційні злочини, які зараз передані під юрисдикцію Національного антикорупційного бюро. І я впевнений, що швидкими ефективними кроками Юрій Луценко, враховуючи його високий авторитет в суспільстві, створить і примножить високу довіру до прокуратури. В той же час, не можна червоною фарбою мазати всіх її представників. Там багато порядних та професійних людей, які готові працювати в команді і робити реформи.</p>
<p>Тому я прошу припинити політичний феєрверк і шоу, і сподіваюся на те, що Верховна Рада України сьогодні надасть згоду і підтримає мою пропозицію на призначення Генеральним прокурором Юрія Віталійовича Луценка. Дякую вам за увагу. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую, пане Президент.</p>
<p>26 квітня 2015 року введений в дію Закон України "Про запобігання корупції", який покликаний комплексно реформувати систему запобігання корупції відповідно до міжнародних стандартів та практик іноземних держав. Цим законом до Регламенту Верховної Ради України внесено зміни і доповнено статтею 31.1: обмеження щодо участі в обговоренні питань в пленарному засіданні Верховної Ради України у зв'язку з конфліктом інтересів. За вказаною нормою народний депутат бере участь у пленарних засіданнях, в обговоренні питань, щодо яких у нього наявний конфлікт інтересів, за умови публічного оголошення про це під час пленарного засідання Верховної Ради, на якому розглядають відповідне питання. Це вимога ставиться, ця вимога гарантується частиною шостою статті 37 Регламенту, крім того, статтею 28 Закону України передбачений обов'язок повідомити про наявність реального чи потенційного конфлікту інтересів колегіальний орган, у якому у суб'єкта виник конфлікт інтересів.</p>
<p>Згідно того закону я вам даю для виступу 1 хвилину –&nbsp; для Юрія Луценка, 1 хвилину. І потім 1 хвилину – для Ірини Луценко, після Юрія Луценка.</p>
<p>Будь ласка, Юрій Віталійович.</p>
<p>&nbsp;</p>
<p>17:14:18</p>
<p>ЛУЦЕНКО Ю.В.</p>
<p>Шановні народні депутати, Регламентом Верховної Ради&nbsp; пункт 6 стаття 37 і відповідно до Закону України "Про запобігання корупції", а саме статті 28 і підпунктів 1-3 пункту 1 повідомляю вам, що розгляд даного питання та голосування за нього є реальним конфліктом мого інтересу.</p>
<p>Тому заявляю, що я, Луценко Юрій Віталійович, не буду приймати участь в обговоренні і не буду голосувати по даному питанню. Я цим самим виконую норму діючого закону України. Дякую.</p>
<p>&nbsp;</p>
<p>ГОЛОВУЮЧИЙ. Дякую, Юрій Віталійович.</p>
<p>Ірина Луценко, будь ласка, 1&nbsp; хвилина. Юрій Віталійович, якщо можна, Ірині Луценко дати можливість виступити. Це буде коректно.</p>
<p>Будь ласка, Ірина Луценко.</p>
<p>&nbsp;</p>
<p>17:15:08</p>
<p>ЛУЦЕНКО І.С.</p>
<p>Шановні колеги, шановний пане Президент! Шановний Голова Верховної Ради! Відповідно до частини шостої статті 37 Регламенту Верховної Ради України, а також відповідно до Закону "Про запобігання корупції", а саме статті 28 підпункту 1-3 пункту 1 повідомляю, що розгляд даного питання та голосування за нього є реальним конфліктом наших сімейних інтересів.</p>
<p>А тому заявляю, що не буду приймати участі в обговоренні та в голосуванні з питання винесення кандидатури Луценка Юрія Віталійовича на розгляд Верховної Ради як Генерального прокурора України. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До слова запрошується кандидат на посаду Генерального прокурора України Юрій Віталійович Луценко. До 10 хвилин, будь ласка. Прошу уваги, зал! Ми побачили сьогодні приклад гідної поведінки народних депутатів.</p>
<p>Юрій Віталійович, вам слово.</p>
<p>&nbsp;</p>
<p>17:16:18</p>
<p>ЛУЦЕНКО Ю.В.</p>
<p>Шановний пане Голово, шановний пане Президент! Шановні народні депутати, шановні співвітчизники! Я усвідомлюю, що зараз маю сказати слова, які потім маю реалізувати у справу. У мене великий і професійний, і політичний досвід, в тому числі і досвід поразок. І я прекрасно розумію, що іду не до слави і не до легкої роботи.</p>
<p>Перше, що я хочу сказати. Шановні колеги! Мені дуже неприємно, що через мене було внесено поправку в діючий Закон про прокуратуру. Я, безумовно, вважаю, що&nbsp; це не зовсім правильна практика, і ніколи б на це пішов, якби зміг знайти&nbsp; людину, в яку повірив би Президент, парламент і суспільство, що він може зламати нинішню неефективну, а часто злочинну систему, і має більше бажання це зробити ніж я.</p>
<p>Ба більше, тим, хто розказує про освіту і&nbsp; необхідність&nbsp; юридичної освіти на посаді Генпрокурора,&nbsp; хочу нагадати.&nbsp; Дорога моя Юлія Володимирівна,&nbsp; нас з вами посадили професіонали з&nbsp; юридичною освітою. Освіта – не запорука того, що прокуратура&nbsp; буде працювати на закон і суспільство. <i>&nbsp;(Оплески) </i>&nbsp;У мене на робочому столі зараз дома, а якщо оберете, і в Генпрокуратурі завжди буде стояти алюмінієва кружка, з якою я просидів у&nbsp; 157 камері Лук'янівського СІЗО, а потім – в Менській виправній колонії, з якої пив 2,5 роки чай, як нагадування про те, що&nbsp; беспредел&nbsp; і політичні замовлення&nbsp; є неможливими в новій Україні. <i>&nbsp;(Оплески)</i></p>
<p>Свою освіту я здобував&nbsp; 4 роки на посаді міністра внутрішніх справ. І якщо Янукович після ретельного року пошуків, за що&nbsp; б мене посадити,&nbsp; придумав посадку за незаконне святкування Дня міліції, ну правда, відповідно до указу&nbsp; Президента і бюджету України,&nbsp; то це запорука того, що&nbsp; я там ніколи не займався&nbsp; незаконними речами і не буду займатися, але тим не менше зміг керувати&nbsp; цим міністерством, в тому числі з&nbsp; юридичної фахової точки зору. Також я&nbsp; свою юридичну освіту здобув на лаві підозрюваного, на лаві засудженого, на лаві зрештою людини, яка з тюрми сказала, що я буду найбільшим&nbsp; оптимістом цієї країни. Я&nbsp; буду продовжувати&nbsp; ним залишатися.</p>
<p>Шановні колеги,&nbsp; я&nbsp; погодився на пропозицію Петра Олексійовича Порошенка піти на цю посаду, бо усвідомлюю, що без реалізації гасла "Закон один для всіх", без справедливості&nbsp; для кожного,&nbsp; незалежно від його політичних уподобань або місця знаходження, партійної чи іншої приналежності у нової України немає шансів.</p>
<p>Я, лідер фракції БПП, найбільшої фракція&nbsp; нового українського&nbsp; парламенту, гостро&nbsp; відчуваю, що ми мусимо змінити не тільки&nbsp; закони, а і їх виконання,&nbsp; нагляд за ними, змінити всю атмосферу ставлення до закону і до людини. І саме тому я погодився піти на цю посаду. В умовах смертельно вражених корупцією&nbsp; органів слідства,&nbsp; прокурорів, судів, я розумію, що буде&nbsp; це зробити дуже важко,&nbsp; якщо говорити чесно, майже неможливо. Я це розумію. Але ця робота якраз для мене.&nbsp;</p>
<p>Так, я виходив з&nbsp; тюрми і сказав: "Через півроку буде революція". Мої найближчі друзі тоді біля скроні пальцями крутили і казали: "Луценко, по-моєму, несповний розуму". А яка революція була тоді, весною 2014 року. Я помилився на декілька тижнів. Ми змогли! Ми, всі разом, змогли скинути банду Януковича, всім, озброєну "Беркутом", голими руками, правда, страшною ціною. Ми змогли, бо вірили! <i>(Оплески)</i></p>
<p>Так, ми на фронті змогли зупинити найбільшу військову потугу на європейському континенті: до зубів озброєних&nbsp; "зелених чоловічків", а потім&nbsp; і регулярні війська російської армії. Ми змогли! Я впевнений, що ті люди, які вірять, можуть.</p>
<p>"Е=мс<sup>2</sup>" – писав Ейнштейн. Енергія дорівнює набагато більше, ніж маса.&nbsp; Я думаю, що спільна енергія і ті, хто вийшов на Майдан і делегував нас сюди, має спрацювати&nbsp; і в прокуратурі. Зрештою, оптимісти змінюють світ, а песимісти&nbsp; здобувають лайки у Фейсбуку. <i>(Оплески)</i></p>
<p>&nbsp;Я іду&nbsp; в ГПУ, я готовий піти в ГПУ з прийнятим вами новим законом, який нарешті дає&nbsp; можливість в найближчий час&nbsp; відкритий заочний, але&nbsp; відкритий суд&nbsp; банди Януковича і зрадників держави, які сховалися в Криму і на окупованій частині&nbsp; Донбасу. <i>(Оплески)</i></p>
<p>І коли юна колега порівнює це з законами 16 січня. Дорога моя колега,&nbsp; я тоді якраз лежав зі струсом мозку в лікарні, коли приймалися ці закони. І хочу вам сказати: закони 16 січня приймалися проти людей, а сьогоднішні закони приймаються проти тих можновладців, які вбивали наших співвітчизників, а сьогодні ховаються&nbsp; за кордоном. Не смійте&nbsp; порівнювати ці закони. Це нечесно і&nbsp; не морально! <i>(Оплески)</i></p>
<p>Я йду в Генпрокуратуру, щоб завдяки прийнятому вами новому закону завести нових людей з юридичною освітою, які ніколи там не працювали. Я вірю, що тільки так можна змінити "генеральний могильник" на справжній адвоката держави та людей. Розраховую знайти, власне, в самій Генпрокуратурі чесних професіоналів, які збереглися там при всіх владах в цій країні. Я дуже розраховую на цих чесних слідчих в особливо важливих справах, прокурорах, інших працівників, бо всі хочуть жити в новій країні.</p>
<p>Ніхто не забув, як на Майдані дружини генералів міліції нарізали бутерброди, а прокурорські працівники одягали цивільне і виходили на Майдан. Я вірю, що вони там все ще є і ми зможемо їм, разом з новими людьми, об'єднати в команду, яка служитиме закону і людям, а не Мамоні. Саме з ними, я сподіваюсь, активізувати справи проти високопосадових осіб, які, на жаль, останнім часом не радують нас своєю появою в судах. Я також збираюся відновити слідство про проданих і закритих справах з минулого, і сучасної влади України. Одночасно хочу відверто заявити для всієї громадськості, Генпрокуратура не саджає, тільки суд може прийняти рішення про те чи винна людина. Я не маю жодної помсти.</p>
<p>Колеги, я знаю книжку Лі Куан Ю вже півтора десятки років, в мене трішки інша філософія. Треба так обирати друзів, щоб їх не треба було садити в тюрму.</p>
<p>Я не маю списку в голові кого маю посадити. Я не маю жодної помсти за всі роки в 157-й дев'ятиметровій камері Лук'янівського СІЗО, ні до кого. Вибачте, що затягую час, в один момент, коли ця ненависть і бажання помсти мене терзало десь перший, другий місяць, я прочитав священні тексти буддизму&nbsp; Дхаммапада, де сказано: дурень той, хто має помсту, вона розірве його зсередини так само, як алмаз розриває скелю, в якій він народився. І я зрозумів, що люди, які вкрали у мене 2,5 роки можливості жити, працювати, любити, не отримають ні одної секунди мого життя на волі для помсти. Цього не буде. <i>(Оплески)</i></p>
<p>&nbsp;Але, але я буду сповідувати в роботі два принципи. Перший. Той, хто вчинив злочин, має відповісти, і мені байдуже колір його партійного білета, його безпартійність, місце народження, прізвище, національність, релігія – закон&nbsp; один для всіх.</p>
<p>Але не менш важливо, колеги, в роботі Генпрокуратури не тільки каральна функція. Дуже важливо відстоювати права громадян від свавілля влади: поліції, прокурорів, суддів, чиновників. Тому, я вважаю, що треба припинити практику перетворення правоохоронних органів в політичні проекти і бізнес-холдинги олігархів. Треба припинити практику використання оперативно-розшукових справ і слідчих дій як бізнес-підтримку відповідних олігархічних структур. Даю вам слово, що ніхто, крім процесуального, вірніше, крім конкретного керівника, не буде знаходитися на нарадах у прокуратурі: ні депутат, ні бізнесмен, ні партійний керівник.</p>
<p>Да, ви, як і інші громадяни, маєте можливість заходити до керівників місцевих, регіональних, Генеральної прокуратури, мої двері будуть відкриті для народних обранців, вуха – також. Але ні один слідчий і наглядаючий прокурор не повинен з вами обговорювати деталі справи. Я вважаю це неприйнятним. Норма про генеральну інспекцію, яку, дякую, сьогодні провели в законі, дає мені можливість викинути з прокуратури тих, хто не буде підтримувати такі підходи.</p>
<p>Шановні друзі, я хочу ще раз сказати, я прекрасно розумію, що мене чекає величезний спротив системи…</p>
<p>&nbsp;</p>
<p>ГОЛОВУЮЧИЙ.&nbsp; Юрій Віталійович, я даю вам ще 30 секунд, у нас час дуже обмежений, прошу завершувати, 30 секунд.</p>
<p>&nbsp;</p>
<p>ЛУЦЕНКО Ю.В. …спокусу популістів з першого дня розстилати, ще до того як щось зробив, я дуже буду просити колективної підтримки зміни Генпрокуратури. Я помилявся в своєму житті. Боюсь, що ще помилюся.</p>
<p>Помиляється кожен, той, хто працює. Головне – не повторювати помилок. Я свої помилки не повторю, і розраховую на вашу конструктивну критику, ті, хто сьогодні за мене не буде голосувати, щоб ці помилки я бачив.</p>
<p>З другого боку, я розраховую на…</p>
<p>&nbsp;</p>
<p>ГОЛОВУЮЧИЙ.&nbsp; Дайте можливість завершити.</p>
<p>&nbsp;</p>
<p>ЛУЦЕНКО Ю.В. Я розраховую на товариську підтримку всіх тих, хто стояв по ночам на Майдані і мріяв про нову країну. Я йду туди, щоби Генпрокуратура стала інструментом суспільства задля справедливості і нормального життя. Дякую.&nbsp; <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Зараз у&nbsp; нас по Регламенту 20 хвилин запитань до кандидата. І потім я надам для голови комітету виступ. Зараз 20 хвилин, тому прошу підготуватися до запису. І я хотів би від імені усіх подякувати Петру Олексійовичу Порошенкові, Президентові України, за участь в засіданні. <i>(Оплески)</i></p>
<p>Шановні колеги, 20 хвилин, я прошу привести… Потім, потім! Хлопці! Товариство, щоб не було шуму у залі. Зараз у нас по Регламенту 20 хвилин – запитання, потім 20 хвилин виступи від&nbsp; груп і фракцій, і потім 6 хвилин від депутатів. Разом це має зайняти 45 хвилин.</p>
<p>Я вже зараз оголошую, що я продовжу на 15 хвилин засідання. Але давайте&nbsp; будемо максимально лаконічними, щоб ми увійшли у наш робочій день.</p>
<p>І я прошу провести запис на запитання представників депутатських фракцій і груп та народних депутатів до кандидата на посаду Генпрокурора. Прошу провести запис. Будь ласка.</p>
<p>Микола Скорик, Опозиційний блок, будь ласка.</p>
<p>&nbsp;</p>
<p>17:29:00</p>
<p>СКОРИК М.Л.</p>
<p>Шановний Юрій Віталійович, у мене&nbsp; наступне запитання. Нещодавно країна відмітила важку річницю страшних подій 2 травня 2014 року в Одесі. І в мене до вас запитання.</p>
<p>Як буде проходити в найближчий час під вашим керівництвом, чи плануєте ви активізувати розслідування згідно з рекомендаціями Європейського Союзу, Ради Європи стосовно розслідування цих подій? Ми бачимо, що винних досі не покарано, вони не предстали перед судом, і це велике питання і для країни, і для міжнародного суспільства. Дякую за запитання.</p>
<p>&nbsp;</p>
<p>17:29:47</p>
<p>ЛУЦЕНКО Ю.В.</p>
<p>Шановний пане депутате, майбутній Президент України, і я разом з ним, були на другий день в Одесі після цих трагічних подій. І я пам'ятаю чорні очі одеситів. Місто сонця, місто гумору, місто людського тепла в той момент отримало дуже серйозний удар. Я вважаю, що слідство має пройти об'єктивно. Не знаю зараз його обставин, але обов'язково особисто перевірю стан розслідування. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Найєм Мустафа, "Блок Петра Порошенка". Будь ласка, включіть мікрофон.</p>
<p>&nbsp;</p>
<p>17:30:25</p>
<p>НАЙЄМ М.</p>
<p>Юрій Віталійович, добрий день. По-перше, у мене до вас таке питання. Скажіть, будь ласка, нещодавно я був свідком на засіданні вашого комітету, як ви називали злочинцями всіх заступників пана Шокіна, називали Генеральну прокуратуру генеральним могильником. І насамперед пан Севрук, який був на засіданні, ви говорили, що він конкретно приховує справи.</p>
<p>У мене до вас перше питання. Чи можу я очікувати, і ми всі, що ви звільните всіх людей, які при Шокіну ховали справи: пана Севрука, Столярчука, Говдю, Заліско?</p>
<p>І друге питання. Коли ви були міністром внутрішніх справ, ви публічно говорили про те, що Київ грабує команда Черновецького. Коли ці люди потрапили в парламент, ви обіцяли їх посадити в тюрму, і це було публічно. Чи можу я очікувати від вас, що ви почнете розслідування тих днів – і ми побачимо кримінальні справи проти Олеся Довгого, який зараз збирає за вас голоси? Дякую.</p>
<p>&nbsp;</p>
<p>17:31:25</p>
<p>ЛУЦЕНКО Ю.В.</p>
<p>Дякую. Перше. Добрий день! Шановний Мустафа, я мав свої помилки, але достатньо добре їх засвоїв. Тому, будучи депутатом цього парламенту, я нікого не називав злочинцями по прізвищах. Це може зробити лише суд.</p>
<p>Це може зробити лише суд.</p>
<p>Так само стосується звільнити всіх. Я дещо під корегую. Моє завдання в Генпрокуратурі буде: через створення на конкурсних основах генеральної інспекції встановити, хто причетний до незаконного закриття справ, хто причетний до незаконних дій проти тих чи інших осіб, і вони будуть покарані або дисциплінарно, або карно. Звільняти всіх нема можливості, бо хтось має працювати. Але всі, хто&nbsp; чинив наругу над законом і над людьми&nbsp; за поданням&nbsp; Генеральної інспекції України будуть притягнуті до кримінальної відповідальності&nbsp; Державним бюро розслідувань. А поки&nbsp; вони……… створено – власною Генпрокуратурою країни. Це норма закону, за який ви сьогодні не голосували.</p>
<p>Тепер&nbsp; інше питання.</p>
<p>&nbsp;</p>
<p>ГОЛОВУЮЧИЙ. Будь ласка… Скільки часу треба?&nbsp; Одну хвилину, будь ласка.</p>
<p>&nbsp;</p>
<p>ЛУЦЕНКО Ю.В. Пане Мустафа я людина, яка претендує зайняти моє місце в профільному комітеті, рекомендую вам перечитати Закон "По прокуратуру". Вона тепер не може відкривати нових справ, а лише розслідувати старі, які залишилися після створення Національного антикорупційного&nbsp; бюро. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам. Будь ласка,&nbsp; Алексєєв Ігор Сергійович, "Народний фронт". Включіть мікрофон.</p>
<p>&nbsp;</p>
<p>17:32:59</p>
<p>АЛЕКСЄЄВ І.С.</p>
<p>Прошу передати слово максиму Бурбаку.</p>
<p>&nbsp;</p>
<p>ГОЛОВУЮЧИЙ. Максим Бурбак, будь ласка.</p>
<p>&nbsp;</p>
<p>17:33:06</p>
<p>БУРБАК М.Ю.</p>
<p>Юрій Віталійович, доброго дня!&nbsp; скажіть,&nbsp; будь ласка,&nbsp; ви знаєте, що&nbsp; відповідно до тих реформ, які ми вже прийняли в цьому… в цих стінах, були проведені&nbsp; конкурси на обіймання посад керівників&nbsp; місцевих прокуратур.&nbsp; Прикро, що лише 3 відсотки "нової крові" так сказати, яка зможе робити&nbsp; реформи, прийшло. Що&nbsp; ви будете&nbsp; робити стосовно тих конкурсів, які вже відбулися?</p>
<p>І друге запитання. Скажіть, будь ласка,&nbsp; я знаю, що є список люстрації тих прокурорів, які були замішані в співпраці і працювали на керівних посадах при режимі Януковича. Що буде з цим списком? Дякую.</p>
<p>&nbsp;</p>
<p>17:33:48</p>
<p>ЛУЦЕНКО Ю.В. Дякую, Максиме. Я вважаю, що Закон про люстрацію – один із найефективніших інструментів зміни чиновництва,&nbsp; тому близько&nbsp; 400 працівників&nbsp; прокуратури, які все ще не люстровані, будуть люстровані.</p>
<p>Друге. Стосовно місцевих прокуратур. На жаль, невдачу цих… цієї реформи мають поділити і&nbsp; попереднє керівництво Генпрокуратури, і ми, народні депутати. Я, зокрема.</p>
<p>Ми не виділили достатньої зарплати, щоб адвокати збоку, або судді, або міліціонери зайшли на місця місцевих прокурорів. Я буду просити про підвищення зарплат прокуратури. Але лише після того, як прокуратура доведе суспільству, що вона наступально діє проти злочинності, особливо високопосадової. Зможемо засудити банду Януковича і законно повернути його гроші в дохід держави, звідти і підвищимо зарплати, а відтак і проведемо конкурси нових прокурорів на нових умовах.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Остап Єднак, будь ласка, включіть мікрофон.</p>
<p>&nbsp;</p>
<p>17:34:49</p>
<p>ЄДНАК О.В.</p>
<p>Шановний Юрій Віталійович, один з прикладів, чому ви кажете людину не можна назвати злочинцем –&nbsp; це те, що Генпрокуратура блокує передачу справ в суд, зокрема по головному ліснику Януковича Віктору Сівцю. Я два рази просив Шокіна передати, вже 300 томів справи готових, в суд не передається.&nbsp; Минулої осені, сьогодні вже весна.</p>
<p>Друге питання. Тут багато народних депутатів, яка ваша буде політика по заступниках, скажіть, будь ласка. І кого ви плануєте призначати заступників?</p>
<p>І наступні питання. Прокуратура не розслідує побиття і заворушення активістів в Коцюбинському, нещодавно відбулися, там все заблоковано. І останнє питання по меру Одеси Труханову. Чому не розслідується його подвійне громадянство? Дякую.</p>
<p>&nbsp;</p>
<p>17:35:41</p>
<p>ЛУЦЕНКО Ю.В.</p>
<p>Дякую. Колеги, з вашого дозволу, я зараз не буду давати відповіді по конкретним кримінальним справам, розраховую зустрітися з вами і тими працівниками, які ведуть ці справи. Інакше мої виступи були би поверхневими, а я від цієї хвороби хочу вилікуватися.</p>
<p>Тим не менше, можу сказати, якщо справа закінчена і людині пред'явлено звинувачення, вона має піти негайно в суд. Якщо процесуальні етапи не завершені, значить будемо пробувати їх пришвидшити, це загальний принцип.</p>
<p>По заступниках. З моєї точки зору, знімати заступника, наприклад, Горбатюка, який веде справу Майдану, недопустимо. Ця людина має довести цю справу до суду якнайшвидше. Більше, він має отримати більше підлеглих, більше ресурсів для того, щоб ця справа якісно нарешті дала відповідь на те, хто вбивав людей.</p>
<p>Так само ідеться про іншого заступника по слідству. Я заслухаю всі справи, почую його плани. Якщо він скаже, що вересень-жовтень достатні для реалізації передачі в суд 10-15 резонансних справ, такий час йому буде наданий. Якщо буде…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>ЛУЦЕНКО Ю.В. Якщо будуть встановлені факти про те, що будь-хто на адміністративних, тобто керівних посадах в прокуратурі штучно в своїх корумпованих або партійних інтересах притримує слідство, він буде звільнений. По Одесі аналогічно, всі ці справи, і Коцюбинське я дуже добре знаю, і по іншим, я готовий разом з вами розібратися по конкретним матеріалам слідства. Я не буду цього робити з трибуни Верховної Ради, вибачте. Дякую.</p>
<p>&nbsp;</p>
<p>ГОЛОВУЮЧИЙ. Шкіря передає слово народному депутату Кіссе. Прошу включити мікрофон.</p>
<p>&nbsp;</p>
<p>17:37:32</p>
<p>КІССЕ А.І.</p>
<p>Уважаемый Юрий Витальевич! Я продолжу тот вопрос, который задавали коллеги касательно Одессы, 2-го мая. Хочу просто довести информацию, что два года назад я возглавлял парламентскую следственную комиссию по тем трагическим событиям, которые произошли. И могу вам сказать, что достаточно большой объем информации, материалов, которые помогут в следственных действиях, которые должны быть проведены честно. И действительно все были, должны быть наказаны, и материалы должны быть переданы в суд. Сегодня это "уходит на нет". Очень вас прошу, и не только я, это все одесситы, и не только одесситы, депутаты от Одещины с тем, чтобы вы обратили на этот вопрос внимание.</p>
<p>И второе, расследовать события, которые произошли здесь у парламента, где погибли ребята, выполняя свой долг здесь, у стен парламента. Я думаю, этот вопрос актуален, и надеюсь на понимание, поддержку и решение этих вопросов. Мы вас будем поддерживать в этом важном деле.</p>
<p>&nbsp;</p>
<p>17:38:44</p>
<p>ЛУЦЕНКО Ю.В.</p>
<p>Дякую. Я дуже сподіваюся, що ви підтримаєте мене і в багатьох інших важних дєлах, але давайте… Я би одне просив. У мене в кабінеті в робочому, може кожен побачити, висить картина Києва, Львова і Одеси, бо це три моїх найулюбленіших міста. Я дуже люблю Одесу, але дуже не люблю, коли (про) їй перед святами нагадують про рани. Залиште слідчим цю роботу. Я уже сказав, що заслухаю цю справу особисто.</p>
<p>Але просив би, щоб політики перестали роздряпувати цю дуже важку кроваву рану. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Ігор Луценко, фракція "Батьківщина". Включіть мікрофон.</p>
<p>&nbsp;</p>
<p>17:39:21</p>
<p>ЛУЦЕНКО І.В.</p>
<p>Шановний Юрій Віталійович! Хочу вам нагадати, що коли створився цей парламент, коли він обрався, ми з колегою Оленою Сотник зареєстрували проект по створенню комісії, яка би безпосередньо допомагала розслідуванню злочинів проти майданівців, вбивств та інших речей. Ви були один із тих, хто висловилися проти цього. Зараз уже півтора-два роки як ми не бачимо жодного істотного прогресу в цьому розслідуванні.</p>
<p>Також щойно ви сказали, що не буде ніяких сторонніх осіб на нарадах і так далі. Хочу вас проінформувати, що той прогрес невеличкий, який було досягнуто, він відбувся в тому числі завдяки стороннім особам, адвокатам, депутатам, котрі допомагали розслідуванню ……… управління. Я хочу дізнатися, чи помінялась ваша позиція з тих пір? Чи буде так само далі все відбуватися? Дякую.</p>
<p>&nbsp;</p>
<p>17:40:20</p>
<p>ЛУЦЕНКО Ю.В.</p>
<p>Дякую. Я дійсно вважаю, що ТСК не повинна супроводжувати вже почате слідство. ТСК може передувати йому і це нормально. Але, коли слідство порушено, депутати не повинні дублювати, тим більше втручатися в справу слідства.</p>
<p>Як ви сказали, пане Ігорю, адвокати – не сторонні люди. Адвокати, це учасники процесу. Депутати також будуть на нарадах, але непроцесуального характеру. На нарадах процесуального характеру ставити задачі депутати не мають права і бути там, я вважаю, не повинні. Є для цього інші наради адміністративного характеру.</p>
<p>Ще раз. Кожен депутат зараз має права такі, як і ТСК. Колеги, ви всі маєте колосальну інформацію разом взяту. Я офіційно вам кажу, мої двері відкриті. Так само, Ігорю, як тоді я вас завів до Генерального прокурора по цьому питанню, я точно так же сам відкрию вам двері для розмови по цьому та іншим питанням.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До слова запрошується Івахів Степан, "Воля народу", будь ласка.</p>
<p>&nbsp;</p>
<p>17:41:24</p>
<p>ІВАХІВ С.П.</p>
<p>Прошу передати слово колезі Мельничуку Сергію Петровичу.</p>
<p>&nbsp;</p>
<p>17:41:33</p>
<p>МЕЛЬНИЧУК С.П.</p>
<p>Юрій Віталійович, ви пам'ятаєте, як приїжджали до&nbsp; нас на передову і розмовляли&nbsp; з хлопцями, з добровольцями. Так от у мене&nbsp; даже не питання, у мене вимога&nbsp; тих військовослужбовців, добровольців, які&nbsp; знаходяться зараз в застінках в зоні АТО,&nbsp; перевести &nbsp;їх під&nbsp; слідство на мирні території, щоб незаангажовані слідчі і прокурори могли провести нормально слідство. Це перше.</p>
<p>Друге.&nbsp; В батальйоні "Айдар" декілька політв'язнів, це як Надія Савченко, так є&nbsp; така Віта Завірюха. Розібратися з цією справою, тому що&nbsp; вчора&nbsp; дівчина вкотре вскрила собі вени.</p>
<p>Ну і моє особисте, це все-таки мою справу, мене,&nbsp; рік пройшов, мене ще ні разу не допитали.&nbsp; Буду радий, щоб мене допитали все-таки. Дякую.</p>
<p>&nbsp;</p>
<p>17:42:35</p>
<p>ЛУЦЕНКО Ю.В.</p>
<p>Шановні колеги, я би просив&nbsp; вашої уваги. В цьому залі ще на попередній сесії&nbsp; був прийнятий Закон депутата Балоги у першому читанні про амністію. Я був&nbsp; людиною, яка за допомогою профільного комітету і всіх вас&nbsp; провела поправку про те, що учасники АТО на будь-якій стадії розгляду&nbsp; їхніх кримінальних справ, крім тих, що вчинили злочини проти особи,&nbsp;&nbsp; особо тяжкі злочини проти особи, мають&nbsp; бути амністовані. Я би дуже&nbsp; попросив, щоб найближчим часом&nbsp; ми найшли можливість&nbsp; цей закон прийняти в цілому.</p>
<p>Друге. Моя вимога&nbsp;&nbsp; до заступника військового прокурора буде саме в тому, щоб досудове слідство щодо учасників АТО проводилося поза межами Донецької та Луганської області, що контролюються&nbsp; Україною. Я б дуже просив, рекомендував&nbsp; і вам привести&nbsp; рішення про створення військового суду на території обраних вами інших областей, де б розглядалися ці питання, бо вони є специфічними. Вони є специфічними, тому&nbsp; бажано, щоб це розглядав&nbsp; спеціально створений&nbsp; суд. Дякую.</p>
<p>А, і на рахунок допиту. Я&nbsp; би&nbsp; хотів, щоб вашу ініціативу підтримали багато людей&nbsp; і самостійно прийшли до слідства. Домовились.</p>
<p>&nbsp;</p>
<p>ГОЛОВУЮЧИЙ. Ми пам'ятаємо нашу поїздку в "Айдар" неодноразову. І я впевнений, що Юрій Віталійович всі ваші пропозиції врахує.</p>
<p>Отже, Кіраль Сергій Іванович, фракція&nbsp; "Самопоміч". Включіть мікрофон. А, Єгор Соболєв, я перепрошую, Єгор&nbsp; Соболєв передає слово. Будь ласка.</p>
<p>&nbsp;</p>
<p>17:44:06</p>
<p>СОБОЛЄВ Є.В.</p>
<p>Якщо ви&nbsp; справді збираєтесь&nbsp; творити люстрацію в Генеральній прокуратурі, порада почати прямо&nbsp; з виконувача обов'язків прокурора Києва Валондюка, який&nbsp;&nbsp; займає&nbsp; цю посаду всупереч Закону про очищення влади.&nbsp;</p>
<p>Друге. Хотілося б дізнатися вашу оцінку зі справ, які команда Шокіна розпочала про ти Давіда Секваралідзе&nbsp; і Віталія Каська і Центру протидії корупції.&nbsp;</p>
<p>Третє. Що ви дум маєте про справу "діамантових прокурорів".</p>
<p>І четверте. Поясніть&nbsp; парламенту і суспільству наявність автомобілів&nbsp; "Мерседес-бенс" і "БМВ-Х5" 2014 років випусків в декларації вашої родини. Дякуємо.</p>
<p>&nbsp;</p>
<p>17:44:56</p>
<p>ЛУЦЕНКО Ю.В.</p>
<p>Дякую. Почну з останнього: декларація&nbsp; моєї родини є відкритою і всі видатки на придбання автомобілів минулого і&nbsp; позаминулого року&nbsp; відповідають&nbsp; доходам, які показувала моя дружина, коли я знаходився в ув'язненні, а потім і я, коли&nbsp; став працювати на оплачуваній роботі. Якщо ви зрівняєте, пане Єгоре,&nbsp;&nbsp; ці декларації, то побачите, що всі мої видатки: і на мій будинок, і на мої автомобілі, і на мій&nbsp; відпочинок, і на мої&nbsp; пожертвування в АТО, і на мої&nbsp; закупки техніки для АТО – співпадають з моїми доходами, і тут жодних проблем не існує.</p>
<p>Тепер&nbsp; стосовно попередніх запитань, скажу вам відверто,&nbsp; я категорично проти,&nbsp; щоб мені ставили завдання, які прізвища&nbsp; треба звільняти,&nbsp; або які&nbsp; прізвища треба набирати, або кого треба посадити, а кого треба нагородити. <i>(Оплески)</i> Дайте&nbsp; розібратися на місці з конкретними справами, не з ваших дописів у Фейсбуку, а конкретних матеріалів&nbsp; кримінальної справи.</p>
<p>Одне, що можу сказати, я вважаю, справи проти Секваралідзе. Шабуніна настільки дріб'язковими, що вони просто ганьблять Генеральну прокуратуру&nbsp; України. Мені здається, це точно не…</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, 30 секунд, звершити.</p>
<p>&nbsp;</p>
<p>ЛУЦЕНКО Ю.В.&nbsp; Якщо там навіть є склад злочину, я подивлюся, пересвідчуся, то це точно не компетенція найвищих керівників ГПУ, а також&nbsp; керівника прес-служби ГПУ, який з цього робив "місячний марафон".&nbsp; Знаючи добре Давіда, знаючи непогано Шабуніна, я можу думати, що це було виключно вид такої "політичної злості", такого намагання&nbsp; очорнити критиків. Я не скажу, що я люблю критику, нема таких людей, це не правда.</p>
<p>&nbsp;</p>
<p>ГОЛОВУЮЧИЙ. Ще 30 секунд, це важливе питання, я думаю, зал мене підтримає, ще 30 секунд.</p>
<p>&nbsp;</p>
<p>ЛУЦЕНКО Ю.В. Я не можу сказати, що я люблю критику, але я до неї дуже терпимо ставлюся і вмію вибачаюся. В даному випадку розберуся із справами, якщо вони були незаконними, принесу вибачення від імені служби і закриємо цю не славну сторінку ГПУ. Розберуся із справою, бо я поки що читав її виключно у вашому вигляді, я б хотів побачити, як це трактується слідством.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>В нас вже лишилося, напевно, останнє запитання, бо більше ми не встигнемо, це Хлань Сергій Володимирович. Хлань Сергій Володимирович, останнє запитання, прошу включити мікрофон.</p>
<p>&nbsp;</p>
<p>17:47:20</p>
<p>ХЛАНЬ С.В.</p>
<p>Прошу передать Рефату Чубарову.</p>
<p>&nbsp;</p>
<p>17:47:26</p>
<p>ЧУБАРОВ Р.А.</p>
<p>Шановні колеги, дві години тому в окупованому Бахчисараї було заарештовано заступника голови Меджлісу кримськотатарського народу Ільмі Умерова. Буквально, 10-15 хвилин тому в окупованому Сімферополі карателі ФСБ зачитали Ільмі Умерову звинувачення в тому, що він здійснює публічні дії, заклики, спрямовані на зміну територіальної цілісності Російської Федерації. Тобто окупанти звинувачують громадянина України в тому, що він залишається громадянином України. Сьогодні зранку, в тому ж Бахчисараї окупованому, було заарештовано чотирьох кримських татар, їх звинувачують в терористичній діяльності.</p>
<p>Юрій Володимировичу, я хочу вас запитати, Юрію Віталійовичу, вибачте, я буду голосувати за вас, але хочу запитати, що ви будете робити з тими чиновниками, які здійснюють злочин за бездіяльністю? Скажіть, будь ласка, я закінчую, у нас є органи, які мали б давно…</p>
<p>&nbsp;</p>
<p>ГОЛОВУЮЧИЙ. 30 секунд завершуйте, будь ласка.</p>
<p>&nbsp;</p>
<p>17:48:31</p>
<p>ЧУБАРОВ Р.А.</p>
<p>Мали б вже давно розробити і зробити для нас доступними ті чи інші наші плани по деокупації. Чи вистачить у вас сил до РНБО, до Адміністрації Президента все те, що стосується повернення Криму? Я хочу почути вашу відповідь. Дякую.</p>
<p>&nbsp;</p>
<p>17:48:50</p>
<p>ЛУЦЕНКО Ю.В.</p>
<p>Дякую, пане Рефате. І як шанованому мною і фракцією лідеру кримськотатарського народу, як моєму сусіду по роботі в парламенті я вам щиро зізнаюся, що мені за Крим постійно дуже болить серце.</p>
<p>Але цього мало. Я розумію, що йду на посаду, де крім емоцій мають бути справи, я вже сказав, прийнятий вам сьогодні закон дає можливість дати хід понад тисячі, понад одній тисячі справ вже порушені в ГПУ проти тих, хто зрадив Україну на державних посадах в Криму, Донецьку та Луганську. Я обов'язково буду це робити, щоб це відбулося якомога швидше, не пізніше цього року. Ба більше,&nbsp; їхнє майно на території України має бути арештовано і конфісковано. Я впевнений, що ці процеси зупинять поїздки їхніх дітей по всіх за кордонах з українським закордонним паспортом. Я впевнений, що ми маємо чим відповісти окупантам і зрадникам. Пане Рефат, дивлячись на Джемілєва, якого сьогодні, на жаль, немає, який провів у тюрмах безліч часу. Я завжди пам'ятаю, Крим заслужив на підтримку України так само, як отримав її від кримських татар з першої хвилин окупації.</p>
<p>&nbsp;</p>
<p>ГОЛОВУЮЧИЙ.&nbsp; Юрій Віталійович, дуже вам дякую за плідну дискусію, прошу вас зайняти своє місце.</p>
<p>Я запрошую першим до виступу голову Комітету з питань законодавчого забезпечення правоохоронної діяльності Андрія Кожемякіна –&nbsp; 2 хвилини. А потім – виступи від фракцій. Будь ласка,&nbsp; пане Андрій.</p>
<p>&nbsp;</p>
<p>17:50:21</p>
<p>КОЖЕМ’ЯКІН А.А.</p>
<p>Шановний головуючий! Шановні колеги! Комітет з питань законодавчого забезпечення правоохоронної діяльності на своєму засіданні сьогодні 12 травня розглянув поданий Президентом України проект Постанови Верховної Ради України про надання згоди на призначення Президентом України Луценка Юрія Віталійовича на посаду Генерального прокурора України (номер 4654).</p>
<p>Зазначеним проектом Президент України просить Верховну Раду України надати згоду на призначення Луценка Юрія Віталійовича на посаду Генерального прокурора України. Обговоривши проект постанови за участю кандидата на посаду Генерального прокурора, народні депутати України, члени комітету висловили низку побажань, а саме результативно завершити розслідування злочинів на Майдані та притягнути винних&nbsp; до відповідальності, здійснити, нарешті, ефективне реформування органів прокуратури, налагодити дієву роботу всієї системи та залучити до неї чесних та фахових людей.</p>
<p>Проаналізувавши зазначений проект, комітет ухвалив рішення рекомендувати Верховній Раді України&nbsp; надати згоду на призначення Президентом України Луценка Юрія Віталійовича на посаду Генерального прокурора України. Присутніми були 16 членів комітету,&nbsp; "за" проголосували 13 членів, "проти" – 2, "утрималися" – 0, не голосував пан Луценко, народний депутат. Тому комітет ухвалив рішення підтримати відповідну постанову.&nbsp; Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам, пане Андрій, за якісну професійну роботу.</p>
<p>І зараз будуть виступи від фракцій – по 2 хвилини. Я прошу провести запис на виступи від фракцій. Будь ласка, прошу провести запис.</p>
<p>Ігор Луценко, фракція "Батьківщина".</p>
<p>Сергій Соболєв, будь ласка. Від "Батьківщини" Сергій Соболєв.</p>
<p>&nbsp;</p>
<p>17:52:33</p>
<p>СОБОЛЄВ С.В.</p>
<p>Соболєв, фракція "Батьківщина". Юрій Віталійович, я хочу звернутися, перш за все, до вас, бо тільки за це скликання парламенту в нас це&nbsp; не перший випадок, коли сподівання і наміри не повинні перекреслити наслідки, висновки і дії.</p>
<p>Я хотів би одразу сказати про три міфи, які&nbsp; ні в якому разі ніхто не сподівався, що можуть бути спростовані в цій сесійній залі.</p>
<p>Міф перший, виявляється, друковані засоби масової інформації набагато більш оперативні, ніж електронні, бо коли ми з дивиною відкрили газету "Голос України", ми зрозуміли, виявляється, не лише Януковича можна було оголосити Президентом в 2004 році в газеті "Голос України" чи в газеті "Урядовий кур'єр". Можна це зробити і зараз.</p>
<p>Другий&nbsp; міф – Регламент це не є закон.</p>
<p>І міф третій – ключова річ, яка є на сьогодні в державі, це повинно бути не прізвище, а дії, і по них саме треба буде оцінювати все, що відбувається.</p>
<p>І три коротких побажання.</p>
<p>Перше. Ні в якому разі жоден, хто стане Генеральним прокурором, не повинен повертати назад ті старі часи загального нагляду, як би цього не хотілося.</p>
<p>Друге. Той, хто стане Генеральним прокурором, повинен перше, що зробити, думати не лише про те, кого звільнити, але і як зробити, щоб була достойна заробітна плата тих, хто працює в Генеральній прокуратурі.</p>
<p>І третє, що є не менш важливим. Уважно подивіться перш за все не тих, хто проголосує сьогодні проти, а тих, хто проголосує "за", чому вони за це голосували…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд. Завершуйте, пане Сергій.</p>
<p>&nbsp;</p>
<p>СОБОЛЄВ С.В. … і що вони від цього очікують.</p>
<p>У нас немає претензій до вас як до людини, але фракція ухвалила рішення: ми не будемо голосувати за ваше призначення…</p>
<p>&nbsp;</p>
<p>ГОЛОВУЮЧИЙ. Ну, ще 5 секунд, будь ласка, завершіть.</p>
<p>&nbsp;</p>
<p>СОБОЛЄВ С.В. … у зв'язку з тим, що закони не можуть змінюватись за 3 години до голосування.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Я дуже прошу, шановні колеги, я маю право згідно Регламенту продовжити лише на 15 хвилин. Я дуже прошу дотримуватись регламенту. Ми проходимо обговорення по повній процедурі, але майте повагу до часу, який нам відведений.</p>
<p>Будь ласка, до слова запрошується голова Радикальної партії Олег Ляшко. Будь ласка.</p>
<p>&nbsp;</p>
<p>17:55:26</p>
<p>ЛЯШКО О.В.</p>
<p>Олег Ляшко, фракція Радикальної партії. На жаль, шановний Президент України Петро Порошенко вийшов із зали парламенту, тому що йому, очевидно, не цікаво почути думку людей, думку опозиційних народних депутатів щодо його вибору.</p>
<p>Петро Олексійович Порошенко в своїй промові сказав, що тоді, коли Юрій Луценко сидів у тюрмі, багато хто співпрацював із тою владою. Треба віддати належне самокритичності Президента, бо саме тоді, коли Юрій Луценко сидів у тюрмі, Президент Порошенко був міністром в уряді Януковича, відповідав за економічну політику і за розвал країни.</p>
<p>І коли шановний колега Юрій Луценко вийшов із тюрми і сказав, що революція буде через півроку - я знаю, що Президент Порошенко точно дивиться зараз наш виступ, - Петро Олексійович, я хочу вам сказати те саме: з такою політикою пограбунку і корупції, яку ви проводите, нова революція буде через півроку, і вас винесуть так само, як винесли Януковича.</p>
<p>Тому що коли ви приходите сюди в залу парламенту і розказуєте про те, що треба боротися з корупцією, що ви призначаєте чергового свого кума вже третього на посаду Генерального прокурора і що, мовляв, це дасть можливість реформувати прокуратуру, я хочу нагадати, 25 травня&nbsp; виповняється два роки як Петро Олексійович Порошенко є Президентом. Бачить хто-небудь з&nbsp; українців зміни? Бачить. Кожен бачить по своїй кишені. Мільйони бідних, мільйони голодних, люди не їдять м'яса, люди не їдять&nbsp; хліба.</p>
<p>Водночас люди читають з міжнародних ЗМІ про офшори Президента, як він ховає там свої статки, як він не платить податки, як його оточення&nbsp; ховає там статки і не платить&nbsp; податки. <i>(Шум у залі) </i></p>
<p>Ви можете кричати "Ганьба!", як це було за Януковича, ви можете пробувати&nbsp; закрити нам рота, ви&nbsp; можете навіть спробувати нас посадити, але ви не зможете зупинити&nbsp; мільйони українців, яких ви грабуєте. І та політика по грабунку, яку ви проводите, вона приведе вас до&nbsp; фіаско. Тому фракція Радикальної партії не буде голосувати за призначення&nbsp; Луценка&nbsp; Генеральним прокурором.</p>
<p>&nbsp;</p>
<p>ГОЛОВУЮЧИЙ. Дякую, Олег Валерійович, за дотримання регламенту.</p>
<p>І Лаврик Микола Іванович від "Блоку Петра Порошенка"&nbsp; передає слово для виступу Володимиру Ар'єву. Будь ласка,&nbsp; пане Володимир.</p>
<p>&nbsp;</p>
<p>17:58:01</p>
<p>ЛАВРИК М.І.</p>
<p>Шановні колеги, я зовсім&nbsp; рідко виходжу на цю трибуну.</p>
<p>Перше. Я особисто буду голосувати&nbsp; за Луценка Юрія Віталійовича.</p>
<p>Друге.&nbsp; Я знаю цю людину з середини 90-х років і хочу запевнити кожного із вас, я переконаний, що він ніколи і нікому не&nbsp; буде зручним і ручним. Він ніколи не підігравав і не буде підігравати нікому.</p>
<p>Давайте згадаємо&nbsp; 2005 рік. Хто з керівників правоохоронних органів пішов у напад, крім міністра внутрішніх справ України Луценка?&nbsp; <i>(Оплески)</i></p>
<p>Я на той час уже перебував керівником області&nbsp; і знаю, як нам&nbsp; тяжко&nbsp; давалися ці кроки.</p>
<p>Далі. Багато дуже журналістів сьогодні в нас присутні. А ну згадайте Грушевського, коли ця людина вилізла з-під барикад обпалена тим димом газовим і відкритим забралом без охорони, без супроводження давав інтерв'ю через кожних 2-3 години, а ви запитували його, я це особисто бачив, я це особисто бачив.</p>
<p>І на сам кінець. Шановний попередній виступаючий, ви дійсно навчились гарно говорити, я це бачу і знаю, і знаю вас давно, слава Богу. Скажіть мені, будь ласка, відверто і реально, чи ви міг би очолити сьогодні середню школу І-ІІІ ступеню? Я переконаний, міг би. А чи міг би ви бути викладачем, наприклад, хімії? Ну хімії, можливо. І так далі.</p>
<p>Я не сумніваюся в організаційних управлінських можливостях нашої кандидатури Юрія Віталійовича Луценка…</p>
<p>&nbsp;</p>
<p>ГОЛОВУЮЧИЙ. Прошу підтримати останні слова, я наголошую.</p>
<p>Наступний у нас… Прошу дотримуватись регламенту. Мартиняк Сергій Васильович "Воля народу".</p>
<p>І прошу максимально лаконічно, колеги. Нагадую, що я на 15 хвилин продовжив засідання.</p>
<p>Я розумію, що слово передане Ярославу Москаленкові. Будь ласка, тільки прошу, в регламент входьте, 2 хвилини.</p>
<p>&nbsp;</p>
<p>18:00:39</p>
<p>МОСКАЛЕНКО Я.М.</p>
<p>Шановні колеги, шановний головуючий, в 95-му році Україна в заявці до Ради Європи взяла на себе зобов'язання змінити такий інститут як прокуратура, доводячи і його до європейських стандартів. 21 рік минуло і ми бачимо, що Генеральна прокуратура залишається інструментом в руках високих політичних посадовців в розправі з інакомислячими в цій країні.</p>
<p>Юрій Віталійович, ми будемо голосувати за вас, і я вам скажу чому. Тому що ви єдиний кандидат, який в цьому залі, про якого ми говорили, якому депутатська група "Воля народу" авансом вірить, що ви не будете безапеляційно виконувати вказівки високого партійного керівництва, а проллєте світло на темні пятна в цій країні і встановите справедливість, яку чекає український народ.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Від "Самопомочі" Альона Бабак передає слово Єгору Соболєву. Будь ласка, пане Єгор.</p>
<p>&nbsp;</p>
<p>18:01:52</p>
<p>СОБОЛЄВ Є.В.</p>
<p>За якого Генерального прокурора України прямо зараз би проголосувала фракція "Самопоміч"? За Генпрокурора, який би з першого дня почав рвати корупціонерів в Генштабі і в Службі безпеки України, починаючи з військового полігону, який перетворився під Києвом на місце елітних забудов. За Генпрокурора, який би прийшов і сказав: "Давайте мені всіх, хто допомагав Махніцькому, хто допомагав Яремі, хто допомагав Шокіну ховати справи Майдану разом зі справами про топ-корупцію". За Генерального прокурора, який би сказав: "Корупцію в Україні очолюють олігархи. Найуспішнішим сьогодні з них є Президент України. Давайте візьмемося за офшорну справу, давайте візьмемося за компанію "Інтрако", яка стала вже світовим надбанням. Які шанси, що лідер президентської фракції Юрій Луценко стане таким Генеральним прокурором? Відповідь на це знає кожен депутат в цьому парламенті, і знає дуже багато людей в цій країні. У нас величезне прохання до всіх колег: ви не раби, ви не слуги Президента, ви не заручники, ви – народні депутати України.</p>
<p>Тут є люди, дуже багато людей, які натискали кнопку за того самого Ярему, які натискали кнопку за того самого Шокіна. Не беріть втретє гріх на душу. Ми намагалися пояснити Президенту України: його друзів треба до в'язниці, а не на посади генеральних прокурорів пропонувати. <i>(Шум у залі)</i></p>
<p>"Самопоміч", "Самопоміч" не буде підтримувати Юрія Луценка, буде голосувати проти його призначення на цю посаду.</p>
<p>Ми хочемо сказати Юрію Луценку і Петру Порошенку, який його запропонував, можна довго обманювати одну людину. Можна один раз…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд, пане Єгор.</p>
<p>&nbsp;</p>
<p>СОБОЛЄВ Є.В.&nbsp; Можна один раз справді обманути багатьох людей. Але не можна довго обманювати багатьох людей. Ні в кого в історії це ще жодного разу…</p>
<p>&nbsp;</p>
<p>ГОЛОВУЮЧИЙ. Дякую, пане Єгор.</p>
<p>І останній виступ від "Народного фронту" – Максим Бурбак. Зараз після того буде 6 хвилин – народних депутатів. Останній – від фракції. Будьте емоційно більш стримані, пане Юрій! Будь ласка, Максим Бурбак, 2 хвилини. Увага в залі!</p>
<p>&nbsp;</p>
<p>18:04:37</p>
<p>БУРБАК М.Ю.</p>
<p>Шановні колеги! Сьогодні ми приймаємо дуже важливе державницьке рішення. Юрій Віталійович, корупція, корупція і ще раз корупція, це ті слова, які ви повинні пам'ятати. І боротьба з цим явищем повинна бути кожен день в Генеральній прокуратурі!</p>
<p>Тому що, незважаючи на те, що ми з вами разом в цьому залі прийняли багато правильних рішень, створили багато нових органів – НАБУ, НАЗК, Нацгвардію. Ми відновили, створили Національну поліцію. Але, врешті-решт Генеральна прокуратура лишається важливим інституційним елементом боротьби з корупцією. Ми очікуємо від вас результатів розслідувань злочинів проти Майдану, розслідувань злочинів проти суддів, які випускають одіозних представників режиму Януковича, повертають їм паспорта і вони вільно ходять цим залом. Виявлення і повернення державі грошей Януковича, вкрадених його бандою. Часу мало, якщо не сказати, що його зовсім немає.</p>
<p>Так, вам доведеться зламати закостенілу прокурорську систему. Але впевнений, що людині з вашим досвідом це вдасться. Прикро, звичайно,&nbsp; що деякі політичні сили, які пройшли такий же&nbsp; шлях політично-кримінального гоніння, відмовляються підтримувати зміни у тій системі, яка&nbsp; нещодавно&nbsp; їх переслідувала.</p>
<p>Наша фракція&nbsp; голосуватиме за кандидатуру Юрія Луценка і підтримуватиме ваші реформаторські дії в &nbsp;Генеральній прокуратурі. Нам не вперше&nbsp;&nbsp; приймати державницькі відповідальні рішення. Але пам'ятайте, вимоги і очікування суспільства перед&nbsp; Генеральною прокуратурою стоять великі. Ви вже четвертий&nbsp; Генеральний прокурор за два роки і ви не маєте права схибити. Ми не маємо права схибити.&nbsp; Пам'ятаємо про це.&nbsp; Слава Україні!</p>
<p>&nbsp;</p>
<p>ГОЛОВУЮЧИЙ. Героям слава!</p>
<p>Шановні колеги,&nbsp; останні розділ по Регламенту, який&nbsp; є,&nbsp; це&nbsp; 6&nbsp; хвилин від народних депутатів, тобто лише троє виступаючих.&nbsp; Колеги,&nbsp; це&nbsp; Регламент, ми маємо&nbsp; пройти процедуру. Але хто запишеться, це покаже нам лише запис. Троє чоловік,&nbsp; більше я не дам виступів, бо більше ми просто не встигнемо. Я прошу провести запис, виступи від народних депутатів, 6 хвилин. Будь ласка,&nbsp; прошу записатись.</p>
<p>Отже, троє людей. Березенко Сергій передає&nbsp; слово Ірині Геращенко. І я надаю&nbsp; слово для виступу Геращенко&nbsp; Ірині, Першому&nbsp; заступнику&nbsp; Голови Верховної Ради України. Будь ласка.</p>
<p>&nbsp;</p>
<p>18:07:20</p>
<p>ГЕРАЩЕНКО І.В.</p>
<p>Шановні колеги, я прошу зараз&nbsp; підняти&nbsp; руку тих народних депутатів, які 3 роки тому були&nbsp; в суддівській залі, де влаштували судилище проти Юлії&nbsp; Тимошенко і Юрія Луценка. Подивіться, як мало&nbsp; рук в цій залі.&nbsp; Тому що&nbsp; насправді тоді це вимагало великої мужності. Юру Луценко і&nbsp; Юлію Тимошенко судили "високі професіонали". Їх судив… Правильно, Янукович.&nbsp; Але у тих професіоналів з освітою не було хребта, не було&nbsp; мужності. А Юра, на відміну дуже багатьох, потім кого законно&nbsp; за корупцію і за інше&nbsp; привозили&nbsp; на судилища, не падав в інвалідні крісла,&nbsp; не валявся там на підлозі, він гордо стояв з піднятою головою,<i> </i>&nbsp;він не тікав з країни і це те, що може зламати систему.&nbsp;&nbsp;&nbsp;&nbsp;</p>
<p>І&nbsp; всі ті сьогодні, хто намагаються ганьбити нашого колегу, я хочу вам сказати: ви покажіть приклад мужності спочатку.</p>
<p>Друге.&nbsp; Ви знаєте, дуже&nbsp; багато в цій залі хочуть сатисфакції, але їх сатисфакція – це крісло і посада. Дуже важливо, що він в своєму виступі не говорив про сатисфакцію, бо для нього ця посада, вважайте, Голгофа&nbsp;&nbsp; і виклик, він хоче залишитись в історії&nbsp; змінивши систему. І ми йому в цьому допоможемо, ті. Хто його підтримають для того, щоби це "прокурорське кодло" зламати.</p>
<p>Далі. Тут правильно сказали, що Президент не посадив нікого, але неправильно сказали. Не Президент садить, а садять корупційні судді які сьогодні займаються своїми справами. Ми з вами&nbsp; маємо провести суддівську&nbsp; реформу, щоби цю систему також&nbsp; очистити і щоби корупціонери і вчорашні, і сьогоднішні, і ті, хто стоять в цьому залі, в тому числі і біля трибуни – сіли і відповідали.</p>
<p>Ну і ключове. Ви знаєте, в Президента не має&nbsp; бути друзів так само як і в Генпрокурора не має бути друзів тому що&nbsp; їх друзі – це тільки український народ. І ми сподіваємося, що саме так сьогодні, з сьогоднішнього дня…&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд, завершуйте.</p>
<p>&nbsp;</p>
<p>&nbsp;ГЕРАЩЕНКО І.В.&nbsp; Ми сподіваємося, що саме так сьогодні і буде діяти Юрій Луценко. Ми&nbsp; не зможемо, мабуть, якоїсь секунди все сказати, що він наш друг, але ми пишаємося тим…&nbsp;</p>
<p>&nbsp;</p>
<p>ГОЛОВУЮЧИЙ. Дякую дуже вам.&nbsp;</p>
<p>Підлісецький Лев Теофілович передає слово, так, Підлісецький передає слово Володимиру Парасюку. Будь ласка, пане Володимир.</p>
<p>&nbsp;</p>
<p>18:09:54</p>
<p>ПАРАСЮК В.З.</p>
<p>Дорогий український народе, я б хотів нагадати нашому Президенту, який сказав, що ті, хто голосує проти Луценка, ті ходили до Януковича. Напевно, Президент забув, що він був в уряді Азарова і теж ……… за Януковича. Послухайте, помовчіть.</p>
<p>Юрій Віталійович нам каже, приходьте майданівці, я буду вас слухати. Які майданівці прийдуть, якщо ви вже майже всіх посадили в тюрму, всіх добровольців ви вже пересадили. Юрій Віталійович і шановна фракція, провладна фракція, якій вічно чогось не хватає. Скажіть мені, будь ласка, а де ваша політична воля, де ваша жага до реформ була два роки тому? Чого вам не хватало, Президента? Український народ дав вам Президента, вам не хватало оцих крісел? Вам кожному дали це крісло, вам на місцевих місцях давали, в місцевому самоврядуванні давали крісла. Скажіть мені, будь ласка, чого вам не хватає? Вам не хватає любові до цієї землі, бо ви тільки привикли прийти і обікрасти її.</p>
<p>А тепер я вам хочу сказати, якщо ви говорите про патріотизм, оце є особова справа нашого, напевно, майбутнього Генерального прокурора. Коли він був міністром внутрішніх справ, він кожен божий місяць отримував нагороду сам від себе, мало того, він ще й отримував нагороду від Російської Федерації, тіштеся, дорогий український парламенту, тому це на вашій совісті. Але я знаю точно, що українське суспільство бачить&nbsp; і воно дасть нормальну оцінку, і воно переможе в цій боротьбі. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я хочу повідомити, зараз відбудеться останній виступ в обговоренні крайній, після того відбудеться голосування. Я прошу секретаріат Верховної Ради України запросити всіх депутатів в зал і голів фракцій я прошу запросити депутатів в зал. Я прошу всіх зайняти робочі місця і приготуватись до голосування. Останній, який у нас&nbsp; є виступ в обговорення від депутатів, це є виступ народного депутата Купрієнка Олега, який передає право на виступ Андрію Лозовому, будь ласка.</p>
<p>&nbsp;</p>
<p>18:12:09</p>
<p>ЛОЗОВОЙ А.С.</p>
<p>Андрій Лозовий, Радикальна партія Ляшка. Чим більше влада наступатиме на граблі одні і ті самі, тим швидше народ знову візьме в руки вила. Ми бачимо, як Президента України Порошенко третій раз наступає на одні і ті самі граблі. Був його кум Ярема Генеральним прокурором, і що ми бачили – прокуратура лишилась такою ж корумпованою, такою ж репресивною, особливо коли був його&nbsp; другий кум Шокін. Прокуратура так і не посадила жодного злочинця режиму Януковича, натомість попередня прокуратура шокінська стала символом репресій проти українських патріотів. І що ми сьогодні бачимо? Виходять шановні чи не дуже з більшості і розказують, яка погана прогнивша прокуратура, треба її міняти. Слухайте, а хіба не ви півтори роки тому говорили, який хороший Шокін, як він все поміняє, вам&nbsp; хоч не соромно перед самими собою? Ті самі люди, які захищали Шокіна, а сьогодні в нього плюєтесь, б'єте лежачого, тому що ви, як тільки Президент його списав, ви стали в нього плюватися, а то захищали. І так само Луценко, коли впаде в немилість Президента, якщо так буде, ви в нього будете плюватись, тому що ви не хочете справжніх змін в цій країні. Ви так і не зрозуміли, чому 2-2,5 майже роки тому люди в цій країні повстали. Я знаю, що світ не чорно-білий, я знаю, що в "Народному фронті" "БПП" серед позафракційних багато&nbsp; людей, які в серці щирі патріоти.</p>
<p>Подивіться, з ми ви голосуєте:&nbsp; з тими, хто 16 січня голосував за диктаторські закони і&nbsp; пролив кров, з тими, хто вас хотів саджати, з тими, хто знищував&nbsp; країну. Тому що вони вторгували, хто, як "Воля народу" преференції по&nbsp; "Укргазвидобуванню", хто, як "Відродження"&nbsp; преференції по митниці. Ви бачите, що окремі депутати з Опозиційного блоку голосують. Який же ж він "опозиційний" – питання після цього.</p>
<p>Ви схаменіться і задумайтеся, бо потім буде пізно. Народ ніколи вам не пробачить того, що ви зараз робите, дозволяючи Президенту Порошенку узурпувати владу.</p>
<p>Слава Україні!&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, прошу приготуватися до голосування і зайняти робочі місця. Прошу усіх депутатів, які є у кулуарах, зайти в зал і прошу секретаріат фракцій і Верховної Ради&nbsp;&nbsp; повідомити, що&nbsp; зараз відбудеться голосування, і голів фракцій запросити депутатів в зал для голосування.</p>
<p>Ми обговорили по повній процедурі проект Постанови 4654 про надання згоди на призначення Луценка на посаду Генерального прокурора України. Отже ми маємо змогу переходити до голосування.</p>
<p>Колеги, ми готові до прийняття рішення? Я ставлю на голосування проект Постанови (реєстраційний номер 4654) про надання згоди на призначення Президентом України Юрія Віталійовича Луценка на посаду Генерального прокурора України. Хто підтримує нашу… дану пропозицію, прошу голосувати.</p>
<p>Голосуємо, колеги-депутати. Голосуємо!</p>
<p>&nbsp;</p>
<p>18:15:40</p>
<p>За-264</p>
<p>Постанову прийнято. <i>(Оплески)</i> Вітаю, вітаю Юрія Віталійовича.</p>
<p>Колеги, увага! Ми не завершили всіх процедур.</p>
<p>Я запрошую до зали Президента України Петра Олексійовича Порошенка.</p>
<p>Шановні колеги, я прошу не розходитися. Ми маємо пройти ще важливу процедуру, і я прошу залишатися на своїх місцях.</p>
<p>Вітаємо ще раз, Петро Олексійович пане Президент, вітаємо. <i>(Оплески)</i></p>
<p>Шановний Петро Олексійович, передаю вам підписану мною, прийняту Верховною Радою України Постанову про надання згоди на призначення Президентом України Юрія Віталійовича Луценка на посаду Генерального прокурора України. Будь ласка.</p>
<p><i>(Шум у залі)</i></p>
<p>&nbsp;</p>
<p>ПОРОШЕНКО П.О. Підписую Указ Президента України про призначення Луценка Юрія Віталійовича Генеральним прокурором України. Дякую вам. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Вітаємо Юрія Віталійовича Луценка з призначенням на посаду Генерального прокурора України. Відповідно до статті 131 Конституції України Генеральний прокурор України за посадою входить до складу Вищої ради юстиції. Згідно із статтею 17 Закону України "Про Вищу раду юстиції" член Вищої ради юстиції, який входить до її складу за посадою, невідкладно складає присягу на засіданні Верховної Ради України.</p>
<p>Для складення присяги на трибуну запрошується Генеральний прокурор України, члени Вищої ради юстиції Юрій Віталійович Луценко. Прошу зачитати присягу. Увага!</p>
<p><i>(Оплески) </i></p>
<p>&nbsp;</p>
<p>ЛУЦЕНКО Ю.В. Я, Луценко Юрій Віталійович, присягаю сумлінно, чесно і неупереджено здійснювати повноваження члена Вищої ради юстиції для забезпечення формування чесного, високопрофесійного, незалежного корпусу суддів з метою додержання закону та етики в діяльності суддів і прокурорів. 12.05.16. Луценко Ю.В. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Вітаю члена Вищої ради юстиції зі вступом на посаду. <i>(Оплески)</i></p>
<p>&nbsp;</p>
<p>ЛУЦЕНКО Ю.В. Шановний пане Голово, шановні колеги, відповідно до пункту 1 частини другої статті 81 Конституції України прошу достроково припинити мої повноваження як народного депутата України.</p>
<p>&nbsp;</p>
<p>ГОЛОВУЮЧИЙ. Шановні колеги, це наша гідна традиція, щоб відразу високопосадовець складав повноваження. І я прошу підтримати цю гідну позицію Генпрокурора. І ставлю на голосування пропозицію про дострокове припинення повноважень народного депутата України. Прошу зайняти робочі місця. Прошу підійти, зайняти робочі місця, вернутись, вернутись на робочі місця, і я ставлю на голосування пропозицію про дострокове припинення&nbsp; повноважень народного депутата України Юрій Віталійовича Луценка згідно поданої ним&nbsp; заяви.</p>
<p>Прошу народних депутатів України голосувати. Голосуємо, колеги. Прошу підтримати. Голосуємо.</p>
<p>&nbsp;</p>
<p>18:20:14</p>
<p>За-275</p>
<p>Рішення прийнято.</p>
<p>Я прошу Комітет з питань Регламенту разом з Апаратом оформити постанову за наслідками прийнятого нами рішення. І прошу одну хвилину&nbsp; для Юрія Віталійовича&nbsp; Луценка. Два хвилини. Хай буде дві хвилини.</p>
<p>Генпрокурор, будь ласка, дві хвилини.</p>
<p>&nbsp;</p>
<p>18:20:40</p>
<p>ЛУЦЕНКО Ю.В.</p>
<p>Шановний пане Голово! Шановні народні депутати! Шановні співвітчизники! Я вам скажу, що я ніколи ще не хвилювався так, як зараз, хоча ніби пройшов в житті багато різних доріг. Я цілком усвідомлюю яка відповідальність лягає на мене не тільки з точки зору чесної, професійної роботи, результативності, але й з точки зору як відновити довіру людей до своєї рідної держави.</p>
<p>Я прекрасно розумію, що іду на це завдання і зараз не буду говорити багато голосних слів, скажу лише одне. І тим, хто за мене голосував, дякую, я тим, хто не голосував і буде конструктивно критикувати,&nbsp; дякую. Але&nbsp; я зроблю все від мене&nbsp; залежне, щоби справитися бодай з більшою частиною тих очікувань.&nbsp;</p>
<p>Я дуже хочу, дійсно, дуже хочу, щоб&nbsp; у нас всіх вдалося відновити законність і справедливість, і повагу до держави. Українці надто довго жили в Україні не в своїй державі. Українці надто довго отримували бали на протистоянні з цією не своєю державою. Нам всім належить спробувати створити справжню українську державу для усіх українців, хто тут мешкає.&nbsp;</p>
<p>Аби всі ті, хто зараз все ще є частиною зазомбованого "русского мира", зрозуміли – можна жити інакше, краще, чесніше, справедливіше. Я зроблю все для цього. Слава Україні!</p>
<p>&nbsp;</p>
<p>ГОЛОВУЮЧИЙ. Героям слава!</p>
<p>Юрій Віталійович, я хочу сказати вам, суспільство сьогодні чекає справедливості. І ми від усієї Верховної Ради, напевно, від усіх, хто б як не голосував, бажаємо вам твердості, сили духу і незламності! Ми чекаємо ваших твердих і ефективних рішень!</p>
<p>Привітаємо Юрія Віталійовича з обранням. Вітаємо! <i>(Оплески)</i></p>
<p>Шановні колеги, на цьому вечірнє засідання Верховної Ради України оголошую закритим. Дякую за дуже плідну, активну роботу.</p>
<p>Завтра о 10 годині ми збираємося в сесійному залі, щоб продовжити нашу роботу. Дякую вам. До завтра.</p>
<p>&nbsp; <br></p>
