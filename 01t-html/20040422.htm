Стенограма пленарного засідання
22 квітня 2004
<div>
<p align=center>ЗАСІДАННЯ&nbsp; СОРОК&nbsp; ПЕРШЕ</p>
<p align=center>Сесійний зал Верховної Ради України</p>
<p align=center>22&nbsp; квітня&nbsp; 2004 року, 10.00 година</p>
<p align=center>Веде засідання Перший заступник Голови Верховної Ради</p>
<p align=center>України МАРТИНЮК А.І.</p>
<p>&nbsp;</p>
<p>ГОЛОВУЮЧИЙ. Доброго ранку шановні народні депутати, запрошені та гості Верховної Ради.</p>
<p>Прошу народних депутатів підготуватися до реєстрації. Прошу ввімкнути систему "Рада".</p>
<p>10:04:23</p>
<p>Зареєструвалося&nbsp;-421</p>
<p>У залі зареєструвалося 421 народний депутат. Ранкове засідання Верховної Ради оголошується відкритим.</p>
<p>Шановні колеги, сьогодні дні народження у Гурєєва Василя Миколайовича і Рибачука Олега Борисовича. Давайте щиро привітаємо&nbsp; наших колег і побажаємо їм успіхів у законотворчій діяльності на благо української держави.</p>
<p>Будь ласка, послухайте оголошення. Керуючись&nbsp; Законом України "Про статус народного депутата України" стаття 13, Регламентом Верховної Ради України глава 4.2 повідомляємо про сформування депутатської групи "Центр" у Верховній Раді України.</p>
<p>Повна назва депутатської групи: депутатська група "Центр".</p>
<p>Скорочена&nbsp; назва депутатської групи: депутатська група "Центр".</p>
<p>Мета депутатської групи: створення умов реалізації передвиборних програм депутатів, проведення системних змін у роботі парламенту, її демократизації, відновлення суспільної довіри до Верховної Ради як вищого&nbsp; представницького органу українського народу, впровадження у діяльності парламенту принципів&nbsp; законності та демократичності, вільного обговорювання питань політичного&nbsp; та економічного життя&nbsp; держави шляхом&nbsp; пошуку суспільного компромісу.</p>
<p>Повідомляю прізвища народних депутатів, які увійшли до депутатської групи "Центр". Бартків, Бойко (102-й округ), Бондарчук, Касьянов, Косінов, Кіроянц, Савицький, здається, тому що написано дуже нечітко, Казаченко, Климпуш, Гаврилюк, Тополов, Шкляр, Омельченко Олександр Олександрович (молодший), Чорновіл, Добкін і Бичков. Наскільки мені відомо... Бондарчук Сергій, 20-1 виборчий округ. Наскільки мені відомо, це найдемократичніша депутатська група. Найдемократичніша. Бо всі 16 народних депутатів уповноважені представляти цю групу. У них немає начальника, у них усі керівники. (Оплески).</p>
<p>Ви знаєте, що норма Регламенту не регламентує, скільки може бути уповноважених, так що це їхнє повне право, тут вони нічого не порушують, керуючись нормами нашого Регламенту. Всього 16 народних депутатів.</p>
<p>Відповідно до цього народний депутат Бойко (102-й виборчий округ) оголошує про вихід із попередньої депутатської групи "Народний вибір".</p>
<p>Шановні колеги, з процедури у нас, сьогодні четвер, з процедури немає. Бажаючих багато. Запишіться, 3 хвилини. Три хвилини, запишіться. Будь ласка, на екран. Так прошу, три хвилини, Бульба. За ним Бондарчук Олександр.</p>
<p>&nbsp;</p>
<p>10:08:23</p>
<p>БУЛЬБА С.С.</p>
<p>Степан Бульба, фракція Соціалістичної партії.</p>
<p>Прошу передати слово Баранівському.</p>
<p>&nbsp;</p>
<p>ГОЛОВУЮЧИЙ. Будь ласка, мікрофон Баранівському.</p>
<p>&nbsp;</p>
<p>10:08:34</p>
<p>БАРАНІВСЬКИЙ О.П.</p>
<p>Дякую, Адам Іванович.</p>
<p>Фракція соціалістів, Олександр Баранівський.</p>
<p>Шановний Адам Іванович, Шановні народні депутати! Фракція соціалістів просить вас, щоб підтримати нас і надати три хвилини для виголошення певної заяви. Суть у тому, що нещодавно було похоронено загиблого вояка в Іраку із Житомирської області. Я був на похоронах. І я хотів би довести до відома депутатського залу про ті події, які там відбувалися.</p>
<p>Адам Іванович, ну щоб ми не брали перерви, будь ласка, надайте три хвилини. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, справа в тому, що завтра у нас відповідно до Регламенту буде день оголошення заяв, повідомлень, і ви матимете можливість так зробити. Ваше право брати перерву, я не хочу порушувати Регламенту.</p>
<p>Будь ласка, Бондарчук. Підготуватись Петрову.</p>
<p>&nbsp;</p>
<p>10:09:32</p>
<p>БОНДАРЧУК О.В.</p>
<p>Прошу передать слово Лещенко.</p>
<p>&nbsp;</p>
<p>ГОЛОВУЮЧИЙ. Будь ласка, Володимир Лещенко, мікрофон.</p>
<p>&nbsp;</p>
<p>10:09:40</p>
<p>ЛЕЩЕНКО В.О.</p>
<p>Володимир Лещенко, фракція Комуністичної партії України, Чернігівщина.</p>
<p>Шановний Адаме Івановичу, шановні народні депутати! Я наголошую на тому, Адаме Івановичу, що сьогодні не включено до порядку денного питання про Ірак. Треба його негайно розглянути.</p>
<p>Друге. Кожного сесійного тижня в середу та п'ятницю Головуючим на сесії Верховної Ради України оголошувалися запити народних депутатів України, які є вагомою складовою депутатської діяльності. Вчора з відомих причин запити не були оголошені на сесії.&nbsp; Тому вношу пропозицію оголосити частину депутатських запитів сьогодні. Якщо вранці не можливо, то тоді після обіду, як ми це робили одного разу.</p>
<p>І третє. Сьогодні минає 134 роки з дня народження особистості планетарного масштабу, перед геніальністю якого схиляється все прогресивне людство - Володимир Ілліча Леніна. Я звертаюся до всіх наших виборців, котрі сповідують принципи добра, братства і соціальної справедливості, прийти сьогодні до пам'ятників і віддати шану цій людині. Дякую. (Оплески)</p>
<p>&nbsp;</p>
<p>ГОЛОВУЮЧИЙ. Будь ласка, Петров. (Ш у м&nbsp;&nbsp; у&nbsp;&nbsp; з а л і)</p>
<p>Соболєв, будь ласка.</p>
<p>&nbsp;</p>
<p>10:11:02</p>
<p>СОБОЛЄВ С.В.</p>
<p>Соболєв.&nbsp; Прошу передати слово Зваричу.</p>
<p>&nbsp;</p>
<p>ГОЛОВУЮЧИЙ. Будь ласка, мікрофон Зварича.</p>
<p>&nbsp;</p>
<p>10:11:10</p>
<p>ЗВАРИЧ Р.М.</p>
<p>Шановний Адаме Івановичу, шановні народні депутати України!</p>
<p>Фракція "Наша Україна" повідомляє вас, повідомляє Верховну Раду України та усі силові органи, що злочинні процеси в місті Мукачево продовжуються та загострюються.</p>
<p>Вчора ввечері, приблизно о 8.30 200 озброєних молодиків взяли в заложники четверо народних депутатів України, тримаючи їх у міській раді міста Мукачево. Наші колеги не мали можливості вийти із приміщення міської ради. Міліція сприяла, а не намагалася навести порядок, про це є конкретні свідчення.&nbsp; Тому я таки наполягаю, щоб завершити...</p>
<p>&nbsp;</p>
<p>ГОЛОВУЮЧИЙ. Шановні колеги, значить, з приводу питань, які поставили ви, з процедури.</p>
<p>Питання про Ірак - нема проблем, але треба подання комітету. Є багато пропозицій, жодна з них відповідним чином не оформлена. Тому я прошу відповідні комітети готувати подання, і ми так, як це належить, будемо ставити його на голосування.</p>
<p>З приводу зауваження народного депутата Лещенко щодо оголошення запитів, ви знаєте, що вчора ми за рішенням сесійної зали, за погодженням сесійної зали не виносили це питання, тому що ми розглядали все пленарне засідання інше питання. Завтра ми всі запити оголосимо. Сьогодні у нас відповідно до Степан Богдановичу запитів немає, ми це зробимо завтра.</p>
<p>З приводу заяви Зварича і так далі, давайте, тут вже є заявки про перерву. Я думаю, що в ході цих дискусій і так далі, ми до цього питання повернемося.</p>
<p>Я пропоную, шановні колеги, працювати зараз таким чином. Є вже чотири заявки, вірніше, чотири фракції написали заяви про оголошення перерви: це фракції БЮТ, "Наша Україна", фракції соціалістів і комуністів.</p>
<p>Я пропоную зробити таким чином. Давайте ми&nbsp; розглянемо зараз проект постанови про внесення змін до календарного плану проведення п'ятої сесії, а після того оголосимо перерву. Будь ласка, Матвєєв.</p>
<p>&nbsp;</p>
<p>10:14:10</p>
<p>МАТВЄЄВ В.Г.</p>
<p>Шановні колеги, вчора на засіданні комітету розглянуто проект постанови Верховної Ради, внесений Головою Верховної Ради України Литвином.</p>
<p>Враховуючи, що зазначений проект Постанови Верховної Ради відповідає вимогам Регламенту, комітет вносить на розгляд Верховної Ради пропозицію про включення зазначеного проекту постанови до порядку денного п'ятої сесії і рекомендує підтримати зазначений проект постанови.</p>
<p>Я вам, шановні колеги, нагадаю тільки, про що йдеться в проекті Постанови Верховної Ради "Про внесення змін до календарного плану проведення п'ятої сесії", який вніс Голова Верховної Ради. Мова йде про те, щоб у травні-місяці замість роботи у пленарному режимі з п'ятого по сьоме травня працювати у комітетах, фракціях і групах. Тиждень же із 11-го по 14-те травня використати для роботи у пленарному режимі Верховної Ради, добавляючи тим самим один день, плюс один день замість трьох у попередньому тижні, на попередньому тижні для роботи у пленарному режимі.</p>
<p>Що стосується змін, які пропонується внести до календарного плану нашої роботи наприкінці червня і на початку липня, вони пов'язані, шановні колеги, з тим, що у період проведення, у період у цій залі - залі пленарних засідань буде проведено реконструкцію. Це дуже велика робота, і за всіма підрахунками, які провели відповідні спеціалісти і керівники, зокрема, служб Верховної Ради України, необхідно більше 2 місяців. Вони нас просять змістити тільки завершення&nbsp; роботи Верховної Ради у пленарному режимі на один тиждень до 2 липня. І тому Голова Верховної Ради пропонує, щоб замість роботи останній тиждень червня місяця у виборчих округах попрацювати у Верховній Раді у пленарному режимі, а також наступний тиждень, тобто із 29 по 2 липня також працювати у пленарному режимі і завершити&nbsp; роботу 5-ої сесії пленарним днем 2 липня, але при цьому я хочу наголосити, два наступних тижня працювати.....</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>МАТВЄЄВ В.П. ...працювати народним депутатам у виборчих&nbsp; округах для роз'яснення тих складних питань, які вирішувались нами з вами&nbsp; на протязі цієї 5-ої сесії. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, тут я бачу запитання. Будь ласка, запишіться, 3 хвилини на запитання. Будь ласка, висвітліть. 3 хвилини. Таран. Дорогунцов.</p>
<p>&nbsp;</p>
<p>10:18:04</p>
<p>ТАРАН В.В.</p>
<p>Віктор Терен, фракція Блоку Юлії Тимошенко.</p>
<p>Шановні колеги, мені здається, що цю постанову, проект цієї постанови треба підтримати. Тим більше, що коли справді буде закінчена сесія, то люди будуть&nbsp; ждати нас на округах. Ми це будемо звітувати, якийсь це буде своєрідний звіт. Тому наша фракція сьогодні це питання розглядала, і ми підтримуємо і заодно закликаємо підтримати інших. Дякую.</p>
<p>&nbsp;</p>
<p>МАТВЄЄВ В.Г. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Дорогунцов.</p>
<p>&nbsp;</p>
<p>10:18:37</p>
<p>ДОРОГУНЦОВ С.І.</p>
<p>Дорогунцов, фракція Компартії України.</p>
<p>Шановний Адаме Івановичу! Шановний Валентине Григоровичу! Я думаю, що&nbsp; Голова Верховної Ради Володимир Михайлович Литвин вніс розумну пропозицію, яку ви підтримали. Я вважаю, що це найбільш раціонально сприятиме&nbsp; роботі Верховної Ради. Тому я цілком підтримую ті пропозиції. Спасибі.</p>
<p>&nbsp;</p>
<p>ГОЛОВУЮЧИЙ. Будь ласка, Матвієнков Сергій.</p>
<p>&nbsp;</p>
<p>10:19:13</p>
<p>МАТВІЄНКОВ С.А.</p>
<p>Валентин Григорьевич,&nbsp; я прошу вас еще раз&nbsp; более четко&nbsp; и ясно прояснить позицыию по маю месяцу, Поиюню нам все понятно, а по маю, пожалуйста еще раз повторите более четко.</p>
<p>&nbsp;</p>
<p>МАТВЄЄВ В.Г. Будь ласка, Сергію Анатолійовичу.</p>
<p>У травні&nbsp; місяці пропонується тиждень з 5 по 7 травня працювати у комітетах і фракціях. Тиждень же з 11 по 14 травня&nbsp; таким чином&nbsp; організувати роботу: 11-го - засідання Погоджувальної ради, День уряду, пленарне засідання; 12-го - пленарні засідання, 13-го - ранкове засідання, а після нього парламентські слухання; 14-го - пленарні засідання&nbsp; Верховної Ради. Це, що стосується нашої роботи у травні місця, що пропонується названим проектом постанови.</p>
<p>&nbsp;</p>
<p>ГОЛОВУЮЧИЙ. Сподаренко передає Ніколаєнко, будь ласка, мікрофон Ніколаєнка.</p>
<p>&nbsp;</p>
<p>10:20:28</p>
<p>НІКОЛАЄНКО С.М.</p>
<p>Ніколаєнко, фракція Соціалістичної партії України.</p>
<p>Шановний Валентине Григоровичу. ви полегшили моє завдання. Дякую вам. Дійсно, 13 травня о 15 -ій годині ми пропонуємо&nbsp; провести парламентські слухання дуже гострого питання - це&nbsp; стан, ситуація у вищій школі України, дотримання законодавства. Але принагідно я хотів би, щоб ми до цієї дати обов'язково затвердили закон про повернення боргів учителям, педагогам по статті 57-ій. В зв'язку з цим я звертаюсь і до Бюджетного Комітету, Комітету фінансів і банківської діяльності, щоб ми обов'язково цей закон затвердили. 120 тисяч судових позовів сьогодні вчителів до органів місцевої влади за невиконання статті 57-ої. Дякую.</p>
<p>&nbsp;</p>
<p>МАТВЄЄВ В.Г. Я прошу підтримати проект постанови.</p>
<p>&nbsp;</p>
<p>ГОЛОВУЮЧИЙ. Так, шановні колеги. Сідайте, Валентине Григоровичу.</p>
<p>Шановні колеги, тут було ще одне прохання, я проінформую. Дійсно, депутатів цікавить, що буде з реконструкцією в сесійній залі. Ви знаєте, або більшість із вас знає, і мабуть вже приміряли ті місця, які наше Управління справами виставляло тут, для того, щоб одержати ваші зауваження. Ми хочемо поліпшити розміщення народних депутатів у сесійній залі. Планується, особливо задні лави наші, ще розділити, для того, щоб можна було оперативніше і вільніше виходити, залишати ці місця.</p>
<p>Частина народних депутатів вже ознайомилась. Хто не ознайомився, я прошу вас зробити це. У холах виставлено робоче місце депутата. Нехай кожен із вас сяде, приміряється. Які будуть пропозиції - подасть ці пропозиції, тому що частина народних депутатів, як інформує Управління справами, слушні пропозиції дала до цього робочого місця. І після цього, коли ми зберемо ці пропозиції, якщо ми зараз&nbsp; з вами приймемо цей проект постанови, ми дамо можливість за час літньої перерви зробити реконструкцію сесійної зали. Тому, шановні колеги, я прошу підтримати пропозицію Голови Верховної Ради України проект Постанови про внесення змін до Календарного плану проведення п'ятої сесії, реєстраційний номер 5429. Голосуємо.</p>
<p>&nbsp;</p>
<p>10:23:05</p>
<p>За-381</p>
<p>Рішення прийнято.</p>
<p>Шановні колеги, у зв'язку із необхідністю дещо попрацювати нові матеріали, які надійшли, я оголошує про те, що питання проект Постанови про призначення Винокурова суддею Конституційного Суду України переноситься на інший пленарний день.</p>
<p>Зараз на вимогу чотирьох фракцій я оголошую перерву на&nbsp; 30 хвилин. Прохання керівників фракцій і депутатських груп&nbsp; зібратися у третьому залі.</p>
<p>Перерва до&nbsp; 10 години 53 хвилин.</p>
<p>&nbsp;</p>
<br clear=all>

<p align=center>ПІСЛЯ&nbsp; ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні колеги, прошу займати місця, будемо продовжувати роботу.</p>
<p>Відбулася, як завжди, гаряча дискусія на Погоджувальній раді. Але я вважаю, що вона була конструктивною, принаймні ми вийшли на конструктивні рішення. Я коротко проінформую про алгоритм нашої подальшої роботи. Ми домовилися, що зараз з інформацією, повідомленням про те, для чого брали фракції перерву, виступлять від фракції соціалістів, комуністів Баранівський і фракції "Нашої України" і БЮТу слово буде мати Віктор Андрійович Ющенко. Після цього ми з вами поставимо на голосування про включення до порядку денного питання про проект постанови про ситуацію, що склалася у місті Мукачево. Після того ми розглянемо ті проекти постанов, які повинні бути роздані в сесійній залі і прийняти відповідні рішення з цієї ситуації.</p>
<p>Будь ласка, продовжуємо роботу. Баранівський, три хвилини.</p>
<p>&nbsp;</p>
<p>11:33:07</p>
<p>БАРАНІВСЬКИЙ О.П.</p>
<p>Фракція соціалістів, Олександр Баранівський.</p>
<p>Фракція соціалістів і комуністів взяли перерву, щоб мати нагоду оголосити, як вам, шановні народні депутати, так і нашим виборцям слідуюче.</p>
<p>Напередодні Пасхи в глибинці Житомирського полісся селі Колодянка хоронили загиблого в Іраку українського солдата Руслана Андрущука. Тисячі селян з навколишніх населених пунктів прийшли провести в останню путь 24-річного контрактника, який вирішив у такий спосіб підзаробити грошей на добудову власної хати. Заробив, як бачимо, лише на могилу. Попереду жалобної процесії Русланова наречена несла коровай. Сльози і плач спаралізували тисячі людей. Я так детально про це кажу тому, що більшість членів нашого парламенту безпосередньо причетні до цієї безглуздої смерті. Вони її запрограмували. І лише чи цю одну - питання часу. А ось віддати останню шану жертві свого безглуздого рішення про участь України в американській коаліції не спромоглися. Я не побачив на похоронах в Колодянцях жодного з тих, хто у Верховній Раді минулого року активно агітував за участь України в цій авантюрі.</p>
<p>Що ж ви, панове, не приїхали на похорони? Не стали на очі розлючених селян, долями синів яких так безглуздо розпорядилися? Сліпо підкоряючись волі Банкової, слухняна парламентська більшість взялась за відмивання заплямованої репутації гаранта Конституції кров'ю молодих українців. За що ж гинуть там наші хлопці? Які інтереси знайшла Україна в Іраку? Як пояснити згорьованим батькам, за що їх діти наражаються на кулі?</p>
<p>Я хотів би запитати зараз у народних депутатів: хто із вас послав рідного сина в Ірак? Народ України повинен достеменно знати тих, хто голосував за направлення наших військ в гарячі піски Алькутта? Це члени парламентської більшості, керівники фракцій яких є Пустовойтенко, Гавриш, Кравчук, Богатирьова, Шаров, Губський, Ващук, які думали не головами, а, так би мовити, гаманцями і портфелями. Це - троє членів фракції Юлії Тимошенко: Степан Хмара, Андрій Шкіль і Анатолій Матвієнко. Це - Віктор Ющенко, Юрій Костенко, Роман Безсмертний та ще 36 членів фракції "Нашої України". І тільки фракції соціалістів та комуністів у повному складі висловилися проти направлення військ до Іраку.</p>
<p>Шановні виконувачі чужої волі! Сьогодні у вас є нагода до повної міри спокутувати ваш гріх родиною загиблого солдата, перед усім українським народом.</p>
<p>Ми виготовили чорні скриньки - жертвениці - для кожної фракції парламенту. Не скупиться і не соромтеся: народні депутати України, підходьте до корзин з гаманцями, відкупайтесь від гріха перед родиною загиблого Руслана Андращука. Гадаю, Бог вам це зарахує.</p>
<p>Соціалісти і комуністи хоч і не мають гріха перед родиною загиблого, виготовили для себе білу скриньку, куди кладемо свою пожертву. Всі скриньки з Києва ми повеземо в Колодянку, нехай люди в селах і містах побачать впродовж скорботного шляху, як кожна з фракцій спокутує свій гріх.</p>
<p>Тому комуністи і соціалісти, фракції, вимагають негайного відведення наших військ із Іраку. До речі, Гондурас, шановні депутати, який має такий же прапор кольору, як і той же герб, прийняли таке рішення. Тому я думаю, що нам давно це необхідно зробити. Дякую за увагу.</p>
<p>&nbsp;</p>
<p>ГОЛОВУЮЧИЙ. Так, будь ласка, інформація від фракції "Наша Україна" і БЮТ. Віктор Андрійович Ющенко.</p>
<p>&nbsp;</p>
<p>11:36:28</p>
<p>ЮЩЕНКО В.А.</p>
<p>Шановні колеги, я знову апелюю сьогодні до зали, до народних депутатів, які мають мораль і які мають честь.</p>
<p>Мукачево - це імідж України. Сьогодні мукачівська влада зрадила виборця. Шановні друзі, сьогодні у Мукачеві йде боротьба між законом і беззаконням. Тому, шановні друзі, ми повинні розглядати те, що відбувається і продовжує відбуватися сьогодні у Мукачеві, це як виклик. Виклик для чесних українських політиків, чи вони можуть повести парламент країни, свої політичні сили дорогою самоочищення.</p>
<p>Мої дорогі колеги народні депутати, я вас прошу: сьогодні встаньте з колін, не дивіться на Банкову, не слухайте Медведчука, прийміть моральне свідоме рішення проти того злочину, який коїть влада у Закарпатті. Зверніть увагу на слідуюче: на сьогоднішній день викрадені і спалені бюлетені по голосуванню у Закарпатті. Відоме місце спалення цих бюлетенів. Викрадені протоколи дільничних комісій, викрадені протоколи територіальної комісії. Комісія Верховної Ради приїхала ні з чим, тому що вона не могла зустрітися з жодним членом територіальної виборчої комісії. Комісія парламенту України не отримала жодного документу офіційного із територіальної виборчої комісії.</p>
<p>Друзі, ви ці "пощечины" приймаєте чи не приймаєте?</p>
<p>І саме головне, в цей час у Мукачеві збирається 14 депутатів міської ради і приймають так звану присягу того начебто голову, якого брали по сфальсифікованим документам.</p>
<p>Друзі, ми підготували проект постанови. Я прошу вас, прошу кожного народного депутата сьогодні, підтримайте ці постанови, захистіть мукачівця. І я думаю, що для будь-якої країни, в тому числі і для України це питання повинно стати номер один. Там, де капітулювала влада, український парламент не повинен капітулювати. Продемонструйте свою мораль і гідність.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я думаю, ніхто з народних депутатів не проти тієї ініціативи, яку оголосив народний депутат Баранівський, але давайте це зробимо все у відповідний час, тоді, коли буде перерва і коли буде можливість, підійти для того, щоб, ну, не заважати народним депутатам працювати. Я думаю, що цю ми ідею підтримаємо. Але давайте в розумних межах.</p>
<p>Таким чином, шановні колеги, ми з вами обмінялися думками з приводу того, вірніше, послухали інформацію, чому чотири фракції брали перерву.</p>
<p>Я, мабуть, таким чином і буду ставити ці питання на голосування. Я ставлю питання на голосування: хто за те, щоб включити сьогодні до порядку денного питання про виведення військ з Іраку?</p>
<p>&nbsp;</p>
<p>11:39:53</p>
<p>За-212</p>
<p>Рішення не прийнято. Питання не включено.</p>
<p>По фракціях.</p>
<p>(Ш у м&nbsp; у&nbsp; з а л і)</p>
<p>Не треба! Треба розповідати мені! "Наша Україна" - 82, "Регіони України" - 7, комуністи - 58. Хто з комуністів не встиг? Соціал-демократи - 3, "Трудова Україна" - 0, соціалісти - 20, Блок Тимошенко - 19, "Народовладдя" - 10, "Демініціативи" - 0, "Центр" - 3, Аграрної партії - 1, НДП - 0, "Народний вибір" - 4, "Позафракційні" - 5. Питання не включене до порядку денного.</p>
<p>Немає мотивів, заспокойтеся! Другий раз я питання не ставитиму на голосування! Я не ставитиму другий раз питання на голосування! Вибачте, Валентин Григорович, прочитайте Регламент, там записано, коли з мотивів: до голосування - не після голосування.</p>
<p>Запишіться, три хвилин з мотивів. Прошу висвітлити. Оробець, Бульба.</p>
<p>&nbsp;</p>
<p>11:41:24</p>
<p>ОРОБЕЦЬ Ю.М.</p>
<p>Шановні колеги, я дуже прошу вас запросити всіх до залу. Це питання&nbsp; також честі нашого парламенту. Країни світу вже зрозуміли, що ця війна безперспективна, вона не є справедлива. Наші війська сприймаються місцевими жителями як окупанти. Гинуть наші хлопці. Оце ми зараз збираєм гроші на похорони нашого військовослужбовця, страждають батьки і діти. Я дуже прошу вас ще раз поставити на голосування, але обов'язково&nbsp; перед голосуванням всіх запросити, бо ви бачите, зала ще напівпорожня, і той, хто може проголосувати, ще не встиг прийти на своє робоче місце.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Бульба. Козаченко.</p>
<p>&nbsp;</p>
<p>11:42:20</p>
<p>БУЛЬБА С.С.</p>
<p>Степан Бульба, фракція Соціалістичної партії України. Я прошу головуючого ще раз поставити це питання на голосування. Я переконаний, що більшість народних депутатів, переконаний, проголосує і підтримає пропозицію&nbsp; щодо розгляду питання про відкликання українського&nbsp; військового контингенту з Іраку. Це проблема, яку потрібно&nbsp; обговорити. Обговорюючи цю проблему, ми, переконаний, дійдемо до висновку, що потрібно приймати&nbsp; негайне рішення про відкликання нашого контингенту з Іраку. Соціалісти завжди підтримували саме таку позицію. Комітет з питань національної безпеки вчора більшістю абсолютною голосів підтримав це рішення. Я пропоную ще раз - звертаюсь до більшості - давайте проголосуємо,&nbsp; розглянемо це питання і вирішимо так як того чекає народ.</p>
<p>&nbsp;</p>
<p>ГОЛОВУЮЧИЙ. Будь ласка, Козаченко. За ним Грачов.</p>
<p>Немає Козаченка? Тоді, будь ласка, Грачов.</p>
<p>&nbsp;</p>
<p>11:43:44</p>
<p>ГРАЧЕВ О.О.</p>
<p>Прошу передать Валентину&nbsp; Матвееву.</p>
<p>&nbsp;</p>
<p>ГОЛОВУЮЧИЙ. Будь ласка, Матвєєва мікрофон.</p>
<p>&nbsp;</p>
<p>11:43:49</p>
<p>МАТВЄЄВ В.Г.</p>
<p>Я дякую. Шановний Адаме Івановичу, я запевняю вас, що вимоги Регламенту&nbsp; я знаю, але у зв'язку з тим, що питання вами було поставлено раптово, я просив&nbsp; би від імені фракції комуністів ще&nbsp; раз його поставити на голосування, що це необхідно зробити сьогодні підтверджує, зокрема, і така інформація. Мовою оригіналу зачитую: "51 процент американцев считают, что существует вероятная возможность того, что для США события в Ираке&nbsp; будут протекать&nbsp; по вьетнамскому сценарию. 42 процента опрошеных уверены, что отправка американских войск в Ирак была ошибкой". Я думаю, що тим більше народ України чекає від нас такого рішення, яке стосується виведення наших військ із Іраку.</p>
<p>&nbsp;</p>
<p>ГОЛОВУЮЧИЙ. Зараз ми проголосуємо питання про те,&nbsp; хто за те, щоб повернутися до переголосування даного питання. Прошу визначатися.</p>
<p>&nbsp;</p>
<p>11:45:18</p>
<p>За-200</p>
<p>Наша Україна - 64, Регіони України - 7, Комуністів - 59, Соціал-демократи - 0, Трудова Україна -0, Соціалісти - 20, Блок Юлії Тимошенко - 19, Народовладдя - 2, Демініціативи - 0, Центр - 13, Аграрна партія - 1, НДП - 8, Народний вибір - 0, Позафракційні - 7.</p>
<p>&nbsp;Шановні колеги! Будьте уважні. Я прошу не кричати.&nbsp; Я вам&nbsp; роблю зауваження у порядку ведення. Не кричіть у залі.</p>
<p>Відповідно до рішення Погоджувальної ради я ставлю на голосування питання про включення до порядку денного питання про проект Постанов про ситуації, що склалася в зв'язку з подіями, які мали місце під час виборів міського Голови Мукачево. Прошу голосувати.</p>
<p>&nbsp;</p>
<p>11:46:45</p>
<p>За-177</p>
<p>Рішення не прийнято.</p>
<p>Прошу по фракціях.</p>
<p>"Наша Україна" - 96, "Регіони України" - 2, комуністи - 0, соціал-демократи - 4, "Трудова Україна" -1, соціалісти - 16, Блок Тимошенко - 19, "Народовладдя" - 6, "Демініціативи" - 1, "Центр" - 12, Аграрна партія - 3, НДП - 7, "Народний вибір" - 0, позафракційні - 10.</p>
<p>Таким чином, питання не включене.</p>
<p>Будь ласка, три хвилини з мотивів. Запишіться. Будь ласка, висвітліть на табло. Прошу, Олійник, Оробець.</p>
<p>Так, Борис Ілліч, будь ласка.</p>
<p>&nbsp;</p>
<p>11:47:46</p>
<p>ОЛІЙНИК Б.І.</p>
<p>Шановні колеги, я проголосую за включення&nbsp; по проблемі Мукачево тільки після того, як буде проголосовано про включення питання&nbsp; стосовно виведення наших військ з Іраку. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Оробець, за ним Луценко.</p>
<p>&nbsp;</p>
<p>11:48:32</p>
<p>ОРОБЕЦЬ Ю.М.</p>
<p>Шановні колеги, шановні колеги, я прошу уваги.</p>
<p>Юрій Оробець.</p>
<p>Ці дві проблеми дуже нагальні для нашого&nbsp; суспільства. Я був із тих, хто голосував "за" по обидвах проблемах. Але&nbsp; були депутати, які в одному випадку голосували за, в іншому не голосували і навпаки. Цілком очевидно, що нам треба проголосували обидва ці проекти. І ми тоді з честю вийдемо з цієї ситуації. Нам обидві ці проблеми треба оговорити в залі. Я звертаюся до всіх народних депутатів, з чим ми підемо до громадян України? Негайно повернімося і переголосуємо.</p>
<p>&nbsp;</p>
<p>ГОЛОВУЮЧИЙ. Будь ласка, Луценко, за ним - Хмара.</p>
<p>&nbsp;</p>
<p>11:49:31</p>
<p>ЛУЦЕНКО Ю.В.</p>
<p>Прошу передати слово Олександру Морозу.</p>
<p>&nbsp;</p>
<p>ГОЛОВУЮЧИЙ. Будь ласка, мікрофон Мороза.</p>
<p>&nbsp;</p>
<p>11:49:37</p>
<p>МОРОЗ О.О.</p>
<p>Шановні колеги, шановний Адаме Івановичу.</p>
<p>Я звертаюся до всіх. Шановні депутати, і одне, і друге питання має велику політичну вагу, але є одна процедура до обох питань, включення до порядку дня. Тому, Адам Іванович,&nbsp; є прохання, поставте обидва питання на голосування про включення їх до порядку дня сьогодні, і ми знімаємо всі проблеми. Я прошу вас, проголосуйте у пакеті постановку включення до порядку дня двох цих питань, і ми їх проголосуємо&nbsp; разом.</p>
<p>&nbsp;</p>
<p>ГОЛОВУЮЧИЙ. Будь ласка, Хмара.</p>
<p>&nbsp;</p>
<p>11:50:22</p>
<p>ХМАРА С.І.</p>
<p>Шановні народні депутати,&nbsp; те, що діється у Мукачево це не локальна подія. Це відкрита цинічна демонстрація швидкої фашизації нинішнього режиму. Це стосується всіх, хто розуміє, що таке бандитський режим, де потоптані всі права і свободи. Те, що робиться сьогодні в Мукачево, якщо не зупинити, завтра опанує всю Україну. І, можливо, уже буде пізно щось змінити. Схаменіться, будь ласка!</p>
<p>А стосовно цього, то давайте, проголосуйте за включення до порядку денного цих двох питань. Дякую.</p>
<p>&nbsp;</p>
<p>ГОЛОВУЮЧИЙ. Обмінялися думками. Аналогічно, як і з попереднім питанням, я буду ставити на голосування. Хто за те, щоб переголосувати питання про включення до порядку денного питання про проекти постанов про ситуацію в Мукачево.</p>
<p>&nbsp;</p>
<p>11:51:55</p>
<p>За-231</p>
<p>Тому я ставлю на голосування питання про включення до порядку денного питання про проекти постанов Верховної Ради України про ситуацію, що склалася у зв'язку з подіями, які мали місце під час виборів міського голови міста Мукачева.</p>
<p>&nbsp;</p>
<p>11:52:30</p>
<p>За-223</p>
<p>Рішення не прийнято.</p>
<p>Прошу заспокоїтися. Шановні колеги, по фракціях.</p>
<p>Наша Україна - 98, Регіони України - 4, Комуністів - 48, Соціал-демократи - 0, "Трудова України" - 1, Соціалісти- 19, Блок Юлії Тимошенко - 19, Народовладдя - 2, Демократичні ініціативи - 0, Центр - 13, Аграрна партія - 2, НДП -&nbsp; 3, "Народний вибір" - 2, Позафракційні - 12.</p>
<p>Шановні колеги, я звертаюся до представників більшості.</p>
<p>Ми з вами тільки що вели мову на засіданні Погоджувальної Ради про те, що ми включаємо це питання до порядку денного. Включаємо до порядку денного і розглядаємо всі проекти постанов, які у нас є. Зараз у нас роздано три проекти постанов. Три проекти постанов роздано, так що ми всі їх будемо, якщо включимо питання до порядку денного, усі їх будемо розглядати, в тому числі...</p>
<p>&nbsp;</p>
<p>ІЗ ЗАЛУ. Моя карточка не спрацювала...</p>
<p>&nbsp;</p>
<p>ГОЛОВУЮЧИЙ. Це мене не цікавить, що ваша карточка не спрацювала, я за вас голосувати не буду.</p>
<p>Всі проекти постанов, це два проекти постанов на заміну раніше поданих Шкіля і один проект постанов від представників більшості. Ми їх будемо обговорювати і ставити на голосування.&nbsp; Тому я просив би підтримати пропозицію про включення цього питання до розгляду, розглянути і поставити крапку.</p>
<p>Я ставлю на голосування питання про внесення до порядку денного питання про проекти постанов Верховної Ради України про ситуацію, що склалася у зв'язку з подіями, які мали місце під час виборів міського голови міста Мукачево.&nbsp; Прошу голосувати.</p>
<p>&nbsp;</p>
<p>11:54:35</p>
<p>За-238</p>
<p>Я роблю зауваження Ніколаєнко, який нецензурними словами висловлюється на ім'я головуючого на засіданні. Я зараз поставлю, виведуть із залу. 238, рішення прийнято. Ми переходимо до розгляду&nbsp; питань.&nbsp; (Ш у м&nbsp;&nbsp; у&nbsp;&nbsp; з а л і)</p>
<p>Ми будемо розглядати питання таким чином... Я інформую...</p>
<p>По фракціях, будь ласка, покажіть.</p>
<p>(Ш у м&nbsp;&nbsp; у&nbsp;&nbsp; з а л і)</p>
<p>Будь ласка.</p>
<p>...99</p>
<p>Регіони України - 4, комуністів - 58, соціалісти - 0, "Трудова Україна" - 0, соціалісти - 20, Блок Тимошенко - 19, "Народовладдя" - 1, "Дем.ініціативи" - 0, Центр - 12, Аграрна партія - 8, НДП - 7, "Народний вибір" - 0,&nbsp; позафракційні - 10.</p>
<p>Питання до порядку денного включено...</p>
<p>Хто за те, щоб проголосувати питання про включення до виведення військ з Іраку, прошу визначитись.</p>
<p>&nbsp;</p>
<p>11:57:50</p>
<p>За-236</p>
<p>По фракціях.</p>
<p>"Наша Україна" - 95, "Регіони" - 4, комуністи - 59, соціал-демократи - 0, "Трудова Україна" - 1, соціалісти - 20, Тимошенко - 19, "Народовладдя" - 1, "Демініціативи" - 0, "Центр" - 15, Аграрна партія - 2, НДП - 8, "Народний вибір" - 1, "Позафракційні" - 11.</p>
<p>Я ставлю на голосування: про включення до порядку денного проектів постанов про (це не включили - це ми проголосували про те, щоб переголосувати)... Я ставлю на голосування: про включення до порядку денного постанов про відкликання миротворчого контингенту України з Іраку. Прошу голосувати.</p>
<p>&nbsp;</p>
<p>11:59:13</p>
<p>За-216</p>
<p>По фракціях. "Наша Україна" - 93, "Регіони України" - 5, комуністи - 59, соціал-демократи - 0, "Трудова Україна" - 1, СПУ - 20, Тимошенко - 19, "Народовладдя" - 1, "Демініціативи" - 0, "Центр" - 12, Аграрна, НДП, "Народний вибір" - нулі, "Позафракційні" - 6. Питання не включено.</p>
<p>Шановні колеги, будь ласка, прослухайте інформацію, як ми будемо розглядати питання про проекти постанов Верховної Ради про ситуацію, що склалася в зв'язку з подіями, які мали місце під час виборів міського голови Мукачево.</p>
<p>Є три проекти постанов. Ми надамо слово по три хвилини авторам проектів постанов, по три хвилини вони дадуть відповіді на запитання. І після цього ми надамо слово для інформації три хвилини керівнику депутатської слідчої комісії, яку ми з вами створили, народному депутату Оробцю. А після того будемо визначатися.</p>
<p>Я, шановні колеги, у зв'язку з тим, що ми більше, ніж годину були в перерві, пропоную зараз не переривати розгляду цього питання і без перерви його розглянути.</p>
<p>З процедури запишіться. Три хвилини.</p>
<p>Будь ласка,&nbsp; три хвилини, Співачук, Таран.</p>
<p>&nbsp;</p>
<p>12:01:30</p>
<p>СПІВАЧУК В.Л.</p>
<p>Прошу слово передати&nbsp; Рудьковському.</p>
<p>&nbsp;</p>
<p>12:01:37</p>
<p>РУДЬКОВСЬКИЙ М.М.</p>
<p>Рудьковський, Соціалістична партія України. Шановні народні депутати! Сьогодні ми повинні&nbsp; обов'язково проголосувати за включення до повістки дня питання по Іраку. І те, що ми домовилися на Погоджувальній раді про те, що сьогодні будуть включені обидва питання - і питання по Мукачевому, і питання по виведенню військ з Іраку. Це була домовленість на Погоджувальній раді і давайте виконувати домовленості і в пакеті проголосувати ці питання, тому що питання по виведенню - це питання безпеки, національної безпеки, і ми не можемо до цього так спокійно відноситися. Навіть Гондурас вивів війська з Іраку! То ми що, українці, гірші Гондурасу?!</p>
<p>&nbsp;</p>
<p>ГОЛОВУЮЧИЙ. Будь ласка, Таран. Развадовський.</p>
<p>&nbsp;</p>
<p>12:02:36</p>
<p>ТАРАН В.В.</p>
<p>Передайте Турчинову.</p>
<p>&nbsp;</p>
<p>ГОЛОВУЮЧИЙ. Будь ласка, Турчинов.</p>
<p>&nbsp;</p>
<p>12:02:41</p>
<p>ТУРЧИНОВ О.В.</p>
<p>Шановні колеги, ці два питання безумовно є надто важливими для України, щоб ми&nbsp; могли їх оминати. Тому ми пропонуємо зараз, відповідно до домовленості, розглянути питання&nbsp; щодо ситуації в Мукачеві&nbsp; і зупинити те свавілля, зупинити знущання над Конституцією, яке сьогодні відбувається у цьому місті, тому що завтра це буде відбуватися скрізь, коли криміналітет буде керувати не тільки таємно, але ж&nbsp; офіційно всією державою.</p>
<p>І зразу після розгляду цього питання ще раз, Адаме Івановичу, ми просимо поставити&nbsp; на голосування постанову, мою, до речі, постанову щодо виведення військ з Іраку.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Развадовський. Григорович.</p>
<p>&nbsp;</p>
<p>12:03:29</p>
<p>РАЗВАДОВСЬКИЙ В.Й.</p>
<p>Дякую, Адаме Івановичу. Житомирська&nbsp; область, Віктор Развадовський.</p>
<p>Прошу передати слово Юрію Кармазіну, народному депутату.</p>
<p>&nbsp;</p>
<p>12:03:38</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни, "Солідарність" виборчого Блоку Віктора Ющенка "Наша Україна".</p>
<p>Я щиро дякую Віктору Развадовському.</p>
<p>Шановні народні депутати! Вчора я не мав можливості виступити в&nbsp; обговоренні. Я хотів повідомити, що на знімках люди&nbsp; впізнали співробітників підрозділу фізичного захисту податкової міліції. Тому&nbsp; мова йде&nbsp; про тероризм у Закарпатті і так це треба називати. Впізнали навіть заступника начальника ДПА Юрія Лупецького там на знімках.</p>
<p>Тому, шановні народні депутати, я за те, щоб проголосувати зараз і&nbsp; за вивід наших військ із Іраку, і за припинення тероризму і припинення тероризування України Медведчуком.</p>
<p>Прошу ці питання і одне, і друге ставити. Вони всі будуть...</p>
<p>&nbsp;</p>
<p>ГОЛОВУЮЧИЙ. Ми вже ставили&nbsp; і не один раз, і бачили вашу підтримку.</p>
<p>Будь ласка, Григорович. Немає.</p>
<p>Тоді, шановні колеги. Немає, вже нулі. Ніхто вже виступати не буде. Будь ласка. Я ще раз повторюю, ніхто&nbsp; вже виступати не буде, у тому числі і Зінченко, тому&nbsp; що на екрані вже нулі.&nbsp; І Сінченко також, бо&nbsp; вже час, на жаль, вичерпаний.</p>
<p>Шановні колеги! Я приношу вибачення Ніколаєнку за те, що ми обидва погарячкували. Але ще раз наголошую, у головуючого регламентом записано&nbsp; право, що він має право робити зауваження, коли йому заважають вести засідання. Я це зробив.</p>
<p>В зв'язку з тим, що дві фракції: Соціал-демократи (об'єднані) і "Трудова Україна" просить перерви, оголошується перерва на 30-ть хвилин, до 12.35.</p>
<p>&nbsp;</p>
<br clear=all>

<p align=center>ПІСЛЯ&nbsp;&nbsp; ПЕРЕРВИ</p>
<p>ГОЛОВУЮЧИЙ. Шановні колеги, прошу займати свої місця. Продовжуємо роботу.</p>
<p>Шановні народні депутати, ми ще з вами не&nbsp; приступили до розгляду питання, пов'язаного із питанням Мукачево, тому&nbsp; буквально процедурне питання, а після того будемо розглядати.</p>
<p>Відповідно до Закону про Конституційний Суд України Президент України указом від 25 березня 2004 року призначив Станік Сюзану Романівну суддею Конституційного Суду України. Згідно статті 17-ї Закону України про Конституційний Суд України суддя&nbsp; Конституційного Суду України вступає на посаду з дня складання ним присяги на засіданні Верховної Ради України. Для складання присяги на трибуну запрошується суддя Конституційного Суду України Станік Сюзана Романівна.</p>
<p>&nbsp;</p>
<p>СТАНІК С.Р.</p>
<p>Високоповажні народні депутати, вельмишановний головуючий, вельмишановний Прем'єр-міністр.</p>
<p>Я маю честь скласти перед вами присягу&nbsp; судді Конституційного Суду. Урочисто присягаю чесно і сумлінно виконувати високі обов'язки судді Конституційного Суду України, забезпечувати верховенство&nbsp; Конституції України захищати конституційний лад держави, конституційні права та свободи людини і громадянина. Дякую вам.</p>
<p>&nbsp;</p>
<p>ГОЛОВУЮЧИЙ. Шановні колеги, дозвольте від вашого імені привітати Сюзанну Романівну із законним вступом на високу посаду судді Конституційно Суду. І ви знаєте, що в тому числі і ми досить чимало даємо роботи Конституційному Суду, і будемо сподіватися, що з приходом туди ще однієї жінки, Конституційний Суд буде на висоті поставлених перед ним високих завдань. Будь ласка, мікрофон Мельника, СПУ.</p>
<p>&nbsp;</p>
<p>12:40:57</p>
<p>МЕЛЬНИК М.Є.</p>
<p>Я прошу слово надати Ніколаєнку, якого двічі називали.</p>
<p>&nbsp;</p>
<p>ГОЛОВУЮЧИЙ. Мікрофон Ніколаєнка.</p>
<p>&nbsp;</p>
<p>12:41:09</p>
<p>НІКОЛАЄНКО С.М.</p>
<p>Шановні громадяни України! Ніколаєнко, фракція Соціалістичної партії України, Херсонщина.</p>
<p>Перед голосуванням по виведенню наших військ з Іраку, а також ситуація, яка склалася в Мукачево, ці два рішення про включення до порядку денного не проходили, не набирали необхідної кількості голосів. Голова Соціалістичної партії України Олександр Мороз вніс пропозицію про те, щоб об'єднати ці два питання і проголосувати їх спільно. Така пропозиція не була висловлена. Проте головуючий на засіданні Мартинюк не поставив це питання на голосування.</p>
<p>Коли це не відбулося, фракція Соціалістичної партії України мене уповноважила мене піти і про це сказати головуючому. Коли я попросив головуючого так, як це у нас було десятки разів, спільно поставити про включення до порядку денного, Адам Іванович в досить жорсткій, грубій формі, вибачте мене, послав з трибуни. Але у мікрофон передав на всю Україну, що це я його зробив. Тому я прошу відсторонити головуючого від ведення засідань. Свідок сьогодні, свідок Таран-Терен, народний депутат...</p>
<p>&nbsp;</p>
<p>ГОЛОВУЮЧИЙ. Шановні колеги, не піднімайте ні рук, ні ніг, сідайте і будемо працювати, якщо ви хочете розглянути питання, якщо ви хочете розглянути питання, яке ми оголосили.</p>
<p>Тому я надаю слово, хто від фракцій, які брали перерву, буде виступати? Хто від фракцій? Шуфрич, Шаров, берете слово? Шановні колеги, дві фракції оголосили перерву, дві фракції оголосили перерву. Будь ласка, ніхто не бере слово для інформації, ну це - їхнє право.</p>
<p>Тому це, будь ласка, ви до нього звертайтеся, якщо ваше прізвище назвали. Значить, ми домовилися, що доповідає інформацію, доповідає проекти постанов народний депутат Шкіль. Він - автор двох проекті постанов, тому ви їх одразу, будь ласка, шість хвилин. Підготуватися представникам, хто із більшості, тут декілька прізвищ, визначайтесь, будь ласка.</p>
<p>&nbsp;</p>
<p>12:43:31</p>
<p>ШКІЛЬ А.В.</p>
<p>Дякую. Шкіль Андрій, фракція блоку Юлії Тимошенко.</p>
<p>Я вніс постанову на заміну раніше поданої Постанову Верховної Ради про процедуру голосування подій в Мукачеві і сама постанова. Я думаю, що проголосувати в таємному режимі цю постанову буде набагато логічніше, поза як тут складається враження, що з цієї чи з якоїсь іншої причини сюди прибув Прем`єр-міністр. Я думаю, він прийшов прослідкувати, щоб все було гарно у Верховній Раді проголосовано. Ну, я тому хотів, щоб позбавити можливості когось на когось впливати, я пропоную голосувати постанову про розгляд ситуації в Мукачеві в таємному режимі.</p>
<p>І я думаю, що це абсолютно нормальна позиція, абсолютно нормальна пропозиція, і я би хотів, щоб народні депутати підтримали мене в цьому.</p>
<p>З приводу самої ситуації в Мукачеві. Я хотів би, власне, з цього огляду сказати декілька слів. Мукачевські події - це не просто випадковий збіг обставин, це не просто боротьба з посаду мера в невеликому українському місті. Це не просто боротьба за те, щоби хтось... якихось представників посів посаду мера Мукачево. Це йде боротьба за те, як пройдуть вибори Президента в Україні, це боротьба за те, якими будуть ці вибори, це боротьба за те, щоб дізнатися, яким є терпіння у людей. І терпіння у людей не є безмежним.</p>
<p>Ситуація в Мукачеві накалена до точки найвищого кипіння, і за будь-яких обставин, якщо Верховна Рада не висловить свого ставлення до подій в Мукачеві, не висловить ставлення до побиття народних депутатів врешті-решт, не висловить свого ставлення до того, що там йде ескалація напруги і, саме найголовніше, все зводиться до того, щоб пролилася кров, і цією кров'ю обмастити всіх. І це завдання ставить перед собою глава президентської адміністрації.&nbsp; Тому, властиво, в постанові чітко є звертання до Президента, щоб він визначився, хто керує в Україні, він чи його глава адміністрації. І це, як на мене, є толерантна і абсолютно лояльна пропозиція.</p>
<p>Я хотів би для того, щоб не переповідати все те, що там було, я хотів би зачитати лист, який прийшов на адресу фракції від мешканців міста Мукачево:</p>
<p>"Шановні земляки-патріоти!</p>
<p>Звертаються до вас жителі відомого уже на весь світ українського міста Мукачева, звертаються до вас люди самої гарної, самої мирної, самої терплячої держави Україна.</p>
<p>Ми дуже вражені, здивовані, занепокоєні тією обставиною, що в сесійній залі Верховної Ради знайшлися ті народні депутати, яким ми довіряли захист нашого життя та життя наших родин, але які відмовилися проголосувати за відставку керівників - організаторів кривавої розправи кривавої розправи 18 квітня 2004 року в Мукачево. Це народні обранці кидають своїх людей - українців напризволяще один на один із зграєю бандитів-душогубів, дбаючи лише про своє тепле місце у Верховній Раді.</p>
<p>Ми у розпачі. У кого шукати захисту і порятунку нам, простим людям, куди тікати нам разом із своїми сім'ями, якщо найвища законодавча влада - народні депутати України - злякалися зграйки бандитів.</p>
<p>Ми знаємо, що весь народ України чекає від народних обранців прийняття єдиного правильного рішення: відставки замовника цих кривавих подій. Ми будемо молитися за тих народних депутатів, які стали на захист свого народу. Дай Боже здоров'я та щастя їм та їхнім сім'ям.</p>
<p>Але ми також хочемо знати імена тих депутатів, які стали співучасниками цього свавілля, прикриваючи замовників. Ми хочемо знати імена тих, хто прагне людського осуду, хто не дбає про своє майбутнє та майбутнє своїх родин. Наполегливо просимо опублікувати їхні імена в газеті "Вечірні вісті". З глибокою пошаною жителі міста".</p>
<p>І ми опублікуємо в усіх демократичних виданнях імена тих депутатів-спільників Віктора Медведчука. Я хотів би, щоб цих імен в цьому списку було б якомога менше. Дякую.</p>
<p>&nbsp;</p>
<p>ГОЛОВУЮЧИЙ. Андрій, будь ласка, на трибуну. Запишіться, три хвилини на запитання. Так, прошу: висвітліть. Будь ласка, три хвилини. Єщенко. Вернигора.</p>
<p>&nbsp;</p>
<p>12:48:37</p>
<p>ЄЩЕНКО В.М.</p>
<p>Єщенко, фракція комуністів. У мене запитання.</p>
<p>На якій підставі звинувачення йдуть до органів влади? І їхні дії конкретні на період голосування і коли був підрахунок голосів. Тому що воно нагадує ті події, які відбувалися у 61 окрузі в Донецькій області.</p>
<p>Будь ласка.</p>
<p>&nbsp;</p>
<p>ШКІЛЬ А.В. До речі, я цілком з вами згідний. Дякую за запитання. Власне, сценарій відпрацьовувався на мажоритарних виборах. Тут я згідний абсолютно. І події, які розгорталися в Мукачево, дуже подібні до тих, які були на 61 окрузі.</p>
<p>Що робила влада. Це влада давала розпорядження зняти охорону з державного об'єкту, тобто міської ради, зняти державну охорону, заступник голови міського управління міліції. Це перше.</p>
<p>Друга ситуація. Ця влада не забезпечила об'єктивного розслідування цієї справи. Зараз ми маємо чітку інформацію, що власне влада перешкоджала депутатській групі, яка виїхала&nbsp; на чолі з Зінченком, голови комітетів, це 4 народні, не просто... 4 голови комітетів, які виїхали туди і їм планомірно, постійно&nbsp; чинився спротив усіх гілок влади. І коли тут розповідають, що один з представників влади приїхав пізніше запрошеного терміну і його не дочекалися, бо він їхав бозна звідки, то це брехня, тому що він просто не приїхав. І влада тут має чітку однозначну позицію.</p>
<p>Ще раз наголошу, не просто зірвати вибори, не просто провести свого кандидати, зробити це&nbsp; цинічно, нагло, принижуючи честь і гідність усіх мешканців Мукачева.</p>
<p>&nbsp;</p>
<p>ГОЛОВУЮЧИЙ. будь ласка, Вернигора. Філенко підготуватися.</p>
<p>&nbsp;</p>
<p>12:50:31</p>
<p>ВЕРНИГОРА Л.М.</p>
<p>Я прошу передати слово Юрію Луценку.</p>
<p>&nbsp;</p>
<p>ГОЛОВУЮЧИЙ. Будь ласка, Луценко мікрофон.</p>
<p>&nbsp;</p>
<p>12:50:41</p>
<p>ЛУЦЕНКО Ю.В.</p>
<p>Луценко, фракція Соціалістичної партії України. У мене запитання перше до доповідача. Андрію, а чому із постанови випала відповідальність керівництва МВС, адже ми всі розуміємо, що саме вони допустили беззаконня в Мукачеві.</p>
<p>І друге запитання у мене до Адама Івановича. На якій підставі ви знімаєте розгляд внесений мною першим постанови щодо подій в Мукачеві (номер 5432)? Яким пунктом Регламенту вам дозволяється відхиляти законодавчу ініціативу народного депутата Луценка?</p>
<p>&nbsp;</p>
<p>ШКІЛЬ А.В. Ну я відповім на свою частину запитання, а потім вже хай це робить головуючий.</p>
<p>Стосовно працівників міліції, їх відповідальності. Тут треба зрозуміти, що дитя компромісу завжди є потворним. Постанова - це дитя компромісу, повірте. І цей компроміс треба досягнути, тому що я недаремно зачитав лист із Мукачева. Повірте, ситуація там є дуже-дуже&nbsp; вибухонебезпечна. Там всі іскри кинуті. Зараз&nbsp; ми можемо тільки очікувати полум'я. Тому, власне, там є, скажем, не зняття відповідальності, відповідальність все-одно всі винні понесуть, тому що там знімається відповідальність ця можливо з міністерства, але перекладається відповідальність на виконавців злочинного наказу. А виконання злочинного наказу є карним.</p>
<p>Адаме Івановичу, до вас було запитання.</p>
<p>&nbsp;</p>
<p>ГОЛОВУЮЧИЙ. Було запитання до мене. Я пояснюю. Сьогодні ми про це&nbsp; говорили на погоджувальній&nbsp; раді, я... Філенко нехай не переживає,&nbsp; я йому хвилину дам, бо було запитання,&nbsp; я відповім.</p>
<p>Суть зводиться до того, що вчора було внесено два проекти постанов, в тому числі автором Шкілем, який зараз вніс&nbsp; на заміну поданого, суть яких не відповідає Конституції. Бо у Конституції немає нашого права&nbsp; висловлювати недовіру чи то міністру внутрішніх справ, чи&nbsp; голові Служби безпеки України. У проектах постанов, авторами яких були Шкіль і&nbsp; Луценко були:</p>
<p>Перший пункт. Висловити недовіру ( допустимо) міністру МВС.</p>
<p>Другий пункт. Призначити міністром МВС Сторожа Мукачівської міськради.</p>
<p>Це також суперечить Конституції.</p>
<p>Друга постанова.</p>
<p>Пункт перший. Висловити недовіру голові Служби безпеки.</p>
<p>Пункт&nbsp; другий. Призначити головою Служби безпеки&nbsp; сторожа&nbsp; Мукачівської міської ради.</p>
<p>Тому, звичайно, це хороший епістолярний жанр, але він не має ніякого відношення до законотворчості.&nbsp;&nbsp; І тому я, керуючись відповідно Конституцією, як Основним законом, на повній підставі не поставив цього на голосування. Будь ласка, Філенко.</p>
<p>&nbsp;</p>
<p>12:53:25</p>
<p>ФІЛЕНКО В.П.</p>
<p>Шановний доповідачу! Володимир Філенко, фракція "Наша Україна".</p>
<p>У мене два до вас запитання. Чи відомо вам, що вчора протягом трьох годин&nbsp; при бездіяльності&nbsp; місцевої міліції у ратуші були заблоковані представники Верховної Ради, офіційні представники Верховної Ради, не представники конкретних фракцій,&nbsp; а офіційна делегація Верховної Ради. І тільки втручання&nbsp; ОСБУ&nbsp; в півпершої ночі дало можливість їм покинути ратушу?</p>
<p>І друге. Чи відомо вам, що слідчі&nbsp; прокуратури, нарешті, увійшли у кімнату територіальної виборчої комісії і не знайшли там жодного документа. Також, як не знайдено&nbsp; по сьогодні жодного члена територіальної виборчої комісії?</p>
<p>&nbsp;</p>
<p>ШКІЛЬ А.В. Звичайно,&nbsp; мені ці всі факти відомі. Більше того, я наголошу, що&nbsp; втручання працівників СБУ не просто розблокувало&nbsp; ситуацію, а&nbsp; захистило життя народних&nbsp; депутатів. Життя народних депутатів було під загрозою.</p>
<p>Дякую за запитання, Володимире,&nbsp; щоб, власне, це прозвучало&nbsp; в цій залі для стенограми. Життю депутатів було загрожено.&nbsp; І втручання працівників Служби безпеки захистило їхнє життя, і відсторонило цю загрозу. Зокрема, життя голів комітетів: Стретовича і Матвієнка. Тому я думаю, що питання про виборчу комісію, ну, ви розумієте: мавр зробив свою справу, і мавр пішов. Вони оголосили безпідставно, висмоктавши з пальця, навіть не фальсифікуючи протоколів, перемогу іншого кандидата, і розійшлись. І тепер звичайно, що їх ніхто не знайде. Але я б дуже хотів, щоб прокуратура їх знайшла врешті-решт. Тому що нести покарання мають і тей, хто замовляє, і той, хто виконує, щоб іншим неповадно було. Дякую.</p>
<p>&nbsp;</p>
<p>ГОЛОВУЮЧИЙ. Дякую. Таким чином ми заслухали проекти постанов, доповідь по проектам постанов за номерами 5432-п1 і 5432-1. Зараз цей законопроект за номером 5432-3 представляє Степан Богданович Гавриш. Будь ласка.</p>
<p>&nbsp;</p>
<p>12:55:51</p>
<p>ГАВРИШ С.Б.</p>
<p>Дякую. Шановний Адаме Івановичу, шановні колеги, ми розуміємо ціну питання в Мукачеві, як ціну питання демократії і зобов'язані, безумовно, на рівні конституційної відповідальності Верховної Ради, прийняти відповідне рішення.</p>
<p>Тому за дорученням шести фракцій парламенту я пропоную вам проект постанови, де ми не керуємося емоціями, а виходимо із компетенції Верховної Ради України, власне політичної практики, яка дозволяє нам приймати це рішення на базі чинної Конституції і Регламенту. Ми пропонуємо, щоб відповідальні інститути України, які мають відповідну компетенцію, тобто інститути правоохоронної системи забезпечили відповідне розслідування цих фактів і прийняли відповідні рішення під контролем Верховної Ради України. Ми виходимо з того, що прийняття інших рішень, які направлені&nbsp; персонально проти конкретних керівників цих&nbsp; правоохоронних інститутів, вина яких на цей час не доказана і не може бути доказана, оскільки для цього існує відповідна процедура, означала лише б не&nbsp; що інше як політичне переслідування. На великий жаль, ми не усвідомлюємо того, що це є бумерангом, який обов'язково повернеться і до нас. Ми створюємо погану практику, коли при будь-яких політичних&nbsp; змаганнях, навіть тоді, де порушується суттєво чинне законодавство, ми робимо жертвами&nbsp; системи, які&nbsp; не є політичними&nbsp; організаціями, а самі&nbsp;&nbsp; правоохоронні органи&nbsp; держави, дестабілізуючи правопорядок в країні.</p>
<p>Тому ми і виходимо із необхідності прийняти саме таку постанову, по якій доручити Генеральній прокуратурі України, Міністерству внутрішніх справ,&nbsp; Службі безпеки України в межах відповідної компетенції забезпечити організацію вивчення і встановлення цих обставин, що мали місце під&nbsp; час виборів міського&nbsp; голови міста Мукачево, і доповісти про це Верховній Раді України. Тоді, маючи відповідні факти, ми можемо їх співставити із діяльністю тимчасової слідчої комісії, з позицією народних депутатів, які безпосередньо приймали участь&nbsp; у&nbsp; розв'язанні цієї проблеми у Мукачеві, і прийняти відповідне чесне рішення Верховної Ради України. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, хто має&nbsp; питання,&nbsp; запишіться. Прошу висвітліть. Будь ласка,&nbsp; 3 хвилин. Іванов, Кафарський.</p>
<p>&nbsp;</p>
<p>12:58:28</p>
<p>ІВАНОВ С.А.</p>
<p>Степан Богданович, мне одно только не понятно, ну, Президент дал поручение&nbsp; разобраться и Генеральной прокуратуре, зачем мы будем дублиривать это все?</p>
<p>&nbsp;</p>
<p>ГАВРИШ С.Б. Дякую. Абсолютно справедливе запитання і воно, дійсно, потребує серйозної дискусії, але разом з тим ми розуміємо, що&nbsp; у сесійній залі є вимога політичних сил, які вимагають прийняття окремого рішення&nbsp; Верховної Ради України. Я думаю, що народні депутати мають на це право.</p>
<p>З іншого боку, ми пропонуємо прийняти рішення, яке найбільше відповідає чинному законодавству України, яке не є політизованим, в якому зацікавлені можуть бути абсолютно всі політичні сили парламенту.</p>
<p>&nbsp;</p>
<p>ГОЛОВУЮЧИЙ. Будь ласка, Рибак. Підготуватися Гмирі. Володимире Васильовичу, питання немає чи бажання немає? Тоді, будь ласка, Гмиря. Підготуватися Чичкову.</p>
<p>&nbsp;</p>
<p>12:59:34</p>
<p>ГМИРЯ С.П.</p>
<p>Адам Иванович, Миговичу, пожалуйста, слово передайте.</p>
<p>&nbsp;</p>
<p>ГОЛОВУЮЧИЙ. Будь ласка, мікрофон Миговича.</p>
<p>&nbsp;</p>
<p>12:59:43</p>
<p>МИГОВИЧ І.І.</p>
<p>Дякую, Сергію Петровичу. Іван Мигович, фракція Компартії, Закарпаття.</p>
<p>Шановний Степане Богдановичу, ви - кваліфікований юрист високого класи. І ви запропонували такий документ, який, ви самі розумієте, нічого не розв'яже з тієї надзвичайної ситуації, яка склалася в Мукачеві, а зараз охоплює все Закарпаття. Ви бачите, представники центральних органів, які зараз там перебувають, уникають від зустрічей, не проводять ту належну їм роботу, і все йде до того, як кажуть, щоб спустити на гальмах цю проблему, яка склалася. І тому, я думаю, що ви самі усвідомлюєте, невже ви хочете, щоб, там тактика така, зволікати час, не подавати ніяких документів ні територіальної виборчої комісії, ні інших матеріалів, знайти прокурора, інших не можна. Невже ви не бачите, що це тактика зволікання і ...</p>
<p>&nbsp;</p>
<p>ГАВРИШ С.Б. Дякую. Що стосується пропозиції, яку вносять керівники шести депутатських груп і фракцій парламенту, то вона може бути прийняти за основу або не підтримана. У наступному в неї будуть включені ті позиції, які є позицією 226 народних депутатів.</p>
<p>Я розумію це таким чином, що ми запропонували такий текст нормативної постанови Верховної Ради України, який дає можливість реально спертися на чинне законодавство України. Я дійсно фаховий юрист і пройшов всі шаблі юриста-практика і одночасно вченого. Я не можу зрозуміти, коли мені кажуть про необхідність звітування правоохоронців безпосередньо навіть народним депутатам на місці розслідування будь-якої події. Є чинне процесуальне законодавство, є відповідні нормативні документи, які зобов'язані до виконання свого службового обов'язку. І служіння закону в цьому відношенні має бути найвищим, а не служіння конкретним тільки людям.</p>
<p>Тому боюсь, щоб ми таким чином не почали демонтаж правоохоронної системи в Україні, не перетворили правоохоронців в заручників нашої політичної боротьби, не заставили їх завтра, коли ця боротьба досягне критичної межі, власне, не вийти виконувати свій обов'язок і привести Україну до анархії, тому ми і запропонували максимально толерантний документ, який може нас об'єднати.</p>
<p>З іншого боку, я погоджуюся, коли він буде прийнятий за основу і до нього будуть внесені пропозиції, які можуть його вдосконалити.</p>
<p>&nbsp;</p>
<p>ГОЛОВУЮЧИЙ. Будь ласка, Чичков.</p>
<p>&nbsp;</p>
<p>13:02:21</p>
<p>ЧИЧКОВ В.М.</p>
<p>Прошу передати слово Турчинову.</p>
<p>&nbsp;</p>
<p>ГОЛОВУЮЧИЙ. Мікрофон Турчинову.</p>
<p>&nbsp;</p>
<p>13:02:28</p>
<p>ТУРЧИНОВ О.В.</p>
<p>Шановний Степан Богдановичу, ми вчора з вами слухали інформацію і міністра внутрішніх справ, і керівника Служби безпеки, ви знаєте, було соромно за цих високих посадовців, які просто не контролюють ситуацію. Більше того, доведено, що саме міліція співпрацює з кримінальними елементами. Саме міліція забезпечує і побиття людей, і викрадання бюлетенів.</p>
<p>І ви в своїй постанові пропонуєте саме міліції, СБУ знову провести розслідування, тобто фактично ви доручаєте їм приховати сліди, які вони не встигли приховати протягом тижня. Як ви вважаєте, ну, має сенс прийняття такої постанови і доручення робити тим людям, які уже себе скомпрометували? Дякую.</p>
<p>&nbsp;</p>
<p>ГАВРИШ С.Б. Ну, я думаю, що таке доручення відповідним компетентним інститутам правоохоронної системи України є відповідним Конституції України. Що стосується образ. Мені ще більше було гірко, коли образи лунали відносно керівників правоохоронних відомств.</p>
<p>Думаю, що не до честі українського парламенту порушувати головне завоювання демократії, яким так пишається цивілізація, це - презумпція невинуватості, оскільки нікому ніхто не доказав, що існує на цей час будь-який переконливий зв'язок з кримінальними елементами саме міліції. Ми робимо дуже небезпечні кроки в напрямку того, щоб сьогодні дискредитувати правоохоронну систему, яка є фактором стабільності для української держави.</p>
<p>Тому попри всі наші емоції давайте ми зупинимося в цьому і збережемо як мінімум той стабільний правопорядок, який має місце сьогодні, ведучи, напевно, гострий діалог, висуваючи умови, вимоги, але не дискредитуючи, не ображаючи людей, які щоденно йдуть на війну із злочинністю заради нас з вами.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую, Степан Богданович, сідайте.</p>
<p>Як я уже вас інформував, Погоджувальна рада домовилася, прийняла рішення про те, що ми заслухаємо інформацію у межах трьох хвилин без відповіді на запитання, Оробця - голову спеціальної слідчої комісії навколо подій у Мукачево.&nbsp; Будь ласка.</p>
<p>&nbsp;</p>
<p>13:04:44</p>
<p>ОРОБЕЦЬ Ю.М.</p>
<p>Шановні депутати, я прошу вашої уваги.</p>
<p>Ця ніч була одною з найгірших у моєму житті, і саме тому я заслуговую на те, щоб бути почутим вами.</p>
<p>Вчора протягом цілого дня була абсолютна вакханалія діянь кримінальних авторитетів. Оскільки я називаю прізвища, то мою промову вважайте офіційним запитом на ім'я Генерального прокурора України.</p>
<p>Керують кримінальними угрупуваннями Чувирко - зять Медведчука, Павльо, прізвисько - Чалий, Молдаванин.</p>
<p>Шановні колеги, я звертаю увагу на те, що координацією зусиль криміналітету області займаються особисто начальник міліції області Варцаба, його заступник Русин. Я особисто свідчу, що Русин конвоював депутата Безсмертного, в якого були вивернути руки так, що ніс досягав землі.</p>
<p>Я свідчу про те, що координацією на міському рівні займається начальник&nbsp; міліції Дерновий. Особисто його заступник Швенда давав команду зняти охорону міліції, і злочинці проникли на дільницю і викрали протоколи з бюлетенями. Саме вчора не міліція, а кримінальні авторитети охороняли приміщення територіальної комісії. Вийшло так, що блокували дії Генеральної прокуратури, обласної прокуратури і діяльність вами створеної комісії.</p>
<p>Я впізнав двох бандитів і їх вчасно міліція попередила - і вони втекли, щоб не бути опізнаними. Саме Чубірко, зять чи ............ Медведчука, викрав документи Матвієнка, службові документи.</p>
<p>І останнє. Вчора банда блокувала роботу комісії. Вчора відбувся колосальний, грандіозний мітинг, найбільший мітинг - 10 тисяч чоловік зібралося на площі, і бандити привезли туди цілий самосвал дров, щоб підпалити.</p>
<p>Шановна громадо, якщо бути чесними, має бути один висновок: наші війська треба вивести з Іраку і ввести в Мукачево, відсторонити кримінальну міліцію від влади і навести...</p>
<p>&nbsp;</p>
<p>ГОЛОВУЮЧИЙ. Дякую. Обговорення проектів постанов ми з вами завершили. В порядку надходження я їх буду ставити на голосування.</p>
<p>Ставиться на голосування проект постанови 5432-п1: про процедуру голосування за проект Постанови Верховної Ради України "Про інформацію щодо подій, які мали місце на виборах міського голови міста Мукачево Закарпатської області". Проект вноситься народним депутатом Шкілем.</p>
<p>&nbsp;</p>
<p>13:08:42</p>
<p>За-228</p>
<p>Рішення прийняте.</p>
<p>Тому, шановні колеги... По фракціях, будь ласка.</p>
<p>"Наша Україна"&nbsp; - 100, "Регіони&nbsp; України" - 2,&nbsp; комуністи - 59, соціал-демократи і "Трудова Україна" - 0, соціалісти 20, Блок&nbsp; Тимошенко - 19,&nbsp;&nbsp; "Народовладдя" - 2, &nbsp;&nbsp;"Демініціативи" - 1, "Центр" - 14, Аграрна партія - 0, НДП - 3, Народний вибір - 1, позафракційні - 7.</p>
<p>Шановні колеги, заспокойтесь. Заспокойтесь, нам треба вирішити технічні питання. Шановні колеги! Я звертаюся до системи "Рада". Скільки нам треба часу для того, щоб зробити&nbsp; таємним&nbsp; голосування? 5 хвилин? Чи нічого не треба? Так, тоді будь ласка, я просив би, щоб не фіксувало... головне, щоб табло&nbsp; не фіксувало хто як голосує. Готові? Так, прошу. Тоді я ставлю на голосування проект постанови за номером 5432-1 Постанову Верховної Ради про інформацію щодо подій, які мали місце на виборах міського голови міста Мукачеве Закарпатської області. Проект внесений народним депутатом Шкілем.</p>
<p>&nbsp;</p>
<p>13:10:32</p>
<p>За-224</p>
<p>Рішення не прийнято. По фракціях показати не можу. Іван Олександрович! Шановні колеги! Я пояснюю для Івана Олександровича, що табло не показує тому, що табло не повинно показувати, бо це було б не таємне&nbsp; голосування. Якщо працює табло, то видно кожне гніздо хто як працює.</p>
<p>Ставлю на голосування проект Постанови за номером 5432-3. Це проект постанови, внесений групою народних депутатів, який тут доповідав народний депутат Гавриш. Прошу голосувати.</p>
<p><u>&nbsp;</u></p>
<p>13:11:31</p>
<p>За-250</p>
<p>Проект постанови&nbsp; прийнято за номер 5432-3.</p>
<p>( Ш у м&nbsp;&nbsp; у&nbsp;&nbsp; з а л і)</p>
<p>На якій підставі перерву? З процедури запишіться, 3 хвилини, хто хоче висловитися. Прошу висвітити.</p>
<p>Будь ласка, 3 хвилини. Олійник, Подобєдов.</p>
<p>&nbsp;</p>
<p>13:12:15</p>
<p>ОЛІЙНИК Б.І.</p>
<p>Шановні колеги! А ви що думаєте, що закрите голосування є справді закритим? Давайте відкритим голосуванням&nbsp; голосувати та й годі.</p>
<p>&nbsp;</p>
<p>ГОЛОВУЮЧИЙ. Будь ласка, Подобєдов, підготуватися Черновіл.</p>
<p>&nbsp;</p>
<p>13:12:37</p>
<p>ПОДОБЄДОВ С.М.</p>
<p>Прошу передати слово Зайцю.</p>
<p>&nbsp;</p>
<p>ГОЛОВУЮЧИЙ. Зайцю якому, Володимиру? Будь ласка, Володимир Заєць.</p>
<p>&nbsp;</p>
<p>13:12:51</p>
<p>ЗАЄЦЬ В.В.</p>
<p>Шановний головуючий!&nbsp; Шановні народні депутати! Хоч голосування і не відбулося так, як хотіла "Наша Україна", але я хочу вас всіх повідомити, що навіть при тому голосуванні народний депутат&nbsp; Король Віктор із фракції "Наша Україна" голосував карточками чужої фракції. Ось так нас сьогодні виховували, щоб ми були чесними, відкритими і правдивими. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Чорновіл. Рудьковський.</p>
<p>&nbsp;</p>
<p>13:13:19</p>
<p>ЧОРНОВІЛ Т.В.</p>
<p>Шановні колеги! Обидва голосування не можна вважати нормальними, адекватними.</p>
<p>По першому голосуванню, яке йшло, воно було поставлено відразу без жодних пауз, буз чітких пояснень, що відбувається. Багато&nbsp; депутатів не встигли зорієнтуватися.</p>
<p>По другому&nbsp; голосуванню. Воно теж не може вважатися нормальним, адекватним з тої причини, що у постанові, яка внесена групою депутатів на чолі з Гавришем передбачені пункти, які є так чи інакше посадовими обов'язками тих структур, яким пропонується їх виконувати. Вони їх мають виконувати незалежно від постанов Верховної Ради. Тому я вважаю, що обидва голосування треба скасувати і провести переголосування.</p>
<p>&nbsp;</p>
<p>ГОЛОВУЮЧИЙ. Будь ласка, Рудьковський. Після того репліка, Король.</p>
<p>&nbsp;</p>
<p>13:14:08</p>
<p>РУДЬКОВСЬКИЙ М.М.</p>
<p>Прошу передати слово Станіславу Ніколаєнко, і прошу всіх народних депутатів здавати кошти...</p>
<p>&nbsp;</p>
<p>13:14:14</p>
<p>НІКОЛАЄНКО С.М.</p>
<p>Шановні колеги! Ніколаєнко, фракція Соціалістичної партії України.</p>
<p>Я дякую Миколі Рудьковському, і дійсно прошу колег скриньки наповнити, які ми направимо сім'ї загиблого хлопця нашого в Іраці.</p>
<p>Тепер друге питання. Я хотів би звернутися сьогодні до всіх наших депутатів і сказати, сьогодні питання честі і достоїнства нашого парламенту обговорюється. Якщо ми не проголосуємо за постанову, яку тут пропонували і яка набрала 224 голоси по Мукачево, то гріш нам ціна в базарний день, коли ми не можемо беззаконня зупинити до народних депутатів України. А як же ми можемо до виборців, як же виборці до нас можуть звертатися, щоб ми закону дотримувалися?</p>
<p>Я прошу, давайте сьогодні, в оцей судний день, підтримаємо постанову і по Мукачево, і по Іраку, про виведення військ.</p>
<p>&nbsp;</p>
<p>ГОЛОВУЮЧИЙ. Будь ласка, репліка. Народний депутат Король.</p>
<p>&nbsp;</p>
<p>13:15:16</p>
<p>КОРОЛЬ В.М.</p>
<p>Шановні народні депутати, тут прозвучало, що я голосував карточками СДПУ(о). Кожен депутат повинен голосувати за себе. Якщо їхніх депутатів немає, кому вони віддали карточки, хай з'ясовують між собою. Це перше.</p>
<p>По-друге. Є режим таємного голосування. І звідки вони можуть казати, що той не голосував іншим. То це не є таємне голосування тоді. Тому я спростовую все це і рахую, що це просто отговорки. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, відповідно до заяви групи "Народовладдя" та фракції Аграрної партії України&nbsp; оголошується перерва на 30 хвилин, до 13.45.</p>
<br clear=all>

<p>ПІСЛЯ&nbsp;&nbsp; ПЕРЕРВИ</p>
<p>ГОЛОВУЮЧИЙ. Шановні колеги, прошу займати місця. Можливо, ми давайте затвердимо суддів, а потім продовжимо свої дискусії? Ні? Так, будь ласка, Зваричу слово. І підготуйтеся ті, хто брав перерву, проінформувати, що ви хотіли.</p>
<p>&nbsp;</p>
<p>13:48:34</p>
<p>ЗВАРИЧ Р.М.</p>
<p>Шановний Адаме Івановичу, оскільки були внесені три проекти постанов з питання, яке обговорювалося, відповідно до Регламенту слід трактувати голосування, яке відбулося стосовно проекту за номером 5432-3 як таке, яке прийняте за основу. Бо не можна приймати в цілому будь-кого проекту постанови у випадку, якщо є альтернативні проекти.</p>
<p>Тому в порядку законодавчої ініціативи та від імені фракції "Наша Україна" я вношу поправку до цієї постанови, прийнятої за основу, щоб включити до цієї постанови пункт перший з проекту постанови, який був внесений депутатом Шкілем. Пункт перший включити до постанови, прийнятої за основу.</p>
<p>&nbsp;</p>
<p>ГОЛОВУЮЧИЙ. Будь ласка, три хвилини, Шуфрич від ініціаторів, які брали перерву. І будемо визначатися.</p>
<p>&nbsp;</p>
<p>&nbsp;13:49:49</p>
<p>ШУФРИЧ Н.І.</p>
<p>Дякую, шановний головуючий.</p>
<p>Шановні колеги, дійсно, сьогодні відчувається в залі дуже непроста ситуація, ми обговорюємо дуже непросте, неоднозначне питання.</p>
<p>Ми сьогодні пішли на всі можливі компроміси. Сьогодні я хочу нагадати, шановні колеги, щоб це знали і ми з вами, і всі, хто зараз нас чує. Під час проведення конституційної реформи ми домовились заради того, щоб нас потім ні в чому не звинувачували, ми маємо чітко дотримуватись норм Регламенту.</p>
<p>Хочу вам нагадати, шановні колеги, що вчора після того, як ми розглянули питання, після того, як ми це питання розглянули, на жаль, ми голосували за постанови, по яким не було рішення ні юридичного нашого комітету, я вже не говорю про профільні комітети.</p>
<p>Розуміючи гостру необхідність піднятого питання і, дійсно, погоджуючись з тим, що постраждали наші колеги, і ми це не можемо залишити поза увагою, ми пішли на те, щоб проголосувати вчорашні постанови без належного оформлення і без рішень профільних комітетів.</p>
<p>Хоча хочу вам нагадати, що ми тут до півдванадцятої ночі голосували Закон про вибори народних депутатів, чітко дотримуючись Регламенту саме на вимогу депутатів із фракції "Наша Україна".</p>
<p>Під час голосування Закону про вибори до місцевих рад і до Верховної Ради Автономної Республіки Крим ми теж голосували до дев'ятої вечора, чітко дотримуючись норм Регламенту. Шановні колеги, ми вчора пішли свідомо на порушення Регламенту виключного із-за того, що стояло питання, яке стосувалося в першу чергу наших колег - народних депутатів України.</p>
<p>Сьогодні ми повторно порушили Регламент, хочу звернути на це вашу увагу. Ми голосували за постанови, які не пройшли через профільний комітет. Шановні колеги, ми прийняли з питань, які обговорювали вчора і сьогодні рішення, ми прийняли постанову. Розгляд питання вважається закритим, постанова вступає в силу з дня її прийняття, нам навіть не треба чекати її оприлюднення.</p>
<p>Шановні колеги, спереду у нас дуже багато різних питань, важливих для України. Давайте працювати, а не блокувати роботу ...(Вимкнено мікрофон)</p>
<p>&nbsp;</p>
<p>ГОЛОВУЮЧИЙ. Шановні колеги, є необхідність, я бачу, обмінятися думками. Запишіться, будь ласка, 5 хвилин.</p>
<p>Будь ласка, висвітліть. 5 хвилин.</p>
<p>Козаченко, за ним Гавриш.</p>
<p>&nbsp;</p>
<p>&nbsp;13:53:27</p>
<p>КОЗАЧЕНКО О.О.</p>
<p>Прошу передати слово Гаврилюку.</p>
<p>&nbsp;</p>
<p>ГОЛОВУЮЧИЙ. Кому?</p>
<p>Будь ласка, мікрофон Гаврилюка.</p>
<p>&nbsp;</p>
<p>&nbsp;13:53:44</p>
<p>ГАВРИЛЮК В.В.</p>
<p>Дякую, Адаме Івановичу.</p>
<p>Уважаемые коллеги!</p>
<p>В связи с тем, что у нас парламент уже больше полугода занимается как раз политическими вопросами - выяснение отношений, а не теми... принятием законопроектов, которые нужны сегодня нашим избирателям, и я думаю, что как апогей в конце концов мы вышли на те события, результатом вот этой нашей политической борьбы и противостояния в парламенте является постановление по Мукачеву. И я думаю, что нужно сегодня найти возможность все-таки компромиса в отношении этого вопроса и еще раз вернуться к рассмотрению данных постанов.</p>
<p>Спасибо.</p>
<p>&nbsp;</p>
<p>ГОЛОВУЮЧИЙ. Будь ласка, Гавриш, підготуватися Сівковичу.</p>
<p>&nbsp;</p>
<p>&nbsp;13:54:29</p>
<p>ГАВРИШ С.Б.</p>
<p>Шановні колеги, я думаю, що постанова проголосована, і нам треба тепер зосередитися над процедурою, яка дозволить отримати максимально реальну інформацію щодо можливості прийняття Верховною Радою будь-якого рішення.</p>
<p>Давайте краще зробимо висновок, що постанова, яка вносилася&nbsp; перед останньою проголосованою - 250&nbsp; з чимось голосів, так ставилася на голосування в цілому і зразу, і при голосуванні останньої постанови ніяких заперечень, що вона голосувалася в цілому, не було.</p>
<p>Тому я пропоную перейти до роботи Верховної Ради відповідно до порядку денного. На Погоджувальній раді 11 травня прийняти рішення про заслуховування цього питання у вівторок 12 травня.</p>
<p>&nbsp;</p>
<p>ГОЛОВУЮЧИЙ. Будь ласка, Сівкович. Підготуватися Бокому.</p>
<p>&nbsp;</p>
<p>&nbsp;13:55:18</p>
<p>СІВКОВИЧ В.Л.</p>
<p>Ви знаєте, на мажоритарних округах у всіх були лозунги. В мене був лозунг: "Здоров'я, добробут, надія". Надія в розумінні населення - це надія на те, що вона може змінити владу, або партії, або керівництво, яке допускає злочини, порушує законодавство чи порушує Конституцію.</p>
<p>По результату в Мукачево я бачу, що надії в моєму лозунгу вже не буде. Тому я вважаю, що потрібно ставити, і потрібно ставити не тільки постанову - взагалі ставити питання про повний розбір подій в Мукачево.</p>
<p>І, Адаме Івановичу, я прошу все-таки, щоб ви поставили ще раз постанову.</p>
<p>(О п л е с к и)</p>
<p>&nbsp;</p>
<p>ГОЛОВУЮЧИЙ. Будь ласка, Бокий. Павленко.</p>
<p>&nbsp;</p>
<p>&nbsp;13:56:07</p>
<p>БОКИЙ І.С.</p>
<p>Прошу передати слово депутату Юрію Луценку.</p>
<p>&nbsp;</p>
<p>ГОЛОВУЮЧИЙ. Будь ласка, мікрофон Луценка.</p>
<p>&nbsp;</p>
<p>&nbsp;13:56:20</p>
<p>ЛУЦЕНКО Ю.В.</p>
<p>Шановні народні депутати. Народний депутат Луценко, соцфракція.</p>
<p>Я вибачаюся, що мушу говорити в такий спосіб... Депутати, я прошу вибачення. Я просив би Адама Івановича все ж таки не перетворювати і Україну на такий спосіб, як я щойно намагався виступати. Поставити постанову ще раз на голосування.</p>
<p>А до всіх народних депутатів звертаюся з одним словом. Спочатку побили соціалістів - і ми це ковтнули, мовчали всі. Тепер побили "Нашу Україну" - ми мовчимо. Я абсолютно переконаний, на жаль, що якщо не змінимо ситуацію в&nbsp; країні, далі буде наступати черга і СДПУ(о), і аграрників, і НДП, і так далі і так далі. Тому я вас дуже. Нас захистить&nbsp; може тільки закон і покарання тих, хто його порушує.</p>
<p>Давайте хоч раз зробимо прецедент, щоб відповіли кримінальні злочинці за злочини перед депутатами. Якщо вони за це не відповідають, то хто захистить бабусю чи хто&nbsp; захистить нормального роботягу, в кінці кінців? Давайте зберемо всю свою мужність, забудемо, що є Медведчук і проголосуємо як нам велить совість.</p>
<p>&nbsp;</p>
<p>ГОЛОВУЮЧИЙ. Будь ласка, Павленко. Підготуватися Турчинову.</p>
<p>&nbsp;</p>
<p>13:57:55</p>
<p>ПАВЛЕНКО Ю.О.</p>
<p>Передайте слово Зваричу.</p>
<p>&nbsp;</p>
<p>ГОЛОВУЮЧИЙ. Будь ласка, Турчинов.</p>
<p>&nbsp;</p>
<p>13:58:06</p>
<p>ТУРЧИНОВ О.В.</p>
<p>Шановний головуючий! Шановні колеги! Для нас з вами головне не просто галочку поставити в переліку законодавчих актів, які не будуть мати жодних наслідків, для нас з вами, коли ми відповідально себе почуваємо, треба вирішити питання, треба поновити Конституцію і законодавче поле в місті Мукачеві, треба захистити країну від гвалтування такими, як Медведчук і компанія. Саме тому,&nbsp; шановні колеги, ми вимагаємо проголосувати постанову з доповненнями, які вносив народний депутат від нашої фракції&nbsp; Андрій Шкіль. І саме це буде перший крок до позбавлення нашої країни від тої ганьби, якої зараз вона знаходиться. І це&nbsp; захистить і &nbsp;майбутні президентські вибори. Тут багато в залі сидить людей, які вважають себе майбутніми кандидатами. Захистить право українців обирати того, за кого вони&nbsp; голосують. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, я ще раз нагадую. Ми з вами ставили на голосування три проекти постанов. Одна з них набрала&nbsp; необхідну кількість голосів. Наступна не набрала необхідної кількості голосів.&nbsp; Третя постанова&nbsp; набрала також необхідну кількість голосів - 250. Можете перевірити за стенограмою, я сказав: "постанова прийнята".</p>
<p>Я хочу проінформувати що ми з вами прийняли, тому що мабуть не тільки наші радіослухачі, а й ми з вами не знаємо що ми прийняли.</p>
<p>Ми прийняли, я думаю, виважене рішення про те, щоб дійсно отут, як лунали пропозиції, можливо й 12-го, можливо&nbsp; 11-го травня, коли ми почнемо працювати, знову сюди викликати керівників правоохоронних структур і заслухати їхню інформацію про виконання тих доручень, які їм дав і Президент України,&nbsp; і тих доручень, які ми дали їм вчора, позавчора і сьогодні своєю постановою.</p>
<p>Тому ще раз пропозиції і Сивковича, і пропозиції народного депутата Луценка не мають під собою юридичних регламентних підстав, бо вже постанова прийнята.</p>
<p>Оголошується перерва до 16 години.</p>
<p>&nbsp;</p>
<p>&nbsp;</p>
<p>&nbsp;</p>
</div>
