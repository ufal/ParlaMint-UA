Стенограма пленарного засідання
04 липня 2013
&nbsp;
<p align=center>ЗАСІДАННЯ СОРОК ЧЕТВЕРТЕ</p>
<p align=center>Сесійний зал Верховної Ради України</p>
<p align=center>04 липня 2013 року, 10 година</p>
<p align=center>Веде засідання Голова Верховної Ради України В.В.РИБАК</p>
<p align=center>&nbsp;</p>
<p>ГОЛОВУЮЧИЙ. Доброго ранку, шановні народні депутати,&nbsp; запрошені та гості Верховної Ради України.</p>
<p>Прошу народний депутатів підготуватися до реєстрації. Прошу увімкніть систему "Рада".</p>
<p>10:02:03</p>
<p>В залі зареєструвалося&nbsp;375 народних депутатів. Тому ранкове засідання Верховної Ради України оголошую відкритим.</p>
<p>Сьогодні день народження народного депутата України Олександри Володимирівни Кужель. Давайте поздоровимо її з днем народження. <i>(Оплески)</i></p>
<p>&nbsp;Шановні народні депутати,&nbsp; перелік питань, що пропонується для обговорення і прийняття рішень сьогодні у вас є. Тому переходимо до їх розгляду.</p>
<p>Перше питання: про обрання члена Національної ради України з питань телебачення і радіомовлення. Відповідно до пункту 20 частини першої статті 85 Конституції України та статей 4, 5 Закону України про Національну раду України з питань телебачення і радіомовлення на розгляд Верховної Ради України вноситься питання обрання члена Національної ради України з питань телебачення і радіомовлення.</p>
<p>Пропонується наступний порядок розгляду цього питання. Надати для доповіді голові Комітету Верховної Ради з питань свободи слова та інформації до 10 хвилин. На запитання до голови комітету відвести до 5 хвилин. Відвести для виступів від депутатських фракцій до 3 хвилин кожній фракції. Потім провести рейтингове голосування за допомогою електронної системи в алфавітному порядку по кожній кандидатурі окремо. Після завершення рейтингового голосування провести голосування щодо призначення на посаду члена Національної ради України з питань телебачення і радіомовлення по кожній кандидатурі окремо у послідовності, визначеній рейтинговим голосуванням. Розгляд питання завершити після першого результативного голосування – 226 голосів за призначення кандидата в члени Національної ради України з питань телебачення і радіомовлення.</p>
<p>Тому, ми переходимо до розгляду питання і слово для доповіді надається голові Комітету з питань свободи слова та інформації – Миколі Володимировичу Томенку, прошу.</p>
<p>&nbsp;</p>
<p>10:05:17</p>
<p>ТОМЕНКО М.В.</p>
<p>Добрий ранок, шановні колеги! Поінформую вас про те, що 22 травня Верховна Рада України на своєму пленарному засіданні не змогла обрати члена Національної ради України з питань телебачення і радіомовлення із 12 кандидатур. І, у відповідності до пункту 20 частини першої статті 85 Конституції та статті 210 Закону "Про Регламент" і статті 5 Закону "Про Нацраду" 28 травня, ми опублікували у газеті "Голос України" інформацію про&nbsp; повторний конкурс.</p>
<p>2 липня&nbsp; на своєму&nbsp; засіданні&nbsp;&nbsp; відбувся розгляд кандидатур, які були подані&nbsp; від громадських організацій і від політичних партій. До комітету надійшли документи від 10 претендентів на цю вакантну&nbsp; посаду. Перед засіданням до&nbsp; Верховної Ради звернувся доцент Інституту журналістики Київського університету ім. Шевченка, секретар Національної&nbsp; спілки журналістики&nbsp; Віктор&nbsp; Набруско, який у формі&nbsp; відкритого листа до Голови Верховної Ради&nbsp; поінформував про те, що знімає свою кандидатуру, оскільки вважає, що підхід&nbsp; парламенту, зокрема більшості парламенту про те, що члени Нацради&nbsp; повинні&nbsp; бути за квотами конкретної політичної партії, є хибний, не демократичний і неправильний.</p>
<p>Також до нас звернувся&nbsp; з заявою Володимир Пащук з проханням зняти його кандидатуру. Таким чином, на момент розгляду&nbsp; у нас залишилося 8 кандидатів, які&nbsp; були запропоновані або громадськими організаціями, або фракціями як суб'єктами подання. Зачитаю&nbsp; цих людей, щоб ви орієнтувалися, за алфавітом:</p>
<p>Георгієвська Вікторія&nbsp; Володимирівна – доцент кафедри періодичної преси&nbsp; Інституту журналістики Київського національного університету, подана&nbsp;&nbsp;&nbsp;&nbsp; депутатською фракцією Комуністичної партії&nbsp; України.</p>
<p>Герасим'юк Ольга Володимирівна – народний депутат попередніх скликань, подана&nbsp; Всеукраїнською громадською організацією&nbsp; "Комісія&nbsp; журналістської етики".</p>
<p>Квурт Костянтин Семенович – голова правління "Інтерньюз-Україна", поданий Асоціацією регіональних видань "Спільний простір".</p>
<p>Михайлюта Олександр Олександрович – редактор відділу соціальної&nbsp; політики&nbsp; газети "Сільські вісті", профспілка&nbsp; "Журналіст&nbsp; Україна".</p>
<p>Олтаржевський&nbsp;&nbsp; Дмитро Олегович – асистент кафедри&nbsp; реклами та&nbsp; зв'язків з громадськістю Інституту журналістики&nbsp; Київського університету ім. Шевченка, від фонду "Журналістська ініціатива".</p>
<p>Осауленко Тарас Володимирович -&nbsp; помічник народного депутата, запропонований депутатською фракцією "Свобода".</p>
<p>Півнюк Олександр Володимирович – старший викладач кафедри радіотехнології Київського державного університету інформаційних та&nbsp; комунікаційних технологій, від громадської організації&nbsp;&nbsp;&nbsp;&nbsp; "Всеукраїнська асоціація телеглядачів".</p>
<p>Сєргєєв Геннадій Анатолійович – директор&nbsp; телекомпанії "Чернівці", незалежна асоціація&nbsp; мовників.</p>
<p>Під час обговорення стосовно цих&nbsp; 8 кандидатів, на комітеті були висловлені&nbsp; застереження стосовно 3 кандидатів, що невчасно подали документи. Але враховуючи, що&nbsp; це на думку народних депутатів нашого комітету&nbsp; не є надзвичайно серйозна вада, ми вирішили направити до вас&nbsp; ці кандидатури для того, щоби сесійна зала мала можливість ухвалити відповідне рішення.</p>
<p>Також були зауваження, які стосувалися проблеми тлумачення&nbsp; вимог закону відповідно терміну&nbsp; роботи у телерадіопросторі. Члени комітету і експерти звернули увагу на те, що у нас є 3 кандидати, що не мають відповідного стажу роботи в телерадіопросторі. Це Георгієвська Вікторія Володимирівна, відповідної кількості&nbsp; стажу робти не має, Михайлюта&nbsp; Олександр Олександрович і Олтаржевський&nbsp; Дмитро Олегович. Але знову таки, ми дотримувалися&nbsp; демократичної і толерантної&nbsp;&nbsp; версії, враховуючи те,&nbsp; що вони запропоновані громадськими організаціями і громадські організації&nbsp; навели аргументи, що ці люди можуть&nbsp;&nbsp; гідно виконувати&nbsp; функції членів Нацради. Ми вирішили, що Верховна Рада може прийняти відповідне рішення.</p>
<p>Ще одна позиція, Володимире Васильовичу. Оскільки ми бачимо&nbsp;&nbsp; не всіх представників кандидатів&nbsp; на посаду до Національної ради, хочу вибачитися за Верховну Раду перед кандидатами на цю посаду.&nbsp; Оскільки в силу суб'єктивних обставин, які не залежали від комітету, лише сьогодні, або вчора пізно ввечері було прийнято&nbsp; рішення&nbsp; розглядати це питання сьогодні. І представники апарату комітету&nbsp; ніч присвятили обдзвону&nbsp;&nbsp; кандидатам на цю посаду.&nbsp;</p>
<p>І я ще раз хочу сказати, що розгляд кадрових питань у Верховній Раді під зібрання депутатів, коли є 226 госів,&nbsp; є ганьбою і є неприпустимим. І я хочу звернути увагу керівництва Верховної Ради, що ми повинні заздалегідь визначати час розгляду питання,&nbsp;&nbsp; заздалегідь повідомляти тих людей, які балотуються, і щоб це відбувалося в демократичній і цивілізованій формі.&nbsp; Тому що кілька людей фізично&nbsp; не доїхали, оскільки ми пізно їм повідомили про&nbsp; факт розгляду питання.</p>
<p>Комітет вважає, що було б доречним,&nbsp; щоб бодай, по дві&nbsp; хвилини члени-кандидати на посаду Національної ради висловилися, але рішення приймати Верховній Раді. Можливо є запитання, оскільки йдеться про достатньо вагомі&nbsp;&nbsp;&nbsp; функції, які покладені&nbsp; на члена Національної ради з питань телебачення і радіомовлення.</p>
<p>Принагідно висловлю свій подив і стурбованість тим, що з моменту розгляду нашого&nbsp; питання Адміністрація Президента не подала Президенту пропозиції стосовно четвертого кандидата від Президента. Нагадую вам, що у нас ще немає одного кандидата в Нацради – за квотою Президента. Скоро будемо святкувати три роки. Це перший випадок&nbsp; в історії українського інформаційного простору, коли вакантна посада не заповнюється Президентом в такий довгий термін.</p>
<p>Оскільки у нас є проблеми і дискусії стосовно одного з діючих членів Нацради, поки що&nbsp; не буду його називати прізвище, оскільки може звинувачення на&nbsp; його адресу не підтвердяться.&nbsp; Якщо, наприклад, виникне якась колізія з ще одним членом Національної ради, і ми не&nbsp; оберемо сьогодні члена Національної ради, а&nbsp; Президент не призначив, таким&nbsp; чином у нас може трапитись історія з нелегітимністю Національної ради. Оскільки мінімальна кількість членів потрібна для ухвалення рішення складає 6 осіб.&nbsp; На сьогоднішній день у Національній раді якраз 6&nbsp; осіб. Я кажу, що вразі, як наприклад, Верховна Рада не ухвалить результативного рішення і будуть проблеми з кимось з членів Нацради, уже немає відповідної кількості. Тому я ще раз звертаюся до&nbsp; Адміністрації&nbsp; Президента підготувати таке подання і щоб Президент невідкладно його направив.</p>
<p>Тепер стосовно загального підходу. Ми вже&nbsp; говорили і як&nbsp; комітет зверталися до громадських організацій з&nbsp; проханням визначити одного кандидата&nbsp; від громадськості медіаспільноти&nbsp; для того, щоб ми могли запропонувати альтернативний підхід, який, на жаль, панує в головах сьогодні парламентської більшості. Я абсолютно переконаний, що в Національній раді не повинні працювати за квотами партій, шановних чи не шанованих. В національній раді повинні працювати ті люди, які мають авторитет в медіа-спільноті, незалежні люди, громадські активісти. На жаль, медіа-спільнота не змогла погодити єдиного&nbsp; кандидата і нам запропонована низка&nbsp; авторитетних відомих людей і таким чином маємо ситуацію, яку я наголосив: вісім кандидатур, з яких мусимо обрати одного кандидата. Доповідь закінчена, Володимир Васильович, прошу переходити до розгляду питань.</p>
<p>&nbsp;</p>
<p>ГОЛОВУЮЧИЙ. Шановні депутати. Є запитання до голови комітету? Є, є, прошу народних&nbsp; депутатів записатися.</p>
<p>Об'єднання "Свобода" народний депутат Сабій, прошу.</p>
<p>&nbsp;</p>
<p>10:14:34</p>
<p>САБІЙ І.М.</p>
<p>Прошу передати слово Ігорю Мірошниченку.</p>
<p>&nbsp;</p>
<p>ГОЛОВУЮЧИЙ. Прошу Ігор Мірошниченко.</p>
<p>&nbsp;</p>
<p>10:14:38</p>
<p>МІРОШНИЧЕНКО І.М.</p>
<p>Шановний доповідачу!&nbsp; Ігор Мірошниченко, Всеукраїнське об'єднання "Свобода". Хотів поставити вам таке запитання: як ви оцінюєте наслідки необрання члена Нацради, якщо сьогодні знову жоден кандидат не набере необхідної кількості голосів? Адже відомо, що сьогодні є лише шість членів Нацради і це критична кількість людей, які можуть приймати рішення. Один член Нацради, пан Баранов сьогодні підозрюється в отриманні хабара і в будь-який момент може бути знято його повноваження, порушено кримінальне впровадження і таким чином Національна рада з питань телебачення і радіомовлення може стати недієздатною.&nbsp; Це перше моє запитання.</p>
<p>І наступне запитання, що стосується політичної заангажованості: чи логічно, що у кандидатах до члена Національної ради з питань телебачення і радіомовлення є люди, які мають яскраво виражене політичне забарвлення, заангажованість і не мають жодного досвіду роботи на телебаченні? Дякую.</p>
<p><b>&nbsp;</b></p>
<p><a name=Temp></a>ТОМЕНКО М.В. Шановний пане Юрію, я вже говорив свою позицію. Вона полягає в наступному: ми мусимо мати повноцінну, авторитетну і незалежну Національну раду з питань телебачення і радіомовлення. Для цього нам треба мати повний склад Нацради – це 8 осіб. Тому я вже наголошував на тому, що Президент невідкладно повинен призначити за своєю квотою кандидатуру. До речі, бажано призначити все-таки не представника якогось фінансово-політичного медійного угрупування, а призначити представника громадськості. Верховна Рада повинна ухвалити відповідне рішення. Ну, я візуально бачу, що сьогодні в цій частині залу достатньо багато людей, і тому вірогідність є, що кандидатуру від Комуністичної партії підтримають. Але мій підхід був і залишається, що ми повинні дожити до того моменту, коли в Нацраду, в Раду Національного банку, в Рахункову палату будуть призначати не за квотою політичних партій, а будуть призначати тих людей, які є авторитетними, професійними, незалежними і можуть виконувати функцію, на них покладену. Тому, якщо принцип квотування…</p>
<p>&nbsp;</p>
<p>ГОЛОВУЮЧИЙ. Фракція "Батьківщина", народний депутат Лунченко.</p>
<p>&nbsp;</p>
<p>10:17:00</p>
<p>ЛУНЧЕНКО В.В.</p>
<p>Валерій Лунченко, фракція "Батьківщина". Прошу передати слово моєму колезі Миколі Княжицькому.</p>
<p>&nbsp;</p>
<p>ГОЛОВУЮЧИЙ. Прошу передати Миколі Княжицькому.</p>
<p>&nbsp;</p>
<p>10:17:09</p>
<p>КНЯЖИЦЬКИЙ М.Л.</p>
<p>Дякую. Шановний Микола Володимирович, у мене запитання наступне. Учора ми проголосували в першому читанні Закон "Про Суспільне телерадіомовлення", який був поданий, між іншим, урядом, і підтримали в тому числі нашу більшість. У цьому законі сказано, що… а це євроінтеграційний закон, що наглядову раду Суспільного телерадіомовлення призначає Національна рада України з питань телебачення і радіомовлення. Якщо ми учора проголосували за це в першому читанні, чи не є доцільним провести переговори з більшістю – і сформувати Національну раду таким чином, щоб і представники громадських організацій, і представники політичних сил, бо, як це каже закон, опозиційних, там були представлені. Бо зараз ми стоїмо перед загрозою того, що громадське телебачення, наші євроінтеграційні зобов'язання знову перетворяться на фікцію, якщо вся Національна рада буде проголосована головами більшості. Дякую.</p>
<p>&nbsp;</p>
<p>ТОМЕНКО М.В. Я, завершуючи відповідь на запитання Ігоря Мірошниченка і Миколі Княжицькому, скажу, що теж мій підхід: перше, не партії повинні делегувати в Національну раду.</p>
<p>Друга позиція. Теоретично, враховуючи, що ми в непростій ситуації такого політичного протистояння знаходимося, можна знайти вихід, який полягає&nbsp; в наступному. Наприклад, є у нас чотири&nbsp; члени Національної ради від Верховної Ради. Враховуючи, що ми живемо вже по старій і новій Конституції, де немає термінів "коаліція" і "опозиція", ми можемо&nbsp; зафіксувати, що, наприклад, двох членів Національної ради пропонує більшість і двох пропонує&nbsp; меншість. Причому це не означає, що вони пропонують із числа членів&nbsp; партії чи народних депутатів, тобто вони пропонують від громадськості, але мають право пропонування. Таким чином, був би якийсь, звичайно, принцип конкуренції в Національної ради. На сьогоднішній день там&nbsp; конкуренція лише між&nbsp; медіа-угрупуваннями, а не конкуренція між підходами, альтернативами і таке інше. Тому, якщо сьогодні&nbsp; буде проголосована кандидатура, яку пропонує більшість, мені здається, радикально ситуація на покращання в Нацраді не зміниться.</p>
<p>&nbsp;</p>
<p>ГОЛОВУЮЧИЙ. Дякую. Сідайте, Микола Володимирович.</p>
<p>Переходимо до виступів представників депутатських фракцій, тому прошу записатися на виступи від фракцій.&nbsp; Партія регіонів, народний депутат Журавський, прошу.</p>
<p>&nbsp;</p>
<p>10:19:43</p>
<p>ЖУРАВСЬКИЙ В.С.</p>
<p>Прошу передати слово Олені Бондаренко.</p>
<p>&nbsp;</p>
<p>ГОЛОВУЮЧИЙ.&nbsp; Прошу, народний депутат Бондаренко. У вас три хвилини є на виступ.</p>
<p>&nbsp;</p>
<p>10:19:52</p>
<p>БОНДАРЕНКО О.А.</p>
<p>Спасибо большое. Я&nbsp; хотела бы по поводу Национального совета и того, что происходит в нашем информационном пространстве в Украине, сказать следующее.</p>
<p>Вы знаете, что я являюсь последовательным критиком в деятельности Национального совета, начиная с 2006 года, когда пришла работать в&nbsp; парламент. Мне очень многое не нравится&nbsp; в работе Национального совета, а в частности то, что в нашей стране существует позорный с точки зрения демократии список адаптированных каналов, например, что у нас не получают долгое время&nbsp; люди, которые&nbsp; подают на …… лицензию, годами они стоят в очереди.</p>
<p>Я очень рассчитываю на то, что новый член этой команды все-таки способен будет поменять ситуацию в этом органе. Мы вам поможем, мы для этого и пишем сейчас новый Закон о телевидении и радиовещании. В нем будет очень четко прописаны те правила, по которым должен будет играть рынок, те правила, по которым будут осуществляться взаимоотношения государственного регулятора, зрителя и отрасли, те правила, которые способны будут все-таки дать импульс, дать толчок для развития отрасли в целом. Потому что сейчас Национальный совет, к сожалению, работает в рамках старого законопроекта. И старый законопроект по сути служит башмаком для отрасли, то есть он не дает ему развиваться.</p>
<p>Я хотела бы высказать слова признательности Национальному совету за сотрудничество в этом вопросе, поскольку они очень активно принимают участие в нашей рабочей группе по написанию нового закона о телевидении и радиовещании. Большое им спасибо. Поскольку эта работа конструктивна, они с нами отрабатывают каждую поправку, и я очень рассчитываю, что мы к началу следующей, осенней&nbsp; сессии все-таки внесем этот документ на рассмотрение в зал.</p>
<p>И предварительно, конечно же, у меня сейчас появляется хорошая возможность обратиться к залу. Я буду ждать ваши голоса, я буду ждать вашу критику, я рассчитываю на вашу поддержку данного документа тогда, когда он зайдет в зал. Для нас это будет очень важно и с точки зрения наших евроинтеграционных устремлений. Почему? Потому что мы вносим туда ровно те нормы, которые нам позволят приблизить отечественное законодательство к европейскому.</p>
<p>Еще раз спасибо. Ну, а тому, кто все-таки возьмет 226 голосов поддержки в зале, я желаю удачи. Наша позиция фракции Партии регионов – это Виктория Георгиевская. Так что поддержим ее. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Об'єднання "Свобода", Ігор Мірошниченко.</p>
<p>&nbsp;</p>
<p>10:23:00</p>
<p>МІРОШНИЧЕНКО І.М.</p>
<p>Ігор Мірошниченко, Всеукраїнське об'єднання "Свобода". Почнемо&nbsp; з того, що проаналізуємо наш інформаційний простір. Я вже виступав з цієї трибуни, звертаюся до всіх вас, шановні народні депутати, колеги, звертаюся до українців.</p>
<p>Сьогодні інформаційний простір в Україні не належить український державі, він окупований. Сьогодні програми, які є на українському телебаченні, вони зомбують і агітують, проводять пропаганду сусідньої держави.</p>
<p>Сьогодні в українському інформаційному просторі немає української мови.</p>
<p>Сьогодні в українському інформаційному просторі немає української історії. Хто несе відповідальність за знищення українського простору, українського інформаційного простору, який є стратегічним запасом України і несе, відповідальний за безпеку країни. Відповідальність несе Національна рада з питань телебачення і радіомовлення.</p>
<p>Сьогодні лише 6 членів Національної ради з питань телебачення і радіомовлення формують по суті всю інформаційну політику українського телебачення. Жодного члену Нацради з питань телебачення і радіомовлення, який би представляв опозиційні партії, а за великим рахунком, який би представляв український народ у Нацраді немає.</p>
<p>Сьогодні ми будемо обирати ще одного члена Нацради сьомого.&nbsp; І знову ми маємо низку кандидатів, деякі з них є політично заангажованими, деякі з них є професіоналами.</p>
<p>Я би не хотів зупинятися на кожному з них. Але надзвичайно важливо сказати бодай про одну кандидатуру. Одна кандидатура, яку сьогодні, яка є сьогодні предметом домовленостей і ми її розглядали вже в цьому парламенті, між Комуністичною партією та Партією регіонів. Це пані Георгієвська Вікторія Володимирівна – людина, яка жодного дня, наголошую, жодного дня не працювала на телебаченні, немає жодного розуміння того, що таке є телебачення і радіомовлення. ЇЇ пропонує Комуністична партія, делегує у Нацраду.</p>
<p>Пані Георгієвська Вікторія Володимирівна, вона є прес-секретарем лідера Комуністичної партії, прес-секретарем. Не було ще там прес-секретарів у Національній раді з питань телебачення і радіомовлення.</p>
<p>Звичайно, читаючи декларації, читаючи автобіографії, сьогодні ми не знайдемо помилок у пані Георгієвської. Але я вам хочу нагадати, що минулого разу, коли вона претендувала на цю посаду і&nbsp;успішно була провалена цим парламентом. У її автобіографії ми нарахували 12 помилок. Це означає, таких людей ми делегуємо у Національну раду з питань телебачення і радіомовлення.</p>
<p>В мене є питання до її декларації. Сьогодні в декларації за 2012 рік вона заробила вдвічі більше грошей, ніж за 2011 рік, не міняючи жодної посади, і не маючи додаткових прибутків. А звідки з'явилися гроші? Можливо, їй платить Комуністична партія України, а вона забула задекларувати кошти в 2011-му?</p>
<p>Товариство, опозиція і наша..</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>МІРОШНИЧЕНКО І.М. ... ми сьогодні пропонуємо Компартії і Партії регіонів проголосувати не лише за одну кандидатуру, яку ви вже вибрали і вважаєте, що вона єдина достойна. А підтримати інших кандидатів, які претендують на цю високу посаду. Бо наша політична фракція буде підтримувати всіх, окрім пані Георгієвської, бо прес-секретарям, неукам, людям, які не мають відношення до телебачення не місце в Нацраді з питань телебачення і радіомовлення. Слава Україні!</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка", народний депутат Геращенко. Народний депутат Геращенко, увімкніть мікрофон.</p>
<p>&nbsp;</p>
<p>10:27:01</p>
<p>ГЕРАЩЕНКО І.В.</p>
<p>Шановний пане Голово, дозвольте від імені нашої фракції спочатку звернутися до вас. це є надзвичайно важливе голосування для українського парламенту. І ми просимо, щоби ми не втрачали вчергове репутацію парламенту, виконати перед голосуванням пункт 2 статті 26 Регламенту Верховної Ради України і оголосити всіх, хто персонально не розписався, чи він не присутній у залі, щоби в нас не було жодного ви падку кнопкодавства під час такого важливого голосування.</p>
<p>Ви знаєте, шановний пане Голово і дорогі колеги, дуже шкода, що в цій сесійній залі ми давно не ведемо з вами&nbsp; дискусію про професійність тих чи інших органів. У Вищу раду юстиції ми з вами направила чийогось зятя, кажуть. І чийогось свата. В ЦВК сьогодні так само питання до професіоналізму певних персон, але вони є родичами чиїмось там. Ми з вами, головне, щоби на всіх містах були присутні представники тих чи інших олігархів, тих чи інших політичних сил, а держава &nbsp;тим часом вона летить у прірву непрофесійності в усіх сферах. І от зараз маємо з вами Нацраду, за яку ця зала 2010 року проголосувала. Ви послухайте, будь ласка, за кого ви тоді проголосували. І опозиція тоді попереджала вас, що ви туди посилаєте спеціалістів з прибирання сміття і сміттєвих заводів, спеціалістів з нерухомості. Сьогодні ці спеціалісти зі сміттєвих заводів, які мали сміттєві заводи, вони довели до того, що проти них порушена корупційна справа. Вони знаходяться під статтею про корупцію за хабар 50 тисяч доларів, які вони качали зі змовників. І це ганьба не лише Нацради, а й Верховної Ради України, яка, отак само сміючись, приймала таке важливе рішення – кого делегувати до Нацради. Зараз комуністична партія України, яка давно стала головним заробітчанином у цій залі, посилає туди людину, яка не має, знову таки, жодного фаху роботи у цій сфері і в цій галузі.</p>
<p>На чому наполягає наша політична сила. Має Верховна Рада дбати про свою репутацію і хоч раз у житті думати про те, щоби професійні люди там працювали. За часів Кучми в Нацраді працювали, серед представників провладних, там, фракцій, делегованих туди, представники громадськості. І для нас дуже важливо делегувати від імені Верховної Ради людину, яка буде представляти фаховість, профільність, професіоналізм і яка додасть насправді репутації і Нацраді, і Верховній Раді України. Скільки ж ми будемо туди делегувати: головне, щоб свої, головне, щоб довірені, головне, щоб правильно заносили і правильно голосували?!</p>
<p>Це ми з вами, якщо так голосуємо, тягнемо цю країну в прірву непрофесійності.&nbsp; І тому ми будемо підтримувати тих людей, яких підтримує фах, в першу чергу журналісти. Серед 10 претендентів, які мінімум, кілька людей такими людьми є. Ми виступаємо і за гендерну рівність, ми вважаємо, що вважаємо, що важливо підтримувати і жінку, яка є серед представлених…</p>
<p>&nbsp;</p>
<p>ГОЛОВУЮЧИЙ. Фракція "Батьківщина", народний депутат Дирів.</p>
<p>&nbsp;</p>
<p>10:30:18</p>
<p>ДИРІВ А.Б.</p>
<p>Дирів Анатолій. Прошу передати слово Миколі Княжицькому.</p>
<p>&nbsp;</p>
<p>ГОЛОВУЮЧИЙ. Прошу, Микола Княжицький.</p>
<p>&nbsp;&nbsp;</p>
<p>10:30:36</p>
<p>КНЯЖИЦЬКИЙ М.Л.</p>
<p>Шановні народні депутати! Це справді надзвичайно важливе питання, тому я хочу зараз звернутися до фракцій меншості. Ми приймали рішення не брати участь у голосуванні за&nbsp;&nbsp;&nbsp; урядові законопроекти&nbsp; до тих пір, поки&nbsp; не вирішиться питання&nbsp; з ганебним позбавленням&nbsp; мандатів наших колег. Але я прошу вас взяти участь в&nbsp; рейтинговому голосуванні і показати,&nbsp; що ми підтримуємо тих фахівців, які&nbsp; сидять в цій залі, хоча би з поваги&nbsp; до них і з поваги до того, що&nbsp; ми самі їх висували.</p>
<p>Друге.&nbsp; Роль Національної&nbsp; ради справді надзвичайно велика, бо ц не лише контроль за телерадіоінформаційним простором, від якого всі ми в опозиції потерпаємо. А зараз&nbsp; потерпають і багато хто з представників влади, хто має відношення до телерадіокомпаній, і навіть ті,&nbsp; хто часом відношення не&nbsp; мають. Я вже говорив, що з прийняттям нового Закону про суспільне телерадіомовлення,&nbsp; який подав уряд і за який&nbsp; вчора ми проголосували в першому читанні, саме Національна рада&nbsp; буде призначати керівні органи суспільного телерадіомовлення - це декілька каналів, окрім&nbsp; УТ-1, Національного радіо.&nbsp; Тому роль цього органу в нашому суспільному житті є надзвичайно&nbsp; великою.</p>
<p>Я тому прошу вас відповідально політично поставитись до цього. Я наприклад знаю пані Георгієвську і в мого сина вона викладала в університеті. Але я розумію, що якщо політично за неї проголосувати, то лише&nbsp; половина&nbsp; суспільства&nbsp; буде представлена&nbsp; в нашій Національній&nbsp; раді. Тому я закликаю вас, щоб був нормальний баланс у представленні&nbsp; всіх політичних інтересів. Я вас прошу&nbsp; проголосувати за тих&nbsp; людей, які сидять тут, в першому ряду, я цих&nbsp; людей знаю і&nbsp; хочу декілька слів сказати про них.&nbsp; Це рейтингове голосування, ви маєте право голосувати за декількох, я вам це нагадую, не обов'язково за одного.</p>
<p>Олександр Півнюк, людина фахівець-інженер, немає&nbsp; жодного&nbsp; фахового інженера в Національній раді, працював в багатьох телекомпаніях, був віце-президентом&nbsp; Концерну РРТ, має дуже багато публікацій з питань цифрового мовлення, а це&nbsp; дуже болюча проблема в нашому житті.</p>
<p>Ольга Герасим'юк,&nbsp; блискучий журналіст, яку ви всі знаєте, яка була вашим колегою, а тепер уже й моїм колегою, працювала&nbsp; в цій залі, має суспільні погляди.</p>
<p>Геннадій Сергєєв, який представляє Національну академію, вибачте, Національну асоціацію мовників, багато місцевих компаній, які фахово якісно працюють.&nbsp;</p>
<p>Там ще є Тарас Осауленко, з яким ми разом працювали в Національній раді, який опікувався питаннями&nbsp; міжнародної співпраці, знаю його як фахівця. На жаль, лише вчора ввечері прийняли рішення голосувати і не повідомили людей, що це голосування буде. Тому Костянтин Квурт і ще Олтаржевський, які мали б тут бути, їх сюди просто не запросили. Тому в нас навіть була з колегою Мірошніченком ідея перенести це голосування. Бо це теж не правильно і не рівно, коли не всі можуть висловитися.&nbsp; Я переконаний, що ті, хто сидять в цьому залі, інші люди, вони, мабуть, теж фахівці. Але ті, кого я назвав, я знаю як дуже сильних і якісних фахівців, як Квурт та Олтаржевський, які сюди ще не доїхали. Тому прошу вас взяти участь в рейтинговому голосуванні і враховувати і відповідальність перед майбутнім, і перед країною. Дякую.</p>
<p>&nbsp;</p>
<p>ГОЛОВУЮЧИЙ. Фракція Компартії України, народний депутат Оксана Калетник. Прошу.&nbsp;</p>
<p>&nbsp;</p>
<p>10:33:53</p>
<p>КАЛЕТНИК О.М.</p>
<p>Шановний Володимир Васильович, шановні колеги. Я хочу зазначити, повертаючись до того, що було сказано з цієї трибуни паном Томенком, дійсно, поки ми мріємо про ідеальний порядок, який дасть нам можливість скласти Національну раду кінець кінців так як нам всім хочеться,&nbsp; прозоро, зрозуміло, без політичного впливу, мабуть, це добре, але знаєте, як кажуть краще ворог хорошого. А час нас не чекає. Повірте, я як в минулому член Національної ради&nbsp; дуже добре знаю, з чого складається ця робота. Сьогодні нас, дійсно, час не чекає. І події ідуть своїм чередом. Національна рада , доки вона не буде мати сьогодні можливості працювати, мати кворум для прийняття рішень,&nbsp; ми просто зруйнуємо головне питання – це втілення цифрового мовлення в Україні. Цифрове мовлення в Україні, наскільки ті фахівці, які сьогодні присутні&nbsp; в цій залі, знають, це важливе питання і координується воно перш за все міжнародними конвенціями. Якщо ми втратимо цю можливість, сьогодні люди вже і так по координатам географії, наших кордонів дивляться більше і знають телебачення, яке в Румунії, Польщі, і не дивляться раз хочу підкреслити, що дійсно Національна рада – це не тільки розподілення частот, це не тільки видача ліцензій, це&nbsp; кожного дня робота. Робота направлена, перш за все, на те, щоб в душі нашої молоді, наших дітей лився не бруд і кров, а дійсно показувалися нормальні програми, які формують сьогодні ідеологічний стержень нації. Повірте, ми ніколи не зможемо бути ефективними економічно, якщо&nbsp; не будемо духовно багатими. І тому на це&nbsp; не можемо не зважати&nbsp; увагу. Я ще раз хочу&nbsp; підкреслити, давайте не будемо&nbsp; політизувати питання обрання&nbsp; члена Національної ради.</p>
<p>&nbsp;Я пам’ятаю себе в цій залі, коли дійсно дуже багато&nbsp; було закидань. І сьогодні та кандидатура, яку ми&nbsp; висуваємо, це совісна і фахова людина. Давайте об'єднаємося всі разом задля прийняття розумного рішення,&nbsp; задля того, щоб Національна рада кінець-кінців почала працювати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні депутати, я прошу уваги. Я прошу сідати, я буду ставити зараз на&nbsp; рейтингове голосування всі кандидатури.&nbsp; Прошу підготуватися до голосування. Сідайте всі. <i>(Шум у залі) </i>&nbsp;Після голосування по мотивам.</p>
<p>Переходимо… Шановні народні депутати,&nbsp; переходимо до рейтингового голосування в алфавітному порядку по кожній кандидатурі окремо, як ми з вами і домовилися. Ми чітко йдемо по регламенту, який ми узгодили. Репліки і все буде після голосування. Ні.</p>
<p>Я буду називати прізвище, ім'я&nbsp;по батькові, а ви, будь ласка, визначайтеся щодо підтримки конкретного кандидата. Я прошу уваги.</p>
<p>Ставлю на рейтингове голосування кандидатуру Георгієвська Вікторія Володимирівна. Прошу народних депутатів голосувати персонально всім. Прошу голосувати.</p>
<p>&nbsp;</p>
<p>10:38:34</p>
<p>За-241</p>
<p>Проти – 1, утримались – 2, не голосували – 156.</p>
<p>Прошу, по фракціях. <i>(Шум у залі) </i>&nbsp;&nbsp;Після розгляду питання?&nbsp;</p>
<p>Партія регіонів – 191, "Батьківщина" – нуль, "УДАР Віталія Кличка" – нуль, "Свобода" – нуль, Компартія – 32, позафракційні – 18.</p>
<p>Наступний кандидат, рейтингове голосування: Герасим'юк Ольга Володимирівна. Прошу народних депутатів визначатися. Прошу голосувати.</p>
<p>&nbsp;</p>
<p>10:39:31</p>
<p>За-26</p>
<p>Проти – 2, утримались – 37, не голосували – 336.&nbsp;</p>
<p>Прошу по фракціях: Партія регіонів – 11, "Батьківщина" – один, "УДАР Віталія Кличка" – нуль, "Свобода" – нуль, Компартія – нуль, позафракційні – 14.</p>
<p>Далі, наступна кандидатура, Квурт Костянтин Семенович. Прошу народних депутатів голосувати.</p>
<p>&nbsp;</p>
<p>10:40:17</p>
<p>За-5</p>
<p>Проти – 3, утримались – 44, не голосували – 349.</p>
<p>По фракціях.</p>
<p>Далі йде кандидатура: Михайлюта Олександр Олександрович. Прошу народних депутатів голосувати.</p>
<p>&nbsp;</p>
<p>10:40:49</p>
<p>За-11</p>
<p>Проти – 5. Утримались – 40. Не голосували – 346. По фракціях.</p>
<p>Наступний кандидат – увага! – Олтаржевський Дмитро Олегович. Прошу народних депутатів голосувати.</p>
<p>&nbsp;</p>
<p>10:41:22</p>
<p>За-4</p>
<p>Проти – 4. Утримались – 49. Не голосували – 347. По фракціях.</p>
<p>Наступна кандидатура: Осауленко Тарас Володимирович. Прошу народних депутатів голосувати.</p>
<p>&nbsp;</p>
<p>10:41:50</p>
<p>За-4</p>
<p>Проти – 5. Утримались – 53. Не голосували – 341. По фракціях.</p>
<p>Наступний кандидат: Півнюк Олександр Володимирович. Прошу народних депутатів голосувати. Голосуйте ж персонально!</p>
<p>&nbsp;</p>
<p>10:42:19</p>
<p>За-8</p>
<p>Проти – 4. Утримались – 53. Не голосували – 338. По фракціях.</p>
<p>Останній в списку кандидат: Сергєєв Геннадій Анатолійович. Прошу народних депутатів голосувати. Закінчиться голосування, а потім мотиви будуть.</p>
<p>&nbsp;</p>
<p>10:42:49</p>
<p>За-22</p>
<p>Проти – 6, утримались – 44,&nbsp; не голосували –&nbsp; 331.&nbsp; По фракціях.</p>
<p>Шановні народні депутати! Зараз переходимо до остаточного голосування і першою буде голосуватися кандидатура Георгієвської Вікторії Володимирівни, яка… Не заважайте працювати! Йде голосування! Ідіть! Не заважайте! <i>(Шум у залі)</i></p>
<p>&nbsp;Вчіться працювати нормально. Читайте Регламент! <i>(Шум у залі)</i></p>
<p>&nbsp;Ще раз. Переходимо до остаточного голосування і першою буде голосуватися кандидатура Вікторії Володимирівни Георгіївської… Георгієвської, яка в процесі рейтингового голосування отримала найбільше голосів. Тому я прошу уваги.</p>
<p>Ставлю на голосування пропозицію про призначення членом Національної ради з питань телебачення і радіомовлення Георгієвської Вікторії Володимирівни. Прошу народних депутатів голосувати.</p>
<p>&nbsp;</p>
<p>10:44:31</p>
<p>За-245</p>
<p>Проти – 2? утримались – 1, не&nbsp; голосували – 157.</p>
<p>Рішення прийнято.</p>
<p>Прошу по фракціях.&nbsp; Партія регіонів – 196, "Батьківщина" – 0, "УДАР Віталія Кличка"– 0, "Свобода"– 0, Компартія України – 32, позафракційні – 17.</p>
<p>Отже Георгієвська Вікторія Володимирівна призначена членом Національної ради України з питань телебачення і радіомовлення, і давайте привітаємо її з призначенням на цю посаду.</p>
<p>Шановні народні депутати! Я хочу проінформувати вас, що (я прошу уваги), що фракція "УДАР Віталія Кличка" і фракція "Батьківщина" учора о 17-й годині брали перерву – 30 хвилин. Ніякі питання ми не розглядали, заяви не було, і я о 17.45 закрив вечірнє засідання сесії. Вони заявили, Соболєв Сергій, що опозиція не буде приймати участь ні в яких голосуваннях і не приймала після цієї заяви.</p>
<p>Зараз пишуть: 30 хвилин для проведення консультацій та оголошення заяви. То як є заява, я прошу виголосити заяву. Я згідно Регламенту до 5 хвилин даю вам перерву, і як треба, зробіть заяву. У цьому залі. Хватить кулуарно проводити переговори, давайте при всій сесії і при всіх прошу заяву. Я вам даю перерву 5 хвилин, робіть заяву. Згідно Регламенту. Читайте Регламент. Хватить нас вчити. От при всіх робіть заяву.</p>
<p>Оголошую перерву до 5 хвилин. І як треба заява, предоставляю трибуну у присутності всіх депутатів: і опозиції, і більшості. Я прошу всім бути на місцях, бо будемо продовжувати&nbsp;роботу сесії. Запросіть всіх народних депутатів до сесійної зали. Хватить по перервам ходить. По півтора місяця блокуємо трибуну і не приймаємо ніяких законів. Хватить!</p>
<p>Шановні депутати, через 3 хвилини продовжимо роботу сесії.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні народні депутати,&nbsp; переходимо до розгляду питання про дострокове припинення повноважень члена Центральної виборчої комісії. Слово для доповіді надається Представнику Президента України у Верховній Раді України Юрію Романовичу Мірошниченку.</p>
<p>Як будемо розглядати? Хто підтримує скорочену процедуру, прошу голосувати. Прошу голосувати.</p>
<p>&nbsp;</p>
<p>10:58:54</p>
<p>За-185</p>
<p>Проти – 7, утрималось – 0, не голосувало – 210.</p>
<p>Рішення прийнято. По фракціях.</p>
<p>Прошу, Юрій Романович, дві хвилини у вас.</p>
<p>&nbsp;</p>
<p>МІРОШНИЧЕНКО Ю.Р.</p>
<p>Дякую, Володимире Васильовичу. Шановні виборці, шановні колеги, у статті 85 Конституції України, а також у статті 6 Закону про Центральну виборчу комісію встановлено: що Верховна Рада здійснює припинення повноважень членів ЦВК за поданням Президента України.</p>
<p>Стаття 30 Закону про Центральну виборчу комісію визначає однією з підстав дострокове припинення повноважень члена ЦВК досягнення ним 65-річного віку.</p>
<p>Крім того, в статті 23 Закону про державну службу встановлено граничний вік перебування на державній службі, – а це 65 років.</p>
<p>Таким чином, Президент України виконав вимоги законів про ЦВК і державну службу&nbsp; та вніс подання про припинення повноважень члена ЦВК Володимира Шаповала у зв'язку з досягнення ним&nbsp; 65-річного віку.</p>
<p>Прошу підтримати це подання. Дякую за увагу.</p>
<p>&nbsp;</p>
<p>ГОЛОВУЮЧИЙ. Прошу слово для співдоповіді від комітету надається голові Комітету Верховної Ради України з питань державного будівництва, Давид Жванія. Прошу.</p>
<p>&nbsp;</p>
<p>11:00:22</p>
<p>ЖВАНІЯ Д.В.</p>
<p>Щодо проекту Постанови (реєстраційний номер 2197а) Комітет Верховної Ради України з питань державного будівництва та місцевого самоврядування на своєму засіданні 5 червня 2013 року за дорученням Голови Верховної Ради України Володимира Васильовича Рибака розглянув Подання Президента України Віктора Федоровича Януковича про дострокове припинення повноважень члена Центральної виборчої комісії Володимира Миколайовича Шаповалова у зв’язку з досягненням 65-річного віку та у відповідності проекту Постанови Верховної Ради України про дострокове припинення повноважень члена Центральної виборчої комісії (реєстраційний номер 2197а).</p>
<p>Зазначеним проектом Постанови пропонується достроково припинити повноваження члена Центральної виборчої комісії Володимира Шаповала у зв’язку із досягненням 65-річного віку. Пунктом 21 частиною першою статті 96 Конституції України передбачено, що до повноважень Верховної Ради України належить призначення на посаду та припинення повноважень членів Центральної виборчої комісії за поданням Президента України. При цьому пунктом 2 частиною четвертою статті 30 Закону України "Про Центральну виборчу комісію" передбачено, що досягнення 65-річчя членом виборчої комісії є підставою дострокового припинення його повноважень. Водночас частиною дев'ятою цієї статті Закону відзначено, що при виникненні підстав дострокового припинення повноважень Президент України у 30-денний термін вносить до Верховної Ради України подання про дострокове припинення повноважень члена Центральної виборчої комісії.</p>
<p>Всебічно обговоривши питання, комітет більшістю голосів підтримав Подання Президента України Віктора Федоровича Януковича про дострокове припинення повноважень члена Центральної виборчої комісії Володимира Шаповалова у зв’язку із досягнення 65-річчя та ухвалив рекомендувати Верховній Раді проект Постанови Верховної Ради&nbsp; України про дострокове припинення повноважень члена Центральної виборчої комісії (реєстраційний номер 2197а) за результатами розгляду в першому читанні прийняти за основу та в цілому. Колеги, прошу підтримати рішення комітету. Дякую.</p>
<p>&nbsp;</p>
<p>ГОЛОВУЮЧИЙ. Сідайте. Шановні народні депутати! Ставлю на голосування… <i>(Шум у залі)</i></p>
<p><i>&nbsp;</i></p>
<p>ГОЛОС ІЗ ЗАЛУ. Куди? На яке голосування? <i>(Шум у залі)</i></p>
<p><i>&nbsp;</i></p>
<p>ГОЛОВУЮЧИЙ. Ставлю на голосування… <i>(Шум у залі) </i>&nbsp;А що? А це скорочено процедури немає. Ставлю на голосування проект Постанови (№2197а) про дострокове припинення повноважень члена Центральної&nbsp; &nbsp;виборчої&nbsp; комісії. Прошу персонально народних депутатів голосувати.</p>
<p>&nbsp;</p>
<p>11:03:21</p>
<p>За-241</p>
<p>Проти - 1,&nbsp; утримались - 0, не голосували - 152.&nbsp;&nbsp;&nbsp;</p>
<p>Рішення прийнято.</p>
<p>По фракціях.&nbsp; <i>(Шум у залі)</i></p>
<p>Шановні народні депутати, спокійно, я прошу вас&nbsp;&nbsp;&nbsp; залишатись на місцях! Бійки хочете? Бійки не буде.&nbsp; Я прошу фракцію більшості відійти, прошу всіх відійти, ніякої бійки не буде. <i>(Шум у залі) </i>&nbsp;Бійки не буде,&nbsp; ще раз кажу! &nbsp;Шановні&nbsp; депутати. Я дам слово.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати, фракції брали перерву, я надаю&nbsp; для заяви 2 хвилини і будемо продовжувати роботу сесії. А скільки давати? 3 хвилини даю. Прошу, хто дає заяву? Включіть мікрофон.</p>
<p>&nbsp;</p>
<p>11:05:15</p>
<p>ЯЦЕНЮК А.П.</p>
<p>Шановні народні депутати&nbsp;&nbsp; України, пане Голово, що зараз відбувається в парламентській&nbsp; залі?</p>
<p>Перше. У вівторок і в середу, коли опозиція&nbsp; проголосувала за продовження роботи Верховної Ради&nbsp; України до кінця кожного пленарного дня,&nbsp; ваша більшість&nbsp; і ви не прийняли жодного законопроекту, який стосується європейської інтеграції. Один законопроект,&nbsp; який був внесений і проголосований нами спільно – це той&nbsp;&nbsp; закон, який стосувався європейської інтеграції.</p>
<p>Уряд і більшість за&nbsp; 2 дні не внесли&nbsp; жодного закону про Європу, натомість зараз розгортається сценарій фальшування&nbsp; президентських виборів у 2015 році. Саме це, основне завдання: призначити нового члена Центральної виборчої комісії, обрати нового&nbsp; Голову Центральної виборчої комісії. І&nbsp; буде як в 2004 році, коли&nbsp; голосували по одному, а результати голосування&nbsp; були визнані Центральною виборчою комісією, зовсім інші. Ми вважаємо,&nbsp; що це спроба Віктора Януковича вкрасти&nbsp; голоси українців через незаконну зміну Голови Центральної виборчої комісії.</p>
<p>Окремо хочу зазначити, що щойно ви&nbsp; голосували за&nbsp; зняття Голови ЦВК&nbsp; Шаповала, зі слів&nbsp; Голови парламенту він написав&nbsp; заяву. Вчора на засіданні у Голови Верхової Ради України голова комітету заявив:&nbsp; заяви Шаповала&nbsp; у Верховній Раді України немає – це брехня.</p>
<p>Так само як і немає…</p>
<p>&nbsp;</p>
<p>ГОЛОВУЮЧИЙ. Я таку заяву не робив і ніколи,&nbsp;&nbsp; такої заяви не робив, і не треба брехати!</p>
<p>&nbsp;</p>
<p>ЯЦЕНЮК А.І.&nbsp; … і немає подання від членів фракції…</p>
<p>&nbsp;</p>
<p>ГОЛОВУЮЧИЙ.&nbsp; Це брехня! Це брехня!</p>
<p>&nbsp;</p>
<p>ЯЦЕНЮК А.І. … так само як і немає заяви від Президента про те, що&nbsp; подання до Верховної Ради України внесено фракціями.</p>
<p>Заяви Шаповала немає, читати&nbsp; ви погано вмієте, Партія регіонів. Але прочитайте стенограму особисто Рибака, де він сказав, що людина попросила, щоб його звільнили, заяви тільки немає.&nbsp;&nbsp;&nbsp;&nbsp; Брехуни і неучі, ви тут!</p>
<p>Тому ми вимагаємо&nbsp; негайного проведення політичних&nbsp; консультацій у Голови Верховної Ради України для того,&nbsp; щоб не дати можливості у народу України вкрасти&nbsp; вибори 2015 року. У вас це не вдалося&nbsp; в четвертому, у вас це не вдасться в п'ятнадцятому.</p>
<p>Пане Голово,&nbsp; -&nbsp; до вас&nbsp; у приміщення, щоб з'ясувати порядок денний! Де європейські закони? Чому ви хочете призначити голову ЦВК в порушення закону? І яким&nbsp; чином далі буде працювати&nbsp;&nbsp; парламент? Ми вимагаємо консультацій.</p>
<p>&nbsp;</p>
<p>ГОЛОВУЮЧИЙ. Шановні депутати! Для&nbsp; розгляду того питання заява не потрібна. Є представлення Президента. Розглядається проект Постанови про призначення&nbsp; Копиленка на посаду члена Центральної виборчої комісії.</p>
<p>Як заблокують, кажуть, я зараз вийду в зал і поставлю на голосування в залі. <i>(Шум у залі) </i>&nbsp;По-другому не буде. Блокуйте, блокуйте!</p>
<p>Розглядається реєстраційний номер 2198а. <i>(Шум у залі) </i>&nbsp;Я переходжу до зали і поставлю на голосування про призначення.</p>
<p>Шановні депутати! Вчора було дві перерви ми розглядали всі&nbsp; питання, у вечері була сформовано порядок денний, я&nbsp; працюю згідно з Регламентом по порядку денному. І прошу вас, давайте це&nbsp; питання зараз обговоримо, а голосувати, хто хоче – той голосує, хто не хоче – не голосує.</p>
<p>Ви заявили, щоб ви не розглядали, ми голосувати більше&nbsp; не будемо. То дайте тому, хто хоче працювати.</p>
<p>&nbsp;</p>
<p>ЯЦЕНЮК А.П&nbsp;&nbsp; <i>(Не чути)</i></p>
<p>&nbsp;</p>
<p>ГОЛОВУЮЧИЙ. От давайте… Ми&nbsp; розглядали, питання у вас не було.</p>
<p>&nbsp;</p>
<p>ЯЦЕНЮК А.П. Не було виконання закону. Ми вимагаємо відповідно до закону… <i>(Шум у залі)</i></p>
<p>&nbsp;&nbsp;&nbsp;&nbsp;&nbsp;</p>
<p>ГОЛОВУЮЧИЙ. Це питання... ви мене критикували: що ж це я переношу вибори ЦВК.&nbsp; Ви підніміть всі стенограми. Скільки ж ви можете мене критикувати? Я дію строго по Закону, строго по Регламенту.</p>
<p>&nbsp;</p>
<p>ЯЦЕНЮК А.П. Згідно до закону член ЦВК вноситься парламентом.</p>
<p>&nbsp;</p>
<p>ГОЛОВУЮЧИЙ. Я виконав закон.</p>
<p>&nbsp;</p>
<p>ЯЦЕНЮК А.П. Немає рішення парламенту.</p>
<p>&nbsp;</p>
<p>ГОЛОВУЮЧИЙ. Президент вніс пропозицію...</p>
<p>&nbsp;</p>
<p>ЯЦЕНЮК А.П. Він не має права це робити без рішення парламенту.</p>
<p>&nbsp;</p>
<p>ГОЛОВУЮЧИЙ. Має право, має право згідно закону.</p>
<p>&nbsp;</p>
<p>ЯЦЕНЮК А.П. ... почитайте.</p>
<p>&nbsp;</p>
<p>ГОЛОВУЮЧИЙ. От народний депутат Сергій Соболєв заявив, що ми не будемо приймати у часті і жодного голосування. То присядьте і слухайте, що буде робити друга частина залу.</p>
<p>&nbsp;</p>
<p>ЯЦЕНЮК А.П. Проведіть консультації з фракціями.</p>
<p>&nbsp;</p>
<p>ГОЛОВУЮЧИЙ. Я проводив.</p>
<p>&nbsp;</p>
<p>ЯЦЕНЮК А.П. Конкретно по поданню. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Шановні народні депутати, шановні народні депутати, всі чуєте? Я буду ставити на голосування, тому що ситуація, бачите, яка? То я буду ставити зараз питання на голосування про призначення…</p>
<p>Шановні депутати, я прошу уваги! Я ставлю на голосування проект Постанови про призначення Копиленка, постанова номер 2198а, на посаду члена Центральної виборчої комісії. Постанову за основу і в цілому. Прошу голосувати.</p>
<p>&nbsp;</p>
<p>11:14:57</p>
<p>За-236</p>
<p>Проти – 1. У тримались – 0, Не голосували – 149.</p>
<p>Рішення прийнято.</p>
<p>По фракціях. Партія регіонів – 191, "Батьківщина" – 0, "УДАР Віталія Кличка" – 0, "Свобода" – 0, Компартія України – 32, "Позафракційні" – 13.</p>
<p>Давайте поздоровимо Копиленка з призначенням його членом Центральної виборчої комісії. <i>&nbsp;(Оплески) </i></p>
<p>&nbsp;Я&nbsp; прошу керівників фракцій зайти в кабінет Голови Верховної Ради.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні народні депутати, продовжуємо роботу. Я запрошую на трибуну для складення присяги Копиленка Олександра Любимовича. Прошу.</p>
<p>&nbsp;</p>
<p>КОПИЛЕНКО&nbsp; О.Л.&nbsp;</p>
<p>Я, Копиленко Олександр Любимович, присягаюся українському народу при здійсненні своїх повноважень у Центральній виборчій комісії додержуватися Конституції України та законів України, позапартійної позиції, буди чесним, суб'єктивним та неупередженим у вирішенні питань, що належать до повноважень комісії, забезпечувати реалізацію і захист виборчих прав громадян України та право на участь у референдумах. Спасибі.</p>
<p>&nbsp;</p>
<p>ГОЛОВУЮЧИЙ. Спасибі. Давайте побажаємо успіхів в роботів і чесної роботи.</p>
<p>Шановні народні депутати, розглядається проект Закону… Запросіть в зал народних депутатів.&nbsp; Присягу прийняли.</p>
<p>Я прошу, запросіть народних депутатів, я не бачу опозиції. От тепер бачу.</p>
<p>Шановні народні депутати, розглядається проект закону (реєстраційний номер 2971, 2971-1, 2971-д) про повторні вибори народних депутатів України до Верховної Ради VII скликання у деяких одномандатних виборчих округах у зв'язку з неможливістю достовірного встановлення підсумків голосування та результатів виборів народних депутатів України 28 жовтня 2012 року. Це включення до порядку денного, я думаю, що тут обговорювати. Я буду по порядку ставити на голосування. Я прошу уваги! Сідати!&nbsp; Підготуватися до голосування! Не бігати по залу! Голосувати персональними картками! Ставлю на голосування, обговорювати будемо, коли розглядати кожен закон, то ще наговоримося.</p>
<p>Розглядається проект закону (номер 2971) про повторні вибори народних депутатів України до Верховної Ради України VII скликання у деяких одномандатних виборчих округах у зв'язку з неможливістю достовірного встановлення підсумків голосування та результатів виборів народних депутатів України 28 жовтня для включення до порядку денного.</p>
<p>Прошу, Володимир Михайлович.</p>
<p>&nbsp;</p>
<p>11:50:49</p>
<p>ЛИТВИН В.М.</p>
<p>Шановний Володимир Васильович, шановні колеги, коли ставиться на голосування пропозиція про включення до порядку денного включається питання. Оскільки там законопроекти альтернативні, то вони всі три повинні ставитися на голосування про включення до порядку денного одночасно.</p>
<p>&nbsp;</p>
<p>ГОЛОВУЮЧИЙ. Тому я ставлю, шановні народні депутати,&nbsp; я ставлю проекти законів: 2971, 2971-1, 2971-д для включення до порядку денного сесії. Прошу народних депутатів голосувати.</p>
<p>&nbsp;</p>
<p>11:51:45</p>
<p>За-229</p>
<p>Проти – 0, утрималось – 0, не голосувало – 154.</p>
<p>Рішення прийнято.</p>
<p>Нащо вам по фракціям, якщо ми не голосували? Та ви ж не голосували. По фракціях. Партія регіонів – 189, "Батьківщина" – 0, "УДАР Віталія Кличка" – 0, "Свобода" – 0. Побачили? Компартія України – 30, позафракційні – 10.</p>
<p>Давайте далі. Шановні народні депутати,&nbsp; вноситься пропозиція розглянути проект Закону (номер 2924) про внесення змін до статті 17 Закону України "Про морські порти України" (щодо обов'язкових постанов по порту) для включення&nbsp; в порядок денний розгляду цього питання. Прошу народних депутатів голосувати.</p>
<p>&nbsp;</p>
<p>11:53:22</p>
<p>За-233</p>
<p>Проти-1, утрималось-0, не голосувало-153. Рішення прийнято.</p>
<p>По фракціям.</p>
<p>Розглядається проект Закону (№2435а) про внесення змін до деяких законодавчих актів України щодо повернення державного контролю та виробництва державними підприємствами документів та бланків, які потребують використання спеціальних елементів захисту.</p>
<p>Ставлю на голосування про включення до порядку денного сесії. Прошу голосувати.</p>
<p>&nbsp;</p>
<p>11:54:24</p>
<p>За-241</p>
<p>Проти-0, утрималось-1, не голосувало-147.&nbsp;</p>
<p>Рішення прийнято. По фракціях. Є.</p>
<p>Шановні народні депутати, я прошу уваги. Я вношу пропозицію працювати сьогодні до завершення розгляду питань порядку денного. Зрозуміла пропозиція? Прошу народних депутатів підтримати і прошу проголосувати.</p>
<p>&nbsp;</p>
<p>11:55:11</p>
<p>За-242</p>
<p>Я помилку зробив, нажав на "утримався", тому я вийняв, успів вийняти карточку.</p>
<p>Проти - 1, утримались - 0, не голосували – 147.&nbsp;&nbsp;</p>
<p>Рішення прийнято.&nbsp;</p>
<p>Давайте побачимо по фракціях, хто хоче працювати.&nbsp; Партія регіонів - 194, "Батьківщина" - 0, "УДАР Віталія Кличка" - 0, "Свобода" - 0, Компартії - 31, позафракційні - 17. Дякую.</p>
<p>Ляшко голосував? Ну все, дякую.</p>
<p>Розглядається проект Закону № 2373а про внесення зміни до Закону України "Про Державний бюджет України на 2013 рік" щодо державних гарантій (про Державний концерн "Укроборонпром").</p>
<p>Прошу народних депутатів голосувати для включення до порядку денного.&nbsp; Прошу голосувати.</p>
<p>&nbsp;</p>
<p>11:57:03</p>
<p>За-241</p>
<p>Проти - 1, утримались - 1, не голосували - 147.</p>
<p>Рішення прийнято.&nbsp; По фракціях.</p>
<p>Шановні народні депутати, є пропозиція, ми&nbsp; дуже багато перерв сьогодні робили, попрацювати без перерви на ранковому засіданні до 14 години. Дякую за підтримку.&nbsp;&nbsp;</p>
<p>Розглядається&nbsp; проект&nbsp; Закону (2404а)&nbsp; про внесення змін до Закону України "Про Державний бюджет України на 2013 рік" щодо державних вугледобувних підприємств.&nbsp; Для включення до порядку денного.</p>
<p>Прошу народних депутатів голосувати.&nbsp;</p>
<p>Обговорювати будемо, все&nbsp;&nbsp; обговоримо. Іде голосування.</p>
<p>&nbsp;</p>
<p>11:58:08</p>
<p>За-239</p>
<p>Проти – 0, утрималося – 0, не голосувало – 151.&nbsp;</p>
<p>Рішення прийнято.</p>
<p>Далі йдемо, будемо обговорювати все. Розглядається проект Закону&nbsp; (2101а) про внесення змін до деяких законів України щодо стимулювання залучення інвестицій. Прошу проголосувати для включення до порядку денного.</p>
<p>&nbsp;</p>
<p>11:59:02</p>
<p>За-242</p>
<p>Проти – 0, утрималося – 0, не голосувало – 149.&nbsp;</p>
<p>Рішення прийнято.</p>
<p>Вноситься на розгляд проект Закону (номер 2218а) про внесення змін до пункту 5 Розділу VI "Прикінцеві положення" Закону України "Про морські порти України" (щодо реформування портової галузі) для включення до порядку денного. Прошу народних депутатів голосувати.</p>
<p>&nbsp;</p>
<p>11:59:50</p>
<p>За-243</p>
<p>Проти – 0, утрималося – 0, не голосувало – 148.&nbsp;</p>
<p>Рішення прийнято. По фракціях.</p>
<p>Вноситься на розгляд проект Закону (реєстраційний номер 2265а) про внесення змін до Закону України "Про Державний бюджет України на 2013 рік" (щодо збільшення видатків щодо збільшення видатків на утримання державної установи Національний&nbsp; інститут серцево-судинної хірургії імені Амосова Національної академії медичних наук України) для включення до порядку денного.</p>
<p>Прошу народних депутатів голосувати. Для включення до порядку денного.</p>
<p>&nbsp;</p>
<p>12:00:59</p>
<p>За-242</p>
<p>Проти – 0, утрималось - 0, не голосувало – 146.</p>
<p>Рішення прийнято.</p>
<p>Ідіть голосуйте,&nbsp; бо зараз буду ставити підприємства. То ми до порядку денного включення, будемо все розглядати, все буде у вас.</p>
<p>Розглядається проект Постанови (реєстраційний номер 2106а) про відзначення 50-річчя присвоєння селищу (є таке селище в Україні одне) Щастя Луганської області статусу міста. Прошу народних депутатів, мене дуже територіальна громада просила це для включення до порядку&nbsp; денного. Прошу народних депутатів і опозицію проголосуйте. Голосуйте.</p>
<p>&nbsp;</p>
<p>12:02:14</p>
<p>За-239</p>
<p>Проти – 0, утрималось – 1, не голосувало – 144.</p>
<p>Рішення прийнято.</p>
<p>Розглядається проект Постанови 2128а -&nbsp; про визначення 1120-річчя заснування&nbsp; міста Ужгорода. Для&nbsp; включення до порядку денного.</p>
<p>Я думаю, що опозиція підтримає. Прошу народних депутатів голосувати.&nbsp;&nbsp;</p>
<p>&nbsp;&nbsp;</p>
<p>12:02:56</p>
<p>За-242</p>
<p>Проти – нуль, утримались – 1, не голосували – 139.</p>
<p>Рішення прийнято.</p>
<p>По фракціям: Партія регіонів – 194, "Батьківщина" – нуль, "УДАР Віталія Кличка" – нуль, "Свобода" – нуль, Компартія України – 30, позафракційні – 18.</p>
<p>Розглядається проект Постанови (№ 2333а) про відзначення 70-річчя визволення міста Слов'янська та Слов'янського району Донецької області від німецько-фашистських загарбників для включення до порядку денного. Прошу народних депутатів голосувати.</p>
<p>&nbsp;</p>
<p>12:04:02</p>
<p>За-241</p>
<p>Проти – нуль, утримались – нуль, не голосували – 140.</p>
<p>Рішення прийнято.&nbsp; По фракціях. Рішення прийнято.</p>
<p>Ну, думаю, хоть Леся Українка об'єднає Верховну Раду.</p>
<p>Розглядаємо проект Постанови&nbsp; (№ 2305а) про вшанування пам'яті Лесі Українки у зв'язку зі сторіччям від дня її смерті для включення до порядку денного... до порядку денного сесії. Прошу народних депутатів голосувати, для включення до порядку денного. <i>(Шум у залі)</i></p>
<p>&nbsp;</p>
<p>12:05:11</p>
<p>За-241</p>
<p>Проти – 0. Утримались – 0. Не голосували – 138.</p>
<p>Рішення прийнято. Не треба по фракціях?</p>
<p>По фракціях, прошу. Партія регіонів – 191, у "Батьківщини" є 1, "УДАР Віталія Кличка" – 0, "Свобода" –0, Компартія України – 30, "Позафракційні" – 19.</p>
<p>Розглядається проект Постанови… Немає по мотивах. Регламент читайте, ви мене все время вчите! Там немає цього!</p>
<p>Розглядається проект Постанови номер 2240а: про відзначення 50-річчя Донецького заводу холодильників, нині "Публічне акціонерне товариство "Норд", - для включення до порядку денного. Прошу народних депутатів голосувати.</p>
<p>&nbsp;</p>
<p>12:06:42</p>
<p>За-229</p>
<p>Проти – 0. Утримались – 0. Не голосували – 145.</p>
<p>Рішення прийнято.</p>
<p>По фракціях. Партія регіонів – 190, "Батьківщина" – 0, "УДАР Віталія Кличка" – 0, "Свобода" – 0, Компартія – 30, "Позафракційні" – 9.</p>
<p>Переходимо до розгляду питань законів першого читання. А? Шановні народні депутати, розглядається проект Постанови… Какой номер? 42. 43?&nbsp;</p>
<p>Розглядається проект Постанови Верховної Ради України, номер… про відзначення 70-річчя визволення Донбасу від німецько-фашистських загарбників для включення до порядку денного сесії. Прошу народних депутатів проголосувати.</p>
<p>&nbsp;</p>
<p>12:08:32</p>
<p>За-241</p>
<p>Проти – 0, утрималися – 1, не голосували – 133.</p>
<p>Рішення прийнято.</p>
<p>По фракціях. Партія регіонів – 193, "Батьківщина" – 0, "УДАР Віталія Кличка"– 0, "Свобода"– 0, Компартія – 30, позафракційні – 18.</p>
<p>Розглядається проект Закону (номер 2290а) про внесення змін до Закону України "Про Державний бюджет України на 2013 рік" (щодо реструктуризації бюджетної заборгованості). Як розглядати? Як бажаєте? <i>(Шум у залі)</i></p>
<p>А нащо вам повна, як ви не голосуєте за закон? <i>(Шум у залі)</i></p>
<p>Хто підтримує скорочену процедуру, є пропозиція, то голосуйте.</p>
<p>&nbsp;</p>
<p>12:09:42</p>
<p>За-203</p>
<p>Проти – 2, утрималися – 0, не&nbsp; голосували – 170.</p>
<p>Рішення прийнято.</p>
<p>Я прошу для доповіді народного депутата України Валерія Павловича Омельченка. Прошу, у вас є дві хвилини.</p>
<p>&nbsp;</p>
<p>12:10:04</p>
<p>ОМЕЛЬЧЕНКО В.П.</p>
<p>Шановний Голово Верховної Ради! Шановні народні депутати! Законопроект підготовлено з метою&nbsp; комплексного вирішення питання&nbsp; законодавчого врегулювання&nbsp;&nbsp; застосування механізму реструктуризації &nbsp;фактичної бюджетної заборгованості за визначеними видатками державного бюджету, що виникла станом на 1 січня 2013 року із застосуванням інституту фінансового векселя.</p>
<p>Законопроект розглядався Верховною Радою&nbsp; України. Були висловлені численні пропозиції. Тому була створена робоча група, до якої увійшли народні депутати України та члени уряду, яка спільна опрацювала та узгодила остаточну редакцію законопроекту з урахуванням всіх пропозицій. Фактично мова йде про дуже дієвий та вкрай необхідний для держави механізм, адже норма врегулює реструктуризацію фактичної бюджетної заборгованості за видатками державного бюджету.</p>
<p>Проект закону передбачає доповнити Закон України "Про Державний бюджет України на 2013 рік" статтею 22 такого змісту. Надати право Кабінету Міністрів&nbsp; України за визначеними ним видатками державного бюджету в установлених обсягах реструктуризувати бюджетну кредиторську заборгованість, що виникла станом на 1 січня 2013 року та бюджетні фінансові зобов'язання одержувачів бюджетних коштів, які були у 2012 році взяті і залишилися неоплаченими, шляхом видачі органами, що здійснюють казначейське обслуговування бюджетних коштів, фінансових казначейських векселів. Надати право органам, що здійснюють казначейське обслуговування бюджетних коштів на підставі отриманого від відповідного контролюючого органу висновку із зазначенням суми податку на додану вартість, що підлягає відшкодуванню з бюджету видавати платнику податків, який подав до такого контролюючого органу заяву про обрання способу відшкодування з бюджету суми податку на додану вартість…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ОМЕЛЬЧЕНКО В.П.&nbsp; … фінансовими казначейськими векселями на суму бюджетного відшкодування, зазначену у висновку "фінансовий казначейський вексель". Встановити, що фінансові казначейські векселі видаються зі строком обігу – &nbsp;до 5 років з доходністю – 5 відсотків.</p>
<p>Абзац другий нової статті 22 пропоную доповнити правкою такого змісту. "Суми заборгованості та зобов'язань, зазначені в частині першій цієї&nbsp;статті та суми податку на додану вартість, що підлягають відшкодуванню з бюджету зазначити у частині другій цієї статті, підлягаються на рівні, поділяються на рівні частини, на кожну з яких окремі видають казначейські векселі і строком платежу 1, 2, 3, 4 та 5 років.</p>
<p>Виплата доходу за фінансово-казначейськими векселями відбувається при їх оплаті.</p>
<p>Ведення реєстру фінансово-казначейських векселів зазначених у цій статті здійснюються Державною казначейською службою України.</p>
<p>Сплата будь-якого узгодженого грошового зобов'язання, що сплачується до Державного бюджету України шляхом пред'явлення для сплати не раніше настання строку платежу визначеного у векселі органу, що здійснює казначейське обслуговування бюджетних коштів, фінансового казначейського векселю виданого відповідно до частини другої цієї статті здійснюється у порядку визначеного Податковим кодексом України.</p>
<p>Вважаю, що реалізація зазначеного законодавчого акту позитивно позначиться на видатках державного бюджету, а саме сприятиме ефективному забезпеченню умов для застосування** фінансових векселів, для оформлення бюджетної заборгованості, що виникла на 1 січня 2013 року.</p>
<p>Реалізація даного законопроекту не потребує додаткових коштів державного та місцевих бюджетів.</p>
<p>Шановні народні депутати, прошу підтримати цей законопроект і прийняти за основу і в цілому як закон. Дякую.</p>
<p>&nbsp;</p>
<p>ГОЛОВУЮЧИЙ. Дякую. Сідайте. Співдоповідь голови Комітету з питань бюджету Євгенія Борисовича Гєллєра. Ваші думки і пропозиції.</p>
<p>&nbsp;</p>
<p>12:14:40</p>
<p>ГЄЛЛЄР Є.Б.</p>
<p>Дякую Володимире Васильовичу. Шановний Володимире Васильовичу! Шановні народні депутати і запрошені!</p>
<p>Комітет з питань бюджету на своєму засіданні розглянув законопроект про внесення змін до Закону "Про Державний бюджет на 2013 рік" за номером 2290а, поданий народним депутатом Омельченко Валерієм Павловичем.</p>
<p>Застосування фінансового векселя передбачено нормами Податкового та Бюджетних кодексів. Отже на сьогодні є законодавчі підстави для внесення запропонованих змін до Закону "Про Державний бюджет".</p>
<p>Хоча застосування векселів в бюджетному процесі має певні ризики щодо зменшення грошових розрахунків та послаблення фінансової дисципліни тимчасове запровадження розрахунків векселями в умовах значної бюджетної заборгованості може врегулювати питання її погашення.</p>
<p>Головне науково-експертне управління Апарату Верховної Ради вважає, що для прийняття виваженого рішення щодо законопроекту належить отримати експертний висновок уряду. Міністерство фінансів підтримує прийняття законопроекту. Однак законопроект потребує уточнення окремих положень для забезпечення узгодженості бюджетних і податкових норм та приведення у відповідність до вимог нормативно-технічної і техніки, що не впливає на його зміст та бюджетні показники.</p>
<p>А саме, пропонується уточнити назву законопроекту. Викласти в новій редакції пункт 2 Розділу І та виключити пункт 2 Розділу ІІ.</p>
<p>Крім того, пропонується чітко визначити дохідність фінансових казначейських векселів на рівні 5 відсотків, а не&nbsp; в розмірі, що не перевищує&nbsp; 5 відсотків, як запропоновано у законопроекті.</p>
<p>Зважаючи на зазначене, Комітет з питань бюджету ухвалив таке рішення. Рекомендувати Верховній Раді законопроект за номером 2290-а за підсумками розгляду у першому читанні прийняти за основу та в цілому як закон з пропозиціями викладеними у листі висновку комітету. Відповідно&nbsp; Комітет з питань бюджету разом з Головним юридичним управлінням Апарату при оформленні на підпис Голови Верховної Ради законопроекту в разі його прийняття, мають внести необхідне редакційне та технічко-юридичне уточнення, пов'язане з ухваленим комітетом рішення…</p>
<p>&nbsp;</p>
<p>ГОЛОВУЮЧИЙ. Дякую. Є бажаючі обговорювати? Прошу записатися від фракцій. Два – за, два - проти.&nbsp; І хвилину надам народному депутату Ляшку, бо він ще до питання просив.</p>
<p>Народний депутат Кайда,&nbsp; об'єднання "Свобода". Я прошу. Прошу народний депутат Марцінків.</p>
<p>&nbsp;</p>
<p>12:17:29</p>
<p>МАРЦІНКІВ Р.Р.</p>
<p>Руслан Марцінків, Всеукраїнське об'єднання "Свобода". Володимир Васильович, звертаюся до вас як до старшої людини, ну, не гарно, коли ви порушуєте Регламент і вносите постанову&nbsp;про холодильник з голосу. Так не можна робити для вашого віку. Не робіть цього. Цим законом режим Януковича замість розрахунків грошима вводить векселя, якими хоче покрити свою заборгованість перед громадянами країни та місцевими громадами, яка виникла на 1 січня 2013 року. Це означає, що ця влада вже банкрот і саме тому уряд Азарова блокує на рівні Казначейства кошти місцевих бюджетів, штовхаючи країну до соціальних протестів. Володіють всі цифри щодо Івано-Франківська, де станом на 1 липня 2013 року в органах Державного казначейства кошти у сумі близько 14 мільйонів гривень, хоча гроші в бюджеті міста були і є. В Стрию вже тиждень страйкують працівники міського Комбінату комунальних підприємств, які не можуть отримати заробітну плату. Ситуація в інших містах країни не краща, як відомо з повідомлень засобів масової інформації. Висновок один: місцеві бюджети сьогодні заручники апетитів сім'ї Януковича та донецької олігархічної Партії регіонів, яким все мало. Фактично уряд Азарова в ручному режимі здійснює розподіл грошей, зароблених громадами. Тому не міські голови та&nbsp; місцеві ради, а персонально Азаров відповідальний за ями на дорогах, за не відремонтовані школи сьогодні, за дитячі садочки у Івано-Франківську, Чернігові, Тернополі, Полтаві чи Сумах. Запровадження векселів – це законодавчо обґрунтований механізм дерибану бюджету. І тому наступним кроком режиму Януковича замість векселів буде хіба що введення продуктових карточок взамін пенсій та зарплат.</p>
<p>Вихід є – фракція "Свобода" вимагає негайно внести на розгляд парламенту Закон України (2283) "Про зміни до Бюджетного кодексу" …</p>
<p>&nbsp;</p>
<p>ГОЛОВУЮЧИЙ. Партія регіонів, народний депутат Гриневецький. Прошу, народний депутат Григорій Смітюх.</p>
<p>&nbsp;</p>
<p>12:19:35</p>
<p>ГРИНЕВЕЦЬКИЙ С.Р.</p>
<p>Дякую. Прошу передати слово народному депутату Смітюху.</p>
<p>&nbsp;</p>
<p>ГОЛОВУЮЧИЙ. Прошу.</p>
<p>&nbsp;</p>
<p>12:19:51</p>
<p>СМІТЮХ Г.Є.</p>
<p>Шановні народні депутати! Відповідно до стану, економічного стану, який є сьогодні в Україні, а ви знаєте, Україна є не єдиною країною, яка знаходиться в тяжкому економічному стані європейської спільноти, відповідно уряд послідовно повинен діяти від тої ситуації, яка, на мій погляд, склалася в нашій країні.&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Тому один з виходів – це вихід&nbsp; той, який ми&nbsp; дискутували за останній місяць по цьому&nbsp; законопроекту.&nbsp; І я вважаю, що він знаходиться дуже в компромісному рішенні між владою і між&nbsp; тими, хто повинен отримати в кінці-кінців якийсь інструмент для отримання розрахунків – це відповідно цей законопроект. І саме правильне те, що векселі, казначейські векселі, які будуть видані, вони мають&nbsp;&nbsp; дохідну частину. І ця дохідна частина&nbsp; якби це було 5 процентів європейської спільноти, то ви знаєте, що ці банки, які&nbsp; могли би під ці векселі забезпечити фінансування підприємства, були би дуже&nbsp; щасливі. Але, на жаль, в нашій країні - це, на мій погляд, напівміра, тому що вирішення&nbsp; питання заборгованості, це правильно, це вчасно.&nbsp; І треба приймати сьогодні цей законопроект не тільки за основу, але і в цілому, тому що підприємства&nbsp; чекають цих механізмів.</p>
<p>Але одночасно звертаюся до Національного банку і до Міністерства&nbsp; фінансів: не можна зволікати&nbsp; з подальшою&nbsp;&nbsp;&nbsp; дією, що комерційні банки за перше півріччя мають на 10 процентів прибутку більше по відношенню до цього&nbsp; року, 2012 року. Тобто на 50 мільярдів більше отримали банки грошей дохідної частини&nbsp; за півріччя, а разом з тим економіка реальна, ви знаєте в якому стані знаходиться. За рахунок чого це знаходиться? Тому що банки надають підприємцям дуже завищені&nbsp; проценти – це від 25 і більше.&nbsp; Тому настав час на мій погляд, Національному банку&nbsp; втрутитись і разом із Міністерством фінансів в&nbsp; діяльність комерційних банків для того, щоб їх&nbsp;&nbsp; апетити зменшити, і дати можливість&nbsp; підприємцям, в кінці-кінців, фінансувати реальний сектор.</p>
<p>Прошу підтримати цей законопроект за основу та в цілому.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую. &nbsp;Фракція&nbsp; "Батьківщина",&nbsp; народний депутат&nbsp; Юрій Одарченко.&nbsp; Прошу.</p>
<p>&nbsp;</p>
<p>12:21:55</p>
<p>ОДАРЧЕНКО Ю.В.</p>
<p>Шановні колеги, цілком очевидно, що цей&nbsp;&nbsp;&nbsp; законопроект є черговою спробою протягти фінансові&nbsp; векселі як&nbsp;&nbsp; спосіб розрахунку із заборгованістю по ПДВ.&nbsp; Кабінет міністрів під керівництвом&nbsp; Партії регіонів&nbsp;&nbsp; таки спромігся&nbsp; збільшити один з економічних показників&nbsp; нашої держави. На жаль,&nbsp; це не той&nbsp; показник, який&nbsp; варто збільшувати,&nbsp; я маю на увазі рівень заборгованості із бюджетного відшкодування податку на додану вартість. Фактично&nbsp; це гроші платників податків, які без будь-якої підстави використовуються урядом, &nbsp;який намагається відстрочити повне банкрутство держави. Використовуються ці гроші як безкоштовний кредит, який вимушено надають підприємства. Запропонований законопроект дозволяє розрахуватися за борги по ПДВ фінансовими казначейськими векселями строком на 5 років з дохідністю 5 відсотків. Зрозуміло, що відразу після прийняття законопроекту почнеться шалений тиск на платників податків, яким будуть рекомендувати терміново обрати саме такий спосіб відшкодування податку на додану вартість. При цьому 5 відсотків дохідності, враховуючи рівень реальної інфляції, призведе фактично до знецінення коштів, які незаконно утримуються і стягуються державою.</p>
<p>За 5 років у 2018 році від цієї влади взагалі нічого не залишиться, а ось її наступникам, шановні колеги, доведеться вирішувати проблеми з величезним масивом&nbsp; векселів, по яких необхідно буде розраховуватися. Думаю, що так само буде видано досить велику кількість дутих векселів на нереальну заборгованість. Зрозуміло, що Партія регіонів живе лише сьогоднішнім днем і їх не цікавить, що буде відбуватися з країною наприкінці їх влади.</p>
<p>Шановні друзі, неможливо одночасно розповідати про ріст економіки і запроваджувати примусово реструктуризацію…</p>
<p>&nbsp;</p>
<p>ГОЛОВУЮЧИЙ. Дякую. Будуть на мене лаятися, для всіх однаково, нікому нема. Вам дам, завершуйте.</p>
<p>&nbsp;</p>
<p>ОДАРЧЕНКО Ю.В. Шановні колеги, неможливо голосувати за цей законопроект взагалі, а підтримувати пропозицію голови бюджетної комісії проголосувати цей закон в цілому є взагалі злочином, я підкреслюю, неможливо за нього взагалі голосувати. Дякую.</p>
<p>&nbsp;</p>
<p>ГОЛОВУЮЧИЙ. "УДАР Віталія Кличка", народний депутат Пинзеник. Прошу.</p>
<p>&nbsp;</p>
<p>12:24:54</p>
<p>ПИНЗЕНИК В.М.</p>
<p>Шановні народні депутати, кожного планерного тижня, відкриваючи порядок денний сесії, я не сумніваюсь, що я там знайомий із законом, це закон про векселі. Якщо судити з того тиску, який чиниться на депутатів з вимогою прийняти такі закони. Може скластися враження, що в&nbsp; Україні залишилась єдина проблема, як запровадити векселі?&nbsp;</p>
<p>Очевидно, в Україні немає проблем з економікою, яка четвертий квартал підряд падає. Очевидно, в Україні немає проблем з інвестиційним кліматом, а тому вже не тільки іноземні інвестори, національні інвестори покидають Україну.</p>
<p>Очевидно, в&nbsp;&nbsp;&nbsp;&nbsp;&nbsp;&nbsp; Україні немає проблем з дефіцитом бюджету і боргом, а тому Україна 5 років не може покинути десятку країн за найбільшими суверенними&nbsp; боргами, з&nbsp; найбільшими ризиками.</p>
<p>Очевидно, в Україні немає проблем з платіжним балансом,&nbsp; а тому втримати курс гривні вдається тільки за рахунок кожного року величезних багатомільярдних зовнішніх запозичень. Для&nbsp; повного щастя Україні бракує векселів.</p>
<p>Якщо в когось такий&nbsp; зуд на векселі, то&nbsp; в мене є пропозиція: замість цього закону прийняти спеціальний закон для&nbsp; тих, хто штовхає Закон про векселі. Давайте в цьому законі реалізуємо побажання відомого актора&nbsp; радянського кіно, "щоб ви все життя&nbsp; всі&nbsp; доходи отримували векселями".</p>
<p>&nbsp;</p>
<p>ГОЛОВУЮЧИЙ. Хвилина, народний депутат Олег Ляшко. Прошу вас.</p>
<p>&nbsp;</p>
<p>12:26:21</p>
<p>ЛЯШКО О.В.</p>
<p>Олег Ляшко, Радикальна партія. Законопроект, який ми зараз розглядаємо, демонструє абсолютно професійну недієздатність і неспроможність, і недолугість уряду Азарова-Арбузова. Нам розказують про те, що&nbsp; треба ліквідувати бюджетну заборгованість. Сума цієї заборгованості 4 мільярди гривень. Що ми бачимо натомість?</p>
<p>Подивіться сьогоднішні повідомлення в пресі. За 5 місяців з мільйона тонн нафтопродуктів, які продані в Україні,&nbsp; не сплачено&nbsp; 4 мільярди гривень податків. Чому не сплачено? Бо ці нафтопродукти продають фірми, які наближені до&nbsp; новоявленого олігарха Курченка. От&nbsp; відповідь на питання, звідки мільярди на купівлі "Кореспондента" і інших засобів масової інформації і так далі. Тобто самі завозять&nbsp; по-чорному нафтопродукти, не сплачують податки, бабки собі в кишеню кладуть, а людям&nbsp; нате папірці, з якими в одне місце можна сходити.</p>
<p>Тому я категорично проти прийняття цього закону в цілому, Володимире Васильовичу, для&nbsp; стенограми і геть у відставку уряд&nbsp; Азарова-Арбузова.&nbsp;&nbsp;</p>
<p>&nbsp;&nbsp;&nbsp;</p>
<p>ГОЛОВУЮЧИЙ. Я так поняв, що за основу ви згодні?</p>
<p>&nbsp;</p>
<p>ЛЯШКО О.В. Проти, проти за основу і в цілому, проти.</p>
<p>&nbsp;</p>
<p>ГОЛОВУЮЧИЙ. Обговорення завершено. Я депутатів прошу сідати на свої місця, підготуватися до голосування.</p>
<p>Ставлю на голосування проект Закону (номер 2290а) про внесення змін до Закону України про Державний бюджет України на 2013 рік (щодо реструктуризації бюджетної заборгованості) для прийняття за основу і в цілому з урахуванням... <i>(Шум у залі)</i> ... з урахуванням пропозиції комітету. Прошу народних депутатів голосувати.</p>
<p>&nbsp;</p>
<p>ЛЯШКО О.В. Ви порушуєте Регламент.</p>
<p>&nbsp;</p>
<p>ГОЛОВУЮЧИЙ. Добре. Я вам надав трибуну і вас усі чули.</p>
<p>12:28:53</p>
<p>За-246</p>
<p>Проти – 6, утримались – 1, не голосували – 123.&nbsp;</p>
<p>Рішення прийнято.</p>
<p>Прошу по фракціях: Партія регіонів – 198, "Батьківщина" – 1, "УДАР Віталія Кличка" – 0, "Свобода" – 0, Компартія – 29, позафракційні – 18.</p>
<p>Розглядається проект Закону (номер 2342) про внесення змін до Закону України "Про Державний бюджет України на 2013 рік"... Хвилинку, я сейчас послухаю вас, я не можу казати і слухати. ...(щодо фінансування державної реєстрації суб'єктів підприємницької діяльності). Як депутати бажають розглянути це питання?</p>
<p>Я прошу голосувати. Хто за скорочену процедуру, прошу голосувати. Зараз я послухаю вас, я послухаю вас.</p>
<p>&nbsp;</p>
<p>12:30:17</p>
<p>За-206</p>
<p>Проти – 2. Утримались – 0. Не голосували – 168.</p>
<p>Рішення прийнято.</p>
<p>Я прошу депутата Сухого підійти сюди, і розберіться: ви що голосуєте за двох там? Так розберіться! Що це таке? Ми домовлялися голосувати персонально чи ні?!</p>
<p>Я прошу, народний депутат України Пресман Олександр Семенович. У вас дві хвилини, доповідайте проект закону.</p>
<p>&nbsp;</p>
<p>12:30:59</p>
<p>ПРЕСМАН О.С.</p>
<p>Добрий день, шановні друзі, основною метою проекту закону є забезпечення фінансування передачі функцій з державної реєстрації юридичних осіб та фізичних осіб – підприємців від органів місцевої влади до Укрдержреєстру.</p>
<p>Наразі державна реєстрація суб'єктів підприємницької діяльності здійснюється в органах виконавчої влади та місцевого самоврядування. Проте з 1 липня 2013 року такі функції переходять до Державної реєстраційної служби України згідно законодавства. Для забезпечення передачі функцій з державної реєстрації юридичних осіб та фізичних осіб – підприємців від органів місцевої влади до Укрдержреєстру необхідно вжити низку заходів, які потребують фінансування з державного бюджету, зокрема щодо утримання 1 тисячі 540 державних реєстраторів юридичних осіб та фізичних осіб - підприємців, виділення приміщень для розміщення державних реєстраторів, забезпечення державних реєстраторів комп'ютерною технікою та меблями.</p>
<p>У зв'язку з цим моїм проектом закону передбачено збільшити видатки з загального фонду державного бюджету на суму 122 мільйони 356 тисяч гривень. Серед них видатків на фінансування поточних витрат у сумі 101 мільйон 426 тисяч гривень капітальних видатків у розмірі 20… 929,8 тисяч гривень.</p>
<p>Неприйняття цього закону&nbsp; призведе до неможливості реалізувати Укрдержреєстром з 1 липня &nbsp;2013 року функції з державної реєстрації суб'єктів підприємницької діяльності, а відповідно виконати вимогу закону.</p>
<p>Проект закону погоджено без зауважень Міністерством фінансів та Міністерством економічного розвитку.</p>
<p>Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Сідайте.</p>
<p>Співдоповідь голови Комітету з питань бюджету Євгенія Борисовича&nbsp; Гєллєра. Прошу.</p>
<p>&nbsp;</p>
<p>12:33:16</p>
<p>ГЄЛЛЄР Є.Б.</p>
<p>Шановний Володимир Васильович! Шановні народні депутати і запрошені! Комітет з питань бюджету на своєму засіданні 3 липня розглянув законопроект за номером 2342а.</p>
<p>Як вже зазначив автор, законопроектом пропонується збільшити обсяги доходів і видатків загального фонду Державного бюджету на 122,4 мільйона гривень для забезпечення належного виконання з 1 липня поточного&nbsp; року територіальними органами юстиції повноважень&nbsp; щодо здійснення&nbsp; державної реєстрації юридичних осіб та фізичних осіб-підприємців.</p>
<p>Положення законопроекту є збалансованим за показниками доходів&nbsp; та видатків Державного бюджету.</p>
<p>Відповідно до узагальнюючого висновку Головного науково-експертного управління&nbsp; для прийняття зваженого рішення щодо пропозицій проекту слід отримати відповідний висновок уряду.</p>
<p>Міністерство фінансів не має зауважень щодо цього законопроекту.</p>
<p>Слід звернути увагу, що&nbsp; законом від 21 травня 2013 року&nbsp; змінено показники&nbsp; Державного бюджету.&nbsp; Крім того, 2 липня Верховною Радою прийнято законопроект 2217а "Про внесення змін до&nbsp; Закону "Про Державний&nbsp; бюджет на 2013 рік" та сьогодні може бути прийнятий аналогічний&nbsp; законопроект&nbsp; …..до розгляду даного проекту закону. Тому потребують уточнення бюджетні показники у законопроекті 2342а відповідно до змін, прийнятих Верховною Радою&nbsp; до розгляду цього законопроекту.</p>
<p>Такі уточнення є обов'язковими для забезпечення дотримання&nbsp; збалансування показників Державного бюджету.</p>
<p>За наслідками розгляду Комітет з питань бюджету прийняв рішення рекомендувати Верховній Раді законопроект за номером 2342а прийняти за основу та в цілому як закон з урахуванням пропозицій комітету до цього законопроекту&nbsp; щодо уточнення підсумкових показників доходів і видатків державного бюджету.</p>
<p>Відповідно Комітету з питань бюджету разом із Головним юридичним управлінням Апарату Верховної Ради&nbsp; при оформленні такого закону належить внести необхідні редакційні та техніко-юридичні…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ГЄЛЛЄР Є.Б.&nbsp;&nbsp; … тексту і додатків до законопроекту. Прошу підтримати рішення комітету. Дякую за увагу.</p>
<p>&nbsp;</p>
<p>ГОЛОВУЮЧИЙ. Прошу народних депутатів записатися від фракцій для обговорення.</p>
<p>Прошу, фракція "УДАР Віталія Кличка", народний депутат Пинзеник. Прошу вас.</p>
<p>&nbsp;</p>
<p>12:36:02</p>
<p>ПИНЗЕНИК В.М.</p>
<p>Шановні колеги, задайте собі просте питання. У нас немає де діти 122 мільйона гривень? А по року – це 250 мільйонів гривень. Хіба уряд запропонував виконання якоїсь нової функції, якої раніше не було в Україні? Що, реєстрація підприємств, об'єктів господарювання вводиться тільки з 1 липня? Цим люди не займалися в органах виконавчої влади? Вони займалися. Тобто яка потреба у виділенні додаткових коштів? Є люди, більшість з них була в системі державних адміністрацій, частина була в органах місцевого самоврядування, незначна частина. Зробіть просте рішення. Заберіть людей, які займалися сьогодні в системі державних адміністрацій, заберіть приміщення, заберіть обладнання і передайте територіальним органам юстиції.</p>
<p>Я хочу наголосити про те, що бюджетна дірка в країні наростає. В червні бюджет пішов в мінус. За моїми оцінками, співставні доходи бюджету – мінус 10 відсотків. І замість того, щоб заощаджувати на кожній копійці, замість того, щоб перекинути численність, ми займаємося марнотратством. І є пропозиція не підтримати, а уряд має можливість здійснювати перекидку персоналу і обладнання.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Уберите! Питання розглядається Йдіть. Не мішайте! Партія регіонів. Ми повернемося! Нраодний депутат Зац.</p>
<p>&nbsp;</p>
<p>ГОЛОС ІЗ ЗАЛУ. Є відео! Є відео! Пан Сухий проголосував за Богуслаєва!&nbsp;Ставте на переголосування!</p>
<p>&nbsp;</p>
<p>ГОЛОВУЮЧИЙ. Народний депутат Зац.</p>
<p>&nbsp;</p>
<p>12:37:39</p>
<p>ЗАЦ О.В.</p>
<p>Прошу передать слово Юрию Мирошниченко.</p>
<p>&nbsp;</p>
<p>ГОЛОВУЮЧИЙ.&nbsp; Прошу, Мірошниченко, виступайте. Закінчимо питання……. поставлю! Ну я ….&nbsp; <i>(Шум у залі)</i></p>
<p>&nbsp;</p>
<p>12:38:02</p>
<p>МІРОШНИЧЕНКО Ю.Р.</p>
<p>Шановні колеги, я хотів би звернути вашу увагу на цей законопроект, оскільки наші колеги тут закликали не голосувати за нього. Але я хочу вас поінформувати, що з 1 липня цього року фактично може бути проблема з реєстрацією суб'єктів підприємницької діяльності. І йдеться про інтереси наших виборців, шановні колеги. І якщо ми зараз з вами не дозволимо фінансувати державні реєстри, то фактично ми залишимо без функціонування цілий напрямок по реєстрації суб'єктів господарської діяльності.</p>
<p>Тому абсолютно слушна є пропозиція комітету з урахуванням їхніх пропозицій ухвалити цей закон за основу та в цілому. Таким чином ми проявимо з вами сумління, оскільки ми завершуємо нашу роботу, а кілька місяців залишаться без функціонування наші державні реєстри, а люди не будуть отримувати можливість реєструвати суб'єктів господарської діяльності.</p>
<p>Прошу проявити вас відповідальність і проголосувати за закон в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Об'єднання "Свобода", народний депутат Леонов. Прошу.</p>
<p>&nbsp;</p>
<p>12:39:13</p>
<p>ЛЕОНОВ Е.В.</p>
<p>Михальчишин!</p>
<p>&nbsp;</p>
<p>ГОЛОВУЮЧИЙ. Михальчишин народний депутат. Я прошу.</p>
<p>&nbsp;</p>
<p>12:39:40</p>
<p>МИХАЛЬЧИШИН Ю.А.</p>
<p>Шановний Володимире Васильовичу! Шановні народні депутати! Звертаю вашу увагу на те, що вкотре ми є свідками дуже довільного і свавільного трактування Регламенту. Адже законопроект, який ми зараз обговорюємо вже розглядався концептуально аналогічний йому за змістом у цій сесійній залі 18 червня цього року за реєстраційним номером 2259а.</p>
<p>Стосовно цього законопроекту, автором якого є пан Пресман, з яким ми мали дискусію з приводу окремих його положень, то законопроект має кілька особливостей.</p>
<p>По-перше, він вбиває місцеве самоврядування. Тому що передає функції державної реєстрації суб'єктів підприємницької діяльності від органів місцевого самоврядування до Міністерства юстиції.</p>
<p>По-друге, в мене є запитання до авторів адміністративної реформи, в рамках якої це, очевидно, свавілля здійснюється. А чим вони думали, коли прогнозували показники бюджету 2013 року? Вони що не знали, що з 1 липня цього року не вистачатиме коштів для фінансування цієї новоствореної реєстраційної служби?</p>
<p>Також викликає серйозне занепокоєння метод фінансування додаткових видатків державного бюджету за рахунок додаткових надходжень Національного банку України. Я нагадую, що цього річ перед&nbsp; Державним бюджетом України Національний банк і так вже має зобов'язань на 16 мільярдів гривень. Відтак виникає сумнів обґрунтований щодо того, чи доцільно ще 122 мільйони гривень для Міністерства юстиції фінансувати саме з цього джерела.</p>
<p>Відтак фракція Всеукраїнського об'єднання "Свобода" категорично проти свавільної практики порушення Регламенту. Адже цей законопроект ми мали би розглядати, якщо би керувалися законом аж на наступній сесії Верховної Ради, оскільки він вже був відхилений аналогічний йому за змістом 18 червня цього року.</p>
<p>По-друге, ми виступаємо проти знищення місцевого самоврядування, коли в нас скоро міські ради командуватимуть хіба двірниками і сантехніками. Адже всі суспільно важливі функції від них перебираються на територіальні підрозділи центральних органів виконавчої влади. А при цьому ще говорять в нас про розширення функцій місцевого самоврядування.</p>
<p>І, по-третє, нас не задовольняє практика покриття додаткових видатків державного бюджету за рахунок такого сумнівного джерела надходжень, як додаткові надходження Національного банку України. Це що залишається ввімкнути друкарський верстат і ще надрукувати різнокольорових папірців?</p>
<p>Відтак фракція категорично заперечує проти даного законопроекту і не голосуватиме за його прийняття. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Фракція "Батьківщина", народний депутат Юрій Одарченко, прошу.</p>
<p>&nbsp;</p>
<p>12:41:50</p>
<p>ОДАРЧЕНКО Ю.В.</p>
<p>Юрій Одарченко, партія "Батьківщина". Володимир Васильович, я хочу звернути вашу увагу, що коли ви поставили на голосування в цілому законопроект 2290, ви, по суті, вчинили злочин, Володимир Васильович. Як це складно тут казати, але, по суті, це було серйозне порушення законодавства. Я вам хочу сказати, що існує ще ця стаття 365, за яку можна нести відповідальність.&nbsp;Я довожу до вашого відома, що зараз під стенограму і я, і народний депутат Ляшко, і Віктор Михайлович Пинзеник заперечували проти прийняття цього законопроекту в цілому, але ви, всупереч Регламенту, який є законом, протягнули і незаконно поставили на голосування. Володимире Васильовичу, це було б доречно, якби молодий спікер був, людина не досвідчена. Я вам раджу анулювати оте голосування і рухатися надалі по закону, як це личить спікеру такої держави як Україна.</p>
<p>Що стосується цього законопроект. Шановні друзі, ми по суті у місцевого самоврядування забираємо усі повноваження. Друзі, ми вже дійшли до того, вірніше, ви дійшли, більшість, що ви голосуєте. Що навіть утилізація побутових відходів мусить відбуватися централізовано. По суті місцеве самоврядування, воно знищується, бо немає ніяких функцій, вони не залишаються на місцях, бо ви хочете централізувати всі матеріальні ресурси для їх розподілу подальшому в Києві. це є неправильно, це є злочином і тому я пропоную всім не голосувати за цей законопроект. Я вже не кажу про те, що виникає додаткова дірка у фінансуванні місцевих бюджетів з вилученням цих коштів. Це дисбаланс бюджету, подумайте, що ви робите, і я закликаю не голосувати. Володимир Васильович, із усією повагою до вас, я пропоную вам скасувати…</p>
<p>&nbsp;</p>
<p>ГОЛОВУЮЧИЙ. Дякую. Всі висловили свої думки по закону. Тому я ставлю на голосування проект Закону… Народні депутати, я прошу підготуватися до голосування.</p>
<p>Ставлю на голосування проект Закону (реєстраційний номер 2342а) про внесення змін до Закону України "Про Державний бюджет України на 2013 рік" (щодо фінансування державної реєстрації суб'єктів підприємницької діяльності) для прийняття&nbsp;за основу і в цілому. Висновок комітету. Прошу&nbsp; народних депутатів голосувати.</p>
<p>&nbsp;</p>
<p>12:45:08</p>
<p>За-243</p>
<p>Проти - 2, утримались - 1, не голосували - 133.&nbsp;&nbsp;</p>
<p>Рішення прийнято.&nbsp; &nbsp;Прошу,&nbsp; по фракціях.</p>
<p>Шановні народні депутати, ми розглядали закон 2290а.&nbsp; Народний депутат&nbsp; від&nbsp; фракції&nbsp; "УДАР Віталія Кличка"&nbsp; показав&nbsp; мені запис, що один з народних депутатів проголосував не своєю карткою. Як там було, це вже друге питання, це розслідувати треба комітету, тому&nbsp;&nbsp; я поставлю на переголосування.</p>
<p>Прошу уваги народних депутатів.</p>
<p>Ставлю на переголосування проект&nbsp; Закону (номер 2290а) про внесення змін до Закону України "Про Державний бюджет України на 2013 рік" (щодо реструктуризації бюджетної заборгованості). Для прийняття за основу&nbsp; і в цілому з урахуванням пропозицій комітету.</p>
<p>Ми переголосуємо. Прошу голосувати.</p>
<p>&nbsp;</p>
<p>12:47:18</p>
<p>За-244</p>
<p>Проти – 0, утрималося – 0, не голосувало – 136.&nbsp;</p>
<p>Рішення прийнято.</p>
<p>По фракціях я прошу. Є по фракціях.</p>
<p>Я прошу народних депутатів, щоб ми не переголосовували, я прошу, голосуйте своїми картками. Коли ми розглядаємо питання, треба виходити на трибуну і виступати по темі, бо виступають, розглядаємо одне питання, виступають зовсім по другому, а потім кажуть у нас пропозиції були конкретні. А конкретних пропозицій немає. Тому визначаєтесь ви. Я ставлю на голосування, а ви голосуєте "за" чи "проти", це ваше право, а моє право поставити на голосування.</p>
<p>А яке слово вам дати? З якої причини? Ви знаєте, що по мотивам голосування нема слова. Що вам дати? Я ж прошу вас підійти, ми ж питаємо, яке у вас питання.</p>
<p>Розглядається проект Постанови (номер 2920) про відзначення 70-річчя прориву радянськими військами німецької лінії оборони "Вотан" та визволення міста Мелітополь.</p>
<p>Як будемо розглядати, по повній програмі? Скорочено? Прошу проголосувати за скорочену процедуру. Прошу голосувати.</p>
<p>&nbsp;</p>
<p>12:49:31</p>
<p>За-199</p>
<p>Проти – 3, утрималося - 0, не голосувало – 174.</p>
<p>Рішення прийнято.</p>
<p>Я прошу народного депутата України&nbsp; Балицького Євгена Віталійовича.</p>
<p>&nbsp;</p>
<p>12:50:03</p>
<p>БАЛИЦЬКИЙ Є.В.</p>
<p>Дорогие друзья, 23 октября 1943 был освобожден город Мелитополь. <i>(Шум у залі) </i>&nbsp;Этот прорыв дал возможность развить перспективу нашим&nbsp; войскам, и в результате чего была освобождена Украина, был освобождён Крым, мы получили аэродромы для того, чтобы советские войска могли бомбить …….. румынские месторождения.</p>
<p>Хочу подчеркнуть, что уже на протяжении 10 лет силами военно-патриотических обществ, поисковых организаций и&nbsp; руководящими органами власти проводятся неоднократные реконструкции прорыва линии "Вотан" . На этих мероприятия участвуют более тысячи человек,&nbsp; собирается более 30 тысяч зрителей. Это позволяет нам напомнить о той правде, правде той войны. Наши солдаты отстояли нашу свободу.</p>
<p>Мы бы очень хотели, чтобы в правой части нашего парламента не подымал голову больше неонацизм и фашизм. Мы сделаем все,&nbsp; чтобы напомнить правду о той войне, чтобы наши дети помнили и гордились той победой, которую принесли наши отцы, деды и прадеды.</p>
<p>Я прошу поддержать нашу постанову во имя тех, кто погиб, чтобы напомнить правду о той войне. Спасибо.</p>
<p>&nbsp;</p>
<p>ГОЛОВУЮЧИЙ. Голова Комітету з питань культури й духовності В'ячеслав Анатолійович Кириленко. Немає.</p>
<p>Шановні&nbsp; депутати, зараз послухайте, послухайте. Зараз до мене підійшли&nbsp; депутати об'єднання "Свобода" і кажуть, що депутат Пресман голосував за Маркова. Я сижу тут і думаю, може, і правда, голосував, а, може, і ні, я не знаю. Где у нас голова Комітету по Регламенту? От я прошу, Володимир Володимирович, послухайте депутатів, розгляньте питання, я дам вам трибуну і ви доповідати будете депутатам, бо я не можу бачити, хто за кого. От сказали це, а звідкіля я знаю, так це чи не так? А чого я переголосовувати буду? Ну, ви сказали, це ще надо розглянути. В законі прочитайте, що там треба робити. Переголосовувати чи розглянути це питання? <i>(Шум у залі)</i> Сейчас питання закончится – я дам хвилину Сасу, коли питання закінчимо.</p>
<p>Шановні народні депутати, я ставлю на голосування. <i>(Шум у залі) </i>А що тут обговорювати? Ну, що тут обговорювати? 70-річчя прориву радянськими військами, ну, що тут обговорювати? Я прошу, народні депутати, записалися від фракцій. <i>(Шум у залі)</i> Сиди, є Регламент, я виконую Регламент. Будеш там десь махати руками.</p>
<p>Прошу Компартія України, народний депутат Зубчевський.</p>
<p>&nbsp;</p>
<p>12:53:56</p>
<p>ЗУБЧЕВСЬКИЙ О.П.</p>
<p>Уважаемые коллеги! Уважаемые избиратели!&nbsp; Мы, конечно же, фракция коммунистов поддержим данный проект постановления, поскольку данный прорыв был одним из решающих боевых и воинских операций&nbsp; по освобождению нашей страны от немецко-фашистских захватчиков. Это дань уважения великому подвигу советского народа в борьбе с фашизмом. Это дань уважения всеми тем, кто сложил свои головы в борьбе с коричневой чумой ХХ века. Хочу обратить внимание избирателей на то, что, так называемая оппозиция не голосует за проекты решения, связанные с 70-летия освобождения нашей &nbsp;страны в целом областей от фашистов. Они не проголосовали за 70-летие начала Карпатского рейда партизанского соединения Ковпака. Каждому из так называемых оппозиционеров избиратели должны задать вопрос, кто они есть на самом деле: те, кто с хлебом и солью встречал фашистов, - это они их поддерживают? Или те, кто сегодня игнорируют все те достижения, которые были завоеваны нашими советсткими солдатами.</p>
<p>Поэтому я считаю, что они должны нести ответственность за то, что происходит в настоящее время и с историей нашей страны. Они сегодня поступают кощунственно по отношению к своим дедам и отцам, которые проливали кровь в борьбе с фашизмом. Это настоящий неонацизм, который сегодня проявляют они, голосуя за те или решения, не поддерживая 70-летие освобождения тех или иных областей от немецко-фашистских захватчиков.</p>
<p>Поэтому фракция коммунистов поддерживает, и мы призываем все здоровые силы, все силы, которые готовы бороться с фашизмом, проголосовать за данный проект решения.</p>
<p>&nbsp;</p>
<p>ГОЛОВУЮЧИЙ. Шановні народні депутати! Об'єднання "Свобода", народний депутат Сиротюк. Прошу.</p>
<p>&nbsp;</p>
<p>12:56:04</p>
<p>СИРОТЮК Ю.М.</p>
<p>Юрій Сиротюк, Всеукраїнське об'єднання "Свобода", Черкащина. Прошу передати слово Юрію Михальчишину.</p>
<p>&nbsp;</p>
<p>ГОЛОВУЮЧИЙ. Передайте Михальчишину, народному депутату.</p>
<p>&nbsp;</p>
<p>12:56:14</p>
<p>МИХАЛЬЧИШИН Ю.А.</p>
<p>Юрій Михальчишин, Всеукраїнське об'єднання "Свобода", місто Львів. Поза всяким сумнівом, прорив німецької оборони на лінії "Вотан" – це дуже добре. Залишається лише не з'ясованим питання, чому ми не говоримо у цьому контексті про вшанування пам'яті десятків тисяч жертв, які були принесені радянським командуванням під час цієї та інших операцій за звільнення України.</p>
<p>Також викликає сумніви практика святкувати такі дати, які насправді потребують скорботи, потребують вшанування пам'яті жертв полеглих, а аж ніяк не утвердження мілітаристських міфів тоталітарної доби. Візьмемо до прикладу американську армію. Вона також боролася проти нацистських окупантів Європи. Тільки чомусь в Америці не прийнято окремо святкувати прорив під Авраншем, ліквідацію Фалезького котла, форсування річки Рейн, перемогу в битві на Арденському виступі, з'єднання з радянськими військами в Тюрінгії. Там прийнято святкувати один-єдиний день – День висадки союзних військ в&nbsp; Нормандії, коли розпочався розгром нацистів в Європі і визволення європейського континенту.</p>
<p>Так само практика подібного штучного примноження окремих святкових дат вона не сприяє відновленню історичної пам'яті, а просто-на-просто реанімує міфологеми сталінської доби, коли ніхто не рахувався з людськими жертвами. І коли існувала практика взяття окремих ліній укріплень,&nbsp; окремих укріплених міст до чергової святкової дати.</p>
<p>Можна нагадати. Як Сталін хотів взяти Ригу, то – річниця листопадової революції 1944 року; як таке саме завдання ставилося при форсуванні Дніпра і взятті Києва. І саме такі рішення спряли тому, що такі операції оплачені кров'ю&nbsp; десятків… сотень тисяч невинних жертв. От про них я закликаю подумати&nbsp; і згадати.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Фракція партії регіонів, народний депутат Журавський.</p>
<p>&nbsp;</p>
<p>12:58:13</p>
<p>ЖУРАВСЬКИЙ В.С.</p>
<p>Шановні колеги, ми, звичайно, будемо підтримувати цей проект постанови. Тут абсолютно все ясно. Таким чином ми продемонструємо повагу до наших українських вояків, які зупинили навалу фашистської Німеччини.</p>
<p>Якби не наші війська, якби вони не зупинили фашистську Німеччину, то ми б сьогодні не мали розвинуту цивілізовану Європу, ми б не мали тих стандартів в Європі, яка підняла догори руки за лічені тижні.</p>
<p>Я закликаю народних депутатів проявити мудрість, тут нема ніякої політики, і віддати&nbsp; відповідну шану і честь тим, хто завоював нам мир, спокій і свободу. Дякую.</p>
<p>&nbsp;</p>
<p>ГОЛОВУЮЧИЙ. Я прошу увімкнути мікрофон Юрія Одарченка.&nbsp;</p>
<p>&nbsp;</p>
<p>12:59:10</p>
<p>ОДАРЧЕНКО Ю.В.</p>
<p>Передаю слово Миколі Томенку.</p>
<p>&nbsp;</p>
<p>ГОЛОВУЮЧИЙ. Микола Томенко, народний депутат. Прошу.&nbsp;</p>
<p>&nbsp;</p>
<p>12:59:18</p>
<p>ТОМЕНКО М.В.</p>
<p>Шановні колеги! Я і як українець, і громадянин, і учасник бойових дій в Афганістані прошу зупинити цей цинізм в сесійній залі, який відбувається останній період.</p>
<p>Ми намагалися переконати парламентську більшість не забирати пільги&nbsp;у афганців, у ветеранів війни, не забирати той мінімум безплатного лікування для них, коли ноги обтирають від тих десятків тисяч учасників Великої Вітчизняної війни, що залишилися. Ноги обтирають між афганців.</p>
<p>І ви сьогодні не допомагаєте тим людям, а дійшли до тої ситуації, що ми скоро будемо святкувати перехід дороги військ між селом і містом. Є великі події, які треба святкувати. Але є позиція, якої ми дотримуємося. Якщо ви хочете шанувати цих старших людей, шануйте їх, допомагайте. Але вже цей маразм, який сьогодні, виявляється, парламентська більшість хоче святкувати день смерті Лесі Українки. Та майте совість! Подивіться, поспілкуйтеся з філологами, з істориками. Ну святкувати день смерті, уже це треба вище, я не знаю, уже проголосували члена Нацради, яка 13 помилок робить, то візьміть хоч філологів, фахівців, що вони скажуть, що ніде в світі християнська мораль не дозволяє святкувати смерть. І ніде в світі не знущаються так над ветеранами, як ви знущаєтеся. Зупиніте це знущання і разом з нам проголосуйте за відновлення пільг учасникам війни, учасникам бойових дій, чорнобильцям, і давайте разом пошануємо цих людей, які врятували мир&nbsp; в Україні.</p>
<p>&nbsp;</p>
<p>ГОЛОВУЮЧИЙ. Шановні народні депутати, от я хочу, я хочу ясність. От виступав народний депутат, дуже поважний депутат – Микола Томенко. Нащо брехати всьому корпусу депутатському і народу України? Народний депутат з фракції "Батьківщина" Бригинець Олександр Михайлович вніс пропозицію, проект постанови про вшанування пам'яті Лесі Українки у зв'язку зі 100-річчям від дня її смерті. Що це за брехня? Нащо ми вже до цього опускаємося? Що це таке, друзі? Не повинно так бути.</p>
<p>Я прошу по закону. По закону? Я прошу, по закону ще не виступала фракція комуністів, народний депутат Цибенко. І хвилина Розенка. Прошу.</p>
<p>&nbsp;</p>
<p>13:02:20</p>
<p>ЦИБЕНКО П.С.</p>
<p>Дякую. Фракція комуністів, Петро Цибенко, голова Ради організації ветеранів України.</p>
<p>Шановні колеги! Шановні громадяни України! Ну мені дивно чути собі сьогодні, що дехто із тих людей, які не підтримують включені до порядку денного елементарних питань вшанування Великої Перемоги сьогодні одягають на себе тогу захисників ветеранів великої Вітчизняної війни. Саме Компартія України пропонувала включити низку законопроектів до порядку денного цієї сесії, яким би посилити рівень соціально-захищених ветеранів і в такий спосіб подякувати їм за перемогу.</p>
<p>Іще одне, про що я не можу не сказати. Шановні колеги, в минулому, минулий уряд, який, від імені якого сьогодні Голова, говорив пан Томенко, подаючи Закон про державний бюджет, вносячи зміни до чинного законодавства, викреслював із переліку громадян, які отримують соціальні пільги, от ті найбільш знедолені категорії громадян. Ну не треба ж …</p>
<p>&nbsp;</p>
<p>ГОЛОВУЮЧИЙ. Прошу народний депутат Павло Розенко. Хвилина у вас.</p>
<p>&nbsp;</p>
<p>13:03:37</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка".</p>
<p>Перше. Володимир Васильович, було ж прохання настійливе від нашої фракції, виконати вимогу Регламенту і зачитати перелік відсутніх народних депутатів на засіданні Верховної Ради України.</p>
<p>Ми вже вдруге звертаємось до вас, це вас обов'язок, Володимир Васильович.</p>
<p>Тепер я бачу, що чим ближче ми доходимо до векселів, тим сумніше стають обличчя в Партії регіонів. Але, хлопці, будете голосувати. Ви що думаєте, що ви проголосуєте сьогодні за векселі і з вас злізуть? А ви побачили нові ініціативи в порядку денному і щодо уточнення бази оподаткування по вашим підприємствам від уряду, і щодо сплати додаткових частин прибутків до державного бюджету, які сьогодні внесені. Так що, будете і далі покірно йти на бійню як ці, вибачте, не буду говорити хто. Ви думаєте, після векселів з вас злізуть? Ні. Вже є нові ініціативи, які вдарять по вашому бізнесу. Так, може, ви одумаєтесь…</p>
<p>&nbsp;</p>
<p>ГОЛОВУЮЧИЙ. Шановні народні депутати,&nbsp; обговорення завершено. Я прошу уваги! Підготуйтеся до голосування. Прошу, підготуйтеся до голосування.</p>
<p>Ставлю на голосування проект Постанови (2920) про відзначення 70-річчя прориву радянськими військами німецької лінії оборони "Вотан" та визволення міста Мелітополь для прийняття за основу і в цілому. Прошу голосувати народних депутатів.</p>
<p>&nbsp;</p>
<p>13:05:47</p>
<p>За-231</p>
<p>Проти – 0, утрималось – 0, не голосувало – 148.</p>
<p>Рішення прийнято.</p>
<p>Шановні народні депутати,&nbsp; деякі є питання для включення до порядку денного.&nbsp; Вношу пропозицію, я дам, проект Закону про внесення змін до деяких законів України щодо реалізації положень Конвенції про оцінку впливу та навколишнє середовище транскордонному контексті для включення до порядку денного. Прошу народних депутатів голосувати.</p>
<p>&nbsp;</p>
<p>13:06:45</p>
<p>За-225</p>
<p>Проти – 0, утримало – 0, не голосували – 155. Рішення не прийнято.</p>
<p>По фракціях.&nbsp; <i>(Шум у залі)</i></p>
<p>Шановні депутати, я ж вас прошу не бігати,&nbsp; а йде голосування, сісти, голосуйте. Голосуйте персонально. От, Васадзе&nbsp; каже, не спрацювала картка. &nbsp;Тому, я ставлю ще раз проект Постанови (реєстраційний номер 2981) про відзначення 50-річчя з дня відкриття… <i>(Шум у залі) </i>А? Так какой, этот же?&nbsp;</p>
<p>Шановні народні депутати, ставлю на переголосування проект Закону (№2109а) про внесення змін до деяких законів України щодо реалізації положень Конвенції про оцінку впливу на навколишнє середовище в транскордонному контексті для включення до порядку денного.</p>
<p>Прошу народних депутатів голосувати. Голосуйте! Голосуйте персонально. Я дам, дам.</p>
<p>&nbsp;</p>
<p>13:08:35</p>
<p>За-234</p>
<p>Проти-0, утрималось-0, не голосувало-148.</p>
<p>Рішення прийнято.</p>
<p>А тепер я ставлю на голосування проект Закону (2109) для включення до порядку денного цього проекту закону. Прошу народних депутатів голосувати.</p>
<p>Я надам слово, хвилину Сасу. Я обіцяв, надам.</p>
<p>&nbsp;</p>
<p>13:09:14</p>
<p>За-231</p>
<p>Проти-0, утрималось-0, не голосували-152.</p>
<p>Рішення прийнято.</p>
<p>Розглядається проект Постанови для включення в порядок денний&nbsp; &nbsp;&nbsp;(номер 2981) про відзначення&nbsp; 50-річчя з дня відкриття Північно-Кримського&nbsp; каналу.</p>
<p>Ще раз повторюю, для включення&nbsp; в порядок денний. Прошу&nbsp; народних депутатів голосувати.</p>
<p>&nbsp;</p>
<p>13:10:01</p>
<p>За-222</p>
<p>Проти - 0, утримались - 1, не голосували - 159.&nbsp;&nbsp;</p>
<p>Рішення не прийнято.</p>
<p>Розглядається&nbsp; проект Постанови (номер 2239а)&nbsp; про відзначення 75-річчя&nbsp; утворення Запорізької області. Є козаки в залі? Для включення до порядку денного. Прошу&nbsp; народних депутатів проголосувати.</p>
<p>&nbsp;</p>
<p>13:10:52</p>
<p>За-239</p>
<p>Проти - 0, утримались - 0, не голосували - 143.&nbsp;</p>
<p>Рішення прийнято.&nbsp;</p>
<p>Прошу,&nbsp; по фракціях. Партія регіонів - 193, "Батьківщина" – 0, "УДАР Віталія Кличка" - 0, "Свобода" - 0, Компартія - 30 , позафракційні - 17.&nbsp;</p>
<p>Розглядається проект Закону (2916) для включення до порядку денного сесії про внесення змін до статті 9 Закону України "Про державну&nbsp; підтримку сільського господарства України" (щодо вдосконалення діяльності аграрного фонду). Зрозуміло?</p>
<p>Я ставлю на голосування за включення до порядку денного.&nbsp; Прошу голосувати.&nbsp;&nbsp;&nbsp;</p>
<p>&nbsp;</p>
<p>13:12:05</p>
<p>За-232</p>
<p>Проти – 0, утрималося – 0, не голосувало – 151.&nbsp;</p>
<p>Рішення прийнято.</p>
<p>По фракціях. Я обіцяв Сасу надати хвилину, тому я даю Сасу хвилину. А яке питання?</p>
<p>&nbsp;</p>
<p>13:12:32</p>
<p>САС С.В.</p>
<p>Дякую. Шановний Володимир Васильович, шановні колеги! Володимир Васильович, поки регламентний комітет буде шукати колегу Пресмана, я думаю, він не знайде, бо це повинна робити лічильна комісія відповідно до закону.</p>
<p>&nbsp;</p>
<p>ГОЛОВУЮЧИЙ. Я поставлю на переголосування цей закон.</p>
<p>&nbsp;</p>
<p>САС С.В. Я хочу звернути вашу увагу на те, що я в порушення статті 84 Конституції, 27-ї про статус і 37-ї про Регламент випадково проголосував за колегу Павловського. Тому для того, щоб це порушення нівельовано, прошу все-таки поставити на переголосування закон (2290). Дякую.</p>
<p>&nbsp;</p>
<p>ГОЛОВУЮЧИЙ. Там розглядає комітет, дадуть мені закон і я поставлю на переголосування.</p>
<p>Шановні народні депутати, коли мені висновки дадуть, якщо підтвердиться, що голосували, то будемо переголосовувати. Як не було то не будемо.</p>
<p>Послухайте, шановні депутати, дві фракції просять переголосувати проект Постанови (номер 2981) про відзначення 50-річчя з дня відкриття Північно-Кримського каналу. Тому я ставлю на повернення до розгляду цієї постанови. Прошу народних депутатів проголосувати. Голосуйте, народні депутати.</p>
<p>Павло Розенко, прошу проголосуйте. Повернулися.</p>
<p>&nbsp;</p>
<p>13:14:33</p>
<p>За-228</p>
<p>Проти – 0, утрималось – 0, не голосувало – 155.</p>
<p>Рішення прийнято.</p>
<p>Я прошу народних депутатів уваги, і Вечерка теж прошу уваги.</p>
<p>Ставлю на голосування проект Постанови (номер 2981) про відзначення&nbsp; 50-річчя з дня відкриття Північно-Кримського каналу. Прошу народних депутатів&nbsp; проголосувати.&nbsp; Прошу голосувати.</p>
<p>&nbsp;</p>
<p>13:15:22</p>
<p>За-231</p>
<p>Проти - 0, утрималось – 0, не голосувало – 152.</p>
<p>Рішення прийнято.</p>
<p>Переходимо до&nbsp; розгляду питань в другому читанні. Розглядається проект&nbsp; Закону про внесення змін до Закону України (номер 0964) "Про цінні папери та фондовий ринок" (щодо емісії облігацій міжнародних фінансових організацій).</p>
<p>І я запрошую на трибуну голову підкомітету Комітету з питань фінансів і&nbsp; банківської діяльності Антона Володимировича Яценка. Прошу.</p>
<p>&nbsp;</p>
<p>13:16:17</p>
<p>ЯЦЕНКО А.В.</p>
<p>Шановний пане Голово! Шановні колеги! На ваш розгляд пропонується проект Закону&nbsp; 0964 до другого читання. Значить цей проект стосується розміщення емісій, облігацій міжнародних фінансових організацій таких, як: Європейський банк Реконструкції і розвитку, Міжнародна фінансова корпорація і інші на території України.</p>
<p>До даного закону надійшло всього 13 поправок. При цьому одна з них… Всі враховані, крім одної поправка депутата Дзензерського.</p>
<p>Але в ході розгляду в комітеті він погодився з обґрунтування, що чому вона відхилена.</p>
<p>Значить, хочу одразу сказати, що цей закон дуже важко йшов, бо&nbsp; з одного боку ми маємо позицію Національного банку, Кабінету Міністрів, комісії по цінним паперам, Мінфіну і тощо, з іншого – позиція Європейського банку реконструкції і розвитку, як основної організації, яка буде, так сказать, эмитировать гроші. Це має, безперечно, дуже велике значення для інвестиційного клімату&nbsp; в Україні і законом чітко передбачено, що гроші, які будуть отримані від емісії – будуть використовуватися в національній валюті на території України&nbsp; відповідно до статуту ЕБРР, тобто на цілі виключно пов'язані з кредитуванням реального сектора економіки, що дуже важливо. В принципі,&nbsp; знайдено компромісну позицію і цей закон – це результат як раз компромісу між міжнародними організаціями та урядом і Національним банком.</p>
<p>&nbsp;Комітет на своєму засіданні підтримав даний законопроект для другого читання, для прийняття в другому читанні та в цілому і просить підтримати закон в редакції, запропонованій комітетом. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні народні депутати, розглядаємо поправки.</p>
<p>Поправка номер 2, Дзензерський. Відхилена. Наполягаєте? Ні, не наполягає, не наполягає.</p>
<p>Других поправок немає? <i>(Шум у залі)</i> Нема, нема тут от, нема.</p>
<p>&nbsp;</p>
<p>ЯЦЕНКО А.В. Дзензерського немає в залі.</p>
<p>&nbsp;</p>
<p>ГОЛОВУЮЧИЙ. Тут одна поправка є, народний депутат наполягає. Я прошу народний Кайда. Слухаю, прошу.</p>
<p>&nbsp;</p>
<p>13:19:12</p>
<p>КАЙДА О.П.</p>
<p>Прошу передати слово Михайлові Головку.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>Шановні народні депутати, послухайте!</p>
<p>&nbsp;</p>
<p>13:19:19</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода". Шановний Володимир Васильович, прохання йти по поправках в цілому, по кожній поправці і не перескакувати.</p>
<p>Зараз я би хотів поставити на підтвердження поправку номер 5 – "Облігації міжнародних фінансових організацій", - і тоді зміст підпункту номер 1. Тому прохання: поставте її на підтвердження.</p>
<p>&nbsp;</p>
<p>ЯЦЕНКО А.В. Шановні колеги, просто в чому справа, що тут, дійсно, дуже багато – от знає пан Кайда як перший заступник голови комітету, - дуже багато зустрічей проводилось саме з ЄБРР, МФК, іншими міжнародними інституціями, тобто тут кожне слово, як кажуть, вивірене. І дуже велике прохання все ж таки уважно читати цей закон і не ламати його по суті. Бо тут же справа в тому, що ми можемо прийняти будь-який закон, наприклад такий, щоб у першому читанні, але ці організації тоді не будуть емітувати тут свої цінні папери, і, як наслідок, не буде притоку інвестицій. Тобто треба до цього дуже уважно ставитися. Тому прохання все ж таки підтримати в редакції, запропонованій комітетом. Дякую дуже.</p>
<p>&nbsp;</p>
<p>ГОЛОВУЮЧИЙ. Це ви за яку: за 5-у?</p>
<p>&nbsp;</p>
<p>ЯЦЕНКО А.В. Я взагалі за все кажу, але і за 5-у також.</p>
<p>&nbsp;</p>
<p>ГОЛОВУЮЧИЙ. Ви вносили пропозиції по 5 поправці? Ну давайте.</p>
<p>Шановні народні депутати, я прошу уваги! Прошу сісти усіх. Закон розглядається, дуже важливий закон. І зараз буде багато голосувань, тому що депутати у нас з комітетом не працюють, поправки не вносять, а на засіданні Верховної Ради, щоб затягнути, щоб не розглядалося це питання, і більше нічого. Це моя особлива думка.</p>
<p>Я ставлю на підтвердження. Прошу підготуватися до голосування. Ставлю на голосування поправку 5, народного депутата Яценка, на підтвердження. Прошу голосувати.</p>
<p>&nbsp;</p>
<p>13:21:54</p>
<p>За-233</p>
<p>Проти – 0, утрималися – 2, не голосували – 144.</p>
<p>Рішення прийнято.</p>
<p>Можна ставити закон в цілому на голосування?</p>
<p>Ставлю на голосування проект Закону… так ідіть, голосуйте на місці, якщо кнопка не спрацьовує. Працює? Якщо не працює, ідіть на своє місце&nbsp; і голосуйте.</p>
<p>Ставлю на голосування&nbsp; проект Закону (номер 0964)&nbsp; про внесення змін до Закону України "Про цінні папери та фондовий ринок" (щодо емісії облігацій міжнародних фінансових організацій)&nbsp; для прийняття в другому читанні та в цілому. Прошу народних депутатів голосувати.</p>
<p>&nbsp;</p>
<p>13:23:08</p>
<p>За-240</p>
<p>Проти – 0, утрималось – 1, не голосували – 140.</p>
<p>Рішення прийнято. По фракціях. Є.</p>
<p>Розглядається проект Закону про внесення змін до деяких законів України (номер 2662) щодо статусу та умов функціонування Розрахункового центру з обслуговування договорів на фінансових ринках. В другому читанні розглядаємо.</p>
<p>Доповідає голова підкомітету Комітету з питань фінансів і банківської діяльності Андрій Павлович Пінчук. Прошу.</p>
<p>&nbsp;</p>
<p>13:24:00</p>
<p>ПІНЧУК А.П.</p>
<p>Шановний головуючий і шановні колеги! Цей закон є дуже важливий.</p>
<p>Нагадаю, що проектом пропонується надати&nbsp; статус банку Розрахункового центру з обслуговування угод на фінансових ринках, який створюються зараз відповідно до Закону "Про депозитарну систему України". Тобто проектом передбачено &nbsp;фактичне спрощення та прискорення запровадження ключових механізмів діяльності української депозитарної системи, яке передбачено прийнятим минулого року Законом про депозитарну систему України.</p>
<p>Даний проект розроблявся за участі Національного банку України та підтримується ним.</p>
<p>Порівняльна таблиця до другого читання містить чотири поправки народних депутатів. Три поправки враховані, які уточнюють редакцію відповідно правил нормопроектувальної техніки. Одна поправка відхилена, оскільки суперечить концепції проекту.</p>
<p>Разом з тим ми у комітеті уважно опрацювали висновок Головного юридичного управління та пропонуємо врахувати зауваження наших шановних юристів.</p>
<p>З цієї метою для стенограми прошу вас, шановні народні депутати, врахувати такі два уточнення. Третій абзац пункту першого, пункту другого… третій абзац підпункту першого пункту другого розділу І після слів "назви Закону про банки і банківську діяльність" доповнити словами "з урахуванням особливостей, встановлених цим законом". І друге. Підпункту другого пункту другого розділу І виключити.</p>
<p>Хотів би наголосити, що зазначені пропозиції погоджені з Національним банком України та дозволяють урахувати усі застереження Головного юридичного управління Верховної Ради.&nbsp;</p>
<p>З урахуванням висловлених під стенограму поправок прошу вас підтримати рекомендації Комітету з питань фінансів і банківської діяльності та прийняти Закон у другому читанні та в цілому як закон. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Поправка номер 2. Народний депутат Махніцький, наполягаєте? Включіть народного депутата Махніцького. У нас є одна поправка, проголосуємо, а потім…</p>
<p>&nbsp;</p>
<p>13:25:59</p>
<p>МАХНІЦЬКИЙ О.І.</p>
<p>Олег Махніцький, Всеукраїнське об'єднання "Свобода". Шановні колеги, надання розрахунковому центру статусу комерційного банку є недоцільним. Річ в тім, що сфера діяльності розрахункового центру відповідно до частини четвертої нової редакції статті 15 Закону України "Про&nbsp; депозитарну систему України" обмежена лише проведенням грошових розрахунків за правочинами щодо цінних паперів та інших фінансових інструментів, вчинених на фондовій біржі та поза фондовою біржею, якщо вони проводяться за принципом поставка цінних паперів проти оплати, відкриттям та введенням грошових рахунків учасників фондового &nbsp;ринку, забезпеченням виплати доходів за цінними паперами номінальної вартості при погашенні цінних паперів та при здійсненні емітентом інших корпоративних операцій, в тому числі за тими цінними паперами, що розміщенні та оберігаються за межами України кліринговою діяльністю. Прошу підтримати поправку.</p>
<p>&nbsp;</p>
<p>ГОЛОВУЮЧИЙ. Шановні народні депутати, ставлю на голосування поправку номер 2 народного депутата Махніцького. Прошу народних депутатів голосувати. Ну ви ж хоть самі голосуйте, нащо ми час гаємо?</p>
<p>&nbsp;</p>
<p>13:27:24</p>
<p>За-13</p>
<p>Проти – 5, утрималось – 27, не голосували – 330.</p>
<p>Рішення не прийнято. Чому ви не підтримуєте, "слава Україні" є, а колегу не підтримуєте. Ну хіба так можна? Я прошу зауваження народний депутат Розенко, який є.</p>
<p>&nbsp;</p>
<p>13:27:47</p>
<p>РОЗЕНКО П.В.</p>
<p>Павло Розенко, фракція "УДАР". Ну, я думаю, що всі представники великого капіталу і підприємств Партії регіонів розуміють для чого це створюється розрахунковий центр. Створюється така собі монополія, яка буде належати невеличкій купці людей, до яких ви на цирлах будете бігати і просити щось зробити з тими векселями, які вам потім видадуть, да, і з тими фінансовими інституціями.</p>
<p>А от по поправці, я хочу сказати про недолугість от першої поправки, яка начебто говорить про те, що треба внести якісь техніко-юридичні виправлення. Я так розумію, що автору поправки було просто облом виписувати, що ж він, власне, хоче змінити і от за такою фразою можна переписати повністю закон.</p>
<p>Тому я пропоную пана Пінчука першу поправочку поставити на підтвердження.</p>
<p>&nbsp;</p>
<p>ГОЛОВУЮЧИЙ. Прошу.</p>
<p>&nbsp;</p>
<p>ПІНЧУК А.П.&nbsp; Шановний Володимире Васильовичу! Шановні колеги, ну я розумію бажання деяких депутатів затягувати таким чином час, все це уже зрозуміло. І до речі є єдине бажання перед тим, ставити якісь поправки, ви, будь ласка, хоч уважно читайте законопроект.</p>
<p>По-перше. Розрахунковий центр вже створено. Це раз.</p>
<p>По-друге. Цей закон лише стосується того1, яким бути Регламентом в своїй діяльності регламентуватися діяльність цей розрахунковий центр. І на даний момент Національний банк на 75 відсотків вже є акціонером цього розрахункового центру&nbsp; і так регламентує його діяльність. Ми просимо, проводимо&nbsp; чинне законодавство в порядок. І все. Дякую.</p>
<p>&nbsp;</p>
<p>ГОЛОВУЮЧИЙ. Яку поправку треба поставити першою на підтвердження, шановні народні депутати? Всі розсілися? Ніхто не біжить нікуди?&nbsp;&nbsp; Я ставлю поправку 1 народного депутата Пінчука. Прошу, Адам Іванович Мартинюк. Прошу.</p>
<p>&nbsp;</p>
<p>13:30:02</p>
<p>МАРТИНЮК А.І.</p>
<p>Дякую. Мартинюк, фракція Комуністичної партії України.&nbsp; Шановний Володимир Васильович, якщо так заперечують проти поправки, то в нас є практика про те, щоб доручити Головному юридичному управлінню здійснити необхідне техніко-юридичне редагування при підготовці законопроекту на підпис Президенту. Давайте таке доручення проголосуємо і не треба голосувати правки. Це буде доручення Головному юридичному управлінню. Дякую.</p>
<p>&nbsp;</p>
<p>ГОЛОВУЮЧИЙ. Даємо таке доручення комітету? На голосування ставити? Ставлю на голосування дати доручення підготувати такі правки при направлені закону на підпис Президенту. Прошу народних депутатів проголосувати.</p>
<p>&nbsp;</p>
<p>13:31:01</p>
<p>За-236</p>
<p>Проти – 0, утрималось – 0, не голосували – 140.</p>
<p>Рішення прийнято. По фракціях.</p>
<p>І я ставлю на голосування проект Закону (реєстраційний номер 2662) про внесення змін до деяких законів України щодо статусу та умов функціонування Розрахункового центру з обслуговування договорів на фінансових ринках з редакційними уточненнями комітету, комітет вносив пропозиції, для прийняття&nbsp;в другому читанні та в цілому. Прошу народних депутатів голосувати.</p>
<p>&nbsp;</p>
<p>13:32:00</p>
<p>За-241</p>
<p>Проти-0, утрималось-0, не голосували-134.</p>
<p>Закон прийнято. По фракціям.</p>
<p>Шановні народні депутати, я прошу уваги, об'ява.</p>
<p>Відповідно до Регламенту Верховної Ради України повідомляється про рішення депутатської фракції "Батьківщина" щодо виключення зі складу фракції народного депутат України Кравчука Василя Петровича за зраду інтересам народу України, та за систематичне порушення рішень фракції щодо голосування питань порядку денного. Просимо дане рішення фракції негайно оголосити на пленарному засіданні.&nbsp; <i>(Оплески)</i></p>
<p>Розглядається проект Закону (№1177)&nbsp; про внесення змін до деяких законодавчих актів України у зв'язку із запровадженням державної реєстрації речових прав на нерухоме майно та їх обтяжень (друге читання). І я запрошую на трибуну першого заступника голови Комітету з питань економічної політики – Сергія Федоровича Кальцева, прошу.</p>
<p>&nbsp;</p>
<p>13:33:20</p>
<p>КАЛЬЦЕВ С.Ф.</p>
<p>Шановний Володимир Васильович, шановні колеги! Комітет з питань економічної політики відповідно до Доручення Верховної Ради України підготував до другого читання проект Закону України&nbsp; про внесення змін до деяких законодавчих актів України у зв'язку із запровадженням державної реєстрації речових прав на нерухоме майно та їх обтяжень (реєстраційний номер 1177).</p>
<p>Законопроект спрямований на приведення чинних законодавчих актів України у відповідність до Закону України "Про державну реєстрацію речових прав на нерухоме майно та їх обтяжень", який набрав чинності з 1 січня 2013 року.</p>
<p>До комітету надійшли пропозиції від двох народних депутатів України та Національного банку України, всього 17&nbsp; &nbsp;пропозицій з яких 6 пропонується&nbsp;&nbsp; врахувати повністю, або частково, а решту відхилити.</p>
<p>Основний блок пропозицій,&nbsp; який пропонується відхилити, стосується змін до Закону&nbsp; про іпотеку, оскільки відповідно&nbsp; до Закону&nbsp; України "Про державну реєстрацію речових прав на нерухоме майно та їх обтяжень" державна реєстрація іпотеки&nbsp; є обов'язковою, то необхідне узгодження зазначеного закону&nbsp; та Закону України "Про іпотеку".</p>
<p>Комітет на засіданні 13 травня 2013 року&nbsp; прийняв рішення рекомендувати&nbsp; Верховній Раді України проект Закону України&nbsp; про внесення&nbsp; змін до діючих законодавчих актів України у зв'язку із запровадженням державної реєстрації речових прав на нерухоме майно та їх обтяжень прийняти в другому читанні та в цілому.</p>
<p>Просимо підтримати.</p>
<p>&nbsp;</p>
<p>ГОЛОВУЮЧИЙ.&nbsp; Дякую.&nbsp; Ідемо по поправкам.</p>
<p>Поправка&nbsp; номер 1, вона відхилена, народного депутата Шарова. Наполягаєте? Ні, не наполягає.</p>
<p>Ідемо… У вас до 1-ї? Так по 2 я&nbsp; зараз дам.</p>
<p>Я кажу, поправка номер 2, народний&nbsp; депутат Горіна.</p>
<p>Прошу,&nbsp; народний депутат&nbsp;&nbsp; Марцинків. Прошу.</p>
<p>&nbsp;</p>
<p>13:35:42</p>
<p>МАРЦІНКІВ Р.Р.</p>
<p>Руслан Марцінків,&nbsp; Всеукраїнське об'єднання "Свобода".</p>
<p>Прошу поставити на підтвердження поправку народного депутата Горіної.&nbsp; А саме, підпункт 2, пункту 1, розділу І проекту викласти в такій редакції: "Частину&nbsp; четверту, статті 132 виключити". Пропоную все-таки поставити на голосування і не голосувати за цю поправку.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Я прошу пояснення Горіної, чи комітету. Прошу, для депутатів.</p>
<p>Ввімкніть мікрофон народного депутата Горіної.</p>
<p>&nbsp;</p>
<p>13:36:18</p>
<p>ГОРІНА І.А.</p>
<p>Я прошу підтримати мою поправку, тому що вона практично більшістю&nbsp; була підтримана на&nbsp;&nbsp; засіданні комітету. Тому прошу поставити на голосування.</p>
<p>&nbsp;</p>
<p>ГОЛОВУЮЧИЙ.&nbsp; Ставлю на голосування&nbsp; поправку&nbsp; &nbsp;2 народного депутата Горіної на підтвердження. Прошу народних депутатів сідати на свої місця і голосувати. Голосуйте.</p>
<p>&nbsp;</p>
<p>13:37:04</p>
<p>За-238</p>
<p>Проти – 0, утрималося – 0, не голосувало – 135.</p>
<p>Рішення прийнято.</p>
<p>Поправка номер 4. Народний депутат Горіна. Наполягаєте? Не наполягає.</p>
<p>Поправка номер 8. Народний депутат Горіна. Наполягаєте? Не наполягає.</p>
<p>Шановні депутати, от я зупиняю. Я читаю Регламент, я ще раз читаю, спокійно, ви заявили, сідайте, послухайте. Стоячи? Слухайте, закон приймала Верховна Рада, у разі виявлення на пленарному засіданні народним депутатом факту порушення вимог щодо особистого голосування шляхом голосування за іншого народного депутата, розгляд питання порядку денного на його вимогу зупиняється. Головуючий на пленарному засіданні, це я головуючий, встановлює присутність відповідного народного депутата.</p>
<p>За кого голосували, скажіть? А, не знаєте.</p>
<p>Читаю далі.</p>
<p>Значить, не кричіть "…Головуючий на пленарному засіданні встановлює присутність відповідного народного депутата".</p>
<p>Я не знаю, назвіть прізвище.</p>
<p>&nbsp;</p>
<p>ІЗ ЗАЛУ.&nbsp; Голову Регламентного комітету…</p>
<p>&nbsp;</p>
<p>ГОЛОВУЮЧИЙ. Так зараз запитаю у залі. " … а вразі його відсутності в залі доручає Лічильній&nbsp; комісії вилучити картку та такого народного депутата та передати її мені. І проводити повторне голосування щодо пропозиції, яка ставилася на голосування останньою".</p>
<p>То сформулюйте мені, що мені робити? Хто за кого голосував?</p>
<p>Голова Регламентного комітету, включіть мікрофон голови Регламентного комітету, я прошу…</p>
<p>(Шум у залі)</p>
<p>&nbsp;</p>
<p>13:40:10</p>
<p>МАКЕЄНКО В.В.</p>
<p>Шановні колеги! Норми Регламенту говорять&nbsp; про те, що крім голосування "за" кожен народний депутат має право голосувати "проти" чи "утримався. Якщо бути об’єктивними, то ми подивимося на табло і&nbsp; наші колеги не голосують "проти" чи "утримався".</p>
<p>Що стосується даного випадку? То я сиджу тут поруч, ось депутат Борт, який фізично не дотягнувся до своєї карточки. Але він у залі, він тут зранку працює з нами.</p>
<p>Тому просто…</p>
<p>Володимире&nbsp; Васильовичу, можете поставити це питання ще раз на переголосування депутат Борт на місці.</p>
<p>&nbsp;</p>
<p>ГОЛОВУЮЧИЙ. Включіть мікрофон народного депутата Борт, включіть.</p>
<p>Народні депутати. За кого ви там голосували чи не голосували, присутні в залі чи ні?</p>
<p>&nbsp;</p>
<p>13:41:29</p>
<p>БОРТ В.П.</p>
<p>Всі присутні в залі. Ні за кого не голосували, всі присутні.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Все. <i>(Шум у залі)</i> Та що ви хочете від мене? Що ви хочете? Я зупиняю, що зупиняти? Нема факту.</p>
<p>&nbsp;</p>
<p>ГОЛОС ІЗ ЗАЛУ.&nbsp; Як нема факту...?</p>
<p>&nbsp;</p>
<p>ГОЛОВУЮЧИЙ. Ну, так, нема, ну, так....</p>
<p>&nbsp;</p>
<p>ГОЛОС ІЗ ЗАЛУ. ....принести фотографію, народний депутат заявив.</p>
<p>&nbsp;</p>
<p>ГОЛОВУЮЧИЙ. Де ви показали? Покажіть фотографію.</p>
<p>&nbsp;</p>
<p>ГОЛОС ІЗ ЗАЛУ. ...немає, в Регламенті немає....</p>
<p>&nbsp;</p>
<p>ГОЛОВУЮЧИЙ. Немає? Я спитав одного- другого – немає.</p>
<p><i>(Шум у залі)</i></p>
<p>ГОЛОВУЮЧИЙ. Шановні народні депутати!</p>
<p>Поправка номер 9 Національного банку України, наполягаєте? Ні.</p>
<p>Поправка номер 10 народного депутата Горіної. Наполягаєте? Ні.</p>
<p>Народного депутата Горіної 11 поправка. Наполягаєте?</p>
<p>Поправка.... не стучіть. Дома жінці будете по голові стучати. Ідіть.</p>
<p>Поправка 12 Національний банк України. Наполягаєте? Не стучіть мені по трибуні, розвалите. <i>(Шум у залі)</i></p>
<p>Ну, так... поправка номер 13, народний...&nbsp; ви наполягаєте? Ні. Наполягаєте?</p>
<p>&nbsp;</p>
<p>ГОЛОС ІЗ ЗАЛУ. Наполягаю.</p>
<p>&nbsp;</p>
<p>ГОЛОВУЮЧИЙ. Да? Ідіть на місце я дам вам слово.</p>
<p>Поправка 14 народного депутата Горіної. Наполягаєте? Ні.</p>
<p>Ставлю на голосування проект Закону (1177) про внесення змін до деяких законодавчих актів України у зв'язку із запровадженням державної реєстрації речових прав на нерухоме майно та їх обтяжень для прийняття в другому читанні та в цілому. Прошу голосувати.</p>
<p>&nbsp;<i>(Шум у залі)</i></p>
<p>&nbsp;Ви кричите, а я не чую, що ви наполягаєте. Не кричіть! Я не чую, що він наполягає!</p>
<p>&nbsp;</p>
<p>13:44:28</p>
<p>За-238</p>
<p>Проти – 0. Утримались – 0. Не голосували – 134. Зараз поговоримо.&nbsp;</p>
<p>Рішення прийнято. По фракціях.</p>
<p>Шановні народні депутати, я прошу уваги! Народні депутати… <i>(Шум у залі)</i> Дайте ж я вам скажу, і сесійній залі, і журналістам. Шановні народні депутати, представники фракції "Свобода" прийшли і заявили мені, що один із народних депутатів від фракції Партії регіонів голосує за трьох народних депутатів. Я кажу, давайте голову Регламентного комітету, він сидить рядом, дай пояснення. Він дав пояснення, ви послухали. Я даю слово Борту: "За кого ти голосував? Що, немає депутатів". Вони рядом знаходяться. Кажуть: "Ні, вони голосували за себе. Я голосував за себе.</p>
<p>Далі. Я кажу їм: "Дайте підтвердження". "Даємо". Показують підтвердження, фотокартку Борта. Покажіть підтвердження залу, покажіть. Вони кричать, що є підтвердження. Покажіть підтвердження. Покажіть залу! Покажіть залу! <i>(Шум у залі)</i></p>
<p>Сідайте, а я дам хвилину Андрію Мохнику. Прошу сідати. Прошу. Ви там бумаги тільки не беріть, Андрій. Хай лежать. Хвилина у вас.</p>
<p>&nbsp;</p>
<p>13:46:44</p>
<p>МОХНИК А.В.</p>
<p>Пане Голово!&nbsp; Це, здається, в традиції Партії регіонів щось чуже брати. Вже пів-країни забрали. "Свобода" до цього не причетна, так що… раз. Пакетом, пакетом…</p>
<p>&nbsp;</p>
<p>ГОЛОВУЮЧИЙ. По питанню доповідайте.</p>
<p>&nbsp;</p>
<p>МОХНИК А.В. Отже почнемо з того, що законопроект 2290, який голосувався і переголосовувався… є відео зафіксоване, де народний депутат від Партії регіонів Пресман голосував за іншого – за Маркова. Відео дивилися. І Макеєнко відео дивився, і Олійник. Голова Регламентного комітету і голова Лічильної комісії. Натомість ви не поставили відповідно до Регламенту на те, щоби переголосувати.</p>
<p>&nbsp;</p>
<p>ГОЛОВУЮЧИЙ. Ми поставимо це питання, коли доповість голова Лічильної комісії.</p>
<p>&nbsp;</p>
<p>МОХНИК А.В. Ні, це перше. І зараз так само є відео, яке фіксує, що народний депутат Борт так само займався кнопкодавством. Вибачте…</p>
<p>&nbsp;</p>
<p>ГОЛОВУЮЧИЙ. Покажіть! Покажіть депутатам. Покажіть! Те, що ви мені кажете, покажіть депутатам.</p>
<p>&nbsp;</p>
<p>МОХНИК А.В. Ну дивіться!</p>
<p>&nbsp;</p>
<p>ГОЛОВУЮЧИЙ. Покажіть депутатам. Там.</p>
<p>&nbsp;</p>
<p>МОХНИК А.В. Я вже туди ходив…<i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Мені не нада. Депутатам!</p>
<p>Де&nbsp; Лічильна комісія? Де у нас Володимир Іванович? Я прошу керівника Лічильної комісії. Я прошу… де керівник Лічильної комісії. Я прошу, зараз зніміть інформацію, розслідуйте. Я вам, коли будете готові, надам трибуну, і ми&nbsp; тоді… внесете пропозиції, Лічильна комісія, переголосувати – переголосуємо. Все! Покричали, давайте працювати далі.</p>
<p>Розглядається проект Закону (номер 2405) про внесення змін до статті 265 Податкового кодексу України щодо об'єктів житлової нерухомості&nbsp;(друге читання).</p>
<p>Я прошу доповідати голову Комітету з питань податкової та митної політики Хомутинніка Віталія Юрійовича.</p>
<p>Так же неможливо, я – один, а вас – багато і всі кричите. Ну, не треба так. Прошу, Віталію Юрійовичу, доповідайте.</p>
<p>&nbsp;</p>
<p>13:49:19</p>
<p>ХОМУТИННІК В.Ю.</p>
<p>Шановний Володимире Васильовичу, шановні колеги! Я хочу нагадати про суть законопроекту. Мова йде не по надання певних пільг малозахищеним верствам населення по сплаті податку на нерухомість.</p>
<p>До другого читання надійшли пропозиції від народних депутатів: Гордієнка, мої особисті та інших депутатів, членів комітету – для того, щоб врегулювати ще одне питання. Питання, пов'язане з тим, що на сьогоднішній день є пільга по сплаті податку на нерухомість: до 120 квадратних метрів – на квартири (людина не сплачує податок) і 250 квадратних метрів – по будинку (не сплачується пільга). Але ця пільга не сплачується тільки з одного об'єкту. Якщо ти маєш, наприклад, дві "хрущовки" по 20 метрів, то за одну пільга працює, за іншу вже ти маєш сплачувати податок в повній мірі.</p>
<p>Ми врегулювали це питання, і в кінцевій редакції пропонується так, що 250 метрів і 120 відповідно – для квартири, не залежно від того, скільки ти маєш об'єктів нерухомості.</p>
<p>Тому редакція виважена, 26 пропозицій, всі вони враховані. Тільки одна відхилена, і та технічна. Тому прохання підтримати в другому читанні та в цілому.</p>
<p>&nbsp;</p>
<p>ГОЛОВУЮЧИЙ. Я прошу, народний депутат Ігор Шаров. Наполягаєте на своїй правці? Не наполягає.</p>
<p>Можна ставити на голосування? Ні? Я прошу, народний депутат Розенко, і будемо визначатися. І ще і "Свободі" дам.</p>
<p>&nbsp;</p>
<p>13:51:15</p>
<p>РОЗЕНКО П.В.</p>
<p>Я прошу вибачення, що перескакую, але 24 поправка, яка врахована, но виглядає якось, чесно кажучи, диковато в цій ситуації коли в питаннях, вибачте, які належать до, справді, можливо, десь захисту права громадян вилучається із підприємств, що не підлягають приватизації, раптом "Дондіпрошахт".</p>
<p>Вибачте, яке це має відношення до цього закону і ця поправка є грубим порушенням Регламенту Верховної Ради України, які передбачають, що до другого читання не можуть вноситися поправки, які суперечать або не відповідають цьому законопроекту.</p>
<p>Тому мені звичайно дуже цікаво як проголосують за приватизацію шахтного підприємства комуністи. Але я прошу постаивти цю поправку на переголосування.</p>
<p>&nbsp;</p>
<p>ГОЛОВУЮЧИЙ. Який номер?</p>
<p>&nbsp;</p>
<p>ХОМУТИННІК В.Ю. 24.</p>
<p>&nbsp;</p>
<p>ГОЛОВУЮЧИЙ. 24. Прошу Віталій, пояснення.</p>
<p>&nbsp;</p>
<p>ХОМУТИННІК В.Ю. Будь-який народний депутат має право надати поправки. Дійсно…</p>
<p>&nbsp;</p>
<p>ГОЛОВУЮЧИЙ. Зорієнтуйте депутатів.</p>
<p>&nbsp;</p>
<p>ХОМУТИННІК В.Ю. Дійсно не зовсім пов'язане з текстом. Але є відповідна позиція уряду, є законопроект аналогічний. Тому комітет підтримує його і прохання також підтримати.</p>
<p>&nbsp;</p>
<p>ГОЛОВУЮЧИЙ. Шановні народні депутати.</p>
<p>&nbsp;</p>
<p>ХОМУТИННІК В.Ю.&nbsp; Прохання поставити на підтвердження і підтримати дану поправку.</p>
<p>&nbsp;</p>
<p>ГОЛОВУЮЧИЙ. Шановні народні депутати, поправка 24 народного депутата Мироненка. Ставлю на голосування на підтвердження. Прошу народних депутатів голосувати.</p>
<p>&nbsp;</p>
<p>13:53:57</p>
<p>За-235</p>
<p>Проти – 1, утрималось - 0, не голосувало – 132.</p>
<p>Рішення прийнято. По фракціях.</p>
<p>Ставлю на голосування проект Закону (2405) про внесення змін до статті 265 Податкового кодексу України щодо об'єктів житлової нерухомості для прийняття в другому читанні та в цілому. Прошу голосувати. Ви не голосуєте.</p>
<p>&nbsp;</p>
<p>13:54:47</p>
<p>За-241</p>
<p>Проти – 1, утрималось – 0, не голосували – 121.</p>
<p>Рішення прийнято.</p>
<p>Нащо ви ходите на сесію, краще в себе запитайте, а не в мене. Ну, не надо. Та не надо. Я керівник досвідчений. Прошу вас.</p>
<p>Розглядається проект Закону (номер 2833) про внесення змін до Податкового кодексу України у зв'язку з проведенням адміністративної реформи (друге читання). Прошу, Віталій Юрійович Хомутиннік.</p>
<p>&nbsp;</p>
<p>13:55:39</p>
<p>ХОМУТИННІК В.Ю.</p>
<p>Шановні колеги, даний законопроект&nbsp; вже розглядався&nbsp;&nbsp; в парламенті. І ряд пропозицій були не підтримані парламентом. Я можу сказати, які поправки&nbsp; для стенограми, якщо буде потреба. Але комітет розглянув, врахував позицію парламенту і ті поправки, які були не проголосовані, не підтверджені, ми їх виключили. Тобто поставили напроти цих поправок, що вони відхилені.</p>
<p>Тому фактично ми весь текст пройшли, але не дали&nbsp;відповідь, ми приймаємо цей закон чи&nbsp; відправляємо на повторне друге читання. Тому я не бачу сенсу проходити по поправках, треба прийняти рішення. Рекомендація комітету – прийняти в другому читанні та в цілому, а якщо не буде прийнято, то тоді на повторне друге читання направити. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Шановні народні депутати, що значить голосуємо? Є Регламент, давайте послухаємо поправки, які відхилені, а потім будемо голосувати. <i>(Шум у залі)</i></p>
<p>&nbsp;Поправка номер 1. Ми пройдемо поправки зараз. Поправка номер 1, народного депутата Хомутинніка, вона відхилена. Прошу.</p>
<p>&nbsp;</p>
<p>ХОМУТИННІК В.Ю. Володимире Васильовичу, я не наполягаю, але ще раз хочу повторити. Ми проходили по всіх поправках цього законопроекту…</p>
<p>&nbsp;</p>
<p>ГОЛОВУЮЧИЙ. Народний депутат Хомутиннік…</p>
<p>&nbsp;</p>
<p>ХОМУТИННІК В.Ю. В парламенті ми проходили всі поправки, тому треба визначитися по законопроекту і все.</p>
<p>&nbsp;</p>
<p>ГОЛОВУЮЧИЙ. Поправка номер 2 – врахована. Марцінків, прошу.</p>
<p>&nbsp;</p>
<p>13:57:58</p>
<p>МАРЦІНКІВ Р.Р.</p>
<p>Руслан Марцінків, Всеукраїнське об'єднання "Свобода".</p>
<p>Володимир Васильович, я прошу вас не порушувати Регламент&nbsp; і все-таки, якщо депутати мають зауваження, прошу давати слово і ставити на підтвердження. Тому 2 поправка, народного депутата Хомутинніка "…в пункті 1 розділу І законопроекту підпункт 1 доповнити абзацом такого змісту…&nbsp; йде ця поправка, прошу поставити його на підтвердження. І прошу, Володимир Васильович, якщо депутати, і ви бачите, в залі голосно піднімають руку і кажуть, що є зауваження до тих правок і хочемо поставити на підтвердження ставите на голосування. Тому не порушуйте Регламент і просимо ставити поправку на підтвердження.</p>
<p>&nbsp;</p>
<p>ГОЛОВУЮЧИЙ.&nbsp; Я відповідаю вам: ви все робите, не голосуєте ні за один&nbsp;&nbsp; закон і тільки&nbsp; піднімаєте питання, щоб затягувати, щоб закони не приймались.&nbsp; Я вам відповідаю: треба більше працювати в комітетах – це&nbsp; головний майданчик, а не з голосу тут піднімати питання.</p>
<p>&nbsp;</p>
<p>ХОМУТИННІК В.Ю. Володимире Васильовичу, я все ж таки ще раз хочу&nbsp;&nbsp; нагадати, можливо не почули депутати. Ми проходили весь цей текст по всіх поправках. Я зараз&nbsp; кажу про ті, які парламент не підтримав: 1, 14, 23, 26, 27, 30, 31, 33, 48, 69, 70, 105&nbsp; та 106-а, вони були враховані. Після того як парламент не підтвердив їх,&nbsp; ми їх написали: "Відхилено", тому я не бачу сенсу ще раз проходити по&nbsp; всьому тексту.</p>
<p>Прошу поставити в другому читанні цей законопроект.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Шановні народні депутати,&nbsp; заспокойтеся! Керівник&nbsp; комітету доповідає, що ми розглядали всі ці поправки.</p>
<p>Тому&nbsp; я ставлю&nbsp;&nbsp; проект Закону (2833) про внесення змін до Податкового кодексу України у зв'язку з проведенням адміністративної&nbsp; реформи для прийняття в другому читанні та в цілому. Прошу голосувати.</p>
<p>&nbsp;</p>
<p>14:00:36</p>
<p>За-240</p>
<p>Закон прийнято.</p>
<p>Проти - 0, утримались - 0, не голосували - 121.&nbsp;&nbsp; Рішення прийнято.&nbsp;</p>
<p>По фракціях.</p>
<p>Ранкове засідання&nbsp; сесії оголошую закритим. О 16 годині продовжимо роботу сесії.</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>

