Стенограма пленарного засідання
02 вересня 2014
&nbsp;
<p align=center>ЗАСІДАННЯ ДРУГЕ</p>
<p align=center>Сесійний зал Верховної Ради України</p>
<p align=center>02 вересня 2014 року, 16:15 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p><b>&nbsp;</b></p>
<p>ГОЛОВУЮЧИЙ. Шановні колеги, прошу сідати на свої робочі місця. Я вибачаюсь, що ми затримали початок вечірнього засідання. Я просто мав зустріч з батьками бійців 51 бригади і ніяк не міг раніше завершити цю зустріч.</p>
<p>Шановні друзі, нам треба приймати багато питань. Давайте зараз подивимось, скільки депутатів виконують свій конституційний обов'язок. Я прошу, давайте проведемо&nbsp; реєстрацію і оцінимо потенціал Верховної Ради&nbsp; для прийняття рішень. Прошу, включіть систему "Рада".</p>
<p>16:16:42</p>
<p>У залі зареєструвалося 308 народних депутатів. Верховна Рада продовжує свою роботу.</p>
<p>Шановні колеги, зараз ми маємо розглянути проект 4710, це проект&nbsp; Закону про внесення змін до деяких законів України щодо забезпечення проведення мобілізації та гарантій громадянам, які проходять військову службу за призовом під час мобілізації. Народний депутат Сиротюк Юрій Миколайович&nbsp; доповідає цей закон. Будь ласка. <i>(Шум у залі)</i> А ми прийняли рішення всі питання у першому читанні розглядати за скороченою процедурою.</p>
<p>Я не бачу… журналісти затримали? Покличте, будь ласка.</p>
<p>Ми можемо наступне питання розглядати, шановні колеги. Я би просив… Я знаю, що пан Сиротюк – дисциплінований депутат. Прошу, давайте… <i>(Шум у залі)</i> Це перше читання? Ні, ні, друге читання, Олександра Володимирівна. З любов'ю до вас, одним з перших запустимо у другому читанні. Ну, ми зараз перше не можемо розірвати. Зразу запустимо.&nbsp;</p>
<p>Шановні колеги, я не бачу пана Сиротюка.&nbsp;</p>
<p>Давайте наступне питання. Проект Закону про внесення змін до статті 7-ої Закону України "Про благодійну діяльність та благодійні організації" (щодо благодійних пожертв). Прошу. Є у нас Міністерство оборони? Є, бачу пана Мехеда Петра Миколайовича. Петро Миколайович, зразу на трибуну, не втрачайте час. Проект має реєстраційний номер 4514а. Прошу Міністерство оборони доповісти.</p>
<p>&nbsp;</p>
<p>МЕХЕД П.М.</p>
<p>Шановний Олександре Валентиновичу, шановні народні депутати України! Проект закону (реєстраційний номер 4514а) розроблено Міністерством оброни для забезпечення більш ефективного виконання положень Закону України про внесення змін до деяких законодавчих актів України про посилення матеріально-фінансового забезпечення&nbsp; обороноздатності держави з метою запровадження механізмів здійснення публічного збору благодійних пожертв для фінансування бойової готовності та функціонування Збройних Сил України. У проекті закону пропонується внесення змін до статті 7 цього закону стосовно непоширення зазначених обмежень на організацію Міністерства оброни України публічного збору благодійного допомоги для потреб Збройних Сил, що буде здійснюватися в порядку, визначеному Кабінетом Міністрів України. Прийняття закону дозволить збільшити обсяги надходжень для фінансування національної оброни держави. Реалізація проекту акта не потребує додаткових витрат із державного бюджету. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, від профільного комітету Кириленко В'ячеслав Анатолійович голова Комітету з питань культури і духовності.</p>
<p>&nbsp;</p>
<p>16:20:26</p>
<p>КИРИЛЕНКО В.А.</p>
<p>Шановні виборці, шановні колеги, лише у понеділок надійшов законопроект (4514а) до комітету. Тому ми не мали можливості розглянути ще цей законопроект, але секретаріат комітету опрацював законопроект, запропонований Кабінетом Міністрів&nbsp; і зокрема Міністерством оборони і підтримує ухвалення цього закону за основу і в цілому, розуміючи, що треба розблокувати можливість зборів добровільних пожертв, які ініціюються у тому числі посадовими особами Міністерства оборони. А зараз профільний закон про благодійну діяльність та благодійні організації такої можливості не надає.</p>
<p>Разом з тим ми пропонуємо пункт 2 статті 1 законопроекту викласти у редакції, яка, на нашу думку, буде більш точною, і можливо Міністерство оборони зверне увагу і нас підтримає. Просимо, щоб це звучало так: "Публічний збір благодійних пожертв для забезпечення бойової мобілізаційної готовності, боєздатності та функціонування Збройних сил України здійснюється&nbsp; особами, зазначеними у частинах 2-5 статті 7 цього закону у порядку, визначеному Кабінетом Міністрів України". Якщо така правка, фігурують і посадові особи,&nbsp; яким надається дозвіл, і порядок, який буде визначений уже на засіданні Кабінету Міністрів&nbsp; України.</p>
<p>Якщо Міністерство оборони не проти, ми просимо із цією правкою підтримати за основу і в цілому цей законопроект.</p>
<p>Дякую за увагу.&nbsp;</p>
<p>&nbsp;</p>
<p>ГОЛОВУЮЧИЙ. Зрозуміла позиція профільного комітету. Дякую.</p>
<p>Шановні колеги, є необхідність обговорювати питання? Є необхідність, бажаючі виступати.&nbsp; Будь ласка,&nbsp; запишіться на виступи. Народний депутат Розенко, фракція "УДАР".&nbsp;</p>
<p>&nbsp;</p>
<p>16:22:36</p>
<p>РОЗЕНКО П.В.</p>
<p>Прошу передати слово Оксані Продан.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; включіть мікрофон Оксани Петрівни.</p>
<p>&nbsp;</p>
<p>16:22:40</p>
<p>ПРОДАН О.П.</p>
<p>Шановний Олександре Валентиновичу! Шановні колеги! Фракція "УДАР Віталія Кличка" підтримує цей законопроект, тому що він вирішує питання використання тих коштів, які збиралися для Міністерства оборони, і я думаю, що більшість громадян України телефонували на "565", тому внесення цих технічних змін&nbsp; необхідно для того, щоб легітимізувати ці витрати. Але&nbsp; разом з тим звертаю увагу вашу, шановний Голово парламенту, і всіх наших колег на те, що ми <a name=Temp></a>&nbsp;до сих пір не маємо звіту комісії, яка була створена Верховною Радою стосовно дослідження того, як використовуються кошти, сплачені громадянами України саме на підтримку Збройних Сил України. Тому просила би вас, Валентине Олександровичу, Олександру Валентиновичу, вибачте. Прошу вас, пане Турчинов, доручити комісії надати депутатам Верховної Ради звіт, результати роботи цієї комісії. Тому що люди гроші зібрали і до сих пір продовжують працювати волонтерами, продовжують шукати шляхи для того, щоб забезпечити наших бійців на сході всім необхідним, для того щоб забезпечити їхнє життя. Дякую дуже.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, я зразу даю протокольне доручення, щоби керівництво комісії, яку ми створили щодо перевірки використання коштів, надали письмовий звіт народним депутатами, а в випадку, коли не готові публічно доповісти Верховній Раді, ми готові в будь- який час надати таку можливість. Прошу.</p>
<p>Шановні колеги. Наступний виступ, Фурман народний депутат, фракція "Свобода".</p>
<p>&nbsp;</p>
<p>16:24:14</p>
<p>ФУРМАН О.Ю.</p>
<p>Олексій Фурман, фракція Всеукраїнського об'єднання "Свобода".</p>
<p>Шановне товариство! Цей законопроект потрібний просто як повітря, адже багато небайдужих українців виконують соціальну функцію по відношенню до постраждалих осіб замість держави і ми цьому маєм сприяти, адже ці зібрані кошти, вони не є доходом, тому вони не можуть оподатковуватися. І до мене є маса звернень як до народного депутата з Вінниччини, тобто волонтери саме бояться, коли до них на слідкуючий рік прийде податковий інспектор і заставить сплатити податки. Багато благодійників необізнані, на превеликий жаль, із законодавством, яке є безжальним до такої діяльності і відповідно тягне за собою сплату податку на фізичних осіб до 15 відсотків і більше. Тому фракція Всеукраїнського об'єднання "Свобода" однозначно буде підтримувати закон в першому читані. І ми, товариство, повинні все зробити для того щоб прийняти його, щоб саме заохочити людей, благодійників підтримувати нашу армію і взагалі всі соціальні напрацювання. На превеликий жаль, ці законопроекти підготовлені паном Кириленко, вони були не проголосовані десь два тижні назад, тому я пропоную в першому читанні прийняти цей законопроект. Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Народний депутат Чечетов, фракція Партія регіонів.</p>
<p>&nbsp;</p>
<p>16:25:38</p>
<p>ЧЕЧЕТОВ М.В.</p>
<p>Шановний Олександре Валентиновичу і шановні народні депутати, законопроектом&nbsp; пропонується встановити, що публічний збір благодійний з пожертв для&nbsp; забезпечення бойової мобілізаційної готовності, боєздатності та функціонування Збройних Сил України&nbsp; здійснюється в порядку, визначеному&nbsp; Кабінетом Міністрів України.&nbsp;&nbsp; З одного боку,&nbsp; уряд, влада намагаються унормувати процедуру збору пожертв, що навряд чи позитивно&nbsp; позначиться на процесі такого збору за відсутності прийнятого Кабінетом Міністрів&nbsp; України&nbsp; порядку. А з іншого боку, такий порядок сприятиме зменшенню кількості шахраїв, що використовує ситуацію для свого збагачення.&nbsp;&nbsp; Фракція Партія регіонів&nbsp; пропонує підтримати цей законопроект&nbsp;&nbsp; у першому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Будь ласка, народний депутат&nbsp; Журавський. Я&nbsp; бачу Олександр Іванович, я дам слово.</p>
<p>&nbsp;</p>
<p>16:26:26</p>
<p>ЖУРАВСЬКИЙ В.С.</p>
<p>Шановний Олександре Валентиновичу,&nbsp; шановні колеги! У&nbsp; нас, справді, створена парламентська комісія. І правильно зазначила&nbsp; депутат Оксана Продан, що треба мати письмовий звіт, і добре, що ви дали зараз доручення, Олександре Володимировичу, надати&nbsp; письмовий&nbsp; звіт всім депутатам про те, куди ідуть благодійні кошти від громадян, які&nbsp; жертвують для допомоги нашому війську,&nbsp; яке перебуває в зоні АТО. Але я б вас просив встановити строки, тому що я знаю як мажоритарщик, я зустрічаюсь&nbsp; багато із своїми виборцями, вони кажуть: всім селом, всім селищем&nbsp; збирали для своїх вояків, які зараз&nbsp; в зоні АТО,&nbsp; а вони не отримали ні шоломів, ні бронежилетів, навіть харчування. Тому поставте конкретний термін, щоб ми отримали цей звіт і доповіли своїм&nbsp; виборцям.</p>
<p>Як людина, яка постійно жертвує для допомоги військовим у Збройні Сили, я вважаю, що цей законопроект&nbsp; він&nbsp; дуже на часі, він&nbsp; дозволяє&nbsp; збільшити обсяги фінансування, і в результаті&nbsp;&nbsp; більше&nbsp; благодійних коштів&nbsp; піде для нашого війська.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; одна&nbsp; хвилина Олександр Іванович Кузьмук. Будь ласка, включіть мікрофон.</p>
<p>&nbsp;</p>
<p>16:27:49</p>
<p>КУЗЬМУК О.І.</p>
<p>Безумовно,&nbsp; колеги,&nbsp; депутатська група "Економічний розвиток" проголосує у повному складі. Але хочу нагадати, що&nbsp; за&nbsp; 5&nbsp; місяців змінились&nbsp; три склади&nbsp;&nbsp; керівництва Міністерства оборони України. І кожному складу міністерств керівництва докорялось те, що не використовується благодійна допомога. Вот ми і прийшли к закону, і повернулись к закону 4785, в якому ця норма не була проголосована. І я&nbsp; звертаюся до вас, скільки б ми не призначали міністрів, хоч через день, це питання може вирішитися тільки таким чином, як передбачено законом.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, я прошу включити мікрофон Ірини Геращенко. Вона якраз очолює комісію, про яку говорив, вона скаже щодо готовності звіту цієї комісії, будь ласка.</p>
<p>&nbsp;</p>
<p>16:28:48</p>
<p>ГЕРАЩЕНКО І.В.</p>
<p>Шановні колеги, я дуже дякую всім за те, що ви підняли питання того, що наша комісія повинна звітувати перед парламентом про нашу роботу. Я хочу наголосити, що в постанові Верховної Ради якраз було вказано, що у вересні має бути наш звіт. І ми готові на наступний сесійний тиждень у вівторок звітувати. Ми просимо виділити на те час. Я вам обіцяю і гарантую, що це буде дуже ґрунтовний звіт. Ми отримали близько 800 сторінок відповідей на всі наші запитання. Комісія наша дуже тісно співпрацює з волонтерами, які займаються так само і опікуються забезпеченням нашої армії. Ми співпрацюємо з профільними&nbsp; міністерствами. Ми, безпосередньо, як ви знаєте, тому і бували в зоні АТО, щоби переконатися як забезпечені наші госпіталі, військові на місці і таке інше. І я думаю, що ми не просто маємо звітувати, а дуже важливо ми готуємо там підсумковий документ, який має прийняти потім Верховна Рада за підсумками як потім вдосконалити роботу по забезпеченню нашої армії та військової медицини в умовах антитерористичної операції. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Яворівський, одна хвилина і будемо завершувати обговорення.</p>
<p>&nbsp;</p>
<p>16:30:01</p>
<p>ЯВОРІВСЬКИЙ В.О.</p>
<p>Володимир Яворівський, Троєщина. Шановні колеги, звичайно "Батьківщина" цілковито підтримує цей гуманний законопроект. Його потрібно робити через те, що сьогодні склалася така ситуація, що фактично волонтери і народ підтримують армію, можливо, навіть більше аніж підтримує її наш уряд. Принаймні допомога на передову найбільше поступає саме від волонтерів, саме від українського народу. Через те, ми цілковито підтримуємо. Але принагідно хочу сказати, товариство, ми сьогодні думаємо бідні люди сьогодні скидаються буквально копійками, пенсіонери, і в той же час, чомусь раптом, Косюк – чиновник із адміністрації Президента, отримує сьогодні ПДВ у мільярдах. Він що такий бідний чоловік, який не може без цього прожити? Може б за ті мільярди можна було б купити нові танки оце на Харківському заводі, які стоять, викупити, і тому подібне. Так само Коломойський, так само інші чиновники. Що це за?.. Що це, скажіть мені, будь ласка, такий за бал під час чуми, коли люди стягуються ледве, а чиновники жирують? Але ми закон підтримуємо.</p>
<p>&nbsp;</p>
<p>ГОЛОВУЮЧИЙ. Шановні колеги, ми обговорили це важливе питання, все бажаючі мали можливість виступити, заявити свою позицію і зараз давайте примати рішення. Прошу, шановні колеги, сідати на свої робочі місця. Проект, нагадаю, реєстраційний номер 4514а про внесення змін до статті 7 Закону України "Про благодійну діяльність та благодійні організації" (щодо благодійних пожертв). Прошу, колеги, сідайте, будь ласка. Секретаріат прошу запросити депутатів до сесійної зали для прийняття відповідального рішення. Прошу, шановні колеги, підтримати. Була пропозиція профільного комітету за основу і в цілому, так? З поправкою, яку оголосив голова профільного комітету, шановні колеги. Міноборони підтримує цю поправку. Прошу, шановні колеги, проголосувати за основу і в цілому. Прошу.</p>
<p>&nbsp;</p>
<p>16:32:23</p>
<p>За-238</p>
<p>Рішення прийнято.</p>
<p>По фракціям, будь ласка. "Батьківщина" – 67, регіони – 25, 33 – "УДАР", "Економічний розвиток" – 24, 0 – ЗСМ, "Суверенна європейська Україна" – 24, 34 – "Свобода", позафракційні – 31.</p>
<p>Шановні колеги, підійшов народний депутат Сиротюк Юрій Миколайович і має натхнення доповісти проект Закону про внесення змін до деяких законів України щодо забезпечення проведення мобілізації та гарантій громадянам, які проходять військову службу за призовом під час мобілізації. Будь ласка.</p>
<p>&nbsp;</p>
<p>16:33:02</p>
<p>СИРОТЮК Ю.М.</p>
<p>Юрій Сиротюк, Всеукраїнське об'єднання "Свобода", Черкащина.</p>
<p>Товариство, 20 травня цього року, ми, парламент, ухвалив Закон про внесення змін до деяких законів України щодо удосконалення оборонно-мобілізаційних питань під час проведення мобілізації. Паралельно з цим, як ви всі пригадуєте, ми зобов'язали банки та інші фінансові установи призупинити нарахування відсотків пені боржникам, що були призвані на військову службу під час мобілізації, гарантувати збереження робочих місць і рівня заробітної плати за мобілізованими до лав Збройних Сил та Національної гвардії.</p>
<p>Хотів би звернути вашу увагу, що, на жаль, значна частина банків не виконує цього&nbsp; законопроекту і потрібно звернути увагу щодо виконання цього законопроекту. Поряд з цим, більшість норм мого законопроекту 4710 лягли в основу цього законопроекту. Разом з тим, декілька важливих речей були не враховані. Я і комітет наполягаємо, щоб вони були ухвалені законопроект 4710. Йдеться про що? Йдеться про те, що особи, які сьогодні мобілізовані в армію, за ними мають зберігатися робочі місця, рівень заробітної плати, під час відновлення на роботі не мають проводитися будь-які додаткові перевірки. Слід зберегти за особами, що зареєстровані як приватні підприємства, державну реєстрацію на період служби з призупиненням нарахування податків та інших зборів. Окрім того, держава припиняє на період служби нарахування податків та інших зборів, що вимагають всі підприємства, фізичні особи, що були призвані під час мобілізації.</p>
<p>Важливий аспект, що цей законопроект стосується усіх осіб, які були призвані на службу в армію до 20 травня, тобто до ухвалення закону 4785. Так само дві новели, ми вводимо, посилюємо кримінальне покарання за невиконання закону керівниками підприємств, які ухиленні від мобілізації. Також передбачається виплата мінімальної зарплатні під час мобілізації. Пропоную, прошу підтримати цей законопроект. Слава Україні!</p>
<p>&nbsp;</p>
<p>ГОЛОВУЮЧИЙ. Дякую за доповідь.</p>
<p>Шановні колеги! Олександр Іванович Кузьмук, я не бачу де. Від профільного комітету співдоповідає з цього питання.</p>
<p>&nbsp;</p>
<p>16:35:23</p>
<p>КУЗЬМУК О.І.</p>
<p>Високоповажні колеги, мета поданого народним депутатом України Сиротюком законопроекту є встановлення додаткових гарантій щодо соціального захисту осіб, призваних під час мобілізації, а також запровадження кримінальної відповідальності за невиконання військово-транспортного обов'язку. Автор законопроекту керувався тим досвідом, яким&nbsp; він особисто і всі, хто відмобілізовані набули під час проведення антитерористичної операції.</p>
<p>Хочу сказати, що і Комітет Верховної Ради профільний і Головне науково-експертне управління підтримують цей&nbsp; законопроект.&nbsp; Вважається, що прийняття його дозволить підвищити соціальний захист військовослужбовців.</p>
<p>Враховуючи вищезазначене пропонується за розглядом законопроекту в першому читанні прийняти його за основу та в цілому як закон, вилучивши з його тексту&nbsp; положення, врегульовані Законом України від 20 травня 2014 року (номер 1275). Автор згоден.</p>
<p>&nbsp;Дякую за увагу і прошу підтримати.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Шановні народні депутати! Є потреба обговорювати це питання? Є потреба.</p>
<p>Будь ласка, запишіться. Народний депутат Розенко, хотів виступити і отримав таку можливість.</p>
<p>&nbsp;</p>
<p>16:37:07</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка".</p>
<p>Шановні народні депутати! От ми вже за час, на жаль, який&nbsp; минув от з часу таких&nbsp; напружених подій на Сході України, і те, що відбувалося в Криму&nbsp; вже прийняли цілий ряд, цілу низку законопроектів, які захищають, і підтримують, і посилюють соціальний захист осіб всіх наших військовослужбовців, добровольців, які у нас сьогодні задіяні в&nbsp; антитерористичній&nbsp; операції на Сході. Але у нас величезна проблема, Олександре Валентиновичу, це питання до нас, до вас, як Голови Верховної Ради, закони категорично не хочуть виконувати деякі, перш за все&nbsp; роботодавці, і деякі банки.</p>
<p>За останній тиждень до мене&nbsp; просто йде&nbsp;&nbsp; вал прохань із зони антитерористичної операції, де хлопці скаржаться: звільняють з роботи, позбавляють заробітних плат, банки колекторів направляють на сім'ї вибивати у хлопців кредити. Адже ми чітко заборонили це робити. Проте деякі комерційні банки&nbsp; дозволяють собі отаке хамське відношення до хлопців, які захищають Україну, в тому числі, власність і особи цих комерційних банків.</p>
<p>Тому я би просив би вас, щоб, напевно, дати окреме доручення і Національному банку України, і Генеральній прокуратурі, до яких теж масові звернення цих хлопців відбуваються, щоб особливо був розгляд кожного такого питання, щоб хто намагається нажитися на цій трагедії хлопців, відразу получали по руках, і справді вводити кримінальну відповідальність, попереджати, щоб і Національний банк, і Генеральна прокуратура вимагали дотримання законів України. А фракція "УДАР" цей законопроект…</p>
<p>&nbsp;</p>
<p>ГОЛОВУЮЧИЙ.&nbsp; Зрозуміла позиція. Шановні колеги, я думаю, що це – актуальне питання. Ми повинні примусити і комерційні банки, і будь-які фірми виконувати законодавство, яке повинні виконувати всі, незалежно від форм власності тощо.</p>
<p>І саме тому давайте, я прошу Секретаріат оформити, будь ласка, доручення на Національний банк, на Генеральну прокуратуру щодо реагування, відповідного реагування на проблему, яку оголосив народний депутат Розенко. Вона, дійсно, актуальна, і потребує негайного реагування.</p>
<p>Шановні колеги, наступний виступ народний депутат Сиротюк. Має слово від "Свободи".</p>
<p>&nbsp;</p>
<p>16:39:54</p>
<p>СИРОТЮК Ю.М.</p>
<p>Юрій Сиротюк, Всеукраїнське об'єднання "Свобода", Черкащина.</p>
<p>Шановні колеги, ще хотів би наголосити, що цей законопроект містить ще одну важливу складову. Попри те, що ми повинні домогтися посилення соціального захисту військовослужбовців, мобілізованих, їхніх сімей і виконання ухвалених нами законопроектів, бо це є якесь знущання над парламентом, що ми живемо у парламентсько-президентській республіці, і злісно не виконуються закони, ухвалені нами, парламентом. Тому це має бути… на це&nbsp; має звернути увагу Генеральна прокуратура. Є багато інформації, що карточки солдатів, які перебувають в Луганській, Донецькій області блокуються, кредити в них там, вони не можуть собі взяти гроші з карточки і так далі, і так далі. Але є ще один важливий – особливість цього законопроекту, є частина людей, які своє життя кров'ю бореться і захищають Україну мобілізовані і є ті, хто уникають від мобілізації, хто за гроші відкуповується, хто втікає, хто виїжджає за кордон. Цей законопроект паралельно передбачає посилення кримінальної відповідальності на осіб, які уникають мобілізації, або уникають завдань, поставлених мобілізаційним планом і це&nbsp; так само є дуже важлива річ.</p>
<p>&nbsp;Так само цей законопроект передбачає, що всі українські вояки, не залежно від того часу, коли вони були відмобілізовані. Вони всі підпадають під дію цих соціальних гарантій. Вони віддають останнє на своєму фронті, вони&nbsp; ведуть війну за Україну і ми маємо пам'ятати, що ця війна носить тотальний характер і так само ми тут, на своїх місцях повинні виконати нашу місію – підтримати наших військовослужбовців. Бо той, хто не годує свою армію, не поважає – буде&nbsp; змушений годувати чужу армію. Ми переможемо. Слава Україні!</p>
<p>&nbsp;</p>
<p>ГОЛОВУЮЧИЙ. Народний депутат Яворівський, "Батьківщина".</p>
<p>&nbsp;</p>
<p>16:41:46</p>
<p>ЯВОРІВСЬКИЙ В.О.</p>
<p>Шановні колеги, мені вранці мій сусід Одарченко передав слово. Я з радістю плачу йому тим самим.</p>
<p>&nbsp;</p>
<p>ГОЛОВУЮЧИЙ. Будь ласка, включить мікрофон.</p>
<p>&nbsp;</p>
<p>16:41:57</p>
<p>ОДАРЧЕНКО Ю.В.</p>
<p>Юрій Одарченко, фракція "Батьківщина".</p>
<p>Шановні колеги, шановний Олександр Валентинович, дуже правильний закон. який свідчить про повагу, про піклування Верховної Ради тими людьми, які сьогодні віддають свій обов'язок Батьківщині. Правда, що ми приймали&nbsp; відповідні закони, які дозволяють регулювати виплату відсотків по кредитам і унеможливлюють виплату штрафних санкцій. Ці норми закону працюють, але це&nbsp; питання дуже складно зарегульований. Я&nbsp; просив би вас додати в те доручення, щоб Національний банк відпрацював дуже просту реальну методу зняття відсотків і штрафних&nbsp; пень з тих людей, які сьогодні мобілізовані в лави Збройних Сил чи охороняють нашу Батьківщину. Питання вирішується, але воно дуже складно зарегульовано.</p>
<p>Мені здається, що правильним було б сьогодні на місцевих рівнях також приймати відповідні рішення, які б свідчили про повагу до тих військовослужбовців, які сьогодні несуть службу. Наприклад, на Херсонщині прийняті рішення, які дають можливість воякам брати… вірніше, отримувати земельні ділянки під будівництво чи під&nbsp; особисте селянське господарство без всяких&nbsp; перепон. Прийняті рішення, які&nbsp; дають можливість їм не сплачувати за комунальні послуги, ці рішення приймаються міськими радами. Прийняті рішення про те, що діти військовослужбовців можуть оздоровлюватися в санаторіях, які належать територіальним громадам.</p>
<p>Мені здається, що ми на рівні Верховної Ради і місцевих рад мусимо прийняти всі законопроекти, положення, які б давали можливість…</p>
<p>&nbsp;</p>
<p>ГОЛОВУЮЧИЙ. Дайте завершити виступ.</p>
<p>&nbsp;</p>
<p>16:44:00</p>
<p>ОДАРЧЕНКО Ю.В.</p>
<p>Ми мусимо прийняти всі закони, всі рішення, які б давали можливість нашим воякам відчувати піклування тих людей, які знаходяться в тилу, за їх долю. Дякую. Спасибі велике.&nbsp;</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; народний депутат Долженков, фракція партії регіонів.</p>
<p>&nbsp;</p>
<p>16:44:16</p>
<p>ДОЛЖЕНКОВ О.В.</p>
<p>Дякую, пане Голово. Шановні колеги! Фракція Партії регіонів також не стоїть осторонь проблем, з якими стикаються люди, які були призвані на строкову військову службу, які потрапили під мобілізацію в особливий період. але хочу зазначити, що деякі законодавчі ініціативи, запропоновані представниками фракції Всеукраїнського об'єднання "Свобода" є зайвими, оскільки кваліфікувати дії певних посадових осіб підприємств, установ, організацій за невиконання обов'язку… військово-транспортного обов'язку і прирівнювати фактично їх від… ухилення від мобілізації є зайвим, оскільки вказані дії кваліфікуються за статтею 365 як "зловживання службовим становищем", оскільки Законом України "Про&nbsp; мобілізаційну підготовку та мобілізацію" у випадку запровадження особливого режиму передбачено обов'язок відповідних посадових осіб надавати за необхідністю відповідні транспортні засоби для оборонних потреб. Тому вказані дії вони підлягають кваліфікації вже згідно положень Кримінального кодексу, тому вказана стаття є зайвою.</p>
<p>Окрім того, хочу наголосити на тому, що у випадку, якщо особи були відмобілізовані в особливий період, то їх права не&nbsp; &nbsp;будуть повністю захищені, я маю на увазі трудові права, оскільки вноситься лише правка до статті 119 Кодексу законів про працю, де говориться лише про проведення спеціальних перевірок, які не проводяться у випадку їх демобілізації. Фактично необхідно вносити, наприклад, зміни до статті 36, до статті 40 Кодексу законів про працю України. На що я наголошую. На тому, що ми будемо підтримувати у випадку виключення положення щодо, якщо це зараз буде прийнято рішення щодо внесення змін до Кримінального кодексу і шляхом доопрацювання внесемо змін до КЗОТ. Дякую.</p>
<p>&nbsp;</p>
<p>ГОЛОВУЮЧИЙ. Зрозуміла позиція.</p>
<p>Шановні колеги! Давайте порадимось. Була пропозиція від профільного комітету прийняти проект за основу і в цілому з урахуванням тих доповнень і корекції, з якими погодився автор,&nbsp; і про які говорив Олександр Іванович Кузьмук. В той же час я зараз почув пропозицію щодо доопрацювання деяких позицій закону. Колеги, можемо в цілому? Чи в першому читанні?</p>
<p>Шановні колеги, давайте спробуємо, я пропоную в першому читанні, як тільки пройде – тоді&nbsp; порадимось щодо голосування в цілому, щоб ми не зламали голосування по цьому закону. Прошу, шановні колеги, підтримати проект закону, реєстраційний номер 4710, про внесення змін до деяких Законів України щодо забезпечення проведення мобілізації та гарантії громадян, які проходять військову службу за призовом під час мобілізації. Прошу підтримати цей проект за основу. Прошу голосувати.</p>
<p>&nbsp;</p>
<p>16:47:29</p>
<p>За-228</p>
<p>Рішення прийнято. Дякую.</p>
<p>&nbsp; &nbsp;&nbsp;&nbsp;&nbsp;&nbsp;&nbsp; По фракціям, будь ласка. 63 – "Батьківщина", регіони – 12, "УДАР" – 32, 25 – "Економічний розвиток", ЗМС – 0, традиційно, "Суверенна європейська Україна" – 22, 35 – "Свобода", позафракційні – 39.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Шановні колеги! Я відчуваю, що все ж таки нам треба буде доопрацювати закон до другого читання, тому що голосували за цей закон саме ті, хто пропонував доопрацювати його під час&nbsp; доробки у комітеті, тобто доопрацювання його до другого читання в комітеті.</p>
<p>&nbsp;</p>
<p>ГОЛОС ІЗ ЗАЛУ. Скорочена процедура.</p>
<p>&nbsp;</p>
<p>ГОЛОВУЮЧИЙ. Колеги, скорочену процедуру&nbsp; можемо підтримати? Можемо. Давайте&nbsp; спробуємо підтримати скорочену процедуру підготовки&nbsp; цього закону до другого читання. Прошу голосувати.</p>
<p>&nbsp;</p>
<p>16:48:31</p>
<p>За-182</p>
<p>На жаль, не підтримана. "За" – тільки&nbsp; 182 народних депутатів.</p>
<p>Прошу, шановні колеги, давайте за готовністю цей закон, як тільки&nbsp; буде&nbsp; готовий,&nbsp; будемо розглядати у сесійній залі.</p>
<p>Наступне питання, шановні колеги, має реєстраційний номер 4151а, це&nbsp; проект Закону про внесення змін до деяких законодавчих актів України щодо врегулювання окремих питань ринку лікеро-горілчаних виробів. Але, на превеликий&nbsp; жаль,&nbsp; Кабінет Міністрів, який вніс цей закон, не слідкує за тим,&nbsp; як активно і&nbsp; результативно працює Верховна Рада. Тому що норми цього законопроекту вже регульовані в прийнятому&nbsp; нами Законі (реєстраційний номер 2403) про внесення змін до статті 230 Податкового кодексу (щодо контролю за обігом спирту і лікеро-горілчаних виробів), який вже підписаний Президентом 29 серпня&nbsp; 2014 року.&nbsp; Тому, шановні колеги, законопроект (реєстраційний номер 4151) ми знімаємо з розгляду в зв'язку&nbsp; з тим, що це питання вже нами врегульовано.</p>
<p>Наступний блок питань, шановні народні депутати… Колеги, давайте&nbsp; зараз&nbsp; ратифікацію&nbsp; і я почув вашу&nbsp;&nbsp; пропозицію. Шановні колеги, наступний блок питань – це питання ратифікації.</p>
<p>Перше з них – це проект Закону про ратифікацію Додаткового протоколу до Європейської хартії місцевого самоврядування про право участі у справах органу місцевого самоврядування. Шановні колеги,&nbsp; тут&nbsp; присутній віце-прем'єр-міністр&nbsp; Володимир Гройсман. Але ж мені&nbsp; здається, що позиція&nbsp; зрозуміла. Ми можемо&nbsp; зразу підтримати? Можемо. Прошу, шановні колеги, я звертаюся до всіх народних депутатів, давайте сядемо на свої робочі місця. Питання&nbsp; стосується Хартії&nbsp; місцевого самоврядування.</p>
<p>Я не знаю жодної політичної сили, яка би не підтримала цю пропозицію.</p>
<p>Прошу, шановні колеги, прошу. Прошу сісти на свої робочі місця і підтримати ратифікацію додаткового протоколу до Європейської хартії місцевого самоврядування про право участі у справах органу місцевого самоврядування за основу і в цілому, 0093 реєстраційний номер.</p>
<p>Прошу, шановні колеги, разом підтримаємо, не будемо втрачати часу.</p>
<p>&nbsp;</p>
<p>16:51:08</p>
<p>За-260</p>
<p>Рішення прийнято.</p>
<p>Дякую, шановні колеги. Верховна Рада, бачите, стоїть на захисті місцевого самоврядування.</p>
<p>Наступне питання, шановні колеги, це ратифікація Фінансової угоди "Завершення будівництва метрополітену у місті Дніпропетровську" між Україною та Європейським інвестиційним банком.</p>
<p>Шановні колеги, є необхідність обговорювати? Підтримуємо разом, щоби у дніпропетровчан було якісне метро.</p>
<p>Прошу, шановні колеги, підтримувати угоду фінансування з Європейським інвестиційним банком (реєстраційний номер 0095).</p>
<p>Ну, будь ласка, народний депутат Яворівський.</p>
<p>Він буде пропонувати від Дніпропетровська до Троєщини метро. Так я розумію?</p>
<p>&nbsp;</p>
<p>16:51:59</p>
<p>ЯВОРІВСЬКИЙ В.О.</p>
<p>Володимир Яворівський, прогресивна Троєщина. Звичайно, ми підтримуємо, ми прекрасно розуміємо, що Дніпропетровськ – велетенське місто, індустріальний центр, науковий центр. Безперечно, що потрібно його підтримати, і ми за це проголосуємо. Але я просто маючи таку нагоду, хочу проінформувати і моїх виборців на Троєщині про те, що в принципі прийнято сьогодні рішення, що буде зроблено наземне фактично метро. Зараз завершується будівництво моста із лівого берега на правий берег. І по-тиху буде розв'язуватися все-таки ця проблема буде розв'язуватися. Кличко недавно заявив про це дуже твердо. І буде зроблено так, що зараз десь 3-3,5 мільярди потрібно для того, щоби пустити не електричку, не трамвай, а фактично версію наземного метро. А тоді, коли появляться у нас кошти, можна буде зробити і на правому березі, піти під землю і вийти уже на загальну гілку метро. Так що все-таки питання це буде вирішуватись навіть у цих важких умовах.</p>
<p>&nbsp;</p>
<p>ГОЛОВУЮЧИЙ. Шановні колеги, я бачу наскільки так активно активізувались народні депутати, я розумію, що всім вам дуже близька тема метро, тому що всі ви їздите саме на метро до Верховної Ради.</p>
<p>Прошу народному депутату Сухому включіть мікрофон.</p>
<p>&nbsp;</p>
<p>16:53:19</p>
<p>СУХИЙ Я.М.</p>
<p>Шановні колеги, безумовно, запорізька депутація підтримає цю ініціативу наших сусідів дніпропетровців, обов'язково. Але хочу вам всім нагадати, що в Україні унікальна будова – з 2003 року у місті Запоріжжі будують міст. За той час, місто Запоріжжя в рік збирає 7 мільярдів гривень податку, за цей час ми могли би збудувати 20 таких мостів. Тому я прошу, колеги, в майбутньому парламенті, який збереться тут, такий весь люстрований, чистий, відшмагований населенням, не забувайте, що є місто Запоріжжя і там є міст, який має військово-стратегічне значення. А цей законопроект я прошу підтримати обов'язково.</p>
<p>&nbsp;</p>
<p>ГОЛОВУЮЧИЙ. Народний депутат Немілостівий і будемо голосувати. Будь ласка.</p>
<p>&nbsp;</p>
<p>16:54:10</p>
<p>НЕМІЛОСТІВИЙ В.О.</p>
<p>Шановний Олександр Валентинович, шановні колеги! Безумовно, треба підтримувати і добудовувати метро в Дніпропетровську. Але я хочу, коли вже так торкнулися теми метро сказати, що в місті Харкові зупинено будівництво метро і повністю всі працівники, які б могли виконувати ці роботи, не розуміють, чому це зроблено. Не один Президент, а всі президенти України по черзі обіцяли добудувати, знайти кошти і допомогти місту Харкову у вирішенні&nbsp;&nbsp; проблеми. Хочу сказати, що Харків по кількості мешканців друге місце на Україні і не вирішення цього питання ускладнює соціально-економічну ситуацію. Тому повністю підтримуючи будівництво метрополітену в Дніпропетровську, я просив би уряд України знайти кошти і дофінансувати будівництво, яке на 80 відсотків вже здійснено у місті Харкові. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, я бачу, що всі в своїх виступах підтримують. В той же час, я звертаю вашу увагу, що йдеться про ратифікацію Фінансової угоди з Європейським інвестиційним банком. Я думаю, що і керівництво Харкова, цього великого міста, може також працювати в цьому напрямку, щоб отримати кредитні ресурси, і ми із задоволенням ратифікуємо цю угоду.&nbsp;</p>
<p>Шановні колеги, прошу підтримати за основу і в цілому проект Закону про ратифікацію Фінансової угоди щодо "Завершення будівництва метрополітену у Дніпропетровську" між Україною та Європейським інвестиційним банком (реєстраційний номер 0095). Прошу голосувати. Прошу підтримати, шановні колеги.</p>
<p>&nbsp;</p>
<p>16:56:05</p>
<p>За-265</p>
<p>Рішення прийнято.</p>
<p>Дякую, шановні колеги.</p>
<p>Наступне питання. Проект закону… По фракціям? Будь ласка, по фракціям покажіть. "Батьківщина" – 58, регіони – 36, 34 – "УДАР", 28 – "Економічний розвиток", ЗМС – 0, "Суверенна європейська Україна" – 29, 35 – "Свобода", позафракційні – 45.</p>
<p>Шановні колеги, наступне питання. Будь ласка, увага. Проект Закону про ратифікацію Угоди між Україною та Європейською організацією ядерних досліджень (СЕRN) стосовно надання статусу асоційованого члена в СЕRN.</p>
<p>Колеги, міністр освіти Сергій Миронович Квіт хоче пояснити, що таке &nbsp;СЕRN. Але, я думаю, що ми&nbsp; можемо підтримати так чи ні? Розуміючи, що це дуже серйозна установа. Це центр, я так розумію, Європейської організації ядерних досліджень.</p>
<p>Прошу шановні колеги, підтримуємо входження асоційованих членів України до&nbsp; Центру Європейської організації ядерних досліджень.</p>
<p>Прошу голосувати шановні колеги, прошу підтримати.</p>
<p>&nbsp;</p>
<p>16:57:34</p>
<p>За-251</p>
<p>Рішення&nbsp; прийнято.</p>
<p>Дякую, шановні колеги, не дали міністру виступити, він мав бажання.</p>
<p>Шановні колеги, проект Закону про&nbsp; ратифікацію Гарантійної угоди (Проект "Бескидський залізничний тунель" (Будівництво Бескидського тунелю) між Україною та Європейським інвестиційним банком.</p>
<p>Без обговорення?</p>
<p>&nbsp;</p>
<p>ГОЛОСИ ІЗ ЗАЛУ. Без.</p>
<p>&nbsp;</p>
<p>ГОЛОВУЮЧИЙ. Тунель потрібен? Потрібний.</p>
<p>Шановні колеги, прошу підтримати будівництво Бескидського тунелю і бажання Європейського інвестиційного банку профінансувати це будівництво.</p>
<p>Будь ласка, є міністр у нас інфраструктури? Ззаступник міністра –Малин Олександр Львович, депутати запитують, де знаходиться тунель? Тунель, де знаходиться?</p>
<p>Шановні колеги, це стратегічний тунель між Львівською і Закарпатською областями. Зрозуміло? &nbsp;Зрозуміло.</p>
<p>Колеги, все під контролем, будь ласка,&nbsp;&nbsp; прошу підтримати. Прошу підтримати проект Закону про ратифікацію Гарантійної угоди (реєстраційний номер 0092). Прошу голосувати.</p>
<p>&nbsp;</p>
<p>16:59:26</p>
<p>За-255</p>
<p>Рішення прийнято.</p>
<p>Шановні колеги, ми розглянули з вами... По фракціям, будь ласка. 58 –"Батьківщина", "регіони" – 29, 32 – "УДАР", 27 – "Економічний розвиток", ЗМС – 0, "Суверенна європейська Україна" – 29, 35 – "Свобода", 45 – позафракційні.</p>
<p>Шановні колеги, є натхнення працювати далі і просять народні депутати, щоб ми до того, як перейдемо до повторного розгляду з пропозиціями Президента і прийняття рішення з обговорених питань, два закони у другому читанні підтримали. Це питання стосується проекту про внесення змін до Податкового кодексу України щодо деяких питань оподаткування благодійної допомоги. Ми про це зараз з вами говорили. Цей закон підтримується багатьма фракціями і депутатськими групами. І я&nbsp; прошу, Віталій Юрійович, дуже коротко – в редакції комітету, є відчуття, що зараз ми його проголосуємо, це важливий, дійсно, закон для того, щоб нам врегулювати питання благодійної допомоги.</p>
<p>&nbsp;</p>
<p>17:00:40</p>
<p>ХОМУТИННІК В.Ю.</p>
<p>Шановний Олександр Валентинович, шановні колеги, комітет допрацював законопроект в.... президентський законопроект (4455), але до кінцевого доопрацювання ми долучили ще ініціативи народних депутатів, які розглядалися в парламенті, а саме, ми об'єднали цей проект з проектом народного депутат Кінаха і Ляшка. І пропозиції їх також долучені до даного законопроекту.</p>
<p>Я хочу коротко нагадати, що Президентом було запропоновано звільнити від податку на доходи фізичних осіб благодійну допомогу, яка надається&nbsp; благодійниками, учасниками антитерористичної операції.</p>
<p>Також було додано, що будуть звільнятися від ПДФО фізичні особи, які мешкали на території Автономної Республіки Крим та які були вимушені покинути місце проживання у зв'язку з тимчасовою окупацією території України.</p>
<p>Також долучено фізичні особи, які мешкають на території населених пунктів, де проводиться антитерористична операція чи вимушено покинули місце проживання у зв'язку з проведенням антитерористичної операції в таких населених пунктах. І третє, це учасники масових акції громадського протесту в Україні, які зазнали поранень, контузій чи іншого ушкодження здоров'я під час участі в акціях у період з 21 листопада до 28 лютого, а також 2 травня в місті Одеса.</p>
<p>Тому всі ці пропозиції були об'єднані в даний законопроект. І в цілому мова йде про те, що якщо люди отримають допомогу, благодійну допомогу у будь-якому вигляді, вони не змушені будуть сплачувати податок на доходи&nbsp; фізичних осіб.</p>
<p>Єдине тут, у нас є для стенограми, я зараз зачитаю, від комітету, в поправці 3 в авторстві моєму та Оксани Продан, у підпункті 1 пункту 1 законопроекту виключити восьмий абзац, який починаються зі слів "порядок визначення учасників масових акцій громадського протесту в Україні та членів їх сімей, фізичних осіб, які мешкають на території населених пунктів, де проводиться…" і по тексту далі, цю позицію пропонується виключити. Це така технічна річ.</p>
<p>А в цілому пропозиція проголосувати за даний законопроект в редакції комітету. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, пропозиція зрозуміла всім народним депутатам. Я прошу сісти на свої робочі місця і підтримати пропозицію, яку оголосив голова комітету щоб ми прийняли в другому читанні проект закону, реєстраційний номер 4455а, нагадаю, це проект закону про внесення змін до Податкового кодексу щодо деяких питань оподаткування благодійної допомоги, в другому читанні і в цілому в редакції комітету. Прошу, шановні колеги, підтримати пропозицію і проголосувати в другому читанні і в цілому. Прошу.</p>
<p>&nbsp;</p>
<p>17:04:08</p>
<p>За-229</p>
<p>Рішення прийнято.&nbsp; Дякую.</p>
<p>Шановні колеги! Наступне питання в другому читанні також дуже важливе, це проект закону про тимчасові заходи на період проведення антитерористичної операції, друге читання. Я нагадаю, закон готувався за скороченою процедурою підготовки. Будь ласка, голова комітету з питань підприємництва, регуляторноїта антимонопольної політики Кужель Олександра Володимирівна.</p>
<p>&nbsp;</p>
<p>17:04:33</p>
<p>КУЖЕЛЬ О.В.</p>
<p>Дякую, Олександр Валентинович, вам особисто і всім народним депутатам, які дуже активно прийняли участь у підготовці до другого читання. І хочу сказати, що в цьому законопроекті передбачено, що таке АТО, як ми і приймали в першому читанні, є мораторій на нарахування пені та штрафів на основну суму заборгованості по кредитним зобов'язанням. Третє, це є мораторій на проведення перевірок органами і посадовими особами, єдина добавка, що позапланові перевірки там, де є висока ступень ризику, якщо буде вирішено Кабінетом Міністрів, може проводитись, це якщо шахти, хімічні заводи, коксохімічні заводи, це треба залишити. Дія дозвільних документів, ліцензії, дозвільні документи продовжують дію на період проведення антитерористичної операції автоматично. Звільнення від сплати&nbsp; за користування земельними ділянками державної і комунальної власності, скасування орендної плати за користування державним та комунальним майном; мораторій на нарахування пені за несвоєчасне внесення квартирної плати та плати за житлові комунальні послуги; заходи щодо збереження майна, які знаходяться в іпотеці; підтвердження обставин безперебійної сили, тобто форс-мажор.</p>
<p>Хочу сказати, щоб не було зловживань ми врахували поправку&nbsp; Оксани Продан в частині, що перелік територій, які підпадають під дії цього закону, визначаються і Кабміном постійно, якщо оновлюються… краще, якщо будуть звужуватися, але щоб це не було некеровано.</p>
<p>Прошу підтримати у другому читанні, поправки всі прийняті.</p>
<p>&nbsp;</p>
<p>ГОЛОВУЮЧИЙ. Дякую, Олександра Володимирівна.</p>
<p>Шановні колеги, можемо в редакції комітету підтримати цей закон? Я розумію, там Олександра Володимирівна сказала, і питання форс-мажорні також визначаються цим законом…</p>
<p>&nbsp;</p>
<p>КУЖЕЛЬ О.В. Да. Повністю виписано. Написано: для малого бізнесу – безкоштовно справки малого, середнього бізнесу, для середнього й великого – по собівартості протягом 7 днів.</p>
<p>&nbsp;</p>
<p>ГОЛОВУЮЧИЙ. Дякую. Сідайте, Олександра Володимирівна.</p>
<p>Шановні колеги, Олександра Володимирівна запропонувала підтримати в редакції комітету закон&nbsp; з урахуванням всіх поправок, які були враховані. У тому числі й Оксани Продан.</p>
<p>Прошу, шановні колеги, сісти на свої робочі місця і визначитися щодо підтримки законопроекту №4313а в другому читанні і в цілому. Прошу голосувати, шановні колеги. Прошу визначитися.</p>
<p>&nbsp;</p>
<p>17:07:32</p>
<p>За-237</p>
<p>Рішення прийнято. Дякую, шановні колеги.</p>
<p>Шановні народні депутати, у нас є необхідність визначитися з багатостраждального закону, який ми багато разів обговорювали, але не могли ніяк з'ясувати депутати, уряд, що стосується ставки оподаткування. Це проект Закону про внесення змін до Податкового кодексу України щодо особливостей уточнення податкових зобов'язань з податку на прибуток підприємств та податку на додану вартість у разі застосування податкового компромісу. Нагадаю, шановні колеги, це друге читання і ми уже це питання проходили декілька разів, (4930). Я нагадаю, ми не ставили на голосування це питання тільки тому, що не було позиції, спільної позиції між урядом і комітетом щодо ставки, яка застосовується при податковому компромісі. Будь ласка...</p>
<p>&nbsp;</p>
<p>ГОЛОС ІЗ ЗАЛУ. <i>(Не чути). </i></p>
<p>&nbsp;</p>
<p>ГОЛОВУЮЧИЙ. Зараз я прошу, Віталій Юрійович голова Комітету з питань податкової, митної політики, є домовленість з урядом чи ні, ми можемо голосувати закон?</p>
<p>&nbsp;</p>
<p>17:08:40</p>
<p>ХОМУТИННІК В.Ю.</p>
<p>Колеги, мова іде про те, що якщо ми не проголосуємо зараз цей законопроект, то взагалі нема сенсу взагалі в ньому, тому що вересень, вже практично до кінця року залишилося декілька місяців, щоб спрацював цей законопроект. Ми планували ще прийняти його в середині року, але, ну, так сталося, так сталося. Це тому що йде певна дискусія по ставке. Перша редакція була – 15 відсотків в першому читанні. Комітет запропонував 10 відсотків, тобто мова йде про доплату... про доплату суб'єктами підприємницької діяльності у разі знаходження податкового компромісу з податковими службами. Але декілька фракцій пропонують ставку 5 відсотків. Тому, щоб не обговорювати весь законопроект. Я думаю, що варто було б поставити спочатку в редакції комітету, де мова йде про 10 відсотків. Якщо не проходить, то я радив би піти на пропозицію фракції "Суверенна європейська Україна"&nbsp; та фракції "УДАР"&nbsp; і все ж таки проголосувати цей законопроект&nbsp; по ставці&nbsp; 5 відсотків. Це все одно краще для бізнесу, тому що правоохоронці не будуть ходити і вимагати просто-напросто&nbsp; якісь&nbsp; хабарі за прикриття минулих&nbsp; справ. Тим більше я хочу нагадати, що ми прийняли новий фактично режим адміністрування податку на додану вартість, який буде застосований з 1 січня наступного року, де взагалі весь&nbsp; ПДВ буде рухатися тільки з коштами, тобто по режиму так званих спеціальних&nbsp; рахунків ПДВ. Тому мені&nbsp; здається, що варто проголосувати чи в одному, чи в іншому вигляді цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Зрозуміло.&nbsp; Я прошу, будьте на трибуні.</p>
<p>Я хотів, щоб заступник міністра фінансів пан Фудашкін прокоментував цю позицію. Шановні колеги,&nbsp; я просив би, щоб ми також&nbsp; дослухались позиції Мінфіну, тому що у випадку, коли не буде&nbsp; знайдено у даному випадку компромісу не між податковою і платником, а між&nbsp; парламентом, комітетом і&nbsp; Міністерством фінансів, вони&nbsp; внесуть пропозицію на ветування цього закону. І в результаті весь процес, вся праця Верховної Ради&nbsp; буде&nbsp; нівельована.</p>
<p>Прошу, будь ласка,&nbsp; включіть мікрофон&nbsp; в урядовій ложі.</p>
<p>&nbsp;</p>
<p>ФУДАШКІН Д.О.</p>
<p>Шановний пане головуючий,&nbsp; шановні народні депутати! Урядом вносилась пропозиція встановити ставку 15 відсотків, але після консультацій ми&nbsp; погодились&nbsp; відносно того, що можна піти на такий компроміс і проголосувати ставку 10 відсотків від суми податкових&nbsp; зобов'язань. Тому я дуже прошу народних депутатів підтримати пропозицію і проголосувати зі ставкою&nbsp; 10 відсотків.</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; я бачу вже руки народні депутати підняли. Будь ласка,&nbsp; давайте… три, чотири руки я бачу на виступи.</p>
<p>Народний депутат&nbsp; Рудьковський.&nbsp;</p>
<p>По одній хвилині.</p>
<p>&nbsp;</p>
<p>17:11:59</p>
<p>РУДЬКОВСЬКИЙ М.М.</p>
<p>Шановні колеги, шановний головуючий, я звертаюся до вас, ми по цьому закону дуже довго дискутували. Двісті мільярдів олігархічні групи вкрали за попередні три роки у змові з попереднім Президентом. Зараз, шановний Олександре Валентиновичу, ці олігархічні групи домовилися з урядом, щоб не повертати 200 мільярдів до бюджету, і хочуть заплатити лише 10 чи 5. Це чим завершується? Як ми хочемо наповнювати бюджет. Заробітні плати вчителям, медикам не платять. Скорочують надбавки. Ми маємо мільйони людей, які втратили роботу в Східній Україні, і ми хочемо наповнити бюджет.</p>
<p>Шановні колеги, давайте об'єктивно дивитися на картину. Ми не можемо такі закони голосувати, бо бюджет буде пустий.</p>
<p>&nbsp;</p>
<p>ГОЛОВУЮЧИЙ. Зрозуміла пропозиція.</p>
<p>Будь ласка, народний депутат Єремеєв, включіть мікрофон.</p>
<p>&nbsp;</p>
<p>17:13:15</p>
<p>ЄРЕМЕЄВ І.М.</p>
<p>Шановний Голово, шановні народні депутати, сьогодні країна веде війну, сьогодні в країні є економічна криза. Ми сьогодні знаємо з вами, що курс коливається майже до 15 гривень, а це є по суті в два рази більший курс ніж був півроку тому. І ми вважаємо, що податковий компроміс не може бути не 15 не 10, а лише 5 відсотків. Тому що ці всі податки були заплачені. Інша справа, що попередній злочинний&nbsp; &nbsp;уряд вкрав ці податки з державного бюджету. І якщо ми хочемо зберегти підприємства, які сьогодні створюють тисячі робочих місць, і навіть в цих важких умовах, коли не вистачає фінансування, коли зовнішні банки не фінансують український ринок, створюють робочі місця і платять заробітну плату, то компромісом є 5 відсотків. Таким чином ми наповняємо ми наповняємо бюджет і таким чином даємо підприємцям працювати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Долженков.</p>
<p>&nbsp;</p>
<p>17:14:20</p>
<p>ДОЛЖЕНКОВ О.В.</p>
<p>Дякую, шановний пане Голово. Фракція Партії регіонів звичайно підтримує ідею податкового компромісу як таку, але як таку, що відповідає загальносвітовій європейській практиці. Тобто якщо були якісь порушення, використовували певні податкові площадки, да, для оптимізації чи мінімізації податкових зобов'язань з податку на прибуток, ПДВ, необхідно поставити крапку на цьому і відповідно спрощену процедуру запроваджувати щодо сплати чи то 5, чи то 10 відсотків. Але зараз, на жаль, ведеться дискусія навколо цифри 5, 10 відсотків. На жаль, ніхто не говорить про те, що сама процедура досягнення так названого податкового компромісу містить в собі дуже великі корупційні ризики. Адже контролюючий орган в одноосібному порядку буде вирішувати чи об'єктивні чи необ'єктивні цифри показало те чи інше підприємство. Тому в будь-якому випадку це буде договірні, неофіційні відносини, і тому зазначену процедуру ми не можемо підтримувати і за цей законопроект не голосуємо. Дякую.</p>
<p>&nbsp;</p>
<p>ГОЛОВУЮЧИЙ. Зрозуміло.</p>
<p>Будь ласка, народний депутат Ляпіна, включіть мікрофон.</p>
<p>&nbsp;</p>
<p>17:15:32</p>
<p>ЛЯПІНА К.М.</p>
<p>Дякую.&nbsp;&nbsp;&nbsp; &nbsp;Ксенія Ляпіна. Хочу звернути увагу, шановні колеги, що тут нам напевно потрібно робити певну диференціацію. На жаль, суб'єкти виявилися зовсім не в рівному стані. Тому що той малий і середній бізнес, який заганяли в податкові ями для того, щоб вони готівку отримали і хабарі сплатили, то їм хабарі ніхто не повернув, їм і 5 відсотків складно сплатити. А ті "великі гравці", які і в цій залі, зокрема, сидять, які відмивали ці кошти для себе, для виведення їх за кордон, так їм і десять мало нам поставити,&nbsp; тому що вони мають більше платити, щоб фінансувати бюджет, вони ці гроші вкрали.</p>
<p>Тому, шановні, я думаю, що, на жаль, ми не готові зараз відповісти. Я б пропонувала для малого, середнього бізнесу встановити, можливо, для малого взагалі нуль, для середнього можливо 5 відсотків, а вже для всіх інших суб'єктів можливо треба виходити і на 10 відсотків.</p>
<p>&nbsp;</p>
<p>ГОЛОВУЮЧИЙ. Зрозуміла пропозиція. Будь ласка, Михайло Блавацький.</p>
<p>&nbsp;</p>
<p>17:16:48</p>
<p>БЛАВАЦЬКИЙ М.В.</p>
<p>Михайло Блавацький, Всеукраїнське об'єднання "Свобода".</p>
<p>Шановні депутати, давайте сьогодні задумаємось над цією цифрою 200 мільярдів, яку визнав навіть наш колега депутат Рудьковський і сказав, що було вкрадено цим злочинним режимом. На превеликий жаль, сьогодні&nbsp; закриваються всі кримінальні справи. От я вам хочу привести приклад, є такий горе-підприємець Кауфман в Одесі, 8 мільярдів тільки було виставлено йому до повернення, це прокуратура виставила йому рахунок на повернення коштів, Альперін, Кисельов, які сьогодні далі &nbsp;впевнено працюють під кришею чи прокуратури, чи МВС, чи СБУ. Давайте це розберемося? Сьогодні продовжується відтік величезного капіталу за кордон в офшорні зони. 130 мільярдів перераховано тільки за три місяці, хто тим займається питанням? І це неважливо зараз, чи п'ять, чи десять чи п'ятнадцять відсотків. Важливо – хто це продовжує робити. А ті справжні платники податків, чесні платники податків вони взагалі не повинні нічого&nbsp;&nbsp; платити.</p>
<p>Сьогодні повинна йти мова про&nbsp; повернення мільярд…</p>
<p>&nbsp;</p>
<p>ГОЛОВУЮЧИЙ. Зрозуміла позиція.</p>
<p>Будь ласка, народний&nbsp; депутат Каплін.</p>
<p>Шановні колеги, нам треба приймати рішення, треба визначатись.</p>
<p>&nbsp;</p>
<p>17:18:03</p>
<p>КАПЛІН С.М.</p>
<p>Шановні колеги, платники податків, які тривалий&nbsp; час в умовах, коли репресивний режим&nbsp; за допомогою податкової нищив бізнес, ставив на коліна, перерозподіляв активи, перерозподіляв підприємства сьогодні має&nbsp; отримати за логікою, за&nbsp; абсолютною логікою цього законопроекту індульгенцію.</p>
<p>Особисто я вважаю, поверненням вкладів потрібно займатися не через компроміс і п'ять, десять, п'ятнадцять відсотків, а через активізацію роботи&nbsp; Генерального прокурора&nbsp; України, який має зробити абсолютно все для того, щоб все не тільки те, що було вкрадено за часів Януковича, а було вкрадено ще коли країна отримала першого Президента було&nbsp; повернуто в бюджет України. Жодних компромісів, тим більше ніж 5 відсотків не може бути. Активізація роботи прокуратури в цьому…&nbsp;&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, народний депутат Гіршфельд, будь ласка.</p>
<p>&nbsp;</p>
<p>17:19:23</p>
<p>ГІРШФЕЛЬД А.М.</p>
<p>Уважаемые коллеги, я считаю, что спор на счет пяти или десяти процентов, он не имеет&nbsp; никакого смысла: налоговая применяет сегодня ко всем понятие "никчемный поставщик", который может быть в четвертом или пятом колене поставки и который образован теми налоговыми ямами, которые создавала сама налоговая инспекция.</p>
<p>Если налоговой придется доказывать, что налоговый кредит неправильный, а не плательщику налогов, мы снимем проблему налогового согласования, и она перестанет быть коррупционной, потому что налоговой придется доказать, что этот поставщик никчемный, и она не сможет во время проверок насчитывать штрафы, которые являются предметом коррупции. И такой закон вносился, но блокировался комитетом всячески.</p>
<p>Я предлагаю поднять этот закон, его вносили несколько депутатов, и вернуться к этому закону вместе с этой поправкой.</p>
<p>&nbsp;</p>
<p>ГОЛОВУЮЧИЙ. Шановні колеги, я єдине, що нагадую, ми зараз розглядаємо конкретний закон, який має реєстраційний номер 4930, і нам треба визначитися.</p>
<p>Щоб не втрачати час, шановні народні депутати, я маю ставити на голосування пропозицію комітету, який готував цей закон до другого читання.</p>
<p>Пропозиція була наступна: перше голосування з урахуванням десятивідсоткової ставки компромісу прийняти закон у другому читанні і в цілому в редакції комітету. Після... нерезультативне голосування –&nbsp; визначитися додатково. Прошу, шановні колеги, за пропозицією &nbsp;голови комітету ставлю на голосування законопроект №4930 з урахуванням ставки, яка&nbsp; узгоджена – підкреслюю –&nbsp; узгоджена з Кабінетом Міністрів, це ставка 10 відсотків податкового компромісу. Прошу, шановні колеги, голосувати.</p>
<p>&nbsp;</p>
<p>17:21:31</p>
<p>За-32</p>
<p>Небагато підтримало це рішення. Рішення не прийнято – всього&nbsp; 32 голоси.</p>
<p>Прошу голову комітету. Наступна пропозиція.</p>
<p>&nbsp;</p>
<p>17:21:44</p>
<p>ХОМУТИННІК В.Ю.</p>
<p>Я для стенограми оголошу наступну пропозицію. Я так розумію, сподіваюсь, що вона пройде. В пункті 2 проекту слова "десять" та "дев'яносто" замінити словами "п'ять" та "дев'яносто п'ять".</p>
<p>Ну тобто зрозуміло, це мова йде про 5-відсотковий податок.</p>
<p>А також технічне, ще технічне питання. В 96 поправці мого авторства виключити підпункт 5, який стосується законодавства про єдиний соціальний внесок. Це ми погодили з Міністерством фінансів, це буде в окремому&nbsp; законопроекті прийматися. Тому з урахуванням цих пропозицій прохання&nbsp; - підтримати даний законопроект. <i>(Шум у залі)</i></p>
<p>&nbsp;З 1 квітня. Це в тексті є.&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги, зрозуміла пропозиція голови комітету? Уряд підтримує її? Підтримує в цілому.</p>
<p>Прошу, шановні колеги, визначитися шляхом голосування щодо прийняття цього&nbsp; закону в другому читанні і в цілому &nbsp;реєстраційний номер, нагадую для стенограми, 4930 з урахуванням поправок, які оголосив голова комітету Хомутиннік Віталій Юрійович. Прошу голосувати.</p>
<p>&nbsp;</p>
<p>17:23:15</p>
<p>За-113</p>
<p>Рішення не прийнято.</p>
<p>Шановні колеги,&nbsp; фактично закон знімається з розгляду.</p>
<p>&nbsp;</p>
<p>ХОМУТИННІК В.Ю.&nbsp; На повторне друге читання давайте спробуємо.</p>
<p>&nbsp;</p>
<p>ГОЛОВУЮЧИЙ. Шановні колеги! Повторне друге читання, можемо? Можемо. Прошу підтримати пропозицію комітету на повторне друге читання. Прошу голосувати. Не багато шансів.</p>
<p>&nbsp;</p>
<p>17:23:44</p>
<p>За-126</p>
<p>Рішення не прийнято.</p>
<p>По фракціям, будь ласка. "Батьківщина" – 27, регіони – 1, "УДАР" – 31, 24 – "Економічний розвиток", ЗМС – 1, 28 – "Суверенна європейська Україна", "Свобода" – 0, позафракційні – 14.</p>
<p>Шановні колеги, знятий&nbsp; цей закон з розгляду, тому що жодний варіант, внесений комітетом, не знайшов підтримки.</p>
<p>Шановні народні депутати, наступне питання для повторного розгляду з пропозиціями Президента України. Проект, реєстраційний номер 4808, це проект закону про внесення змін до деяких законодавчих актів щодо діяльності Державної служби зайнятості. Шановні колеги, нагадаю, що Президент вніс пропозицію щодо відхилення цього закону. Для процедури, щоб вона була дотримана, будь ласка, Князевич Руслан Петрович. Прошу стисло проінформувати.</p>
<p>&nbsp;</p>
<p>КНЯЗЕВИЧ Р.П.</p>
<p>Дякую. Шановний пане Голово, шановні колеги, прийнятий Верховною Радою&nbsp; України&nbsp; 22 липня&nbsp; 2014 року&nbsp; Закон України&nbsp; про внесення змін до деяких Законів України щодо діяльності державної служби зайнятості не може бути підписаний Президентом України, виходячи&nbsp; з такого.</p>
<p>Законом пропонується&nbsp; виключення&nbsp; із законів України&nbsp; з питань зайнятості населення та страхування&nbsp; від безробіття норм,&nbsp; що&nbsp; визначають статус державної служби зайнятості як центрального органу виконавчої влади&nbsp; та впровадження&nbsp; положень, що передбачають повернення до системи управління в цій сфері через мережу центрів зайнятості, тобто&nbsp; державних установ.</p>
<p>Відповідно до прийнятого закону на державну службу зайнятості покладаються функції виконавчої дирекції&nbsp; фонду загальнообов'язкового&nbsp; державного соціального&nbsp; страхування України&nbsp; на випадок безробіття.&nbsp; Тоді як за чинним законодавством такі функції, як ви знаєте, виконує&nbsp; центральний орган виконавчої влади, що реалізує державну політику у сфері&nbsp; зайнятості&nbsp; населення та трудової міграції, тобто державна&nbsp;&nbsp; служба зайнятості України, а також&nbsp; його&nbsp; територіальні підрозділи, територіальні органи.</p>
<p>Законом&nbsp; також збільшується кількісний склад&nbsp; правління фонду з&nbsp; 15 до 45 осіб: по 15 представників від держави, застрахованих осіб та роботодавців, а повноваження&nbsp; правління суттєво розширюються.</p>
<p>Пропонований законом підхід є неприйнятний, оскільки практика&nbsp; діяльності фондів соціального страхування, зокрема Фонду&nbsp; загальнообов'язкового&nbsp; державного соціального страхування на випадок безробіття засвідчила їх абсолютну&nbsp; неефективність.&nbsp; Механізм державного нагляду&nbsp;&nbsp; та суспільного контролю&nbsp; у цій сфері&nbsp; є непрозорим&nbsp; і ускладненим, що зумовлює значну кількість зловживань і використання коштів соціального страхування. Вагому частку витрат в бюджетах фондів соціального страхування становлять адміністративні витрати. Так, відповідно до бюджету Фонду загальнообов'язкового державного соціального страхування&nbsp; України на випадок безробіття на 2014 рік адміністративні витрати становлять 11,9 відсотка всіх витрат. Бюджетом Фонду загальнообов'язкового державного соціального страхування України також передбачені значні капітальні витрати на створення умов прийому громадян та розвиток матеріальної бази,&nbsp; а саме: 8,8 відсотка всього бюджету, в той час як капітальні&nbsp; видатки держави, зважаючи на складну економічну ситуацію, суттєво скорочуються.</p>
<p>Високий ризик зловживань під час використання коштів Фонду загальнообов'язкового державного соціального страхування на випадок безробіття, що спрямовуватимуться на капітальні видатки та надання окремих соціальних послуг, обумовлюється і тим, що закріплення запропонованого закону, який надійшов на підпис, статусу державної служби зайнятості фактично означатиме виведення здійснюваних нею закупівель з під дії Закону "Про державні закупівлі". З цього приводу необхідно зауважити, що органами державної влади були зроблені певні кроки з метою підвищення контролю за використанням коштів.</p>
<p>Таким чином пропонована зміна підходів до законодавчого врегулювання діяльності Державної служби зайнятості та фонду на випадок безробіття не може бути підтримано. У зв'язку з цим Президент України пропонує зазначений закон відхилити.</p>
<p>Прошу, шановні колеги, дослухатись до пропозицій Президента відхилити зазначений закон. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, за процедурою співдоповідь повинна бути голови Комітету з питань соціальної політики та праці Цибенка Петра Степановича. Будь ласка.</p>
<p>&nbsp;</p>
<p>17:28:12</p>
<p>ЦИБЕНКО П.С.</p>
<p>Шановні колеги, шановні громадяни України! Петро Цибенко, Комуністична партія України, голова Комітету соціальної політики і праці. 21 серпня 2014 року Президент України повернув до Верховної Ради України, застосувавши право вето для повторного розгляду та скасування, Закон України "Про внесення змін до деяких законодавчих актів України&nbsp; щодо діяльності Державної служби зайнятості", 4808. Ви звернули увагу, що цей документ було подано Президентом України 21 серпня, він надійшов до комітету лише на останньому тижні серпня і тому як не спішив секретаріат комітету і комітет в цілому задля того, щоб розглянути цей документ, він спланований на завтрашнє засідання комітету першим питанням. Отже, я готовий доповідати на підстав висновків соціальних партнерів та думки членів комітету із різних фракцій, з якими вдалось переговорити сьогодні, але все-таки просив би дати можливість повноцінно, повномасштабно розглянути це питання – надзвичайно важливе соціальне питання – на завтрашньому засіданні комітету і тоді вже розглянути в&nbsp; залі засідань Верховної Ради.&nbsp;</p>
<p>&nbsp;</p>
<p>ГОЛОВУЮЧИЙ. Зрозуміла пропозиція. Дякую.</p>
<p>Будь ласка, шановні колеги, я бачу декілька рук, давайте, я по одній хвилині можу дати. Будь ласка, депутат Розенко.</p>
<p>&nbsp;</p>
<p>17:29:55</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка". Справді, зауваження Президента є, з одного боку, з іншого боку, очевидно, що подолання вето зараз у Верховній Раді не пройде. Але, щоб не загубити законопроект, який, до речі, я хочу нагадати, що він був внесений Кабінетом Міністрів України за підписом прем'єр-міністра Арсенія Яценюка. Тому є все-таки, давайте зараз не пороти гарячку, засідання комітету не було. Ми завтра на засіданні комітету зможемо знайти компромісне рішення, зокрема, можливо врахувавши поправки Президента України деякі до законопроекту, надати Верховній Раді України спільний законопроект, який би враховував поправки Президента України, і винести його, цей законопроект, в новій редакції. Цей законопроект ховати не можна, він повинен працювати, але врахувавши зауваження Президента. Тому…</p>
<p>&nbsp;</p>
<p>ГОЛОВУЮЧИЙ. Зрозуміла пропозиція. Будь ласка, народний депутат Зелик.</p>
<p>&nbsp;</p>
<p>17:31:09</p>
<p>ЗЕЛИК Р.Б.</p>
<p>Руслан Зелик, Всеукраїнське об'єднання "Свобода". Товариство, дійсно законопроект не був на засіданні комітету розглянутий.</p>
<p>І ще одне хочу сказати, ми знову стаємо на ті самі граблі, знову пропонується затверджувати бюджет Фонду соціального страхування на випадок безробіття Кабміном. Ви пригадуєте, тут&nbsp; була така ситуація, коли адміністрування тих коштів, які є у фондах було надано так званому&nbsp; Мінздоху і що з того вийшло? Тому цього допускати не можна. Має відповідати за розприділення коштів тільки правління цього фонду, бо це не є державні гроші. Це є гроші тих людей, які поскладали їх на випадок безробіття. І, до речі, держава представлена в управлінні того фонду, так само, як і застраховані особи – представники застрахованих осіб, представники роботодавців.</p>
<p>Тому обов'язково треба або долати вето Президента, щоб закон працював. Тому що це є соціальний закон і ми&nbsp; не маємо права ним нехтувати. Дякую.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>Шановні колеги, хоче це&nbsp; питання не обговорюється, але я розумію, воно достатньо актуальне&nbsp; і важливе.</p>
<p>Будь ласка, депутат Сухий і будемо приймати рішення.</p>
<p>&nbsp;</p>
<p>17:32:24</p>
<p>СУХИЙ Я.М.</p>
<p>Дякую, Олександре Валентиновичу.</p>
<p>Шановні колеги! Перша ознака оцим вето, яке підготувало Міністерство соцполітики ми бачимо продовження порочної практики безтолковщини – уряд з одного боку, Президент з другого боку. Ми таке вже переживали і&nbsp; ви знаєте, добром це не закінчилось ні для уряду, ні для Президента.</p>
<p>Друге. Продовжиться порочна практика, коли уряд намагається запхати руки в кишеню людей. Правильно сказав колега Зелик,&nbsp; страхові внески – це не податки, це не збори, це – відкладена зарплата на випадок страховий, коли він&nbsp; наступає.</p>
<p>Тому я прошу погодитися з думкою Цибенка. Олександр Валентинович, дайте можливість на комітеті… Цей закон потрібний. Я… просто зараз якісь особисті ворожі стосунки міністра і державних центрів зайнятості, ото вона зараз так і пише, що він неефективний. Що значить "неефективний"? Та в нас забрали з цього фонду&nbsp; 2,9 мільярдів. Почекайте до Нового року, що ми будемо виплачувати застрахованим особам? І ще не… Тому дайте можливість комітету працювати.</p>
<p>&nbsp;</p>
<p>ГОЛОВУЮЧИЙ.&nbsp; Колеги, я бачу руку і голови комітету пана Цибенко. Я прошу, сідайте.</p>
<p>Шановні народні депутати, пропозиція Президента – не нова редакція, а відхилення закону. Ви розумієте? Альтернатива цьому – це може бути тільки подолання вето. Я бачу по залу, що вето не буде подолане.</p>
<p>Саме тому я би пропонував і просив б, і в тому числі, і пана Цибенка, і всіх депутатів, які зацікавлені в цьому законі, які виступали. Коли ми на базі цього закону підготуємо новий проект, я зразу поставлю його на голосування і включу до порядку денного.</p>
<p>Саме тому, шановні колеги, я прошу, щоб ми зараз припинили обговорення, воно не має сенсу.</p>
<p>Я буду ставити за процедурою пропозицію щодо відхилення вето і потім я дам можливість внести пропозиції голови комітету, що він пропонує як голова комітету. Чи ви хочете до голосування? Будь ласка, включіть мікрофон народного депутата Цибенка.</p>
<p>&nbsp;</p>
<p>17:34:30</p>
<p>ЦИБЕНКО П.С.</p>
<p>Дякую. Цибенко Петро, голова Комітету соціальної політики і праці.</p>
<p>Шановні колеги, ви знаєте, я хотів би звернути увагу всіх на те, що система соціального страхування, яка була запроваджена Верховною Радою України – це одне з небагатьох надбань Верховної Ради останнього часу і нехтувати цим неможливо, бо мова йде про те, що... мова йде не про&nbsp; державні гроші, мова йде про людські гроші, сирітські&nbsp; гроші – на чорний день, на випадок безробіття, на випадок каліцтва і так далі, і тому подібне. Отже, шановні колеги, я просив би, нічого не зміниться від того, що ми один день почекаємо з цим законом. Може, ми спробуємо знайти на засіданні комітету компроміс для того, щоб зберегти систему соціального&nbsp; страхування, не мало – не багато, це руйнація системи соціального страхування. І я хотів би, щоб ми все-таки спробували зберегти цю ситуацію. Дякую.</p>
<p>&nbsp;</p>
<p>ГОЛОВУЮЧИЙ. Петро Степанович, я ще раз повторюю. Я би просив вас зібрати комітет. І я розумію, який буде зараз голосування.&nbsp; І коли ви на базі цього закону зможете з урахуванням поправок внести новий проект Закону ми зможемо його проголосувати, враховуючи, що він обійшов вже і пройшло обговорення, і комітет, і за основу, і в цілому.</p>
<p>Як тільки ви будете готові – я зразу поставлю проект на голосування. Прошу і народного депутата Розенка включитися в підготовку проекту, про який ми зараз говорили.</p>
<p>А зараз, шановні колеги, за Регламентом Верховної Ради я першим ставлю питання щодо відхилення цього закону. Прошу, шановні колеги, голосувати щодо… Колеги, ну давайте… Ви мені будете розповідати? У мене перед очима Регламент. І так, шановні колеги, першим ставиться пропозиція&nbsp; Президента про відхилення закону. Прошу голосувати.</p>
<p>&nbsp;</p>
<p>17:36:41</p>
<p>За-36</p>
<p>Рішення не прийнято.</p>
<p>Другим я ставлю питання щодо подолання вето Президента. Прошу, шановні колеги, визначитися шляхом голосування щодо подолання вето. Прошу голосувати.</p>
<p>&nbsp;</p>
<p>17:37:06</p>
<p>За-69</p>
<p>Рішення не прийнято.</p>
<p>Шановні колеги, закон… Я прошу, давайте гумор приберемо на потім. Я прошу, шановні колеги, визначитися… профільному комітету визначитися з зацікавленим депутатом. У тому числі я просив би підключитися і Міністерство соціальної політики для того, щоби все ж таки новий проект закону ми могли підготувати, врахувати ті зауваження, які були при застосуванні вето з тим, щоб ми могли найближчим часом прийняти нову редакцію цього закону.</p>
<p>Наступне питання, шановні колеги. Це проект&nbsp; закону про мораторій на примусову реалізацію житла, примусове відключення від мережі житлово-комунальних послуг, заборону нарахування та стягнення пені та інших штрафних санкцій у разі не своєчасного здійснення платежу за житлово-комунальні послуги громадян, які проживають на території проведення антитерористичної операції в Донецькій та Луганській областях, реєстраційний номер проекту 4188а, доповідає голова Комітету з питань будівництва, містобудування, житлово-комунального господарства та регіональної політики Кілінкаров Спірідон Павлович. Будь ласка.</p>
<p>&nbsp;</p>
<p>17:38:23</p>
<p>КІЛІНКАРОВ С.П.</p>
<p>Шановні народні депутати. Законопроект був прийнятий Верховною Радою України 3 липня 2014 року за основу майже 300-ми голосами народних депутатів. Законопроектом передбачалося запровадження мораторію на примусову реалізацію житла, примусове відключення від мереж житлово-комунальних послуг, заборону нарахування та стягнення пені та інших штрафних санкцій, у разі не своєчасного здійснення платежів за житлово-комунальні послуги громадянами, які проживають на територіях проведення антитерористичної операції у Донецькій та Луганській областях. За цей час до комітету надійшло 23 зауваження та пропозиції від суб'єктів права законодавчої ініціативи до зазначеного законопроекту. З них враховано 14, 7 враховано редакційно, 1 поправка враховано частково і 1 поправка була відхилена. Враховуючи наведене, комітетом рекомендується Верховній Раді України законопроект про мораторій на примусову реалізацію житла, примусове відключення від мереж житлово-комунальних послуг, заборону&nbsp; нарахування та стягнення пені&nbsp; та інших штрафних&nbsp; санкцій у разі несвоєчасного здійснення платежів за житлово-комунальні послуги&nbsp; громадянами, які проживають на територіях проведення антитерористичної операції&nbsp; в Донецькій та Луганській областях (реєстраційний номер&nbsp; 4188а) за результатами розгляду у другому читанні&nbsp; прийняти в цілому&nbsp; як закон. Прошу підтримати цей законопроект.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги,&nbsp; можемо підтримати в редакції комітету?&nbsp; Будь ласка,&nbsp; Продан включіть Оксані мікрофон.</p>
<p>&nbsp;</p>
<p>17:40:10</p>
<p>ПРОДАН О.П.</p>
<p>Я дякую дуже за слово. Олександре Валентиновичу,&nbsp; ми&nbsp; щойно проголосували всією Верховною Радою&nbsp; законопроект 4313а. В цьому законопроекті через мою поправку&nbsp; ми&nbsp; схвалили&nbsp; мораторій&nbsp; на нарахування&nbsp; пені&nbsp; за несвоєчасне внесення квартирної&nbsp; плати&nbsp; та плати за житлово-комунальні послуги. Тому якщо ми зараз в один день проголосуємо два однакові, але можливо з різними&nbsp;&nbsp; словами&nbsp; проекти,&nbsp; напевно це буде нелогічно. Можливо, звернутися до голови комітету, щоб вони, уже якщо&nbsp; є якісь&nbsp; додаткові&nbsp; доповнення, тоді&nbsp; їх виносили. Ми щойно проголосували&nbsp; мораторій на штрафи&nbsp; і пеню. Дякую&nbsp; дуже.</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; будь ласка,&nbsp;&nbsp; народний депутат&nbsp; Рудьковський з&nbsp; цього питання.</p>
<p>&nbsp;</p>
<p>17:40:53</p>
<p>РУДЬКОВСЬКИЙ М.М.</p>
<p>Шановні колеги,&nbsp; я думаю,&nbsp; що цей законопроект нам потрібно зараз підтримати. Але, Олександр Валентинович, у мене звернення до вас: поставити на четвер кілька питань щодо комунальних платежів. У нас є законопроект щодо накладення мораторію на підвищення комунальних тарифів. Уряд вніс законопроект і Верховна Рада, на жаль, підтримала заборону індексації заробітних плат і пенсій. А на слідуючий рік і протягом цьому вже, осені, заплановано підвищення на 40 відсотків комунальні тарифи і на&nbsp; 30 – електроенергія. Це в Програмі розвитку на 2015 рік. Я все-таки вважаю, якщо заробітна плата не зростає, то як ми можемо підвищувати комунальні тарифи? Тому і росте заборгованість. До речі, заборгованість росте зараз в Харківській, Дніпропетровській області, де зупинилися фактично підприємства. Так само треба, як…</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Марцінків. Колеги, я нагадаю, що ми зараз не обговорюємо питання, воно в другому читанні підготовлене і нам треба просто визначитись. Інша проблема, про яку сказала Оксана Продан, що ми настільки швидко приймаємо рішення, що у нас паралельно відбувається підтримка людей, які знаходяться в зоні АТО.</p>
<p>Будь ласка, народний депутат Марцінків.&nbsp;&nbsp;</p>
<p>&nbsp;</p>
<p>17:42:08</p>
<p>МАРЦІНКІВ Р.Р.</p>
<p>Руслан Марцінків, Всеукраїнське об'єднання "Свобода".&nbsp;</p>
<p>Я хотів би звернутися до своєї колеги пані Оксани до фракції "УДАР", цей закон треба голосувати, адже він стосується не мораторію всіх нарахувань штрафів, а стосується Луганської, Донецької області, тобто зони АТО. І там неможливо просто людям сьогодні не тільки сплачувати штрафи і пені, і інші платежі, а сьогодні неможливо виплачувати і ті тарифи, які є. Тому треба підтримати цей закон, він вже в другому читанні. І тому звертаюсь до своїх колег, незважаючи від партійної приналежності, але "Свобода" закликає проголосувати і підтримати сьогодні тих людей, які відстоюють українську незалежну державу і там, в тій зоні, відстоюють сьогодні право українців називати себе українцем. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, ми обмінялись думками з цього приводу і в підсумку можна сказати, що загальна пропозиція підтримати закон в другому читанні і в цілому. Коли у нас виникнуть проблеми, що закони дублюють один одного, я думаю, що ми з юридичним управлінням розглянемо це питання і внесемо Верховній Раді якийсь компромісний варіант або по цьому, або по іншому закону.</p>
<p>Шановні колеги, прошу визначитися щодо підтримки закону 4188а. Нагадаю, ми голосуємо його в другому читанні і в цілому. Прошу голосувати.</p>
<p>&nbsp;</p>
<p>17:44:10</p>
<p>За-222</p>
<p>Рішення не прийнято. Спокійно.</p>
<p>По фракціям, будь ласка. "Батьківщина" – 36, Партія регіонів – 43, "УДАР" – 0, 25 – "Економічний розвиток", ЗМС – 27, "Суверенна європейська Україна" – 20, "Свобода" – 34, позафракційні – 37.</p>
<p>Пропозиція, я так розумію, повернутися до цього питання. Да, зрозумів, колеги. Пропозиція повернутися до цього питання. прошу підтримати пропозицію щодо повернення до цього питання. Тільки будьте уважними, будь ласка, шановні колеги.</p>
<p>&nbsp;</p>
<p>17:44:56</p>
<p>За-288</p>
<p>Інше питання: "за" – 288. Рішення прийнято.</p>
<p>Прошу, шановні колеги, визначитись щодо підтримки цього законопроекту у другому читанні і в цілому, прошу голосувати.</p>
<p>&nbsp;</p>
<p>17:45:19</p>
<p>За-280</p>
<p>Рішення прийнято.</p>
<p>Шановні колеги, наступне питання &nbsp;має реєстраційний номер 2469а – це проект Закону про внесення змін до Закону України "Про об'єднання співвласників багатоквартирних будинків" (щодо недопущення порушень прав власників квартир та нежилих приміщень). Мені сказав народний Гержов Юрій Іванович, що він доповідає це питання за дорученням комітету. Будь ласка.</p>
<p>&nbsp;</p>
<p>17:45:55</p>
<p>ГЕРЖОВ Ю.І.</p>
<p>Шановний Голово! Шановні колеги!&nbsp; Даний законопроект був&nbsp; прийнятий Верховною Радою України&nbsp; 5 червня цього року за основу. Він спрямований на реалізацію та&nbsp; захист прав власників приміщень в багатоквартирних будинках. Зокрема права&nbsp; на добровільний та безкоштовний вступ до членів об'єднань співвласників багатоквартирних будинків, права на інформацію, права брати участь у правовідносинах пов'язаних з функціонуванням багатоквартирного будинку.</p>
<p>За період підготовки законопроекту до другого читання до комітету надійшло 14 зауважень та&nbsp; пропозицій від суб'єктів права законодавчої ініціативи із них: шість враховано повністю, три враховано редакційно, три враховано частково і два було відхилено.</p>
<p>Поправка номер один народного депутата Яценка&nbsp; надана не до цього законопроекту і &nbsp;до існуючого… а до існуючого.</p>
<p>Поправка номер 14 Шетворяна, "Прийняття у члени об'єднання", відхилена, погоджено з юридичним управлінням – "Прийняття до об'єднання". Висновок Головного юридичного управління: законопроект може бути прийнятий у другому читанні з урахуванням зауважень Головного юридичного управління.</p>
<p>Враховуючи наведене та надзвичайну важливість цього законопроекту для вдосконалення діяльності ОСББ, комітет рекомендує Верховній Раді&nbsp; законопроект про об'єднання співвласників багатоквартирного будинку щодо недопущення порушень прав власників квартир та належних приміщень (реєстр 2469а) за результатами розгляду у другому читанні прийняти в цілому як закон. Прошу підтримати рішення комітету.</p>
<p>&nbsp;</p>
<p>ГОЛОВУЮЧИЙ. Шановні колеги, зрозуміла пропозиція комітету? Можемо голосувати? Можемо. Шановні колеги, прошу підтримати пропозицію комітету щодо голосування за проект закону 2469а, нагадаю, це проект Закону про внесення змін до Закону України "Про об'єднання співвласників багатоквартирного будинку" (щодо недопущення порушень… власників квартир та нежилих приміщень) у другому читанні та в цілому. Прошу, шановні колеги, голосувати.</p>
<p>&nbsp;</p>
<p>17:48:37</p>
<p>За-213</p>
<p>Рішення не прийнято.</p>
<p>По фракціям, будь ласка. 40 – "Батьківщина", 32 – "регіони", 26 –"УДАР", 19 – "Економічний розвиток", ЗМС – 0, "Суверенна європейська Україна" – 23, "Свобода" – 34, 39 –&nbsp; позафракційні.</p>
<p>Колеги, які пропозиції? <i>(Шум у залі)</i> Мобілізуватися – пропозиція, так я розумію? Можемо мобілізуватися, шановні колеги? Давайте права власників квартир в гуртожитках. Я прошу, шановні колеги, щоб ми все-таки захищали співвласників і багатоквартирних будинків. Це питання&nbsp; торкається багатьох громадян нашої країни. Прошу, шановні колеги, повернутися до розгляду питання (реєстраційний номер 2469а). Прошу голосувати, шановні колеги.</p>
<p>&nbsp;</p>
<p>17:49:35</p>
<p>За-232</p>
<p>Рішення прийнято.</p>
<p>Зразу, зразу, шановні колеги, не розслабляючись прошу підтримати цей закон в цілому (2469а). Прошу голосувати.</p>
<p>&nbsp;</p>
<p>17:50:00</p>
<p>За-226</p>
<p>Рішення прийнято. Це Ігор Миронович встиг натиснути кнопку.</p>
<p>Шановні колеги! Я прошу, давайте все ж таки організованіше будемо працювати.</p>
<p>По фракціях, будь ласка. 41 – "Батьківщина", регіони – 35, 28 –&nbsp; "УДАР". 25, вибачте, – "Економічний розвиток", 0 – ЗМС, "Суверенна європейська Україна" – 20, "Свобода" – 35, 42 – позафракційні.</p>
<p>Шановні колеги, наступне питання. Я, єдине, не бачу доповідача з цього питання Гєллєра Євгена Борисовича. Проект Закону про внесення змін до Бюджетного кодексу щодо приведення його у відповідність з Конституцією. Гєллєра нема, так я розумію? <i>(Шум у залі)</i> Це не Гєллєр. Будь ласка. Народний депутат Павлов. Для стенограми.</p>
<p>&nbsp;</p>
<p>17:50:53</p>
<p>ПАВЛОВ К.Ю.</p>
<p>Шановний Олександре Валентиновичу!&nbsp; Шановні народні депутати і запрошені! Народний депутат Павлов, 31 округ, Кривий ріг, Дніпропетровщина.</p>
<p>Комітет з питань бюджету підготував законопроект №4160 о другого читання. До законопроекту надійшло&nbsp; 20 пропозицій та пропонується їх врахувати.</p>
<p>Основне завдання доопрацьованого законопроекту – привести у відповідність до Конституції повноваження Президента та Рахункової палати у бюджетному процесі та усунути юридичні колізії у зв'язку із скасуванням закону № 2592. Також законопроектом пропонується, зокрема, підвищити публічність і доступність інформації про бюджет шляхом розміщення на сайті Мінфіну, Казначейства та головних розпорядників додаткових матеріалів. Унормувати зархування до бюджету окремих доходів, скасувати можливість надання гарантій головним розпорядникам понадбюджетні призначення. Всі пропозиції опрацьовано та узгоджено з Міністерством фінансів. Також враховано пропозицію Головного юридичного управління щодо техніко-юридичного уточнення змін до статті 152 Регламенту, що відображено в порівняльній таблиці. За наслідками розгляду Комітет з питань бюджету одноголосно ухвалив рішення рекомендувати Верховній Раді законопроект 4160 прийняти у другому читанні та в цілому як закон в остаточній редакції, викладений комітетом у порівняльній таблиці до законопроекту. Водночас, доцільно відкласти питання внесення змін до статті 22 кодексу щодо оптимізації переліку головних розпорядників коштів державного бюджету це пропозиція № 3 у порівняльній таблиці, зважаючи на звернення окремих установ, необхідність врахування заходів адміністративної реформи та узгодженої позиції Уряду з цього приводу. Отже пропонується прийняти законопроект 4160 у другому читанні та в цілому, як закон без врахування пропозиції № 3. Відповідно комітету з питань бюджету разом з Головним юридичним управлінням при оформленні відповідного закону належить внести до його тексту необхідні редакційні та техніко-юридичні правки. Дякую за увагу.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги, зрозуміла пропозиція комітету?&nbsp; Шановні колеги, можемо голосувати? Єдине, мені підготував комітет пропозицію, яку я&nbsp; повинен для стенограми оголосити, що: законопроект&nbsp; за реєстраційним номером 4160 прийняти у другому читанні&nbsp; та в цілому як закон без врахування пропозиції №3 у порівняльній таблиці. Я правильно все сказав? Бачте.</p>
<p>Шановні колеги, можемо голосувати? Можемо. Прошу народних депутатів визначитись з цього питання.&nbsp; Ігор Миронович, без вас може не пройти.&nbsp; Прошу, шановні колеги, голосувати.</p>
<p>&nbsp;</p>
<p>17:53:51</p>
<p>За-225</p>
<p><i>(Шум у залі)</i></p>
<p>&nbsp;Це прийшов&nbsp; після&nbsp; важкого&nbsp; відпочинку&nbsp;&nbsp; народний депутат Гєллєр і має бажання проголосувати за свій закон. Так я розумію? Прошу, шановні колеги,&nbsp; &nbsp;давайте визначимось. Прошу повернутися до цього питання, 225 голосів. Це закон, який ви зараз доповідали, пане Гєллєр, будь ласка.</p>
<p>Хвильку, почекайте, я прошу скасуйте голосування. не всі депутати підійшли до своїх робочих місць. Голосуйте. Прошу повернутися до цього питання. Прошу, шановні колеги.</p>
<p>&nbsp;</p>
<p>17:54:53</p>
<p>За-241</p>
<p>Рішення прийнято.</p>
<p>Бачите, коли професіонал голосує.</p>
<p>Зараз прошу в цілому підтримати цей проект з урахуванням зауважень комітету. Тобто без пропозицій номер 3 у порівняльній таблиці. Прошу голосувати, шановні колеги.</p>
<p>&nbsp;</p>
<p>17:55:24</p>
<p>За-237</p>
<p>Рішення прийнято.</p>
<p>Шановні колеги, &nbsp;наступне питання – проект Закону про внесення змін до деяких законодавчих актів України (щодо переведення садових і дачних будинків у жилі будинки та реєстрації у них місця проживання). Шановні колеги, прошу. Прошу Кілінкарова Спірідона Павловича доповісти готовність цього проекту до другого читання. А, будь ласка.</p>
<p>&nbsp;</p>
<p>17:56:09</p>
<p>ГЕРЖОВ Ю.І.</p>
<p>Гержов, 131 округ, Миколаївщина.</p>
<p>Шановний головуючий, шановні народні депутати, на ваш розгляд представлено доопрацьований до другого читання проект Закону про внесення змін до деяких законодавчих актів України (щодо переведення садових і дачних будинків у жилі будинки та реєстрації у них місця проживання) (№2336а), який прийнято в першому читанні за основу 1 липня цього року.</p>
<p>Під час доопрацювання законопроекту до другого читання до комітету надійшло 16 пропозицій і поправок від суб'єктів права законодавчої ініціативи, з яких 11 враховано, а 5 – відхилено. Слід зазначити, що за врахованими пропозиціями народних &nbsp;депутатів виключені зміни до Земельного кодексу України, у Житловому і Цивільному кодексах та законів України про свободу пересування та вільний вибір місця проживання в Україні внесені поправки, що дозволять громадянам переводити за їх бажанням садові і дачні будинки у жилі будинки та реєструвати у них своє місце проживання.</p>
<p>Щодо відхилених пропозицій, по-перше, відхилено аналогічні за змістом три поправки народних депутатів України Шарова, Пономарьова і Сольвара, поправки відповідно шість, сім, вісім. Оскільки немає необхідності уточнювати належність житла у відповідному населеному пункті чи за його межами. Також в Україні здійснюється реєстрація лише одного місця проживання, а тому особа одночасно не може мати двох місць проживання. Тому реєстрація переважного місця проживання є недоцільною. По-друге, відхилено майже аналогічні за змістом пропозиції народних депутатів України Шарова номер 10 поправка і Пономарьова поправка номер 11. Оскільки вони не є предметом цього закону та Цивільного кодексу України, зокрема, наявність адреси житла та порядок їх присвоєння – важливе питання, яке пропонується врегулювати в законопроекту номер 2444а про внесення змін до&nbsp; Законів України&nbsp; "Про місцеве самоврядування в Україні, про місцеві адміністрації і про поштовий зв'язок".</p>
<p>&nbsp;</p>
<p>ГОЛОВУЮЧИЙ. Юрій Іванович, я так розумію в редакції комітету є пропозиція проголосувати. Так чи ні? Зрозуміла пропозиція. Дякую.</p>
<p>Шановні колеги, зрозуміла пропозиція? Зрозуміла.</p>
<p>Прошу, шановні колеги, підтримати пропозицію комітету щодо&nbsp; схвалення законопроекту 2336а в другому читанні та&nbsp; в цілому. Прошу голосувати шановні колеги.&nbsp;&nbsp;</p>
<p>&nbsp;</p>
<p>17:59:05</p>
<p>За-264</p>
<p>Так результативно в кінці дня: "за" – 264.</p>
<p>Рішення прийнято, шановні колеги.</p>
<p>Шановні народні депутати, я прошу не розходитись у нас є дві пропозиції щодо парламентських слухань – є&nbsp; ініціатива з тим, щоб ми без обговорення підтримали ці пропозиції профільних комітетів,&nbsp; і тим самим ми продемонстрували сьогодні дуже якісну і результативну роботу, за що всім народним депутатам дякую.</p>
<p>Шановні колеги, пропозиція підтримати проект Постанови про рекомендації парламентських слухань на тему "Про забезпечення реалізації житлових прав мешканців гуртожитків: проблеми та шляхи їх вирішення". Нема заперечень, шановні колеги! Нема заперечень. Прошу підтримати.</p>
<p>&nbsp;</p>
<p>18:00:07</p>
<p>За-234</p>
<p>Рішення прийнято.</p>
<p>Нагадаю, ми голосували за основу&nbsp; і в цілому.</p>
<p>Також за основу і в цілому є пропозиція підтримати проект дуже важливих парламентських слухань щодо рекомендацій на тему… рекомендації парламентських… про рекомендацію парламентських слухань не тему "Безвізовий режим між Україною та ЄС: перспективи та нові можливості для громадян України". Переконаний, що всі підтримають пропозиції щодо парламентських слухань, які я оголосив(реєстраційний номер&nbsp; 4635). Прошу, шановні колеги, всім разом підтримати це останнє питання, яке сьогодні &nbsp;ми голосуємо. Прошу голосувати за основу і в цілому.</p>
<p>&nbsp;</p>
<p>18:01:00</p>
<p>За-224</p>
<p>Шановні народні депутати, я прошу. Ну, комуністи не хочуть до Європи, ну, всі ж інші хочуть. Шановні колеги, прошу, прошу зараз давайте, давайте зараз, колеги, підтримаємо. Я ж бачу, хто як голосує по схемі. Рішення щодо парламентських слухань: "Безвізовий режим між Україною та ЄС, перспективи та нові можливості для громадян України". Мобілізуємося, прошу, шановні колеги, повернутися до цього питання, прошу голосувати, прошу. Давайте фінальне голосування.</p>
<p>&nbsp;</p>
<p>18:01:48</p>
<p>За-222 голоси.</p>
<p>Шановні колеги, я ще раз, є у нас ресурси чи ні?</p>
<p>&nbsp;</p>
<p>ГОЛОСИ ІЗ ЗАЛУ. Є!</p>
<p>&nbsp;</p>
<p>ГОЛОВУЮЧИЙ. А ну, мобілізуватися можемо чи ні? "Батьківщина". У вас є резерви, я бачу. Будь ласка, потім по телефону поговорите.</p>
<p>Прошу! Прошу повернутися до цього&nbsp; питання. Хто не голосує, тому візи шенгенівські більше давати ніхто не буде. Прошу. шановні колеги, голосувати.</p>
<p>&nbsp;</p>
<p>18:02:30</p>
<p>За-229</p>
<p>Рішення прийнято.</p>
<p>І зараз голосуємо результативно за основу і в цілому. І зараз повернутися до голосування. 230 голосів необхідно. Прошу голосувати, шановні колеги. За безвізовий режим для українських громадян.</p>
<p>&nbsp;</p>
<p>18:02:54</p>
<p>За-237</p>
<p>Рішення прийнято. Дякую. Дякую всіх народних депутатів за плідну, результативну роботу сьогодні.</p>
<p>Нагадаю, ми зустрічаємося в четвер о 10-й годині на закрите засідання Верховної Ради України. До побачення. Закриваємо вечірнє засідання. На все добре!</p>
<p>&nbsp;</p>

