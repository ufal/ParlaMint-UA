Стенограма пленарного засідання
27 грудня 2002
<p align=CENTER>ЗАСІДАННЯ П’ЯТДЕСЯТ ШОСТЕ</p>
<p align=CENTER>Сесійний зал Верховної Ради України</p>
<p align=CENTER>27 грудня 2002 року, 10.00 година</p>
<p align=CENTER>Веде засідання Голова Верховної Ради України ЛИТВИН В.М.</p>

<p align=JUSTIFY>ГОЛОВА. Доброго ранку, шановні народні депутати, запрошені та гості Верховної Ради. Прошу, шановні колеги, займати свої місця та підготуватися до реєстрації.</p>
<p align=JUSTIFY>Прошу, шановні народні депутати, підготуватися до реєстрації. Ввімкніть систему “Рада”.</p>
<p align=JUSTIFY>10:02:34</p>
<p align=JUSTIFY>Зареєструвалося&nbsp;-419</p>
<p align=JUSTIFY>В залі зареєстровано 419 народних депутатів, ранкове засідання Верховної Ради України оголошую відкритим.</p>
<p align=JUSTIFY>Шановні колеги, сьогодні день народження народних депутатів України Мартиновського Валерія Павловича і Бастриги Івана Михайловича. Давайте привітаємо їх і побажаємо здоров’я, успіхів.</p>
<p align=JUSTIFY>Прошу прослухати ще оголошення.</p>
<p align=JUSTIFY>Відповідно до статті 13 Закону “Про статус народного депутата України” та статті 4.2.2 Регламенту Верховної Ради України інформую про вихід народних депутатів України Бондарчука Сергія Васильовича зі складу депутатської групи “Європейський вибір”, Абдуліна Олександра Рафкатовича до складу депутатської групи “Європейський вибір” та входження його до складу депутатської фракції Соціал-демократичної партії (об’єднаної).</p>
<p align=JUSTIFY>Шановні народні депутати, відповідно до Регламенту в п'ятницю ми обговорюємо питання порядку денного. Перелік питань, що пропонується до розгляду, у вас є. Регламентом не передбачено запитів, але при вашій згоді я міг би оголосити запити, що надійшли. А потім ми порадилися б з процедури. Нема заперечень?</p>
<p align=JUSTIFY>Надійшли запити народних депутатів України: групи народних депутатів - Катеринчук, Лебедівський, Осташ та інші до Президента України щодо зняття грифу для службового користування з плану дій Україна-НАТО. Ставлю на голосування про підтримку цього запиту.</p>

<p align=JUSTIFY>10:04:33</p>
<p align=JUSTIFY>За-183</p>
<p align=JUSTIFY>Рішення прийнято.</p>
<p align=JUSTIFY>Ставлю на голосування про направлення цього запиту.</p>

<p align=JUSTIFY>10:04:58</p>
<p align=JUSTIFY>За-208</p>
<p align=JUSTIFY>Рішення не прийнято.</p>
<p align=JUSTIFY>На вашу вимогу не почули. Я ставлю на голосування про направлення запиту Президенту. Для цього потрібно не менше 226 голосів. Прошу визначитися.</p>

<p align=JUSTIFY>10:05:28</p>
<p align=JUSTIFY>За-251</p>
<p align=JUSTIFY>Рішення прийнято.</p>
<p align=JUSTIFY>Юрія Кармазіна до Голови Верховної Ради України щодо скасування розпорядження першого заступника Голови Верховної Ради України про звільнення з займаної посади Завідуючого Секретаріатом Комітету Верховної Ради України з питань боротьби з організованою злочинністю і корупцією, голови президії вільної профспілки солідарних трудівників Верховної Ради України. Ставлю на голосування про направлення цього запиту.</p>

<p align=JUSTIFY>10:06:07</p>
<p align=JUSTIFY>За-65</p>
<p align=JUSTIFY>Рішення не прийнято.</p>
<p align=JUSTIFY>В'ячеслава Кириленка, Олександра Гудими до Прем`єр-міністра України щодо реагування на несумісність зі статусом дипломата дії надзвичайного і повноважного посла Російської Федерації в Україні. Ставлю на голосування про направлення запиту.</p>

<p align=JUSTIFY>10:06:38</p>
<p align=JUSTIFY>За-107</p>
<p align=JUSTIFY>Рішення прийнято.</p>
<p align=JUSTIFY>Анатолія Козловського... Я сказав: рішення прийнято. Анатолія Козловського до Прем`єр-міністра України стосовно незадовільного фінансування заходів, передбачених бюджетом 2002 року щодо ліквідації наслідків екологічної ситуації в Первомайському районі Миколаївської області. Ставлю на голосування про направлення запиту.</p>

<p align=JUSTIFY>10:07:12</p>
<p align=JUSTIFY>За-176</p>
<p align=JUSTIFY>Рішення прийнято.</p>
<p align=JUSTIFY>Анатолія Оржаховського до Прем`єр-міністра України щодо проблем соціально-економічного розвитку міста Борислав Херсонської області та виконання постанови Кабінету Міністрів про основні напрямки забезпечення комплексного розвитку малих монофункціональних міст. Ставлю на голосування про направлення запиту.</p>

<p align=JUSTIFY>10:07:47</p>
<p align=JUSTIFY>За-190</p>
<p align=JUSTIFY>Рішення прийнято.</p>
<p align=JUSTIFY>Михайла Волинця до Прем`єр-міністра України стосовно рівномірного поквартального фінансування державної підтримки будівництва технічного переоснащення підприємств з видобутку вугілля. Ставлю на голосування про направлення запиту.</p>

<p align=JUSTIFY>10:08:19</p>
<p align=JUSTIFY>За-163</p>
<p align=JUSTIFY>Рішення прийнято.</p>
<p align=JUSTIFY>Миколи Мельника до Прем`єр-міністра України стосовно штрафних санкцій, які застосовуються до сільгосптоваровиробника. Ставлю на голосування про направлення запиту.</p>

<p align=JUSTIFY>10:08:44</p>
<p align=JUSTIFY>За-182</p>
<p align=JUSTIFY>За - 182, рішення прийнято.</p>
<p align=JUSTIFY>Анатолія Оржаховського до віце-прем'єр-міністра України Івана Кириленка стосовно ситуації, що склалася в діяльності сільськогосподарського кооператива "Надія" Білозерського району Херсонської області.</p>
<p align=JUSTIFY>Ставлю на голосування про направлення запиту.</p>

<p align=JUSTIFY>10:09:14</p>
<p align=JUSTIFY>За-143</p>
<p align=JUSTIFY>За - 143, рішення прийнято.</p>
<p align=JUSTIFY>Миколи Томенка до міністра внутрішніх справ України у зв'язку з відмовою ознайомитись зі спільним наказом МВС та Управлінням державної охорони про затвердження інструкції по забезпеченню безпечного та перешкодного проїзду автомобілів з особами, які охороняються, інших категорій транспортних засобів.</p>
<p align=JUSTIFY>Ставлю на голосування про направлення запиту.</p>

<p align=JUSTIFY>10:09:50</p>
<p align=JUSTIFY>За-183</p>
<p align=JUSTIFY>За - 183, рішення прийнято.</p>
<p align=JUSTIFY>Іштвана Гайдуша до міністра аграрної політики України стосовно реалізації інвестиційного проекту щодо відродження виноградарства та виноробства на базі радгосп-заводу "Берегівський" Закарпатської області.</p>
<p align=JUSTIFY>Ставлю на голосування про направлення запиту.</p>

<p align=JUSTIFY>10:10:20</p>
<p align=JUSTIFY>За-142</p>
<p align=JUSTIFY>За - 142, рішення прийнято.</p>
<p align=JUSTIFY>Миколи Карнауха до Генерального прокурора України , міністра внутрішніх справ України щодо розслідування кримінальної справи з факту загибелі в Полтавській області Олега Усика.</p>
<p align=JUSTIFY>Ставлю на голосування про направлення запиту.</p>

<p align=JUSTIFY>10:10:49</p>
<p align=JUSTIFY>За-190</p>
<p align=JUSTIFY>За - 190, рішення прийнято.</p>
<p align=JUSTIFY>Михайла Косіва до Генерального прокурора України стосовно дій прокуратури з розслідування справи щодо використання рахунку в Швейцарському банку, оформленого на громадянина Кравчука для розкрадання державних коштів. Ставлю на голосування про направлення запиту.</p>

<p align=JUSTIFY>10:11:21</p>
<p align=JUSTIFY>За-162</p>
<p align=JUSTIFY>За - 162, рішення прийнято.</p>
<p align=JUSTIFY>Юрія Кармазіна до Генерального прокурора України щодо опротестування розпорядження першого заступника Голови Верховної Ради України про звільнення з посади завідуючого Секретаріатом Комітету Верховної Ради України з питань боротьби з організованою злочинністю і корупцію.</p>
<p align=JUSTIFY>Ставлю на голосування про направлення... Це два запити. Я розумію, але два запити окремих ідуть. Ставлю на голосування про направлення.</p>

<p align=JUSTIFY>10:11:58</p>
<p align=JUSTIFY>За-52</p>
<p align=JUSTIFY>За - 52, рішення не прийнято.</p>
<p align=JUSTIFY>Володимира Бондаря до Генерального прокурора України, голови Державної податкової адміністрації з приводу порушень статті 80 Конституції України та статті 24 Закону України про статус народного депутата України представниками Податкової міліції стосовно народного депутата України.</p>
<p align=JUSTIFY>Ставлю на голосування про направлення запиту.</p>

<p align=JUSTIFY>10:12:35</p>
<p align=JUSTIFY>За-150</p>
<p align=JUSTIFY>За - 150, рішення прийнято.</p>
<p align=JUSTIFY>Групи народних депутатів (Льовін, Богатирьова, Хомутинник) до Генерального прокурора України щодо притягнення до відповідальності працівників прокуратури, винних у розголошенні даних досудового слідства та дізнання. Ставлю на голосування про направлення запиту.</p>

<p align=JUSTIFY>10:13:04</p>
<p align=JUSTIFY>За-151</p>
<p align=JUSTIFY>За - 151, рішення прийнято.</p>
<p align=JUSTIFY>Миколи Томенка до Генерального прокурора України з приводу невиконання алупкінським міським головою рішення суду про надання журналісту газети "Алубіка" Рагіму Гумбатову необхідної інформації та його акредитації при міській раді. Ставлю на голосування про направлення запиту.</p>

<p align=JUSTIFY>10:13:37</p>
<p align=JUSTIFY>За-178</p>
<p align=JUSTIFY>За - 178, рішення прийнято.</p>
<p align=JUSTIFY>Групи народних депутатів (Червоній, Олексійов та інші) до голови Державної податкової адміністрації України з приводу неправомірних дій посадових осіб Податкової міліції у Сумській області.</p>
<p align=JUSTIFY>Ставлю на голосування про направлення запиту.</p>

<p align=JUSTIFY>10:14:06</p>
<p align=JUSTIFY>За-179</p>
<p align=JUSTIFY>За - 179, рішення прийнято.</p>
<p align=JUSTIFY>Валерія Асадчева до голови Київської міської державної адміністрації у зв'язку з порушенням прав інваліда-чорнобиця.</p>
<p align=JUSTIFY>Ставлю на голосування про направлення запиту.</p>

<p align=JUSTIFY>10:14:31</p>
<p align=JUSTIFY>За-149</p>
<p align=JUSTIFY>Рішення прийнято.</p>
<p align=JUSTIFY>Юрія Кармазіна до Голови Верховної Ради України щодо невиконання вимог частини другої статті 16 Закону про статус народного депутата України щодо обов'язку посадової особи органу державної влади, якій адресовано депутатське звернення, розглядати і дати письмову відповідь народному депутату України протягом 10 днів з моменту його одержання, порушення керівником Апарату Верховної Ради України Зайчуком Конституції України, Закону України про державну службу, конституційних прав громадян на державну службу внаслідок протиправної відмови від проведення конкурсів на посади державних службовців третьої, сьомої категорії, відсутність обов'язкових публікацій про вакансії посад державних службовців, які повинні були поширюватися через засоби масової інформації. Ставлю на голосування про направлення запиту.</p>

<p align=JUSTIFY>10:15:37</p>
<p align=JUSTIFY>За-59</p>
<p align=JUSTIFY>Рішення не прийнято.</p>
<p align=JUSTIFY>Степана Хмари до Генерального прокурора України щодо надання офіційної інформації про хід розслідування справи за фактом порушення природоохоронного законодавства посадовими особами Нікітського ботанічного саду загальнодержавного значення та природного заповідника мис Март’ян. Ставлю на голосування про направлення запиту.</p>

<p align=JUSTIFY>10:16:14</p>
<p align=JUSTIFY>За-194</p>
<p align=JUSTIFY>Рішення прийнято.</p>
<p align=JUSTIFY>Шановні колеги! В середу ми домовлялися, що сьогодні ми 30 хвилин відведемо для виступів, заяв народних депутатів, які не змогли скористатися своїм правом в середу. Не буде заперечень? Окрім того ми домовилися, що сьогодні ми присвятимо наше засідання прийняттю рішень. Тому я просив би погодити такий розклад засідання. Зараз ми відводимо 30 хвилин для виступів від народних депутатів з заявами, запитами, інформаціями, а потім приймемо рішення з питань, які передбачені розкладом засідання.</p>
<p align=JUSTIFY>Хто за те, щоб сьогодні, щоб прийняти рішення про те, щоб зараз ми приймали рішення в цей день, прошу проголосувати. Прошу підтримати.</p>

<p align=JUSTIFY>10:17:24</p>
<p align=JUSTIFY>За-230</p>
<p align=JUSTIFY>Рішення прийнято.</p>
<p align=JUSTIFY>Роман Зварич з мотивів, а я прошу шановні колеги, записатися на виступи. Ні, ми не від фракцій, а від народних депутатів просто.</p>
<p align=JUSTIFY>З мотивів?</p>
<p align=JUSTIFY>Одну хвилиночку. Роман Зварич з мотивів.</p>

<p align=JUSTIFY>10:17:54</p>
<p align=JUSTIFY>ЗВАРИЧ Р.М.</p>
<p align=JUSTIFY>Шановний Володимире Михайловичу!</p>
<p align=JUSTIFY>Я не з мотивів, а з процедури. Я уже вкотре привертаю увагу , як вас так і всього депутатського корпусу до грубого порушення Регламенту, яке може бути здійснене в цьому залі у випадку, якщо ми черговий будемо ставити на голосування законопроект про внесення змін до митного тарифу України за реєстраційним номером 1027.</p>
<p align=JUSTIFY>Я знову ж таки привертаю вашу увагу, Володимире Михайловичу, на те, що цей закон голосувався не раз, не два рази, а три рази. Він не набрав відповідної кількості голосів. Отже, відповідно до Регламенту він вважається відхиленим на цій сесії. Ми можемо повернутися до цього питання щойно на наступній сесії. Тому я дуже прошу це питання вилучити із порядку денного сьогоднішнього дня. У випадку, якщо цього не буде зроблено, фракція "Наша Україна" не буде приймати участі у жодному голосуванні.</p>

<p align=JUSTIFY>ГОЛОВА. Я прошу Секретаріат і комітет з'ясувати це питання, щоб ми не створювали конфлікт. Я дуже прошу, з'ясуйте це питання і дайте відповідну довідку. Олег Зарубінський.</p>

<p align=JUSTIFY>10:19:14</p>
<p align=JUSTIFY>ЗАРУБІНСЬКИЙ О.О. Дякую, Володимире Михайловичу.</p>
<p align=JUSTIFY>Володимире Михайловичу, тут вийшла якась помилка чи щось в розділі для включення до порядку денного і прийняття рішення. Ну, можна? Я до вас звернуся. Вчора сесія була закрита, точніше, пленарне засідання на прийнятті рішення по законопроекту 2256. Законопроект 2256/1 це не є альтернативний, це є додаток до 2256. А сьогодні в порядку денному все, що вчора не було проголосовано, включено, а 2256/1 кудись поділося. Я не розумію чому? Там абсолютно ті ж норми, а саме: переведення специфічної митної ставки на відсоткову, що і в законопроекті 2256. Я підкреслюю, вони не є альтернативними. А чомусь цього нема. Все є, а цього нема. Дякую.</p>

<p align=JUSTIFY>ГОЛОВА. Я прошу Секретаріат подати цей документ сюди. Ми його розглянемо. Ну, будь ласка, Гапочка з процедури. З процедури все, закінчили?</p>

<p align=JUSTIFY>10:20:29</p>
<p align=JUSTIFY>ГАПОЧКА М.М.</p>
<p align=JUSTIFY>Шановні колеги, я хочу звернутися до вас з одним дуже великим проханням. Сьогодні питання 1027 - це питання політичне для села. Більше мільярда доларів ми заплатили іноземним поставщикам захисту рослин, які в двадцятикратному розмірі збільшені. Я хочу просить вас: якщо ми хочемо допомогти селу і захистити їх від іноземних, потому що Зварич лобує "Массандру", яка мільярди викачала доларів з села. Я хочу просить вас підтримати село і дайте цю митну на ввіз... Тому що в нас є вітчизняні ці засоби, але нам не дають. Я вас дуже прошу: підтримайте, це для села.</p>

<p align=JUSTIFY>ГОЛОВА. Репліка. Народний депутат Зварич. Тільки я прошу: не називайте прізвищ, я дуже благаю вас.</p>

<p align=JUSTIFY>10:21:13</p>
<p align=JUSTIFY>ЗВАРИЧ Р.М.</p>
<p align=JUSTIFY>Я вдячний депутату Гапочці, що дав мені можливість все ж таки щось сказати по суті по цьому законопроекту.</p>
<p align=JUSTIFY>Я виступав тоді, коли цей законопроект обговорювався, і я привертав увагу народних депутатів України до того, що уряд у свїй пояснювальній записці практично вводить депутатський корпус в блуд, в обман. Бо в пояснювальній записці було записано, що цей законопроект погоджений із Європейським союзом.</p>
<p align=JUSTIFY>Відповідно до рішення Комітету з питань європейської інтеграції я був зобов'язаний з'ясувати, що це відповідає дійсності. З'ясувалося, що цей законопроект аж ніяк не погоджений із Європейським союзом, отже, він може нам завадити на шляху європейської інтеграції.</p>
<p align=JUSTIFY>Тому я наполегливо все ж таки прошу його вилучити із порядку денного. Я-таки нагадую вам, Володимире Михайловичу, що у випадку, якщо цей законопроект не буде виключений із порядку денного, фракція "Наша Україна" не братиме участі у сьогоднішньому голосуванні.</p>

<p align=JUSTIFY>ГОЛОВА. Народний депутат Баранівський.</p>
<p align=JUSTIFY>Я думаю, що ми нормально порозуміємося і знімемо, якщо потрібно. Ну, я тільки, щоб ми працювали.</p>
<p align=JUSTIFY>Народний депутат Баранівський. Переходимо до розкладу засідань, до розгляду питань за розкладом засідань.</p>

<p align=JUSTIFY>10:22:37</p>
<p align=JUSTIFY>БАРАНІВСЬКИЙ О.П.</p>
<p align=JUSTIFY>Фракція Соціалістичної партії України, Олександр Баранівський.</p>
<p align=JUSTIFY>Шановні колеги, тут дехто дуже печеться, як нас у Європі будуть любити, і дуже лобіюють інтереси Європи. Я знаю, що фракція "Наша Україна", там все-таки національно свідомі люди. І вони більше інтереси України відстоюють.</p>
<p align=JUSTIFY>Але я не можу зрозуміти одного. Ми пішли з вами на те, що стали відміняти пільги. І група 124 відмінили. Ви згадайте, коли було введено вивізне мито на соняшник, запрацювали наші заводи. А що в даному випадку? В даному випадку пропонують і дальше непотрібні ці ядохімікати возити, як говорилось, на мільярд в Україну, а наше виробництво стоїть. У Черкасах 5 тисяч людей працювало на заводі "Хімреактив". Сьогодні 300 чоловік, гробиться сьогодні ціла галузь, і ми на все це дивимся, і це все вроде як національні інтереси України тут показуємо. Треба негайно прийняти цей закон.</p>
<p align=JUSTIFY>І ще одне. Митно-тарифна рада двічі його розглядала. І це якраз співпадає з інтересами і вступу України в СОТ, і з тими рекомендаціями, які дає Європа. Тому давайте будемо об'єктивні і не будемо чимось прикриватися, а будемо дійсно захищати інтереси України. А то один лобіює метал, другий лобіює м'ясо, а третій ще щось. Країна гине.</p>

<p align=JUSTIFY>ГОЛОВА. Дякую.</p>
<p align=JUSTIFY>Шановні колеги, переходимо до роботи за розкладом засідання. Як ми домовилися, зараз 30 хвилин для виступів народних депутатів з заявами, повідомленнями, інформаціями, а потім ідемо за розкладом, який ми визначили. Тобто наступна буде інформація у нас від силових структур. Я запрошую до виступу Степана Ільковича Хмару. Підготуватись Цибенку. Прошу дотримуватись Регламенту.</p>

<p align=JUSTIFY>10:24:32</p>
<p align=JUSTIFY>ХМАРА С.І. Шановний Володимире Михайловичу, перед своїм виступом я хотів би все-таки з'ясувати, чи сьогодні буде різне і чи ми розглядатимемо питання стосовно побиття народного депутата Михайла Волинця.</p>

<p align=JUSTIFY>ГОЛОВА. Справа в тім, що ми ж домовились, що зараз 30 хвилин у нас ідуть виступи, а потім все за розкладом засідань.</p>

<p align=JUSTIFY>ХМАРА С.І. І в тому числі "Різне", так?</p>

<p align=JUSTIFY>ГОЛОВА. Друге питання - інформація Міністерства внутрішніх справ, Генеральної прокуратури.</p>

<p align=JUSTIFY>ХМАРА С.І. Добре. Дякую.</p>
<p align=JUSTIFY>Шановні народні депутати! Шановний Володимире Михайловичу! Я хотів би ще раз привернути вашу увагу до того, що сьогодні заважає будувати правову державу і таким чином перешкодити сповзання України до утвердження тоталітарної системи. І, насамперед, потрібно, щоб Верховна Рада і народні депутати зайняли принципову позицію щодо дотримання законодавства усіма народними депутатами України.</p>
<p align=JUSTIFY>Мене глибоко турбує ситуація, яка на сьогоднішній день склалася у Вищій раді юстиції, цьому дуже важливому конституційному органові, який має серйозний вплив на формування надзвичайно важливої гілки влади - судочинства.</p>
<p align=JUSTIFY>Хочу ще раз нагадати, що Вищу раду юстиції очолює нелегітимний голова цієї ради народний депутат Ківалов, який грубо порушує 19-ту статтю Закону про Вищу раду юстиції, 3-тю статтю Закону про статус народного депутата, а також 1-шу статтю цього ж закону. І хотів би нагадати, що в 1-ій статті Закону про статус народного депутата говориться, що народний депутат у виконанні своїх депутатських повноважень повинен керуватися Конституцією, законами України та загальновизнаними принципами моралі. Якраз тут є порушення всіх цих норм, починаючи з Конституції і закінчуючи таким питанням, як проблеми моралі.</p>
<p align=JUSTIFY>Тому я хотів би звернути увагу, що крім цього деякі наші представники, а, зокрема, доктор юридичних наук пан Селіванов, який представляє Верховну Раду у Вищій раді юстиції теж відповідним чином порушує присягу, голосуючи за незаконне рішення про визнання головою Віщої ради юстиції пана Ківалова.</p>
<p align=JUSTIFY>Тому я звертаюся до вас, Володимире Михайловичу, з депутатським запитом, вважати цей мій виступ депутатським запитом, і поставити питання на розгляд Верховної Ради про відкликання пана Селіванова з Вищої ради юстиції у зв'язку з порушенням ним присяги. А також зробити все можливе, щоб було дотримання закону при діяльності Вищої ради юстиції. Дякую.</p>

<p align=JUSTIFY>ГОЛОВА. Народний депутат Єщенко, будь ласка.</p>
<p align=JUSTIFY>Ви передаєте, Петро Степановичу?</p>
<p align=JUSTIFY>Лещенко, будь ласка.</p>

<p align=JUSTIFY>10:28:29</p>
<p align=JUSTIFY>ЛЕЩЕНКО В.О.</p>
<p align=JUSTIFY>Дякую, Петро Степановичу!</p>
<p align=JUSTIFY>Володимир Лещенко. Фракція Комуністичної партії України, депутатське обьєднання "За Союз України, Білорусії та Росії".</p>
<p align=JUSTIFY>Шановні колеги!</p>
<p align=JUSTIFY>13 грудня Голова Верховної Ради України Литвин оголосив про створення у Верховній Раді України депутатського об'єднання "За Союз України, Білорусії та Росії" скорочено "Зубр".</p>
<p align=JUSTIFY>Тоді було розповсюджено заяву депутатського об'єднання та список народних депутатів , що ввійшли до його складу.</p>
<p align=JUSTIFY>У зв'язку з тим, що того дня народних депутатів в залі було мало вважаю за необхідне проінформувати про наступне. Міжфракційне депутатське об’єднання "За Союз України, Білорусії та Росії" Верховної Ради України започаткувало своє існування в 2000 році. До його складу тоді ввійшло 104 депутата України тоді аналогічні об’єднання були створені в національних зборах Республіки Білорусь та в Державній Думі Федеральних зборів Російської Федерації. Між депутатськими об'єднаннями трьох братніх держав склалися тісні робочі зв'язки. В червні 2001 року було створено міжпарламентське об'єднання "За Союз, України , Білорусії та Росії ",а на 18 сесії парламентських зборів Союзу Білорусії та Росії, що проходила в місті Гродно 2000 році депутатському об'єднанню нашому було надано статус постійного спостерігача при цьому союзному органі.</p>
<p align=JUSTIFY>Зразу зазначу, що створення політичного союзу між трьома державами сьогодні не стоїть на порядку денному і його вирішення залежатиме від багатьох політичних, економічних та інших факторів. В першу чергу від громадської думки і суспільно-політичного ладу в кожній з незалежних держав.</p>
<p align=JUSTIFY>Метою діяльності депутатського об'єднання "Зубр" Верховної Ради України сьогодні, є поєднання зусиль трьох парламентів для створення на законодавчому рівні сприятливих умов для подальшої міждержавної , економічної інтеграції збереження та розвитку слов'янської культури та духовності і на цій основі поліпшення соціальних умов життя наших громадян.</p>
<p align=JUSTIFY>В останній час ми спостерігаємо також активні дії і вищих органів державної, виконавчої влади України щодо зміцнення міждержавних , економічних зв'язків з Росією та Білорусією. Так що наміри наші в цьому напрямку співпадають.</p>
<p align=JUSTIFY>Інформую народних депутатів України, що на сьогодні до складу об'єднання "Зубр" Верховної Ради України входить 84 народних обранців. З одинадцяти депутатських фракцій та груп, крім "Демократичних ініціатив" та НДП. Збори по відновленню діяльності об'єднання відбулися 10 грудня поточного року. Прийнято ряд документів, обрано комітет у складі 7 чоловік та секретаріат. Координувати роботу комітету доручено мені.</p>
<p align=JUSTIFY>В даний час відновлюються контакти з аналогічними депутатськими об'єднаннями Білорусії та Росії. Двері для входження до складу депутатського об'єднання "Зубр" Верховної Ради України завжди відкриті для всіх народних депутатів. Запрошуємо поставити свої підписи під заявою про відновлення діяльності "Зубру". Дякую за увагу.</p>

<p align=JUSTIFY>ГОЛОВА. Народний депутат Мельничук, фракція Соціалістичної партії України. Підготуватися Бокому.</p>

<p align=JUSTIFY>10:31:49</p>
<p align=JUSTIFY>МЕЛЬНИЧУК М.В.</p>
<p align=JUSTIFY>Шановний Володимире Михайловичу, шановні колеги, шановні радіослухачі. Вчора мені зателефонували з Чернівців представники-депутати міської ради. У черговий раз міська рада, депутати висловили недовіру пану Теофілу Бауеру. Ось з цього приводу я хочу звернутись до Віктора Медведчука. Коли ж все-таки на Буковині буде зроблено все, щоб там був господар, щоб там була людина, яка би знайшла компроміси в роботі з усіма, щоб людина поважала місцеве самоврядування? І, кінець-кінцем, хто відповість за те, що твориться в економіці Буковини, з розкраданням лісів - хто буде відповідати?</p>
<p align=JUSTIFY>Я вважаю, що жодна комісія, яка була на Буковині, не дала відповіді на це запитання і, мабуть, і не дасть.</p>
<p align=JUSTIFY>Фракція Соціалістичної партії України звертає увагу на слідуючу ситуацію. Сьогодні жахливий стан на селі. Ми вважаємо, що, крім декларацій, крім заяв, нічого не робиться з боку уряду і Президента, щоб поправити ситуацію на селі. До цього часу уряд неспроможний повернути борги селянам по банківським кредитам за продаж худоби високовагових кондицій, да борги сягають біля 80 млн. гривень. Це - ті кошти, які конче сьогодні потрібні селянам. Скільки ж ми будемо обдурювати цих людей?! Скільки ми будем лише деклараціями допомагати селу?! Де ж все ж таки держава?! Чому вона відвернулася від села сьогодні, коли агропромисловий комплекс 10 років тому був самий потужний в Європі? Сьогодні там животіють, ледве-ледве стягують кінці з кінцями, як кажуть наші селяни.</p>
<p align=JUSTIFY>За 2002 рік Україна практично десятки заводів втратила, які переробляли цукрові буряки. Сьогодні на Буковині, у мене є чітка інформація, на заражанському цукровому заводі люди вистоюють по два-три дня для того, щоб отримати цукор за свою працю! Хто ж керує в нашій державі? Хто ж буде відповідати?!</p>
<p align=JUSTIFY>Ми ще раз акценутєм увагу Президента, уряду - прийміть, будь ласка, міри ефективні для того, щоб село розвивалось, а не занепадало! Дякую.</p>

<p align=JUSTIFY>ГОЛОВА. Народний депутат Бокий Іван Сидорович. Підготуватися Гінзбург.</p>

<p align=JUSTIFY>10:34:55</p>
<p align=JUSTIFY>БОКИЙ І.С.</p>
<p align=JUSTIFY>Шановні колеги, вчора Україна вшановувала своєю жалобою загиблих наших авіаторів. І це ми всі прекрасно розуміємо, що був випадок, нещасний випадок, і тут ніяких закономірностей не було. Але в Україні потрібно вже оголошувати кожного дня жалобу по тих людях, які умирають від голоду і холоду. Нещодавно, як ви знаєте, у Луцьку померли мати і дочка, померли від охолодження. Траур в Україні не було оголошено. Буквально днями у "Сільських вістях" було надруковано лист поетеси Антоніни Листопад із блокадного, як вона написала, Краснодону, де буквально замерзають у двадцятиградусному морозі, місто практично все замерзає. І куди люди не звертаються, ніде ніхто нічого не збирається людям допомагати. Закрито пологовий будинок, люди не можуть нагрітися ні з допомогою газу через те, що газ слабко йде, ні з допомоги електроенергії через те, що електроенергія відключається. І малі діти, і старі діти, буквально, приречені на холодомор.</p>
<p align=JUSTIFY>Я думаю, що тут є вина всіх органів влади, але найперше - органів виконавчої влади і не тільки Краснодона. Тому що така ситуація, буквально, у багатьох містах України, я не говорю вже про село.</p>
<p align=JUSTIFY>І якщо цей холодомор буде продовжуватися, якщо він буде тривати, то , я думаю, що ми до кінця цієї зими не дорахуємося ще багатьох, багатьох десятків тисяч людей. Це треба зупинити. І, я думаю, що сьогодні треба вирішувати виконавчій владі не питання більшості чи меншості у Верховній Раді, а зайнятися безпосередньо конкретною справою. І добре було б, якби цією справою зайнявся Віктор Володимирович Медведчук, який займається переворотом у Верховній Раді, але не займається переворотом ситуації у житлово-комунальному секторі.</p>
<p align=JUSTIFY>Я думаю, що в цій обстановці цього холодомору ганьба і нашому Президентові, який наклав вето на прийнятий нами Закон про реструктуризацію боргів по житлово-комунальному господарству, тому що ми всі прекрасно розуміємо до чого йдеться і чому створилася така ситуація.</p>
<p align=JUSTIFY>Зараз, буквально, все суспільство, всі владні структури повинні повернутися до того, щоб визволити народ із пазурів холоду, тому що це набагато страшніше, ніж всі інші пазурі. Дякую за увагу.</p>

<p align=JUSTIFY>ГОЛОВА. Ольга Гінзбург, фракція комуністів. Підготуватися Пузакову.</p>

<p align=JUSTIFY>10:38:05</p>
<p align=JUSTIFY>ГІНЗБУРГ О.П.</p>
<p align=JUSTIFY>Шановний Володимире Михайловичу! Шановні народні депутати! Шановні виборці! Я вийшла сьогодні на цю трибуну, тому що закінчується рік 2002 і в канун Нового року 2003, мені б хотілося звернутися до своїх виборців і відповісти на деякі запитання. Дуже багато листів мені приходить, і я не можу відповісти на них, але вони виражають одну і ту ж проблему, одну і ту ж тривогу. Я хочу сьогодні сказати, фракція комуністів не голосувала за Державний бюджет на 2003 рік. І по тому, що по 2002 року такі були проблеми. Я хочу це підкреслити. Заробітна плата була дуже низька. Комунальні послуги були дуже високі. Безробіття набирає темпу. Свавілля керівництва набирає великих масштабів. Діти сьогодні безпризорні, діти не можуть знайти собі роботу і навчатися в інститутах чи десь в інших учбових закладах. Субсидії на тепло та тверде паливо не повернуті. Людські збереження не повернуті ті черги, які були у минулому році по 50 гривень нервували наше суспільство. Виробництво майже загинуло. На селі це трагедія ціла.</p>
<p align=JUSTIFY>Ще хочу підкреслити одну проблему. Кримінал сьогодні править нашою державою, і він справляється з цим, і він у тому не винен цей кримінал, тому що ті очаги чи ту частину, де держава, вона втратила управління, то звісно, що туди хтось повинен її заповнити. І ми бачимо, що там справляється інша категорія сьогодні людей. Чи знає про це керівництво держави? Я думаю дуже добре знає. І на прикладі свого заводу "Червоний маталіст", який сьогодні у Конотопі, у моєму окрузі завод "Червоний металіст", де владу тримають соціал-демократи, так сказать, і вони сьогодні, маючи таку підтримку на рівні держави, не можуть справитися з цим підприємством. Я хочу на це звернути увагу. Завод "Свема" у Шосткі, який сьогодні має великі борги перед населенням. Я хочу сказати, чому ми не змогли проголосувати за цей бюджет, бо він не вирішує ці питання. Заощадження знову ж будуть так на 2003 рік, пільги вчителям і лікарям, мінімальна пенсія, заробітна плата, безкоштовне лікування, безкоштовне навчання. Все це не вирішено у бюджеті 2003 року.</p>
<p align=JUSTIFY>Шановні товариші, шановні колеги, ставиться завдання у державі, яке потім повинно виконуватися, приймається бюджет, потім приймається програма, потім під цю програму дається завдання. І ми могли б цей бюджет зробити такий, який би повністю забезпечував потреби нашого населення.</p>
<p align=JUSTIFY>Я, шановні виборці, хочу звернутися до вас і поздоровити вас всіх з Новим роком, 2003 роком і хочу сказати, що якщо ми на 2003 рік з вами не породимо категорію політиків, які ідейно готові підтримати цю державу, ідейно, а не за гроші, то ми не справимося з цими проблемами.</p>
<p align=JUSTIFY>Я думаю, що в кожного на окрузі є свій депутат і кожен виборець повинен до нього приходити і говорити: ти, Іван Іванович, чи ти, Петро Петрович, ти сьогодні повинен підтримати позицію наших виборців, своїх, більшість, а не чисто свої інтереси. Тоді ми змогли би вирішити ці всі проблеми. Дякую.</p>

<p align=JUSTIFY>ГОЛОВА. Народний депутат Пузаков, фракція комуністів, підготуватися Косіву.</p>

<p align=JUSTIFY>10:41:30</p>
<p align=JUSTIFY>ПУЗАКОВ В.Т.</p>
<p align=JUSTIFY>Володимир Пузаков, фракція Комуністичної партії України.</p>
<p align=JUSTIFY>Вийти на цю трибуну мене знову позвав крик і стогін людських душ із селища Побузьке Голованівського району Кіровоградської області, де на сьогодні йде повний геноцид селища. Кожного дня тут хоронять по 2-3 чоловіки, які помирають від переохолодження та голоду. В селищі 2 тисячі 200 квартир і при мінусовій температурі на дворі квартири не опалюються зовсім, електроенергія відключена, водопостачання немає. Взагалі опалення в селищі відсутнє сьомий рік, опалювальна система вийшла з ладу і ніякі ремонтні роботи не велися і не ведеться. Бо, як відповіли в обласній та районній адміністрації, що в зв'язку з тим, що область дотаційна, немає де взяти кошти, а їх на опалювальний сезон потрібно 550 тисяч гривень.</p>
<p align=JUSTIFY>Хотілося б запитати як у обласного керівництва, так і у державного, а де ж беруться гроші на проведення всяких шоу та на вручення великої вартості призів для всіляких переможців? Багатьом із вас тут присутнім відомо, що Побузький ферро-нікілєвий завод, цей завод був всесоюзного значення, його будували всі республіки бувшого Радянського Союзу, він давав справ, який був один в світі і перший свій сплав завод дав 29 грудня 1972 року. Ось через декілька днів ювілей, тобто 30 років від дня запуску заводу. Там працювало більше 2 тисяч робітників, але на сьогодні їх тільки 100 і то працюють по 3-4 години, відповідна і плата. Тому всі мешканці селища неплатоспроможні і можете уявити, як живеться цим людям.</p>
<p align=JUSTIFY>На сьогодні завод приватизували, розікрали і вивезли на металобрухт. Третій директор уміло замів сліди, викравши все, що залишив другий, зробив підпал, що викликало велику аварію.</p>
<p align=JUSTIFY>Але ж робітники-патріоти поставили завод на ноги, і 10 місяців він працював. А на сьогодні знову стоїть мертво і чекає четвертого директора. Хто ним буде, хто ним стане: чесний чи вор? Не знають робітники. Всі вже опустили руки і не мають ніяких надій на краще.</p>
<p align=JUSTIFY>Завод потрібно негайно запустити в робочий режим, тому що потреба в феронікелю в світі величезна. Ми знаємо, що неодноразово звертався до вельмишановного та всенародно обраного Президент Росії Путін, що Росії вкрай необхідно феронікель. Росії і світу потрібен цей сплав. Але тільки нам нічого не потрібно і ніхто не потрібен. Йде тільки боротьба за банки, комітети, де можна вершити чорні діла, причому без свідків, і за це ніхто не відповідає. Невже в нашій країні живуть тільки вори і ворюги та безсердечні спостерігачі?</p>
<p align=JUSTIFY>З цією трибуни я звертаюся до всіх, кому не байдуже доля країни, наших людей, відгукнутися на прохання мешканців Побузького в наданні їм допомоги. І прошу врахувати мій виступ як депутатський запит до Прем'єр-міністра України Януковича Віктора Федоровича. Дякую.</p>

<p align=JUSTIFY>ГОЛОВА. Михайло Косів. Підготуватися Аніщуку.</p>

<p align=JUSTIFY>10:44:51</p>
<p align=JUSTIFY>КОСІВ М.В.</p>
<p align=JUSTIFY>Михайло Косів, фракція "Наша Україна".</p>
<p align=JUSTIFY>Шановні колеги народні депутати, перше, з чим я хотів би до вас звернутися, полягає ось у чому. У середу ввечері в Голосіївському суді Києва були винесені несправедливі за своєю жорстокістю вироки 15-ти молодим хлопцям, які брали участь у відомих подіях 9 березня 2001 року.</p>
<p align=JUSTIFY>У вироку сказано, що він підлягає оскарженню в апеляційному суді вищої інстанції. Але, незважаючи на це, незважаючи на те, що вчора 271 депутат, ми з вами проголосували за звернення до апеляційного суду Києва і до Верховного Суду України хлопців уже вчора перевели у камери утримання для остаточно засуджених, звідки не можна подавати апеляції і звертатися до перегляду цієї справи. Це ще раз підтверджує, що дана справа має абсолютно замовний характер.</p>
<p align=JUSTIFY>Друге, з чим я хотів тоді в середу виступити перед вами, але мені за браком часу не вдалося, полягало в тому, що ми з вами мали знайти порозуміння виходу із цієї парламентської кризи, у яку ми потрапили. Я хочу констатувати з величезним задоволенням, що такий вихід ми знайшли. Я не коментую виступи і ніколи не коментував виступи наших колег народних депутатів, але коли я вчора у газеті "День" прочитав інтерв'ю з Леонідом Кравчуком, яке називається "Усе розвалено", то мені здається, що Леонід Макарович мав би на цей раз все-таки бути стриманішим, бо якраз якщо і розвалене щось, то розвалене у самого Леоніда Макаровича. А що стосується парламенту і взагалі парламентаризму, то навпаки, навпаки сцементувалась здорова атмосфера для нашої подальшої діяльності.</p>
<p align=JUSTIFY>І останнє. Колеги із комуністичної фракції, та справа не в тому, що бюджети, які ми приймаємо кожного року, є недосконалі. Я з вами в цьому можу погодитися, але справа в тому, що вони жодного року не виконуються. Та ж ми цього року будемо виходити на звіт про виконання бюджету, де буде сказано, що близько 5 мільярдів у ньому використані не за призначенням. Це так тільки обтічно говориться "використані не за призначенням", а насправді вони розкрадені. Так от де ми мали б зосередити усю повноту нашої уваги. Дякую.</p>

<p align=JUSTIFY>ГОЛОВА. Народний депутат Володимир Аніщук, будь ласка.</p>

<p align=JUSTIFY>10:48:21</p>
<p align=JUSTIFY>АНІЩУК В.В.</p>
<p align=JUSTIFY>Владимир Анищук, фракция коммунистов, город-герой Одесса.</p>
<p align=JUSTIFY>Уважаемые коллеги! Учитывая, что депутатский запрос на имя Президента Украины невозможно утвердить на пленарном заседании Верховной Рады, пользуясь возможностью выступления на пленарном заседании, хотел бы озвучить обращение генералов, офицеров запаса и в отставке города-героя Одессы Президенту Кучме. "Мы, генералы и офицеры запаса и в отставке с возмущением восприняли решение правительства об отмене существующих льгот ветеранам и замены их, так называемой, адресной помощью. Это беззаконие - грубейшее нарушение Конституции Украины, гарантом которой вы являетесь, лишит ветеранов заслуженных ими льгот, обречет их на новые лишения и страдание, ускорение вымирания. А им жить осталось не так много. Появиться новый ряд чиновников занимающихся поиском людей для адресной помощи, унижающих достоинство обездоленных ветеранов.</p>
<p align=JUSTIFY>Убедительно просим вас оставить положенные льготы ветеранам, не травмировать их подобными решениями, а новому Премьер-министру Виктору Януковичу поручить, разработать стратегию возвращения украденных у народа и государства миллиардов долларов и размещенных в зарубежных банках. Это будет реальный вклад в борьбу с бедностью в Украине.</p>
<p align=JUSTIFY>Мы помним о вашем Указе о повышении пенсий ветеранам Вооруженных сил с 1 января 2003 года. Просим прекратить дискриминацию военных ветеранов уволенных до 1994 года. Их пенсии в два-три раза ниже пенсий тех военнослужащих, которые уволились после 1994 года и увольняются в настоящее время. Это несправедливо. Фронтовики, полившие своей кровью и потом тяжелые дороги войны, ветераны Вооруженных сил, проходившие службу в отдаленных местах и в горячих точках планеты, не заслуживают подобного отношения. Просим вас устранить эту несправедливость.</p>
<p align=JUSTIFY>Аналогичное по содержанию обращение адресуется в адрес и вас, Владимир Михайлович, и я текст обращения передаю вам, Владимир Михайлович, и прошу считать мое выступление депутатским запросом. Благодарю за внимание.</p>

<p align=JUSTIFY>ГОЛОВА. Народний депутат Оржаховський.</p>

<p align=JUSTIFY>10:51:05</p>
<p align=JUSTIFY>ОРЖАХОВСЬКИЙ А.В.</p>
<p align=JUSTIFY>Анатолій Оржаховський, фракція Компартії України.</p>
<p align=JUSTIFY>Шановний Голово! Народні депутати, виборці. Останнім часом у Верховній Раді багато мовиться про проблеми малих міст, а мови про проблеми малих сіл та селищ, маю на увазі селищ, котрі з набуттям незалежності України стали враз не перспективними, хоч в часи радянські були унікальними за розвитком, виробничою структурою через те, що виконували важливу функцію розвитку областей, перш за все займалися благоустроєм населених пунктів та вдосконаленням окремих галузей народного господарства і розвитком, непродумані реформи призвели до їх занепаду, зубожіння жителів. На херсонщині такими є селища: Брилівка, Мирне, Асканія Нова, Чкалова та інші.</p>
<p align=JUSTIFY>Як приклад, зосереджуся на ситуації, котра склалася в селищі Брилівка Цюрупінського району - населення близько 7 тисяч. В 90 роки селище було центром виробничого, культурного і соціального розвитку Півдня України, виробничі можливості його були знані в республіках колишнього Радянського Союзу. Нині про населений пункт, його людей, проблеми забули, як мовиться і на небі і на землі. Підприємства збанкрутіли, роботи для працездатного населення, яке складає 40 відсотків із загальної кількості мешканців немає, а відповідно ні за що жити людям. Єдина можливість вижити це шукати роботу в сільгосппідприємствах, яких з кожним днем все меншає, або в фермерів або в корейських бригадах. Люди йдуть працювати на землю хоч за професією вони не землероби, а будівельники, ............ та вчителі.</p>
<p align=JUSTIFY>Ріст безробіття може бути зупинений в разі зростання виробництва, для цього потрібні кошти, яких зазвичай немає, хоч трудові колективи розробили програму виходу з кризи.</p>
<p align=JUSTIFY>Підприємства, а їх близько 20, поки що мають певну матеріально-технічну базу знаходяться в географічно зручному місці, через селища проходять залізнична вітка, поряд Північно-кримський канал, автомагістралі. Держава заборгувала за комунальні пільги бюджетним організаціям, громадян обслуговуючим організаціям, що веде за собою до відключення електроенергії та інше. Нестабільно подається вода. Про теплозабезпечення і мови немає, бо три роки минуло, як багатоповерхові будинки не опалюються, вийшла за ладу котельня, теплові мережі. Якби не окремі зусилля керівників селищної ради, інших органів влади Цюрупинського району та області щодо відновлення роботи об'єктів соцкультпобуту, можна було б взагалі забути, що селище існує в житті і на карті. Ось чому самоврядний орган, ветерани війни та праці, молодь вимагають від Верховної Ради, уряду організаційно, фінансово допомогти відродити виробництво, дати впевненість в завтрашньому дні людям. Вважаю, уряду, обласній владі терміново слід знайти кошти для будівництва мінікотельні, щоб відновити теплозабезпечення, втративши всяку віру і надію людей. З цього приводу вважав би за доцільне направити депутатські запити до Кабінету Міністрів. Надіюсь, що життям бривільчан зацікавляться більш системно не лише посадовці Херсонської облради та облдержадміністрації, а інакше, шановні міністри, знайдуть можливість відвідати та прикласти зусилля, аби селище включити до території пріоритетного розвитку, спрямувати державну допомогу, поки ще там залишилася основа для виробництва. Колишню славу брилівчан загубила держава, їй спільно з мешканцями її і відроджувати. Передаю тексти звернень громадян в Президію. Дякую за увагу.</p>

<p align=JUSTIFY>ГОЛОВА. Шановні колеги, час вичерпано. З процедури чи що? Будь ласка, Адам Мартинюк. Ну, одну хвилиночку. Адам Мартинюк спочатку підняв руку. Будь ласка.</p>

<p align=JUSTIFY>10:55:02</p>
<p align=JUSTIFY>МАРТИНЮК А.І. Дякую, Володимире Михайловичу.</p>
<p align=JUSTIFY>Мартинюк, фракція комуністів.</p>
<p align=JUSTIFY>Шановні колеги, давайте окинемо наш зал і зробимо мудрий висновок. Ми сьогодні проголосували з вами за те, щоб сьогодні розглядати законопроекти і голосувати за них. Із цих законопроектів, які сьогодні мають розглядатися, а ми їх включили 14, із них 6, тобто майже 50 відсотків - законопроекти, які мають відношення до того, що вже не варто і розглядати. Мова йде про Державний бюджет на 2002 рік. Про який Державний бюджет 2002 року ми можемо зараз з вами за один день до закінчення цього року говорити? Це один моменти.</p>
<p align=JUSTIFY>Другий. Я продивився і, проаналізувавши ці законопроекти, побачив, що за 90 відсотків із них фракція підтримувати не буде. При такій кількості людей, яка зараз є у залі, це рівнозначно тому, що жодне із голосувань не буде ефективне.</p>
<p align=JUSTIFY>Тому, Володимире Михайловичу. Кармазін, дайте, будь ласка, звернутись до Голови. Тому, Володимире Михайловичу, я думаю, що ми вчора з вами настільки плідно і продуктивно попрацювали, що сьогодні ми маємо можливість і повинні побудувати свою роботу наступним чином. Заслухати зараз інформацію, яка в нас стоїть, Міністерства внутрішніх справ і Генеральної прокуратури, а після того надати вам слово для того, аби ви нас привітали з наступаючим Новим роком, і сьогоднішнє засідання завершити. Дякую.</p>

<p align=JUSTIFY>ГОЛОВА. А "Різне" будемо робити? Не треба? Ну, тоді давайте. Я прошу зараз інформацію. Юрій Анатолійович, ну, я вас прошу!</p>

<p align=JUSTIFY>КАРМАЗІН Ю.А. Ну, дайте 2 хвилини мені для заяви!</p>

<p align=JUSTIFY>ГОЛОВА. Ми вже час закінчили. Ну, я прошу, ну, народ же! Ну, з місця візьміть для... Ну, я прошу вас, ну, шановні колеги! Ну, зараз всі прийдуть, Юрій Анатолійович, зараз всі прийдуть. Ну, я сказав, якщо буде з процедури у вас, Юрій Анатолійович. Одну хвилину, будь ласка, з процедурних питань. Будь ласка.</p>

<p align=JUSTIFY>10:57:29</p>
<p align=JUSTIFY>КАРМАЗІН Ю.А.</p>
<p align=JUSTIFY>Шановні народні депутати. Юрій Кармазін, "Наша Україна", "Солідарність", Партія захисників Вітчизни.</p>
<p align=JUSTIFY>Ми з вами подолали кризу, яка була інспірована зовні Верховної Ради і яка криється від тих партій, які були політичними аутсайдерами на виборах, і в тому числі з тою, яка з буквою ноль. Ці партії рвуться до повного захоплення влади.</p>
<p align=JUSTIFY>В даний час ведеться збір підписів про зняття з посади спікера Верховної Ради Литвина. Це не наш спікер, не "Нашої України", його обирала "ЄДА". Але коли він буде відстоювати демократичні принципи, ми будемо відстоювати його. І в даному випадку я говорю, що спроба зараз збирати підписи і знімати зараз керівництво, керівника парламенту є спроба державного перевороту. І я прошу повернутися парламент до Регламенту 1994 року, який існував до 2000 року з таємним голосуванням за кадрові питання... Я перепрошую. З таємним голосуванням за кадрові питання, які існували. І я прошу вас, шановні народні депутати, оскільки я зараз був зайнятий все тими ж питаннями щодо чергових вбивств у місті-герої Одесі, повернувся зараз до зали, мої запити голосувалися без мене навіть без мого голосу, я прошу ще раз поставити мої запити на голосування.</p>
<p align=JUSTIFY>І я вітаю щиро народ України з Новим роком і правильного нашого Зайця вітаю з Новим роком і вас всіх. І прошу проголосувати за ці запити, три запити, які викладені тільки із сподіванням покращити долю українського народу. Дякую.</p>

<p align=JUSTIFY>ГОЛОВА. Виключіть мікрофон. Ну, ми переголосуємо, ми вже голосували, наступного разу переголосуємо. Немає тут кому голосувати. Я прошу вас.</p>
<p align=JUSTIFY>Асадчев, будь ласка. Я прошу вас, давайте будемо продовжувати роботу, давайте не будемо збурювати. Валерій Асадчев, будь ласка, Слабенко потім.</p>

<p align=JUSTIFY>10:59:43</p>
<p align=JUSTIFY>АСАДЧЕВ В.М.</p>
<p align=JUSTIFY>Дякую. Шановні народні депутати, шановний Адам Іванович я, в принципі, згодний, дійсно, є багато питань по бюджету, але немає депутатів.</p>
<p align=JUSTIFY>Але є один законопроект, який би я дуже просив вас проголосувати. Це 1239-1, він пов'язаний з регресними позовами для шахтарів. Просто у бюджеті 2002 року там сталася помилка і там частина коштів сьогодні реально є у бюджеті Мінпалива, які можна віддати на регресні позови шахтарів, але цього не дозволяє стаття того ж бюджету, яка говорить, що треба фінансувати тільки з фонду соціального страхування від нещасних випадків. Це реальна помилка, але вона коштує більше 39 мільйонів для шахтарів. Я би просив проголосувати цей один єдиний закон, він носить дуже соціальний характер, а по всьому іншому можна погодитися. Дуже вас прошу. 1239 і всі депутати, щоб проголосували. Дякую.</p>

<p align=JUSTIFY>ГОЛОВА. Народний депутат Слабенко, будь ласка.</p>

<p align=JUSTIFY>11:00:51</p>
<p align=JUSTIFY>СЛАБЕНКО С.І.</p>
<p align=JUSTIFY>Володимире Михайловичу, я хотів би звернути вашу увагу на те, що два тижні по тому я в своєму виступі зголошував, що п'ятниця - у нас є день, коли ми виступаємо в "Різному". Пригадайте, будь ласка, що ми пропустили одну п'ятницю знову і знову питання "Різне" ми відносимо, що з цього приводу депутати, які записалися у відповідності до Регламенту, у відповідності до вимог нашої внутрішньої конституції вони знову не зможуть виступити.</p>
<p align=JUSTIFY>Я ще раз наголошую на тому, що "Різне", яке сьогодні повинно розглядатися і є відповідний розданий проект засідання, який у нас повинен бути, щоб воно сьогодні відбулося. Бо принаймні, я вважаю, що ті виступи народних депутатів з проблемами, які є в округах, вони повинні все-таки бути зголошені і люди повинні мати своє слово.</p>

<p align=JUSTIFY>ГОЛОВА. Я дякую. Шановні колеги, є пропозиція, я ставлю на голосування останню пропозицію народного депутата Слабенка, хто за те, щоб ми після інформації і також інформації представників силових структур, і після прийняття цього закону розглядали "Різне" протягом години, прошу, шановні колеги, визначитися.</p>

<p align=JUSTIFY>11:02:16</p>
<p align=JUSTIFY>За-153</p>
<p align=JUSTIFY>За 153, рішення не прийнято.</p>
<p align=JUSTIFY>Шановні колеги, може прислухаємося до пропозиції народного депутата Асадчева і проголосуємо дійсно цей документ. Немає заперечень?</p>
<p align=JUSTIFY>Я ставлю на голосування про прийняття в другому читанні проекту закону про внесення змін до Закону України "Про державний бюджет України на 2002 рік" щодо повернення боргів шахтарям, це номер 1239. Прошу проголосувати його в другому читанні. Тире один, так, прошу голосувати.</p>

<p align=JUSTIFY>11:02:59</p>
<p align=JUSTIFY>За-311</p>
<p align=JUSTIFY>За - 311. Давайте, якщо немає заперечень, немає? В цілому проголосуємо його. Ставлю на голосування про прийняття цього проекту в цілому як закон. Це номер 1239-1. Прошу голосувати.</p>

<p align=JUSTIFY>11:03:24</p>
<p align=JUSTIFY>За-334</p>
<p align=JUSTIFY>Закон прийнято.</p>
<p align=JUSTIFY>Я оголошую до розгляду, шановні колеги, інформація Міністерства Внутрішніх справ та Генеральної прокуратури стосовно інциденту з народним депутатом Волинцем під час засідання Голосіївського місцевого суду міста Києва 25 грудня 2002 року.</p>
<p align=JUSTIFY>Будь ласка, міністр хворіє. Коли буде остаточна інформація, тоді буде інформація міністра. Перший заступник державного секретаря Корнієнко Михайло Васильович. Прошу уваги, шановні колеги.</p>

<p align=JUSTIFY>КОРНІЄНКО М.В.</p>
<p align=JUSTIFY>Шановний Голово! Шановні народні депутати! Моя інформація з приводу подій 25 грудня поточного року при оголошенні Голосіївським районнім судом вироку по відомій кримінальній справі на цей час ще є не достатньо повною. Висновок, безумовно, за об'єктивним слідством. І міністр з цього приводу ініціював порушення кримінального впровадження передав до Генеральної прокуратури наявні матеріали.</p>
<p align=JUSTIFY>Процесуальні дії вже проводяться. Триває і призначене міністром службова перевірка, яка здійснюється міністерством , опитано більше ста причетних до цього осіб. Проте, не буду категоричним в оцінці всіх епізодів того дня в залі судового засідання, яке проходило у кінотеатрі "Загреб". Зупинюся лише на деяких попередньо встановлених обставинах. Розраховую, шановні народні депутати, на їх неупереджене сприйняття.</p>
<p align=JUSTIFY>Як відомо, судовий процес по справі про масові безпорядки у Києві 9 березня минулого року довготривалий і супроводжується не тільки полярними правовими оцінками різних сторін, а й політичним забарвленням.</p>
<p align=JUSTIFY>Відмічаються неодноразові спроби вплинути на розгляд справи, а то і зірвати судове засідання. Передбачаючи, зростання напруженості в дні завершення слухання справи, головуючий суду звернувся з проханням посилити захист учасників процесу та забезпечити охорону правопорядку, як передбачено прийнятим Верховною Радою законом, і це побажання було враховано.</p>
<p align=JUSTIFY>25 грудня судове засідання розпочалось об 11 годині 25 хвилин. В залі знаходилось близько 170 чоловік: учасники процесу, батьки, родичі, знайомі 18-ти обвинувачених. З них 15 утримувались під вартою. В залі були і народні депутати України панове Шкіль, Луценко, Хмара, Лук'яненко, Турчинов, Павловський, Волинець, Таран, Зубов.</p>
<p align=JUSTIFY>Після перерви судового засідання, коли приступили до оголошення вироку із визначенням мір покарання підсудним, напруженість у залі поступово нагніталась, навмисно підбурювалась частими образливими вигуками підсудних та окремих присутніх. Все це створювало важку психологічну напругу, заважало здійсненню правосуддя.</p>
<p align=JUSTIFY>О 19 годині 17 хвилин при оголошенні вироку Бойку останній викрикував образи суддям, заявляв про намір самогубства і, демонструючи реальну готовність до цього, підпалив газету та папір, піднесені до шиї. Саме ця акція дала поштовх новому всплеску проявів відвертої неповаги до суду, порушень порядку в залі, вчиненню галасу та скандування. Міліціонери конвойної служби, як того вимагають статути, оперативно зреагували і втрутились у перебіг подій, не допустили самогубства, ліквідували загоряння, заспокоїли підсудних, але продовження засідання ще було під загрозою.</p>
<p align=JUSTIFY>В умовах подальшого ускладнення обстановки в залі, ігноруючи неодноразові звернення суду і прохання працівників міліції дотримуватися порядку та дати завершити оголошення вироку, адвокати, громадські захисники, родичі зривали судовий процес, відтісняли конвой, впритул наблизились до підсудних, що категорично забороняється. В залі продовжувались галас і безладдя. У розпалі пристрастей та неадекватних емоцій присутній на процесі громадянин Гайсак, студент 3-го курсу Національного педагогічного університету імені Драгоманова, кинув стілець в бік суддів і тільки своєчасне перехоплення його руки працівником міліції попередило можливі травми та інші наслідки.</p>
<p align=JUSTIFY>Реагуючи на такий грубий прояв, працівники міліції досить оперативно вивели правопорушника із залу через вузький коридор до виходу. Між тим, їх законним діям намагався перешкодити народний депутат пан Волинець. Як свідчать пояснення, щоб звільнити затриманого, він намагався збоку обійти і випередити наряд міліції, перескакував по стільцях вздовж стіни коридору.</p>
<p align=JUSTIFY>Один із стільців проломився, і пан Волинець впав. Це підтверджують двадцять опитаних осіб. Підвівшись, він одразу заявив про побиття міліцією. Всі зазначені події в сукупності і перебігу в часі змусили призупинити судове засідання з загрозою його зриву. Через нетривалий час, це буквально через 10 хвилин, міліція навела порядок в залі, чим забезпечила продовження процесу. Щодо травмування народного депутата, то це попередньо засвідчує медпрацівник, який чергував біля кінотеатру і на скарги погіршення здоров'я викликав Михайлу Волинцю швидку допомогу. В лікарні номер 17 йому було встановлено діагноз - ушиби грудної клітини та передпліччя, садна лоба. Медичний заклад пан Волинець залишив без госпіталізації самостійно. Додам, що втручання в дії міліції, в тому числі і з боку народних депутатів продовжувались також за межами залу засідання. Це не дозволило супроводити до райуправління порушника, який кинув стілець в бік суддів і оформити відповідні матеріали. Можу зазначити, що працівники міліції, передбачаючи ускладнення ситуації, свідомо накалювали загострення конфлікту навколо судового процесу. Просив би народних депутатів, зокрема учасників тих подій, також сприяти встановленню істини. Тим більше, що саме по цьому конкретному випадку, ми маємо певні ускладнення. На наші прохання зустрітися для уточнення важливих обставин, без чого неможливо дати повну, дійсну об'єктивну оцінку подіям, народний депутат Волинець не виявив такого бажання. Як мені відомо, це ж спіткало і прокуратуру.</p>
<p align=JUSTIFY>І закінчуючи, ще раз повторюсь. Остаточне рішення як по зверненню народного депутата, так і по факту прояву неповаги до суду за кваліфікованим слідством. МВС зацікавлено у повноті всебічності та об'єктивності розслідування. Дякую за увагу.</p>

<p align=JUSTIFY>ГОЛОВА. Шановні колеги, інформацію закінчено. Я прошу, якщо є запитання, записатись. 10 хвилин будь ласка. Прошу висвітити на табло. Народний депутат Льовін, фракція СДПУ(о), будь ласка.</p>

<p align=JUSTIFY>11:10:14</p>
<p align=JUSTIFY>ЛЬОВІН А.І. Прошу предоставить слово Нечипоруку.</p>

<p align=JUSTIFY>ГОЛОВА. Народний депутат Нечипорук.</p>

<p align=JUSTIFY>11:10:23</p>
<p align=JUSTIFY>НЕЧИПОРУК В.П. Володимир Нечипорук, Хмельниччина, 194 виборчий округ. Шановний Михайло Васильовичу, дивлячись телебачення, а також слухаючи ваш виступ сьогодні, я як професіонал прийшов до такого висновку, що з боку і тих, хто був присутній на суді, а також народних депутатів, була чистої води провокація. І слава Богу, що працівники міліції не примінили зброю.</p>
<p align=JUSTIFY>Я хочу, щоб ви розказали, до чого можуть привести такі провокації з боку народних депутатів у дальнійшому? Дякую за відповідь.</p>

<p align=JUSTIFY>КОРНІЄНКО М.В. Дякую. Нам думається, що слідство дасть відповіді на ці питання, але думається, що це, безумовно, була спланована акція, це видно по тих матеріалах, якими вже зараз розполагає дізнання і результати службової перевірки, але я повторюю, що на всі ці питання дасть відповідь слідство. Дякую.</p>

<p align=JUSTIFY>ГОЛОВА. Анатолій Раханській, фракція партії "Промисловців і підприємців" "Трудової України".</p>

<p align=JUSTIFY>11:11:40</p>
<p align=JUSTIFY>РАХАНСЬКИЙ А.В.</p>
<p align=JUSTIFY>Дякую. Шановний Михайло Васильовичу, знаючи вас як порядку людини, ви працювали довго у Криму і навели багато там порядку, я хотів би вам задати таке запитання.</p>
<p align=JUSTIFY>Скажіть, будь ласка, мабуть, ви перед тим, як, знаючи, що можуть бути такі інциденти, чи правильно ви поінформували чи ваші підлеглі ваших міліціонерів, які забезпечували там порядок, щоб вони витримували всі різні провокації. Якщо це так, так скажіть, що це так. І чи маєте ви якісь данні про те, що була провокація, не знаю звідки, чи з однієї сторони, чи з іншої сторони? Дякую за відповідь.</p>

<p align=JUSTIFY>КОРНІЄНКО М.В. Безумовно, всі ті працівники, які задіювалися на охорону громадського порядку, а також на конвоювання, вони були проінструктовані. І на відеозйомці і в ході тих подій видно, що вони діяли відповідно до закону. Я думаю, що бажаючі можуть це подивитися, у нас є відеоматеріали з цього приводу. Ну, і я ще раз повторюю, слідство дасть всі відповіді на ці питання.</p>
<p align=JUSTIFY>Я вже сказав, що про те, який характер носила ця акція, буде встановлено в ході слідства і тоді можна буде дати відповідь на всі інші питання. Дякую.</p>

<p align=JUSTIFY>ГОЛОВА. Народний депутат Сас, фракція Блоку Юлії Тимошенко.</p>

<p align=JUSTIFY>11:13:16</p>
<p align=JUSTIFY>САС С.В. Дякую, Володимире Михайловичу.</p>
<p align=JUSTIFY>Прошу слово передати депутату Хмарі.</p>

<p align=JUSTIFY>ГОЛОВА. Степан Хмара, будь ласка.</p>

<p align=JUSTIFY>11:13:27</p>
<p align=JUSTIFY>ХМАРА С.І. Хмара, фракція Блоку Юлії Тимошенко, партія "Батьківщина".</p>
<p align=JUSTIFY>Пане генерале Корнієнко, скажіть, будь ласка, коли ви вже перестанете брехати і оббріхувати і порядних людей, в тому числі порядних народних депутатів. Я був свідком цих подій і хочу зазначити, що порушення йшло з самого початку, коли заздалегідь до зали були запущені перевдягнені в цивільне молоді працівники СБУ і вашого відомства, які зайняли майже всі місця, а не пропускали до зали, намагалися не пропустити навіть і родичів підсудних. Це по-перше.</p>
<p align=JUSTIFY>Друге. Ці нахаби ганебно, зневажливо поставилися до виконання Державного Гімну України, вони не встали навіть.</p>
<p align=JUSTIFY>Друге. Коли міліція вихопила першого ліпшого молодого хлопця...</p>

<p align=JUSTIFY>ГОЛОВА. Питання, будь ласка, сформулюйте.</p>

<p align=JUSTIFY>ХМАРА С.І. Так це до питання. Хлопця, який абсолютно був безневинний і цьому є десятки свідків, і тут же на очах присутніх в залі почали бити і волокти його за межі залу і це якраз проходило повз народного депутата Волинця, він намагався припинити це свавілля, тоді його побили. Ви ж сьогодні все перебріхуєте! Чому ви так поступаєте?</p>

<p align=JUSTIFY>ГОЛОВА. Будь ласка. Питання зрозуміле.</p>
<p align=JUSTIFY></p>
<p align=JUSTIFY>ХМАРА С.І. Так само як і пан Нечипорук бреше, який не був в залі і нічого не бачив.</p>

<p align=JUSTIFY>ГОЛОВА. Питання зрозуміло, будь ласка.</p>

<p align=JUSTIFY>КОРНІЄНКО М.В. Я думаю не зовсім, пане народний депутат, ставити так питання не зовсім етично. Я повторюю, що слідство дасть відповіді на ці питання. Але вже зараз можна сказати і це видно на відеоматеріали, що цей хлопчик-студент він кинув стілець - це встановлено. І те, що зал був маленький, це не наша вина, не ми вибирали цей зал, там всього 150 місць. 74 потерпілих, безумовно він не міг вмістити всіх працівників 74 працівника міліції, які є потерпілими, які визнані судом потерпілими. Тому і не вистачало цього залу.</p>
<p align=JUSTIFY>Що стосується побиття, то цього не було. Це видно на відеоматеріалі. Ми можемо продемонструвати народним депутатам, це видно, що ніхто і нікого там не бив. Дякую.</p>

<p align=JUSTIFY>ГОЛОВА. Народний депутата Развадовський, депутатська група “Демократичні ініціативи”.</p>

<p align=JUSTIFY>11:16:18</p>
<p align=JUSTIFY>РАЗВАДОВСЬКИЙ В.Й.</p>
<p align=JUSTIFY>Шановний доповідач! Шановний головуючий Володимир Михайлович! Шановні колеги! В першу чергу я звертаюся до вас і просив би, щоб ми відносилися один до одного з повагою, не ображали. Тому що люди, які приходять у вищий законодавчий орган заслуговують великої поваги. Це я звертаюсь до вас, покаже слідство, хто в цій справі і я просив би вас всіх набратися терпіння і дочекатися, де Генеральна прокуратура порушила кримінальну справу і дасть оцінку всім діям. А в мене є запитання до вас, Михайло Олексійович, скажіть, будь ласка, хто конкретно чинив опір, доставити того порушника, який намагався кинути стілець в суддів і ви повинні з цієї трибуни конкретно називати прізвища, якщо це народні депутати, то ми повинні знати, що це народні депутати. Якщо це інші люди, то теж про це сказати. Дякую вам за увагу.</p>

<p align=JUSTIFY>КОРНІЄНКО М.В. Стілець, який кинув студент, міліціонер перехопив його руку і стілець не полетів просто вбік суддів. Тому щаслива така випадковість, що він, цей стілець не впав і не попав ні на кого. Це дуже добре видно і на тих відеоплавках, які ми готові продемонструвати.</p>
<p align=JUSTIFY>Що стосується тих, хто чинив опір, це ще треба буде встановлювати. Це встановить слідство. Дякую.</p>

<p align=JUSTIFY>ГОЛОВА. Народний депутат Манчуленко, фракція "Наша Україна".</p>

<p align=JUSTIFY>11:17:54</p>
<p align=JUSTIFY>МАНЧУЛЕНКО Г.М.</p>
<p align=JUSTIFY>Георгій Мачуленко, 203 округ.</p>
<p align=JUSTIFY>Прошу передати слово колезі Луценко.</p>

<p align=JUSTIFY>ГОЛОВА. Юрій Луценко, будь ласка.</p>

<p align=JUSTIFY>11:18:00</p>
<p align=JUSTIFY>ЛУЦЕНКО Ю.В.</p>
<p align=JUSTIFY>Шановний Михайле Васильовичу! У мене до вас є декілька запитань, прошу помітити і відповісти на них детально.</p>
<p align=JUSTIFY>Справа в тому, що я був на цьому суді до 5-ї година і бачив лише частину того, що відбувалося, але добре відчув атмосферу.</p>
<p align=JUSTIFY>Перше. Хто давав наказ не впускати журналістів, в тому числі з відеокамерами до залу суду? Я особисто змушений був відтісняти лейтенанта міліції з тим, щоб виконати Закону України про право журналістів вільно заходити до залу суду. Ваші офіцери цього наказу не давали, і лише моє втручання допомогло журналістам потрапити на ретельно прихований від суспільства суд.</p>
<p align=JUSTIFY>Друге питання. Це по вашій інструкції більше 80 співробітників МВС з обличчями, які вже в екран не влазять, інваліди постраждали під час цих сутичок, не вставали під час виконання гімну України?</p>
<p align=JUSTIFY>Третє запитання. Чому знову ж таки всі оперативні зйомки, як це весь час проводиться на всіх акціях протесту, проводилися не згідно інструкції вашого відомства, тобто ті, хто знімав, був не у формі. Інструкція вимагає знімати оперативною камерою виключно у формі співробітників міліції.</p>
<p align=JUSTIFY>Ви знову маскуєтеся під нормальних вільних громадян, маскуєте своїх людей і цим порушуєте закони, а сьогодні цією незаконною зйомкою хочете посадити людей до тюрми, в даному випадку студентів.</p>
<p align=JUSTIFY>Останнє запитання. Чи можете ви з цієї високої трибуни сьогодні, як я це зрозумів, стверджувати, що ніхто не бив Волинця, а винен лише стілець кінотеатру "Загреб"? Ви сьогодні візьмете на себе сміливість стверджувати, що ніхто із співробітників міліції не наносив йому ударів по голові і по іншим частинам тіла?</p>

<p align=JUSTIFY>КОРНІЄНКО М.В. Дякую.</p>
<p align=JUSTIFY>Що стосується наказу, щоб не пускали журналістів. Ми такого наказу не давали. Друге. Що стосується... Я... Дайте відповісти мені.</p>

<p align=JUSTIFY>ГОЛОВА. Шановні колеги, я прошу вас дайте можливість відповідати.</p>

<p align=JUSTIFY>КОРНІЄНКО М.В. Що стосується працівників, ви знаєте, що коли виконується Гімн у державній установі, коли виконується Гімн, який започаткований офіційно, тоді встають наші працівники. Гімна як такового в суді це неприпустимо. Тобто процедура суду не передбачає виконання гімну. Тому претензії до наших працівників вони, думається, зайві.</p>
<p align=JUSTIFY>Що стосується зйомок. Всі зйомки вели багато відеокамер і багато відеожурналістів. Ви бачили, я думаю, по телебаченню по різних каналах показ, демонстрацію цих відеоматеріалів. Ті, хто попав туди, нікому не заборонялося вести ці зйомки.</p>
<p align=JUSTIFY>І останнє, що стосується побиття Волинця, то я вже сказав, 20 опитаних чоловік не підтверджують його побиття. Слідство встановить, чи це так. І тоді можна буде дати відповідь на це питання. Дякую.</p>

<p align=JUSTIFY>ГОЛОВА. Олега Гінзбург, будь ласка, фракція комуністів.</p>

<p align=JUSTIFY>11:21:20</p>
<p align=JUSTIFY>ГІНЗБУРГ О.П.</p>
<p align=JUSTIFY>Шановний Михайло Васильович, Гунзбург, 161 округ, фракція комуністів.</p>
<p align=JUSTIFY>У мене таке питання. Вчора і, мабуть, завтра продовжується робота слідчих ще по питанню перебування нас в Адміністрації Президента. І от вчора там у мене розмова була. І я собі задаю питання і слідчому, який цим займається. Чи могло цього не бути, причина, чи могло цього просто не бути, не бути такого інциденту в Адміністрації Президента, чи оцієї стички правоохоронних органів з цими молодими людьми? І хто винний у тому, що воно це єсть? Чому неможна по-людські просто, наприклад, було прийняти нас і вислухати наші пропозиції, розумні пропозиції? Чи можна було по-іншому цієї сутички уникнути?</p>
<p align=JUSTIFY>І у мене таке питання. Ви сьогодні обслуговуєте цю систему влади. Мені дуже жалко вас, чесно, я з повагою відоношуся як до осіб до вас, але як до органу я, мені дуже... Ви самі задоволені цією системою влади чи ні?</p>
<p align=JUSTIFY>І друге питання, чому ви не можете показати тут плівки? Це дуже складно? Щоб вам було зручно і нам було якось теж, довіра була. Спасибі.</p>

<p align=JUSTIFY>КОРНІЄНКО М.В. Почну з того, що ми готові показати плівки тут. Якщо ви приймете таке рішення, ми готові їх показати зараз.</p>
<p align=JUSTIFY>І по-друге, що стосується цих ситуацій, про які ви казали, не міліція провокувала ці ситуації рівно, як і ту ситуацію, яка була позавчора. Тому ставлення моє до влади таке як по Конституції, тобто я владу поважаю і керуюся законом. Дякую.</p>

<p align=JUSTIFY>ГОЛОВА. Час вичерпано, будь ласка, сідайте. Сідайте, Михайло Васильович.</p>

<p align=JUSTIFY>КОРНІЄНКО М.В. Дякую.</p>

<p align=JUSTIFY>ГОЛОВА. Сідайте, будь ласка.</p>
<p align=JUSTIFY>Будь ласка, заступник Генерального.., виконуючий обов'язки... Репліку, Нечипорук, ваше прізвище згадувалось, будь ласка. Зараз з процедури, одну хвилину.</p>

<p align=JUSTIFY>11:23:28</p>
<p align=JUSTIFY>НЕЧИПОРУК В.П.</p>
<p align=JUSTIFY>Шановний Володимире Михайловичу, дякую. І хочу сказати, шановний Степане Ільковичу, я б на вашому місці просто підійшов би до мене і вибачився за те. Я запитав, я, дійсно, там не був, я бачив відеозйомку, яку показували по телевізору, і я слухав доповідь першого заступника міністра внутрішніх справ і як професіонал я дав запитання, в якому я бачив. Тому я нікого не хотів образити і не хочу, я хочу єдине, Степане Ільковичу, вас поважаючи, вашу сивину, я хочу, щоб ви справедливо вели себе і по відношенню до мене і справедливо до правоохоронних органів. Дякую за увагу.</p>

<p align=JUSTIFY>ГОЛОВА. Дякую. Олександр Мороз з процедури, будь ласка. Шановні колеги, ми в розгляді питання знаходимося. Я прошу вас, сядьте.</p>

<p align=JUSTIFY>11:24:22</p>
<p align=JUSTIFY>МОРОЗ О.О.</p>
<p align=JUSTIFY>Шановний Володимире Михайловичу! Шановні депутати! Я звертаюся до Степана Ільковича Хмари. Нехай він не підходить до Нечипорука, бо я знаю, чим це закінчиться, закінчиться по справедливості щодо Нечипорука. Це перше питання.</p>
<p align=JUSTIFY>Але з процедури. Я вважаю, не можна 10 хвилин обмежувати такі відповіді на запитання. Я хотів звернутися до заступника міністра Михайла Васильовича Корнієнка: чому 2 роки не можна встановити, хто бив по голові народного депутата Семенюк? Є фотографії, є кінокамери, є порядок, де стояли ваші службовці ну, працівники міліції, і не можна встановити, хто бив по голові! За 2 роки ви не встановили, а тут вам все стало ясно! Бачите, традиційно Волинець падає: з одного боку синяки, з другого боку синяки. Він, видно, справку таку приніс із лікарні, що це в нього звичка така чи як?</p>

<p align=JUSTIFY>ГОЛОВА. Дякую, шановні колеги.</p>
<p align=JUSTIFY>Степан Ількович, ваша репліка тепер. Не називайте прізвищ, я тільки прошу вас!</p>
<p align=JUSTIFY>Відносно часу, я хочу сказати. Шановні колеги, була інформація керівника комітету. І ми домовилися, що буде такий час. Якщо бути точним, 43 хвилини. Всі підтвердили.</p>

<p align=JUSTIFY>11:25:24</p>
<p align=JUSTIFY>ХМАРА С.І.</p>
<p align=JUSTIFY>Шановні народні депутати, сьогодні така картина, як колись у відповідні часи було. Я творів Солженіцина не читав, але я його різко засуджую. Отак сьогодні і повівся пан Нечипорук, який і близько не був у залі суду, але дає оцінки, перебріхуючи факти.</p>
<p align=JUSTIFY>І мені дуже шкода і прикро, що його підтримує і інший генерал, народний депутат. Я хочу</p>
<p align=JUSTIFY>сказати ще раз, що сьогодні від початку до кінця, доповідаючи, генерал Корнієнко брехав, в тому числі, що вони поки що не знайшли свідків, які би засвідчили побиття Волинця. І я вам скажу чому. Тому що вони тільки опитували тих, хто, справді, бив - міліціонерів. Так само, як запустили до залу працівників міліції і СБУ, а людей не пускали, в чому грубо порушили Конституцію і закони України.</p>

<p align=JUSTIFY>ГОЛОВА. Дякую.</p>
<p align=JUSTIFY>Від Генеральної прокуратури виконуючий обов'язки Генерального прокурора України Олександр Іванович Медведько.</p>
<p align=JUSTIFY>Нечипорук репліку. Тільки останню. Не називайте прізвищ, я вас прошу, благаю просто!</p>

<p align=JUSTIFY>11:26:48</p>
<p align=JUSTIFY>НЕЧИПОРУК В.П.</p>
<p align=JUSTIFY>Я тепер не буду називати прізвищ, щоб знову хтось репліку не взяв. Але ж скажу, що то з боку деяких депутатів перетворюється замість того, щоб думати головою і працювати в законодавство, вони вирішують це вирішувати силою, на вулиці, підбурюючи людей. Тим самим провокуючи правоохоронні органи на адекватні дії проти них.</p>
<p align=JUSTIFY>Я хотів в цій репліці призвати усіх народних депутатів. Від того, як ти себе поведеш, так будуть вести до вас і люди, в тому числі і правоохоронні органи. Дякую.</p>

<p align=JUSTIFY>ГОЛОВА. Будь ласка, все! Олександр Іванович Медведько, виконуючий обов'язки Генерального прокурора України. Будь ласка.</p>

<p align=JUSTIFY>МЕДВЕДЬКО О.І.</p>
<p align=JUSTIFY>Шановний Володимире Михайловичу, шановні народні депутати, в доповнення до інформації, яку я надав вчора, повідомляю, що за заявою народних депутатів України, проголошеною на засіданні Верховної Ради 26 грудня поточного року про події, які мали місце 25 грудня в кінотеатрі "Загреб" за дорученням Генеральної прокуратури України прокуратурою міста Києва завершено дослідчу перевірку. В результаті дослідчої перевірки зібрані протиречиві матеріали. Передусім, у Волинця встановлені слідуючі тілесні ушкодження: закрита травма грудей, забій грудної клітки справа, забій в області лівого плечового суглобу. Як повідомив Волинець у телефонному режимі, про що складено рапорт виконуючого обов'язки прокурора міста Києва Стеценка, зазначені тілесні ушкодження спричинив не відомий йому працівник міліції, завдавши удари рукою в область грудної клітки.</p>
<p align=JUSTIFY>Водночас, опитані працівники міліції стверджують, що тілесних ушкоджень Волинцю не спричиняли, інших протиправних насильницьких дій стосовно нього не застосовували. Пояснюють, що Волинець міг їх отримати, упавши на стільці.</p>
<p align=JUSTIFY>Враховуючи, що об'єктивно встановити обставини, в яких Волинець отримав тілесні ушкодження, можливо лише слідчим шляхом, 26 грудня поточного року прокуратурою міста Києва порушено кримінальну справу і в цей час проводиться досудове слідство прокуратурою міста Києва. Хід слідства взятий на контроль Генеральною прокуратурою, про результат слідства повідомимо додатково. Дякую за увагу.</p>

<p align=JUSTIFY>ГОЛОВА. Будь ласка, запитання є? Запишіться, 10 хвилин. Прошу на табло дати перелік прізвищ. Народний депутат Гмиря, фракція комуністів.</p>

<p align=JUSTIFY>11:29:46</p>
<p align=JUSTIFY>ГМИРЯ С.П. Спасибо большое.</p>
<p align=JUSTIFY>Я понял из вашего выступления, что пока что непонятно ничего. Может быть, Волынца ударили, может быть он упал на стул, может быть на него обвалился потолок или упал метеорит. Но тут говорили о съемке оперативной. Вы ее просматриваете и все-таки на съемке метеорит падает на Волинця или его бьют?</p>

<p align=JUSTIFY>МЕДВЕДЬКО О.І. Дякую. На тих відеоплівках, які ми продивилися, немає даних про те, що б'ють Волинця. Про стіл також немає, є тільки те на відеоплівках, що дійсно було кинуто, летить стілець. Ми опитали... Ми опитали Гайсака Любомира-Василя Зиновича з цих питань і він пояснив, що дійсно він стілець кинув, але це зробив по необережності, оскільки його підштовхнули ззаду.</p>

<p align=JUSTIFY>ГОЛОВА. Лілія Григорович, фракція "Наша Україна".</p>

<p align=JUSTIFY>11:30:56</p>
<p align=JUSTIFY>ГРИГОРОВИЧ Л.С.</p>
<p align=JUSTIFY>Прошу передати слово колезі по фракції пану Рефату Чубарову.</p>

<p align=JUSTIFY>ГОЛОВА. Рефат Чубаров.</p>

<p align=JUSTIFY>11:31:09</p>
<p align=JUSTIFY>ЧУБАРОВ Р.А. Дуже дякую.</p>
<p align=JUSTIFY>Шановний доповідачу, у мене... Ви знаєте, я хочу, по-перше, сказати одне, що кожний з народних депутатів має власний досвід взаємовідносин з правоохоронними органами. У мене теж є такі досвіди і, в тому числі такий, коли там більш як три роки тому, коли міліціонери побили двох селян, зробили їх інвалідами, потім налякалися і тільки-тільки справа доходить до суду. Але по-перше було таке, що "ми їх не били, більше того, ми їм хотіли допомогти доїхати до дому, відвезли в Джанкой на станцію, але потім вони пішли десь купити сигарет і якісь невідомі їх побіли", хоча їх били у відділі міліції. То я вас хочу запитати все-таки, я зараз не знаю чи стілець впав, чи до кого ці претензії, але, виходячи з того, що коли у нас є такі проблеми взаємовідносин з правоохоронцями і, як правило, перші відповіді завжди є брехливі, то тому таке відношення і в до вас, і до інших виступаючих.</p>
<p align=JUSTIFY>І сьогодні я теж думаю, що саме ці перші висновки вони є брехливі. Дякую.</p>

<p align=JUSTIFY>МЕДВЕДЬКО О.І. Це питання?</p>
<p align=JUSTIFY>Я ще раз наголошую про те....</p>

<p align=JUSTIFY>ГОЛОВА. Я прошу, ви поставили питання.</p>

<p align=JUSTIFY>МЕДВЕДЬКО О.І. Я ще раз наголошую про те, що для того, що установити об'єктивні обставини цих подій і порушено кримінальну справу і створена слідча група, яка займається цим.</p>

<p align=JUSTIFY>ГОЛОВА. Будь ласка, Слабенко, позафракційний.</p>

<p align=JUSTIFY>11:32:49</p>
<p align=JUSTIFY>СЛАБЕНКО С.І.</p>
<p align=JUSTIFY>Сергій Слабенко. В мене наступне питання, наскільки я зрозумів з відповідей на сьогоднішній день відпрацьовується одна версія. Є стілець, який чи то впав, чи то на нього впали і завдалися тілесні ушкодження.</p>
<p align=JUSTIFY>Питання перше. Чи відпрацьовуються інші версії з цього приводу?</p>
<p align=JUSTIFY>Питання друге. Якщо тільки що доповідали і казали, що 20 чоловік опитані. Хто ці 20 чоловік? Чи то є правоохоронці чи до її складу входять інші присутні там, які бачили цей інцидент. Тобто і саме головне - наскільки ця слідча група, будемо казати, неупереджено працює, виконуючи свої професійні обов'язки?</p>

<p align=JUSTIFY>МЕДВЕДЬКО О.І. Дякую за питання. Відповідаю.</p>
<p align=JUSTIFY>Справа кримінальна порушена, оскільки дослідчі матеріали суперечливі, а тому відпрацьовується не одна версія, відпрацьовується і версія та, що міг причинити тілесні ушкодження працівник міліції. Також відпрацьовується версія, що ці тілесні ушкодження були спричинені в результаті падіння і удар об стілець. А також в результаті фізичної боротьби, яка виникла в цьому залі.</p>
<p align=JUSTIFY>Слідча група, я вас запевняю, вона не має ніякої заінтересованості працювати в ту чи іншу сторону, а тому до судового слідства буде проведено об'єктивно під контролем Генеральної прокуратури. Я ж не закінчив відповідь, шановний.</p>
<p align=JUSTIFY>Значить, крім того було наголошено Михайлом Васильовичем, що опитано 20 чоловік, які не підтверджують той факт, що було побиття. Я хочу доповісти, що опитано біля 50 чоловік. Згоден з тим, що в основному це опитані працівники правоохоронних органів. Але опитані і інші громадяни, які знаходилися у залі. Опитані працівники медичних установ, які пояснили, що їм казав Волинець, при яких він обставинах отримав тілесні ушкодження. Робота по перевірці продовжується.</p>

<p align=JUSTIFY>ГОЛОВА. Народний депутат Малиновський, фракція Соціалістичної партії України.</p>

<p align=JUSTIFY>11:35:17</p>
<p align=JUSTIFY>МАЛИНОВСЬКИЙ О.П.</p>
<p align=JUSTIFY>Дякую. Шановний доповідач, Олексій Малиновський, фракція соціалістів.</p>
<p align=JUSTIFY>Ви знаєте, от ви вийшли на цю трибуну, мені вас шкода просто по-дружньому. Вибачте мені, але ви просто брешете. Неможливо так бути, що упав об стілець, там вже забився. Ну, ви ж професіонал-юрист, що ви робите, вибачте мені. Але питання я вам задавати не буду. Питання задасть Юрій Луценко. Прошу надати йому слово. Прошу передати слово Юрій Луценко. Володимире Михайловичу, Луценко слово прошу передати.</p>

<p align=JUSTIFY>ГОЛОВА. Будь ласка, передайте слово Луценко.</p>

<p align=JUSTIFY>11:35:53</p>
<p align=JUSTIFY>ЛУЦЕНКО Ю.В.</p>
<p align=JUSTIFY>Шановний представник Генеральної прокуратури, я хотів би звернутися до вас і попросити щирості у відповідях, вам все рівно вже боятися нічого, СДПУ(о) збирає підписи за відставку Генерального прокурора. Хоч перед смертю скажіть народним депутатам, я маю на увазі політичною смертю, скажіть народним депутатам правду.</p>
<p align=JUSTIFY>Правду таку: а) коли буде завершена справа по побиттю народного депутата Семенюк. Пан Смірнов приходив до неї у лікарню і вибачався за дії його підлеглих. Питання: коли ці підлеглі будуть засуджені і будуть відповідати перед законом за побиття народного депутата. До цього ми вважаємо зневагою будь-які слова ваші на трибуні, якщо цього не відбудеться.</p>
<p align=JUSTIFY>Друге питання. Яка міра покарання передбачена тим працівникам правоохоронних органів, які б'ють народних депутатів? Скажіть, будь ласка, це для всіх наших слухачів.</p>
<p align=JUSTIFY>Третє питання. Є інформація про те, що у дорадчій кімнаті суддя, який не має права ні на які контакти, в тому числі і телефонні, дзвонив до СБУ.</p>
<p align=JUSTIFY>Прошу моє запитання вважати депутатським запитом і порушити кримінальну справу про невідповідність процедури суду, а, відповідно, нелегітимність вироку суду в цій справі.</p>

<p align=JUSTIFY>МЕДВЕДЬКО О.І. Дякую.</p>
<p align=JUSTIFY>По кримінальній справі побиттю Семенюк. Досудове слідство продовжується. І тому... В теперішній час ще рішення не прийнято.</p>
<p align=JUSTIFY>(Ш у м у з а л і)</p>

<p align=JUSTIFY>ГОЛОВА. Я прошу, шановні колеги! Ну, я прошу: спокійно! Давайте будемо з повагою один до одного. Я прошу: ну спокійно! Давайте ми будемо демонструвати, що ми виховані, цивілізовані люди. Ми будемо...</p>
<p align=JUSTIFY>Били. Я не вчу вас я просто прошу вас! Я прошу вас! Ну, ми ж криком нічого не зробимо! Шановні колеги, я прошу вас, заспокойтеся!</p>

<p align=JUSTIFY>МЕДВЕДЬКО О.І. Рішення, яку міру застосували, покарання - це прерогатива суду, а не досудового слідства.</p>
<p align=JUSTIFY>Про те, що суддя спілкувався з працівниками Служби безпеки України, я такою інформацією не володію. Перевіримо тоді.</p>

<p align=JUSTIFY>ГОЛОВА. Я даю по списку. Народний депутат Таран, Терен, правильно. (Ш у м у з а л і)</p>

<p align=JUSTIFY>11:38:32</p>
<p align=JUSTIFY>ТАРАН В.В.</p>
<p align=JUSTIFY>У мене буквально одна хвилина. Я передам слово Юлії Володимирівні. А я хотів би просто дуже вас попросити. Володимире Михайловичу, до вас. Я передам слово Тимошенко, але я би вас дуже попросив би зробити... Ну, почекай! Набавите мені 10 секунд. Я би просив зробити повноцінне обговорення цього питання, бо серед побитих депутатів і Павловський, і мене в тому числі, при кореспондентові це було, і так далі. Це питання дуже серйозне.</p>
<p align=JUSTIFY>Юлії Тимошенко, будь ласка.</p>

<p align=JUSTIFY>ГОЛОВА. Тимошенко, фракція Блоку Юлії Тимошенко, будь ласка.</p>

<p align=JUSTIFY>11:39:23</p>
<p align=JUSTIFY>ТИМОШЕНКО Ю.В.</p>
<p align=JUSTIFY>Володимире Михайловичу, я, безумовно, не зможу за сім секунд сказати те, що потрібно сказати. І я прошу як лідеру фракції надати мені декілька хвилин, слово після завершення інформування і відповіді на питання.</p>

<p align=JUSTIFY>ГОЛОВА. Народний депутат, Бондарчук, фракція комуністів.</p>

<p align=JUSTIFY>11:39:43</p>
<p align=JUSTIFY>БОНДАРЧУК О.В.</p>
<p align=JUSTIFY>Уважаемый исполняющий обязанности Генерального прокурора! Вы, наверное, уже обратили внимание, что в зале заседаний Верховного Совета мы все чаще рассматриваем вопросы избиения народных депутатов. Это ситуация, конечно, странная вообще-то. Хотя понятно, что вызывается она, наверное, причинами такого глабального, скажем, общего характера - это продолжение рыночных реформ, капитализация нашей экономики, большинство населения в которых чувствет себя униженным, оскорбленным, ограбленым.</p>
<p align=JUSTIFY>Вчера или позавчера мы рассматривали вопрос по Валентине Семенюк, это было раньше. Потом Ельяшкевич, сегодня это Волынец. Мне вчера приходилось ездить в город Славутич. Это типовая ситуация. Не выплачивают людям зарплату. Это 8-10 тысяч гривен строителям в городе энергетиким "Славутичатомэнергострой". Ситуация какая? Закон полностью на их стороне, зарплата не выплачивается. Что приходится делать народному депутату? Помогать этим людям блокировать здание горисполкома. А на 16 января планирует перкрытие железной дороги на станцию Чернобыль.</p>
<p align=JUSTIFY>Здесь вот роль прокуратуры надо как-то усиливать, наверное. И вот ситуации, которые вызывают эти протесты, надо в самом начале как-то разрешать. Что вы можете сказать по этому вопросу.</p>

<p align=JUSTIFY>МЕДВЕДЬКО О.І. Я дякую за запитання.</p>
<p align=JUSTIFY>Я хочу вам сказати, що по фактам , де не виплачується заробітна плата, допускаються інші порушення прав людей, Генеральною прокуратурою, прокуратурами проводяться перевірки і за їх наслідками порушено сотні кримінальних справ за невиплату заробітної плати, багато керівників засуджені. Тому прокуратура на ці питання реагує.</p>

<p align=JUSTIFY>ГОЛОВА. Дякую.</p>
<p align=JUSTIFY>Час вичерпано. Дякую, Олександре Івановичу.</p>
<p align=JUSTIFY>Мойсик Володимир Романович, голова комітету, будь ласка.</p>
<p align=JUSTIFY>Ну я прошу заспокоїтися.</p>

<p align=JUSTIFY>11:42:02</p>
<p align=JUSTIFY>МОЙСИК В.Р.</p>
<p align=JUSTIFY>Шановний Володимире Михайловичу. Шановні колеги народні депутати. Дійсно, дуже погано, що час від часу мають місце події, подібні тим, що сталися в кінотеатрі "Загреб", де засідав., - чи як він? "Загреб", так? - де засідав Голосіївський районний суд міста Києва. І Верховна Рада поступила сьогодні абсолютно правильно, заслухавши інформацію керівників правоохоронних органів про ці події.</p>
<p align=JUSTIFY>Але разом з тим, погодьтеся, тим подіям 2 дні і ми маємо занадто мало інформації, щоб сьогодні зробити якісь висновки чи дати комусь якусь оцінку. То я просив би, вам щойно роздана постанова Верховної Ради України, де першим пунктом пропонується взяти до відома інформацію міністра і Генерального прокурора, а другим пунктом - повторно заслухати цю інформацію у січні 2003 року. То я просив би вас до цієї постанови між першим і другим пунктом додати ще один пункт: доручити Комітету з питань законодавчого забезпечення правоохоронної діяльності розглянути це питання на комітеті, де можна було б подивитися плівки, дати правову оцінку цим подіям, і я готовий буду з керівниками правоохоронних органів дати вам інформацію у строк, який буде вами визначений. Дякую вам за увагу.</p>

<p align=JUSTIFY>ГОЛОВА. Так, прошу, сідайте, будь ласка. Так, є тут наполягання. Я думаю, щоб не загострювати ситуацію, 10 хвилин на обговорення. Будь ласка. Будь ласка, хто хоче виступити в обговоренні? 10 хвилин. Так, Тимошенко, будь ласка. Ну, Тимошенко! Я ж сказав. Тимошенко, будь ласка.</p>

<p align=JUSTIFY>11:43:59</p>
<p align=JUSTIFY>ТИМОШЕНКО Ю.В.</p>
<p align=JUSTIFY>Юлія Тимошенко, партія "Батьківщина".</p>
<p align=JUSTIFY>Шановні друзі! Власне, я думаю, що знову люди, які слухають радіо, не розуміють, про що ми взагалі дебатуємо. А дебатуємо ми про те, що декілька днів тому 15 молодих хлопців, які приймали участь в акціях громадського протесту, які приймали участь в простій демонстрації серед десятків тисяч інших людей були 9 березня 2000 року вихоплені просто з натовпу і як приклад того, щоб люди не ходили на демонстрації, два роки їх протримали без суда під вартою.</p>
<p align=JUSTIFY>Позавчора відбувся ганебний суд, який цим хлопцям абсолютно нізащо, за те, що вони є громадянами України, дав 4-5 років ув'язнення. Це - люди, які за дорученням Кучми і Медведчука позбавлені життя. Вони - найкращі молоді люди нашої нації будуть 4-5 років гнити по в'язницям, тому що вони знайшли в собі мужність і вийшли на площу сказати "Ні Кучмі!" і його оточенню.</p>
<p align=JUSTIFY>Крім того, коли проходив цей суд, безумовно, це було судилище, безумовно, ці судді - це були запроданці, ці судді, які тільки виключно по телефонному праву працюють, інакше б вони не змогли цим хлопцям дати по 4-5 років ув'язнення. І коли народний депутат Волинець під час самоспалення одного з цих хлопців за гратами, якщо він захистив його, то весь цей натовп перевдягненої міліції навалився на Волинця, і зараз Волинець знаходиться в лікарні, і його зараз. в цю хвилину оперують, тому що нанесені пошкодження такі, що зачіпають внутрішні органи, і вони зараз призвели до того, що людина знаходиться на операційному столі.</p>
<p align=JUSTIFY>І уявіть собі, запрошували більше двохсот депутатів, проголосували, що міністр внутрішніх справ мав бути тут, на трибуні, і давати відповіді, але ж прийшов заступник держсекретаря. Я хочу запитати у депутатів: чи готові ми до того, що в наступний раз до Верховної Ради, щоб відповідати за ці події, пришлють прибиральницю, яка взагалі не буде знати, про що казати депутатам.</p>
<p align=JUSTIFY>І тому те, що ми, ну вустами там, одного з членів фракції Суркіса-Медведчука, який теж, до речі, є міліціонером, виправдовуємо ці дії, як народні депутати, ми даємо приклад тому, щоб і надалі знущалися і над людьми, і над народними депутатами в Україні.</p>
<p align=JUSTIFY>Я хочу ще раз вас закликати, щоб ми дали найсуворішу оцінку таким діям наших охоронних органів, від кого вони нас оберігають, вони себе оберігають від абсолютно чіткої відповідальності.</p>
<p align=JUSTIFY>І я прошу, щоб ми сьогодні прийняли постанову. Дали їм термін до 15 січня, і щоб 15 січня не прибиральниця з Міністерства оборони сюди приходила, яка є нелегітимною, а приходив міністр оборони, Генеральний прокурор і давали чіткі пояснення, що відбувається в країні.</p>
<p align=JUSTIFY>І хочу, щоб ми ще раз поставили себе на місце тих батьків, які виховали справжніх патріотів України і зараз спостерігають за байдужістю депутатів, що їх дітей кинули за грати абсолютно безпідставно.</p>
<p align=JUSTIFY>Я прошу також заслухати і депутата Волинця, як свідка, а не тільки ваших представників охоронних органів, силових структур, які 20 свідків набрали. Звідки вам там стільки взялося? І навіщо там було перевдягати цих людей і тримати їх в залі суду.</p>
<p align=JUSTIFY>Я прошу народних депутатів. Ми будемо збирати підписи , звернення до Верховного Суду для того, щоб вони просто переглянули ці записи, як брутально себе поводив суд. Хлопців засудили по старому кримінальному кодексу . Була порушена таємниця нарадчої кімнати. Були абсолютно відторгнуті свідки захисту, жодного свідка захисту заслухано не було, а слухали тільки представників Міністерства внутрішніх справ, як свідків подій 9 березня.</p>
<p align=JUSTIFY>Я прошу не бути байдужими і стати на захист хоч раз тих людей, які є патріотами України. Дякую.</p>

<p align=JUSTIFY>ГОЛОВУЮЧИЙ. Слово надається Морозу Олександру Олександровичу.</p>
<p align=JUSTIFY>Будь ласка, дотримуйтеся регламенту.</p>

<p align=JUSTIFY>11:48:57</p>
<p align=JUSTIFY>МОРОЗ О.О.</p>
<p align=JUSTIFY>Шановні депутати, шановні радіослухачі, якщо трансляція йде. Ми є свідками агонії поліцейського режиму, який опирається тільки на правоохоронні структури, на міліцейські структури і таким способом хоче захистити сам себе. Всі ніби забули сьогодні з чогось почалася історія. 9 березня до стін Адміністрації Президента прийшли тисячі людей, в тому числі молоді люди, які протестували проти вбивства Георгія Гонгадзе. Ми ніби про це не говоримо, вони прийшли до того приміщення, де робилося замовлення на вбивство Георгія Гонгадзе. І тому, виходячи з цієї обставини, треба оцінювати все те, що відбувається, відбувалося пізніше.</p>
<p align=JUSTIFY>Ви зверніть увагу з якою оперативністю працівники міліцію встановлюють вину тих, хто бореться за правду. Але мені не треба міліції і оперативних зйомок, я сам бачив, як підкидали гранати під палатку, під намет, де стояли соціалісти ось уже зовсім недавно в жовтні місяці. І продиратися через кордони щитоносців доводилося, обдираючи руки, і мене, знаючи в лице, старші офіцери не пропускали тому, що, бачите, була така вказівка.</p>
<p align=JUSTIFY>Сьогодні створена система нищення політичних опонентів режиму, в тому числі народних депутатів. І до тих пір, поки ті, хто порушує закон, не сяде на лавку підсудних, до тих пір ми будемо мати таке свавілля і буде творитися, зміцнюватися гнила поліцейська держава. Ми повинні як народні депутати боротися проти цього, бо інакше для наших людей немає ніякої перспективи. І саме тому ми повинні добиватися зміни системи влади і персонального, і за змістом, за функціями тих чи інших структур.</p>
<p align=JUSTIFY>Я підтримую пропозицію Юлії Тимошенко в цьому відношенні, бо ми обов'язково повинні крапку в цій історії поставити, але поставити так, щоб ті, хто винен у порушенні закону, відповідали за законом. Не можна терпіти дальше, коли беруться до уваги тільки оперативні зйомки людей, які у цивільній формі, я не знаю звідки вони, кого вони представляють на всіх зустрічах, на мітингах, на акціях протесту ведуть зйомки, а потім на основі цього робляться висновки, а це вважають незаконні операції. А тоді, як записана оригінальна, точна розмова в кабінеті Президента, - це вважаєте щось не таке, бо, бачите, з того приводу не було санкції Генеральної прокуратури.</p>
<p align=JUSTIFY>(О п л е с к и)</p>
<p align=JUSTIFY>Я вважаю, що ми всі розуміємо, про що йдеться. І ще порадив би, не називаючи прізвищ. Для того, щоб депутат керувався власним глуздом, а не говорив на замовлення, йому треба вийти з фракції СДПУ(о). Спасибі.</p>
<p align=JUSTIFY>(О п л е с к и)</p>

<p align=JUSTIFY>Засідання веде ВАСИЛЬЄВ Г.А.</p>

<p align=JUSTIFY>ГОЛОВУЮЧИЙ. Слово надається Шкілю Андрію.</p>

<p align=JUSTIFY>11:52:03</p>
<p align=JUSTIFY>ШКІЛЬ А.В.</p>
<p align=JUSTIFY>Шановні народні депутати, шановні радіослухачі. Я, дійсно, хотів би також відмітити послідовність процесів, які відбулися. Ми розглядаємо, ми заслухали тут представника Міністерства внутрішніх справ, представника прокуратури. Дійсно, я хотів би відмітити для керівництва Верховної Ради, що це персони не того рівня, щоб ми, народні депутати, їх слухали як представників міністерства. Ми запрошували сюди перших осіб, і вони мають сюди прибувати.</p>
<p align=JUSTIFY>Але вернемося до послідовності подій. В першу чергу, чому сталося побиття депутата Волинця, чому це сталося. Тому що в залі кінотеатру "Загреб" відбувалося судилище, несправедливе від самого початку, ганебне за своєю якістю і за повністю сфабрикованим обвинуваченням. І депутат Волинець від самого початку все це чув і слухав. Все це чули і слухали інші народні депутати.</p>
<p align=JUSTIFY>І тому я думаю, для того щоб більше народні депутати на такі суди не приходили, і він був побитий. Ні з яких стільців він не падав, це я бачив на власні очі. Я на власні очі бачив, що відбувалося, і можу свідчити по цьому питанню.</p>
<p align=JUSTIFY>Наступне. Цих хлопців посадили на такі тривалі і абсолютно безпідставні терміни, для того щоб залякати молодь перед наступною акцією 9 березня, яка має відбутися в наступному році. Це зроблено для того, щоб молодь перед тим, як іти на акцію, пам'ятала, що їх можуть безпідставно арештувати, посадити у в'язницю і засудити абсолютно несправедливим судом. Судом, який порушує право кожного на захист. Перше - порушує таємницю нарадчої кімнати, порушує усі можливі і неможливі норми нинішнього, навіть цього ганебного законодавства.</p>
<p align=JUSTIFY>І я звертаюся до всіх тут присутніх. Я розумію, що найбільше все це цікавить тих, хто тут зараз залишився в залі, але звертаюся до них. Що ми цього разу пропустимо і наступними невідомо хто буде, невідомо чи це буде хтось х фракції Блоку Юлії Тимошенко чи це буде хтось їз фракції СДПУ (о), по кому проїдеться каток прокуратури і нинішнього Міністерства внутрішніх справ. Ми знаємо, що несправедливість породжує несправедливість, несправедливість по відношенню до хлопців з УНА УНСО породить несправедливість по відношенню до людей з інших політичних партій і фракцій. І завтра, коли з цієї трибуни будуть виступати ви, ми також тоді будемо байдужі, як ви зараз, слухати те, що відбувається з нами, нашими побратимами, з нашими братами.</p>
<p align=JUSTIFY>Я наголошую на тому, якщо цього разу ми пропустимо і 15 січня ми не почуємо чіткий докладний виступ Міністра Смірнова і прокурора Піскуна, такі випадки стануть правилом, такі випадки будуть постійними. І якщо ми цього разу не врятуємо демократію, не врятуємо справедливість, то більше вона в цій державі не буде існувати ніколи.</p>
<p align=JUSTIFY>Я звертаюся до кожного з тут присутніх, як батька, брата, якщо би ваших дітей абсолютно безпідставно засудили на такі терміни, тільки за право на протест, тільки за виявлення конституційних прав, як би ви себе почували? Давайте тут подивимося на цю ситуацію і з цієї точки зору. Я закликаю до вашої мудрості, до нашої далекогладності і вірю, що справедливість буде відновлена. Дякую.</p>

<p align=JUSTIFY>Засідання веде ЛИТВИН В.М.</p>

<p align=JUSTIFY>ГОЛОВА. Шановні народні депутати! Вам роздано проект постанови 2589. Я ставлю на голосування про те, щоб включити цей проект постанови у порядок денний. Я ставлю на голосування.</p>

<p align=JUSTIFY>11:56:03</p>
<p align=JUSTIFY>За-200</p>
<p align=JUSTIFY>Рішення не прийнято.</p>
<p align=JUSTIFY>Я ставлю на голосування про включення у порядок денний проекту постанови Верховної Ради України за номером 2589.</p>

<p align=JUSTIFY>11:56:32</p>
<p align=JUSTIFY>За-212</p>
<p align=JUSTIFY>По фракціях.</p>
<p align=JUSTIFY>Шановні колеги, переходимо до наступного питання. Шановні колеги, 13 числа поставимо це питання і розглянемо, будуть люди у залі. Ну, що ви...</p>
<p align=JUSTIFY>Я ще раз ставлю на голосування про включення у порядок денний проекту Постанови Верховної Ради України 2589.</p>

<p align=JUSTIFY>11:57:16</p>
<p align=JUSTIFY>За-218</p>
<p align=JUSTIFY>Шановні народні депутати, ми домовилися, що зараз ми привітаємо один одного. Я просив би, щоб... Володимир Яворівський хотів з цього приводу виступити. Будь ласка. Підготуватися Слабенко. Слабенко хотів своє слово сказати.</p>

<p align=JUSTIFY>11:57:45</p>
<p align=JUSTIFY>ЯВОРІВСЬКИЙ В.О.</p>
<p align=JUSTIFY>Шановне товариство, шановні народні депутати, дорогі наші виборці, які проголосували за тих, хто сидить сьогодні в українському парламенті.</p>
<p align=JUSTIFY>Щойно ми торкалися дуже болючої теми, і я дуже хочу, щоб ви, наші виборці, нас правильно зрозуміли. Ми говоримо про те, щоб захистити народних депутатів від варварства того, яке ми маємо. Але не подумайте, що ми тут говоримо тільки про народних депутатів. Ми хочемо, щоб ви зрозуміли, якщо б’ють народних депутатів, то ми прекрасно розуміємо, що відбувається із вами, із рядовими виборцями.</p>
<p align=JUSTIFY>Але дозвольте сьогодні перейти на трішки іншу ноту, бо закінчується сьогодні останній робочий день українського парламенту. Нам всім в обличчя уже дихає і Новий рік, і Різдво. До речі, весь світ уже відзначає різдво. Через те цей настрій, ми дуже хочемо, щоби він сьогодні пішов по всій Україні. Я дуже хочу, щоби ви зрозуміли, що український парламент пережив важкий момент кризи і сьогодні, дякуючи розумним людям, дякуючи совісним людям у парламенті, ми сьогодні працюємо і, ви бачите, вчора скільки прийняли законів і сьогодні обговорили болючі питання. Я дуже хочу, щоби кожен українець, кожен громадянин, який живе на нашій землі, пам'ятав, що ми належимо до дуже древнього, до розумного, великотерпеливого народу - до народу українського.</p>
<p align=JUSTIFY>Дозвольте мені від імені народних депутатів, від імені української інтелігенції, від імені Спілки письменників обсипати всю нашу Україну із цих високих київських печерських пагорбів обсипати житом, пшеницею і щоби ця зернинка упала на кожну українську голову і щоби принесла вам 2 тисячі і 3 великих радості у наступному році. Добра і щастя в кожний український дім! Хай нашу Україну оберігає господь бог і хай над нею постійно усміхається добра українська доля! З Новим роком і з Різдвом Христовим! (О п л е с к и).</p>

<p align=JUSTIFY>ГОЛОВА. Дякую.</p>
<p align=JUSTIFY>Петро Степанович Цибенко, з мотивів, будь ласка. Петро Степанович Цибенко, ввімкніть мікрофон.</p>

<p align=JUSTIFY>12:00:15</p>
<p align=JUSTIFY>ЦИБЕНКО П.С. Спасибі, Володимире Михайловичу.</p>

<p align=JUSTIFY>ГОЛОВА. Не тікайте, шановні колеги.</p>

<p align=JUSTIFY>12:00:38</p>
<p align=JUSTIFY>ЦИБЕНКО П.С. Важко говорити тоді, коли вже почалися такі святкові виступи, але, шановні колеги, я прошу затриматись на одну хвилину в залі, я хочу звернутися до вас. В порядку денному на сьогодні є одне питання, яке нам обов'язково треба сьогодні проголосувати. Про що йде мова? Я пояснюю. Це проект постанови номер 2452. Мова іде про те, що, ви знаєте, зараз ідуть виплати в'язням концентраційних таборів і так званим ост-арбайтерам. За межами цієї виплатної ініціативи виявились діти віком до 12 років, а також сільгосппрацівники. 2 місяця тому відбувся круглий стіл громадських організацій, які представляють цих людей, і вони звернулись до німецького уряду з проханням відновити справедливість і відійти від подвійних стандартів, і звернулися, щоби це рішення та резолюція круглого столу була підписана Головою Верховної Ради. Я дуже прошу, щоб ми сьогодні проглосували цей документ для того, щоб дати можливість Володимиру Михайловичу підписати його і звернутись до німецької сторони.</p>

<p align=JUSTIFY>ГОЛОВА. Петро Степанович, ми її проголосуємо. Ну я дивлюся за комп'ютером. Так, народний депутат Слабенко, ви наполягали на своєму слові? Будете виступати? Ввімкніть мікрофон народного депутата Слабенка. Тільки дуже коротко, я прошу вас, щоб я ще встиг сказати декілька слів перед Новим роком народним депутатам. Ну давайте, тільки швидко, будь ласка.</p>

<p align=JUSTIFY>12:01:50</p>
<p align=JUSTIFY>СЛАБЕНКО С.І. Шановні народні депутати, шановні виборці, мене спонукає до мого виступу все те, що відбувається в нашій державі, в цій сесійній залі.</p>
<p align=JUSTIFY>Сьогодні ми піднімали питання...</p>

<p align=JUSTIFY>ГОЛОВА. Я прошу не розходитись усім, шановні ж колеги!</p>

<p align=JUSTIFY>СЛАБЕНКО С.І. ... народного депутата, його побиття. Те саме - права народних депутатів порушуються постійно при роботі нашої особисто з різними органами державної влади.</p>
<p align=JUSTIFY>Я приведу як приклад, це - питання, яке виникло у мене на виборчому окрузі номер 19, а саме в місті Нововолинськ. В квітні-місяці 99-го року там почалася будуватися єдина шахта, яка сьогодні повинна будуватися. Готовність цієї шахти складає понад 55 відсотків. Але стан її фінансування дає підстави сьогодні для сумних роздумів. Ну принаймні, коли відбувалася виборча кампанія, до нас на Волинь дуже часто зачастили різні представники гілок виконавчої влади, які пообіцяли, що ця шахта буде будуватися, що кошти, які повинні виділятися, вони надійдуть в Волинську область на цю шахту. З 25 млн. зменшили фінансування до 12 млн. З 12 млн. станом на сьогоднішній день виділили 7,5 млн. Це - шахта, яка будується і ведуться підземні роботи. Люди, які працюють там, сьогодні не мають виплаченої заробітної плати перед Новим роком.</p>
<p align=JUSTIFY>Я хотів би звернути увагу, що у грудні-місяці я звернувся безпосередньо вже до внов обраного уряду, який пообіцяв, що принаймні 1 млн. погашення заборгованості по виплатах по заробітних платах надійдуть в область на цю шахту. Ці гроші не надійшли. Я хотів би звернутись до уряду сьогодні, будь ласка, згадайте, що крім захищених статей, можливо, хтось вважає сьогодні є інші статті, які не захищені. Але люди хочуть святкувати....</p>

<p align=JUSTIFY>ГОЛОВА. Направити своє доручення, давайте зараз.</p>

<p align=JUSTIFY>СЛАБЕНКО С.І. Володимир Михайлович! Ви направили відповідно доручення 13 грудня. Повірте, після 13 грудня я декілька раз передзвонив і подивився, як виконується ваше доручення. На жаль, воно так само виконується, як і ті прохання, на які звертаються народні депутати. Дякую за увагу.</p>

<p align=JUSTIFY>ГОЛОВА. Шановні народні депутати! Тут наполягають, щоб я зробив оголошення. Відповідно до статті 13 Закону "Про статус народного депутата України" та статті 4.2.2 Регламенту Верховної Ради України інформую про входження народних депутатів України Майстришина Володимира Яковича та Стояна Олександра Миколайовича до складу депутатської фракції Регіони України.</p>
<p align=JUSTIFY>Шановні народні депутати! У 2002 році Верховна Рада, дозвольте декілька слів, я прошу вас. Я прошу уваги.</p>
<p align=JUSTIFY>У 2002 році Верховна Рада України 4 скликання, яка розпочала свою роботу 14 травня 2002 року працювала в режимі пленарних засідань 67 днів. За цей час було проведено 98 ранкових і вечірніх пленарних засідань, на яких розглянуто понад 500 питань порядку денного. Всього за рік, що минає, Верховною Радою України 4 скликання прийнято рішення стосовно 403 законопроектів, з яких прийнято або підтверджено в цілому, як Закони України - 145. Ще 77 законопроектів прийнято за основу для їх підготовки на друге читання. Переважну більшість прийнятих законів, тобто 98, введено в дію, з них 13 в новій чи оновленій редакції. З 38 законопроектів, визначених Президентом України для невідкладного розгляду, Верховною Радою України розглянуто 28, з них схвалено в цілому як закони України 10, ще 6 направлені для підготовки на друге читання.</p>
<p align=JUSTIFY>Найбільше законопроектів, розглянутих Верховною Радою України, підготовлено в Комітетах з питань фінансів і банківської діяльності - 60, з питань економічної політики, управління народним господарством, власності та інвестицій - 36, з питань соціальної політики та праці - 32.</p>
<p align=JUSTIFY>За період другої сесії, робота якої ще не завершена, хотів би наголосити, прийнято 109 законів, з низ 49 - за проектами, які ініціював Кабінет Міністрів України, 34 - які ініціювали народні депутати України, 25 - Президент України, 1 - Національний банк, ухвалено Державний бюджет України на 2003 рік та Закон України "Про встановлення розміру мінімальної заробітної плати на 2003 рік".</p>
<p align=JUSTIFY>Шановні колеги, я сподіваюсь, що ви мене підтримаєте в тому, що попри ті складнощі і політичні збурення, які ми мали в парламенті, парламент дієздатний, парламент консолідований, парламент конструктивний і парламент відповідальний. Головне, що у нас є парламент, є парламентаризм. (О п л е с к и)</p>
<p align=JUSTIFY>Я хотів би привітати усіх вас, ваші сім'ї, а, користуючись нагодою, і від вашого імені весь український народ з Новим роком, який незабаром ми зустрінемо, з різдвом Христовим! Побажати всім нам, щоб 2003 рік був набагато кращим, ніж 2002-й, щоб врешті-решт ми відчули впевненість в собі, щоб ми стали краще жити, щоб ми були спокійнішими за наших дітей, онуків, за наших нащадків, щоб всі ми мали краще здоров'я! Я бажаю вам всім щастя, добробуту, всього найкращого, того, що бажає собі кожна пересічна людина!</p>
<p align=JUSTIFY>Ранкове засідання Верховної Ради України оголошую закритим. Чергове пленарне засідання ми розпочнемо о 10 годині 14 січня. Але при цьому я хочу нагадати, шановні колеги, що в середу 25 грудня ми прийняли рішення про перенесення і проведення парламентських слухань про дотримання вимог природоохоронного законодавства на понеділок 13 січня.</p>
<p align=JUSTIFY>Вони відбудуться о 15 години в залі пленарних засідань. Прошу вас взяти участь. Дякую вам. Добрих сам свят.</p>

