Стенограма пленарного засідання
24 травня 2013
&nbsp;
<p align=center>ЗАСІДАННЯ ДВАДЦЯТЬ ВОСЬМЕ</p>
<p align=center>Сесійна зала Верховної Ради України</p>
<p align=center>24 травня 2013 року, 10 година</p>
<p>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ. Доброго ранку, шановні народні депутати! Доброго ранку, запрошені, члені уряду, гості Верховної Ради України. Прошу народних депутатів підготувати до&nbsp; реєстрації. Увімкніть систему "Рада".</p>
<p>10:02:51</p>
<p>У&nbsp; залі зареєструвалися&nbsp; 340 народних депутатів. Тому ранкове засідання Верховної Ради України оголошую відкритим.</p>
<p>Шановні народні депутати! В засіданні Верховної Ради України беруть участь члени Кабінету Міністрів України. Давайте привітаємо&nbsp; членів уряду нашого (<i>Оплески</i>) .</p>
<p>Шановні депутати, присутні: Сергій Геннадійович Арбузов – Перший&nbsp; віце-прем'єр міністр України, віце-прем'єр-міністр Бойко Юрій Анатолійович, віце-прем'єр-міністр України Костянтин Іванович Грищенко присутній, міністр Кабінету Міністрів України Олена Леонідівна Лукаш, міністр аграрної політики Микола Володимирович Присяжнюк, міністр внутрішніх справ – відсутній, присутній перший заступник міністра &nbsp;внутрішніх справ Дубовик Віктор Борисович; міністр доходів і зборів Олександр Вікторович Клименко є; міністр екології Олег Альбертович Проскуряков; міністр економічного розвитку Ігор Миколайович Прасолов; міністр енергетики, вугільної промисловості у відпустці, заступник міністра енергетики та вугільної промисловості Чех; присутній міністр закордонних&nbsp; справ Леонід Олександрович Кожара; міністр інфраструктури у відрядженні, заступник міністра інфраструктури пан Корнієнко; міністр культури Леонід Михайлович Новохатько; міністр молоді&nbsp; та спорту Равіль Сафович Сафіуллін; перший заступник міністра оборони пан Олійник, Лєбєдєв у відрядженні; присутній міністр освіти і науки Дмитро Володимирович Табачник; перший заступник міністра охорони здоров'я Качур Олександр Юрійович; міністр промислової політики Короленко Михайло Костянтинович; міністр регіонального розвитку у відрядженні, заступник міністра Ісаєнко є; міністр соціальної політики – відрядження, заступник міністра соціальної політики Коломієць присутній; міністр фінансів Полобов у відрядженні, присутній перший заступник міністра фінансів Мярковський; і міністр юстиції Лавринович Олександр Володимирович присутній.</p>
<p>Відповідно до статті 229 Регламенту Верховної Ради&nbsp; України з 10 до 11 години проводиться година запитань до Уряду. На годині запитань пропонується заслухати інформацію Кабінету Міністрів &nbsp;України щодо державної політики в галузі освіти і відповідати на запитання буде міністр освіти і науки України Дмитро Володимирович Табачник. І пропонується наступний порядок проведення "години запитань до Уряду": надати&nbsp; до 20 хвилин міністру освіти і науки для доповіді і відповіді на письмові та усні запитання, відвести 10 хвилин членам Кабінету Міністрів для відповіді на запитання від депутатських фракцій і для запитань народних депутатів до членів&nbsp; Кабінету Міністрів України відвести до 30 хвилин. І пропонується надавати по одній хвилині на кожне усне запитання та по дві хвилини для відповіді на нього. Тому переходимо до розгляду запитань&nbsp; до уряду, я запрошую на трибуну міністра освіти і науки України Дмитра Володимировича Табачника, прошу.</p>
<p>&nbsp;</p>
<p>ТАБАЧНИК Д.В.</p>
<p>Шановний Володимире Васильовичу, шановні народні депутати,&nbsp; шановні присутні, оскільки в більшості запитань, направлених до Кабінету Міністрів, міститься питання про завершення навчального року та підготовку до вступної кампанії до вищих навчальних закладів України в 2013 році, дозвольте коротко поінформувати вас про завершення навчального року.</p>
<p>Сьогодні&nbsp; в 19 тисячах 672 середніх школах України пролунає останній дзвоник для чотирьох мільйонів 222 тисяч школярів, зокрема з них понад 280 тисяч – це випускники 11-х класів денних загальноосвітніх шкіл. Сьогодні для них цей дзвоник в їх житті прозвучить востаннє. Я хотів би привітати всіх, чиї діти, онуки, близькі люди сьогодні завершують шкільне навчання. &nbsp;<i>&nbsp;(Оплески)</i></p>
<p>&nbsp;Традиційно в ці дні ми підводимо підсумки нашої роботи впродовж навчального року і забезпечуємо його організоване завершення. Тому хочу поінформувати вас про основні події цього року.</p>
<p>Щодо дошкільної освіти. Мережа дитячих садків в Україні стрімко розвивається. Лише в першому кварталі вже було відкрито 10 приватних навчальних дитячих закладів, відновлено роботу 10 закладів, створено 10 навчально-виховних комплексі і додатково відкрито 100 груп для дітей дошкільного віку у функціонуючих дитячих садках. Таким чином, лише в першому кварталі цього року зусиллями уряду додатково створено 4 тисячі місць в дитячих садках. Загалом сьогодні в країні функціонує 16 тисяч 414 дошкільних навчальних закладів, в яких дошкільну освіту здобувають 1 мільйон 430 тисяч дітей. Понад 375 тисяч в цьому році є випускниками дошкільних навчальних закладів.</p>
<p>Новими соціальними ініціативами Президента України Віктора Федоровича Януковича чітко визначено: забезпечити впродовж двох років ще додатково понад 100 тисяч місць в дитячих садках. Тільки така їх кількість дасть можливість практично мінімізувати черги в дитячі садки.</p>
<p>Друге. Загальна середня освіта. Сьогодні найгарячіша пора розпочинається саме в цій галузі: державна підсумкова атестація, навчальна практика, навчальні екскурсії, вручення документів про освіту випускникам 9 та 11 класів.</p>
<p>Кілька слів про графік закінчення навчального року в школах. Як я зазначав на початку, сьогодні в усіх закладах проходить свято останнього дзвоника. Серед три дні, в понеділок 27 травня, відбудеться перше з трьох випробувань для 11-класників: письмовий переказ з української мови.</p>
<p>Свято вручення атестатів про повну загальну середню освіту буде проходити 1-2 червня за вибором навчального закладу. З 3 по 27 червня буде проходити зовнішнє незалежне оцінювання, для участі в якому у встановленому порядку зареєструвалося 322 з половиною тисячі осіб, зокрема близько 25 відсотків з яких це випускники минулих років, які прагнуть покращити свої результати в тестуванні. Із 1 липня розпочинається&nbsp;вступна кампанія&nbsp; до вищих навчальних закладів. Для випускників основної школи державна підсумкова атестація буде проходити з 28 травня по&nbsp; 11 червня з&nbsp; п'яти предметів: українська мова, диктант, математика, біологія, географія та іноземна мова. А свідоцтво про базову середню освіту одержать випускники 9-х класів 11-12 червня. Це майже 410 тисяч&nbsp; дітей. Для близько 400 тисяч&nbsp; наших найменших&nbsp; шкільних випускників 4-х класів, які вже пройшли державну підсумкову атестація, з 27 по 30 травня будуть працювати навчальні екскурсії. Крім того, для бажаючих буде організовано&nbsp; оздоровлення в літніх пришкільних таборах, яких Міністерство&nbsp; освіти в цьому році планує&nbsp; створити більше 16,5 тисяч.</p>
<p>Початкова школа в цьому році особлива, адже з 1 вересня минулого року першокласники перейшли на навчання за новим державним стандартом початкової загальної освіти. Його основними перевагами та відмінностями стали: вивчення іноземної мови в усіх школах з 1&nbsp; класу,&nbsp; здоров'язбережувальна&nbsp; те екологічна спрямованість, запровадження всіх предметів на вимогу часу вивчення інформатики не з 9-го, а з 2-го класу.</p>
<p>З 1 вересня цього року на навчання за новими&nbsp; стандартами будуть переходити учні 2-х та 5-х класів. Сьогодні для них завершується видрук підручників, які своєчасно будуть&nbsp; доставлено до всіх шкіл.</p>
<p>Хочу доповісти&nbsp; Верховній&nbsp; Раді, що станом на 20 травня завершено повністю видрук всіх підручників для 2-го класу, і вони всі&nbsp; довезені до обласних книжкових баз.</p>
<p>Кілька слів про&nbsp; програму "Шкільний автобус". На Україні на початок цього навчального року за межею пішохідної доступності&nbsp; проживали 292&nbsp; тисячі учнів. За останні два роки кількість дітей, які одержали&nbsp; можливість перевезення&nbsp; шкільними автобусами збільшилась в 1,6 рази.</p>
<p>Хотів би сказати,&nbsp; що просив би на наступний рік&nbsp; підтримати народних депутатів, показники щодо програми "Шкільний автобус"&nbsp; для остаточного&nbsp; завершення цієї програми наступного року.&nbsp;</p>
<p>Дуже коротко&nbsp; про&nbsp;&nbsp;&nbsp;&nbsp; соціальний захист педагогічних працівників. Уряд проводить цілеспрямовану послідовну політику по збільшенню заробітної плати педагогічних працівників. Адже ні в кого не викликає сумніву необхідність підняття соціального захисту вчителя і підвищення престижності вчительської професії в суспільстві.</p>
<p>Хотів би доповісти. З 1 липня 2012 року по 1 січня 2013 року підвищення заробітної плати всіх педагогічних працівників України відбувалось 4 рази. З 1 липня, з 1 жовтня, з 1 грудня 2012 року та з 1 січня 2013 року. Це підвищення дозволило збільшити заробітну плату в середньому, за статистичними показниками, більш ніж на 20 відсотків впродовж одного навчального року.</p>
<p>Для порівняння. В грудні середня, минулого року, середня заробітна плата вчителя вищої категорії становила по Україні 2 тисячі 246 гривень, сьогодні – 3 тисячі 190 гривень. Вчителя з 3-річним стажем без категорій і звань становила 1642 гривні, сьогодні 2 тисячі 450 гривень. Ми розуміємо, що цього замало. Але уряд і в подальшому планує працювати над підвищенням заробітної плати працівників освіти.</p>
<p>Дякую за увагу. І дозвольте перейти до відповідей на запитання. Перше запитання. Особливості проведення зовнішнього незалежного оцінювання випускників навчальних закладів, які виявили бажання вступити до вищих навчальних закладів в 2013 році.</p>
<p>Хочу сказати, що на сьогодні здійснено всі заплановані заходи щодо підготовки та проведення зовнішнього незалежного оцінювання в 2013 році. Завершено друк тестів мовами національних меншин. Та здійснюється доставка тестових матеріалів до пунктів тестування. Проводиться також навчання та інструктаж педагогічних працівників, які залучені до проведення зовнішнього незалежного оцінювання, на всіх пунктах тестування та до перевірки завдань з розгорнутою відповіддю.</p>
<p>Повністю сформовано також мережу пунктів тестування. Їх створено 4 тисячі 730 на базі понад тисячі навчальних закладів. Графік проведення зовнішнього незалежного оцінювання в цьому році, на нашу думку, складений більш вдало. Тестування розпочнеться&nbsp;3 червня з хімії та завершиться 27 червня предметом тестування – світова література. Зовнішнє незалежне оцінювання з трьох предметів (іноземні мови – 8 червня, географія – 15 червня та фізика – 22 червня) цього року буде проведено в суботу.</p>
<p>У зв'язку з великою кількістю зареєстрованих учнів на тестування з предметів: українська мова та література, математика та історія України – тестування буде відбуватися в дві сесії.</p>
<p>Під час зовнішнього оцінювання абітурієнти будуть складати тести з 14 предметів. Це українська мова та література (обов'язковий предмет для вступу до вищих навчальних закладів), математика, історія України, російська мова, фізика, хімія, географія, біологія, англійська мова, німецька мова, французька, іспанська, а також нового предмету, порівняно з 2012 роком, – це світова література.</p>
<p>Абітурієнти, які з поважних причин, визначених Порядком зовнішнього незалежного оцінювання в 2013 році, не зможуть взяти участь в тестуванні в основній сесії зовнішнього незалежного оцінювання, зможуть протягом 5 робочих днів, включаючи день проведення тестування, подати до відповідного регіонального центру заяву з проханням надати їм можливість складати будь-який тест під час додаткової сесії зовнішнього незалежного оцінювання, долучивши до цієї заяви документ на підтвердження наявності поважних причин. А додаткову сесію для таких дітей буде проведено з зовнішнього незалежного оцінювання в період з 4 до 11 липня 2013 року.</p>
<p>Декілька про нововведення. В цьому році буде підвищено контроль на всіх пунктах тестування щодо недопущення процедури проходження зовнішнього незалежного оцінювання. За прогнозними даними, кількість металошукачів на пунктах тестування значно збільшиться, порівняно з минулим роком: з 30 до 72 відсотків. Хотів би нагадати, що протягом часу, відведеного для виконання тесту, абітурієнт не повинен мати при собі будь-яких засобів зв'язку, пристроїв обробки та зчитування інформації, не залежно від того, включені вони чи вимкнені.</p>
<p>Певні зміни відбулися і в змістовній частині проведення зовнішнього незалежного оцінювання.</p>
<p>На прохання&nbsp; вчителів-практиків зменшено кількість завдань в тестах з гуманітарних&nbsp; предметів, це "Всесвітня історія", "Історія&nbsp; України"&nbsp; з 60 до 55 запитань. Не зважаючи&nbsp; на&nbsp;&nbsp; зменшення кількості завдань&nbsp; з фізики з 36 до 34, час на виконання цього тесту&nbsp; залишився тим самим -&nbsp; 180 хвилин. Зокрема зменшено також кількість завдань&nbsp; з вибором однієї правильної відповіді, натомість збільшено кількість завдань відкритої форми з короткою змістовною відповіддю.&nbsp; Таким чином буде зменшено кількість завдань, де можливе вгадування відповідей, шляхом розвантаження цієї частини&nbsp; тесту від завдань, що потребують громіздких обчислень.&nbsp; Підвищено&nbsp;&nbsp;&nbsp; значущість&nbsp; частини тесту, в якій абітурієнти&nbsp; розв'язують задачі та самостійно&nbsp; виписують числову&nbsp; відповідь.</p>
<p>З метою підвищення&nbsp;&nbsp; точності&nbsp; вимірювання критеріїв оцінювання власного висловлення з іноземних мов зазнали змін як у своїй структурі, так і в системі оцінювання тести з іноземних мов.&nbsp; Так скорочено&nbsp; кількість комунікативних ситуацій, переглянуто систему&nbsp; оцінювання&nbsp; власного висловлення за критеріями "лексика" та "граматика". Встановлено&nbsp; нові інтервали&nbsp; кількості&nbsp; помилок та балів, що виставляються під час оцінювання мовного оформлення власного&nbsp; висловлювання з іноземної мови.</p>
<p>Ми переконані, що такі зміни у критеріях і&nbsp; покращення якості&nbsp; тестових завдань дозволить підвищити якість перевірки&nbsp; тестових.</p>
<p>Основні аспекти, на які&nbsp; необхідно&nbsp; звернути увагу абітурієнтам під час підготовки до ЗНО, в цьому році залишаються такими ж, як і у&nbsp; минулому: відсутність&nbsp; телефонів,&nbsp; пристроїв і чітка наявність при собі документів (це оригінал&nbsp; документу про тестування, сертифікат&nbsp; зовнішнього&nbsp; незалежного оцінювання і запрошення-перепустка).</p>
<p>До 5 липня 2013 року&nbsp; буде&nbsp; обов'язково оголошено результати учасниками основної тестової сесії і до 16 липня – результати&nbsp; всіх&nbsp;&nbsp; абітурієнтів, які візьмуть участь у додатковій&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp; сесії.</p>
<p>Друге запитання.&nbsp; Як на цей&nbsp; час&nbsp; виконання відбувається&nbsp;&nbsp; урядової програми "Шкільний автобус"?</p>
<p>Я вже починав говорити на цю тему. Хотів би&nbsp; сказати, що проблема негайного забезпечення географічної та&nbsp; економічної доступності&nbsp; освітніх&nbsp; послуг в Україні&nbsp; вирішується комплексно і, на нашу думку,&nbsp; ефективно.&nbsp; Крім всебічного впровадження &nbsp;інформаційних технологій, які дозволяють частково вирішити ці питання у зв'язку з можливостями дистанційного навчання і безоплатного поширення якісних інформаційних ресурсів начального призначення. Держава і уряд також турбується про забезпечення засобів і умов для необхідного перевезення дітей і вчителів до місцевих навчальних закладів.</p>
<p>Так реалізується Державна цільова соціальна програма "Шкільний автобус", створена в 2003 році.&nbsp; Я вже казав, що 292 тисячі 673 учні потребують довезення&nbsp; за межею пішохідної доступності.</p>
<p>Стан забезпечення на сьогоднішній&nbsp; день в перевезенні учнів автобусом становить 98,5 відсотків, в тому числі шкільним автобусом майже 83 відсотки та 17 відсотків іншими видами транспорту.</p>
<p>Порівняно з 2010 роком в 1,6 разів збільшилася частка учнів, які перевозяться шкільними автобусами. Загальна потреба по Україні шкільних автобусів на цей рік складає близько півтори тисячі одиниць.</p>
<p>В минулому році за кошти державного бюджету було закуплено рекордну кількість шкільних автобусів за всі 9 років існування цієї програми – понад 900. Крім того, ще близько 250 шкільних автобусів було забезпечено за кошти місцевих бюджетів.</p>
<p>В цьому році відповідно до розпису державного бюджету планується до закупівлі ще близько 450 шкільних автобусів, які будуть повністю поставлені до органів управління освітою в сільській місцевості до початку нового навчального року до 1 вересня.</p>
<p>Крім того, за нашим моніторингом ще 210 автобусів планують закупити місцеві органи влади за кошти державного бюджету.</p>
<p>Задоволення остаточної потреби з урахуванням результатів цього року буде складати близько тисячі машин шкільних автобусів на період 2014 року.</p>
<p>Наступне питання: "Стан розвитку мережі дошкільних навчальних закладів". Я вже коротко починав говорити про це питання. За останні 2,5 роки кількість дитячих садків в Україні збільшилась на 1346 дошкільних закладів. Що дало можливість створити 204 тисячі місць для дітей дошкільного&nbsp;віку. Зокрема, нам вдалося підняти забезпеченість дошкільним вихованням&nbsp; з 63 відсотків&nbsp; до 85.5 відсотків, забезпечивши стовідсоткове охоплення дошкільною освітою практично стовідсотково дітей п'ятирічного віку. В цьому році планується збільшити кількість місць в дитячих садках&nbsp; ще на 52 тисячі. Я думаю, що якщо ці зусилля&nbsp; нарощувати впродовж двох наступних років, таке сумне поняття як черга&nbsp; до дошкільного навчального закладу, воно буде ліквідовано.</p>
<p>Наступне питання. Яка ситуація з формуванням державного замовлення на підготовку фахівців та робітничих кадрів. Хочу доповісти, що на засіданні 22 травня&nbsp; цього року Кабінет Міністрів&nbsp; ухвалив постанову про обсяги державного замовлення на підготовку фахівців та робітничих кадрів. Державне замовлення в цьому році&nbsp; побудовано таким чином:&nbsp; збільшено обсяг державного замовлення на такі&nbsp; напрями підготовки: інформатика, обчислювальна техніка,&nbsp; системні науки, кібернетика, телекомунікації, біотехнології, безпека інформаційних систем,&nbsp; безпека комунікаційних систем, генна інженерія, автоматика управління, мікроелектроніка, наноелектроніка, натомість зменшено державне замовлення&nbsp; на напрями підготовки&nbsp; міжнародні відносини – на 23 відсотки, економіка та підприємництво – на 12 відсотків, менеджмент і адміністрування – на 11 з лишнім відсотків.</p>
<p>Для вищих навчальних закладів в цьому році планується державне замовлення в обсязі, меншому на 4 тисячі осіб, що пов'язано з тим, що є зменшення випускників цьогорічних 11 класу на 6,7 відсотків. Тобто, майже на 20 тисяч. При цьому державне замовлення зменшено тільки на 4 тисячі.</p>
<p>Хотів би сказати, що державне замовлення в цьому році зменшено також на економічні та юридичні професії. А сумарний прийом в цьому році за державним замовленням на програми по бакалаврату буде складати сумарно понад 85 тисяч.</p>
<p>Щодо обсягів державного замовлення для робітничих кадрів. Так само, як і підготовка у вищих навчальних закладах, в цьому році, відповідно до прийнятого закону Верховною Радою, вперше державне замовлення буде розміщуватись, згідно постанови Кабінету Міністрів, на конкурсних засадах. Вчора урядом було випущено цю постанову.</p>
<p>І конкурсний відбір виконавців державного замовлення буде здійснюватись прозоро. Зі спеціальними комісіями, які створює кожний державний замовник за участю представників міністерства економічного розвитку, міністерства фінансів, міністерства освіти і науки, спільного представницького органу зі сторони роботодавців, Всеукраїнських професійних спілок та їх об'єднань, органів студентського самоврядування.</p>
<p>Основними критеріями відбору виконавців державного замовлення є прості і зрозумілі. Наявність ліцензії на освітні послуги, наявність відповідного забезпечення матеріального. Хотів би сказати, що на робітничі кадри в цьому році ми плануємо збільшити державне, державне замовлення.</p>
<p>Я дякую за письмові запитання. І готовий перейти до відповіді на усні запитання <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую. Шановні депутати! 10 хвилин є на запити усні до Дмитра Володимировича. Прошу записатися. Хвилина ви знаєте – на&nbsp; запит, дві хвилин – на&nbsp; відповідь.</p>
<p>Прошу&nbsp; Марцінків, об'єднання "Свобода".</p>
<p>&nbsp;</p>
<p>10:28:36</p>
<p>МАРЦІНКІВ Р.Р.</p>
<p>Прошу передати слово Фаріон.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>10:28:42</p>
<p>ФАРІОН І.Д.</p>
<p>Ірина Фаріон, Всеукраїнське об'єднання "Свобода" , місто Львів.</p>
<p>Пане міністре, маю запитань до вас кілька. Отже,&nbsp; на якій підставі ви маєте намір запроваджувати з 5-го класу вивчення російської мови? І то коштом годин іноземної мови чи не є це продовженням горезвісних радянських постанов, зокрема&nbsp; 1938 року "Про обов’язковість вивчення російської мови" – в&nbsp; усіх так званих радянських республіках?</p>
<p>І друге запитання. На якій&nbsp; підставі ваше&nbsp; міністерство здійснює безперервні і безпрецедентні перевірки, а також зміну кадрів в Інституті українознавства?&nbsp;&nbsp; Чи не є це виразним упередженням до українського наповнення змісту освіти? Прошу дати відповідь на ці запитання. (<i>Оплески</i>)</p>
<p>&nbsp;</p>
<p>ТАБАЧНИК Д.В. Шановний народний депутат, перш за все шкодую за тим, що&nbsp; вас невірно зовсім інформували. Жодним чином ніхто не запроваджує примусове вивчення другої іноземної мови з 5-го класу.</p>
<p>Згідно нового державного новітнього стандарту, який позитивно оцінено Радою Європи, вони навіть дали цьому високий епітет, як початок мовної лінгвістичної&nbsp; революції, обов'язковим є вивчення англійської мови з 1-го класу.</p>
<p>Згідно державного стандарту вивчення другої іноземної мови обов’язкове в усіх школах з 5-го класу. Але&nbsp; вибір іноземної мови, яка обов’язково вивчається з 5-го класу належить до прерогативи освітнього педагогічного колективу.</p>
<p>Більше того, другу іноземну мову вибирає саме педагогічна рада разом з колективом батьківського самоврядування, до таких мов, які можна вибирати починаючи з 5-го класу належать без винятку всі європейські мови за умови, що є відповідні кадри. Оскільки російська мова – є&nbsp; &nbsp;мовою Організації Об'єднаних Націй, і також європейською мовою, то ніхто&nbsp; не може стримувати ті школи, які бажають вибрати російську мову щодо другої обов'язкової як іноземної і вивчення з 5 класу. Жодної директивної політики чи нав'язування іспанської чи російської, французької чи німецької мови в цьому питання нема і не може бути. Вас невірно інформували.</p>
<p>Щодо безперервних змін кадрового потенціалу в Інституті українознавства. За останні 22 роки в цьому інституті не відбулося, нажаль, жодних кадрових змін. Цей інститут як і очолював так і очолює доктор філологічних наук професор Кононенко, якому 83 роки. Сумно, що заступником директора з наукової роботи є його рідний син, а крім того більшість співробітників інституту так чи інакше&nbsp;&nbsp; перебувають з ним у родинних зв'язках. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Я прошу, фракція Партії регіонів, народний депутат Гриневецький.</p>
<p>&nbsp;</p>
<p>10:31:44</p>
<p>ГРИНЕВЕЦЬКИЙ С.Р.</p>
<p>Дякую. Шановний Дмитро Володимирович, я хотів би поставити питання щодо ситуації навколо іноземних студентів. Яку політику в цьому плані проводить Міністерство освіти і науки? Я прошу відповісти через економічну, політичну, гуманітарну і безпекову складову. Дякую.</p>
<p>&nbsp;</p>
<p>ТАБАЧНИК Д.В. Дякую за запитання. Шановний народний депутат, Україна впродовж останніх 50 років мала дуже потужні традиції підготовки іноземних студентів і під час Радянського Союзу входила до трьох найбільших центрів, де готувалися іноземні фахівці.</p>
<p>На сьогоднішній день Міністерство освіти і науки приділяє особливу увагу залученню іноземних студентів до нашої країни. Я не буду пояснювати численні переваги і з точки зори економічної безпеки. Лише кілька вимірів: контрактна плата іноземних студентів дозволяє суттєво поповнювати скарбницю і університетів, і бюджет. За останні кілька років зберігається, на мою думку, надзвичайно позитивна динаміка: зростання кількості іноземних студентів щороку на 7-8 тисяч осіб. Сьогодні в Україні одержують освіту виключно за контрактом 61 тисяча іноземних студентів зі 152-х країн світу, в 2010 році таких було 41 тисяча, тобто прогрес наявний. Це дозволяє, по-перше, серйозно зміцнювати матеріальну базу, по-друге, впроваджувати через випускників певний політичний, економічний, гуманітарний вплив України на інші держави. Для того, щоб збільшити кількість іноземних студентів&nbsp; ми надали максимально можливі автономічні можливості для всіх університетів: самостійний&nbsp; вибір мови навчання, комбінаторику при підготовці програм навчання бакалаврата і магістратури, зменшили кількість посередників, зменшили терміни подання&nbsp; документів для іноземних студенів. Однією з проблем лишається недостатньо комфортні умови гуртожитків для іноземних студентів. На сьогоднішній день першу позицію за кількістю іноземних студентів посідає Харків, але продовжується зростання кількості іноземних студентів, які прагнуть вчитися в нашій країні, приємно, що в цьому навчальному році понад чотири тисячі – це контрактники з європейських країн.</p>
<p>&nbsp;</p>
<p>ГОЛОВУЮЧИЙ. Я прошу фракція "УДАР Віталія Кличка", народний депутат Матіос.</p>
<p>&nbsp;</p>
<p>10:34:23</p>
<p>МАТІОС М.В.</p>
<p>Прошу передати слово депутату Володимиру Яворівському.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>10:34:29</p>
<p>ЯВОРІВСЬКИЙ В.О.</p>
<p>Володимир Яворівський, Київ, Троєщина, "Батьківщина".</p>
<p>Пане міністре, Рейгану належать прекрасні слова про&nbsp; американський уряд: "Уряд, як немовля – жахливий апетит і повна безвідповідальність". Це він сказав про свій власний уряд, то що говорити про наш український уряд, в якому ви є дуже помітним, так би я сказав, міністром, вас знають усі і просто багато людей сьогодні в Україні, величезний сегмент і педагогів, і не педагогів чекають, поки для вас пролунає останній дзвінок. Запитання дуже просте: дівчинка-студентка Києво-Могилянки якось вам подарувала в оригінальний спосіб квіти, вона зараз не є студенткою і безробітна, не могли б ви її взяти до себе на роботу і вона би... секретаркою і вона би щоранку вам дарувала квіти? <i>(Оплески)</i></p>
<p>&nbsp;</p>
<p>ТАБАЧНИК Д.В. Шановний народний депутате, в Рейгана, який був помітною політичною постаттю було дуже багато цікавих висловлювань, зокрема, перебуваючи&nbsp;з державним офіційним візитом, в 1983 році він давав надзвичайно позитивну оцінку тодішньому президенту Гватемали. Говорив, що це людина високої честі і совісті, яка постійно дбає про соціальну справедливість.</p>
<p>Для довідки хочу вам сказати, що саме цей президент, Гватемали, 12 травня цього року був засуджений до 80 років ув'язнення за вбивства 200 тисяч своїх співвітчизників. Тому у Рейгана були і цікаві, і абсолютно помилкові висловлювання. Я думаю, що його треба оцінювати в контексті всесвітньої історії.</p>
<p>Щодо студенток і нестуденток, які прагнуть влаштуватися на роботу. Я думаю, що можна було б пошукати їм вакансії у вашому комітеті, а в Міністерстві освіти і науки набір співробітників здійснюється згідно Закону "Про державну службу" виключно на конкурсних засадах. Конкурсні засади передбачають наявність освіти і відповідної кваліфікації.</p>
<p>Стосовно Національного університету "Києво-Могилянська академія". Якраз той претендент, якого ви пропонуєте на роботу, був відрахований з Києво-Могилянської академії після того, як орган студентського самоврядування саме цього університету не підтримав його поведінку і висловлювання, за що я можу подякувати органу студентського самоврядування Києво-Могилянської академії. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Об'єднання "Свобода", народний депутат Ігор Мірошниченко.</p>
<p>&nbsp;</p>
<p>10:37:22</p>
<p>МІРОШНИЧЕНКО І.М.</p>
<p>Пане Табачник, у мене до вас кілька запитань. Перше стосується закладів позашкільної освіти, так званих шкіл мистецтв.</p>
<p>До мене звернулися батьки та викладачі Лебединської дитячої школи мистецтв імені Бориса Романовича Гмирі, а так само звернулося дуже багато інших шкіл мистецтв. І стосується їхнє звернення розпорядження, чи рекомендації, Міністерства фінансів стосовно фінансування цих шкіл мистецтв. З метою оптимізації витрат місцевих бюджетів рекомендується покласти всю відповідальність за фінансування шкіл мистецтв на батьків. Це півтори-дві тисячі гривень. Це означає, що школи мистецтв по всій Україні будуть закриті.</p>
<p>І таким чином ініціативи соціальні Віктора Януковича, нашого Президента, "Діти – майбутнє України", а також "Рік дитини" і дитячої творчості 2013 року буде провалено. Це перше запитання.</p>
<p>І друге запитання. Ваше ставлення до того, щоби такі школи мистецтва&nbsp; перенести все ж таки на&nbsp;&nbsp; кошти Державного бюджету. Це не такі великі кошти, близько 700-800 мільйонів гривень.&nbsp; Ваше ставлення…</p>
<p>&nbsp;</p>
<p>ГОЛОВУЮЧИЙ. Прошу.</p>
<p>&nbsp;</p>
<p>ТАБАЧНИК Д.В. Дякую шановному народному депутату за запитання.</p>
<p>Хотів би сказати, що всі школи мистецтв в Україні методично,&nbsp; організаційно&nbsp; за навчальними програмами опікуються Міністерством культури.</p>
<p>Я думаю, що мій колега, шановний міністр культури Леонід Михайлович Новохатько, буде готовий відповісти на це запитання.</p>
<p>Щодо Міністерства освіти і науки. Згідно повноважень, які&nbsp; визначені міністерством, ми опікуємося закладами позашкільної освіти. Таких в Україні знаходиться на сьогоднішній день 1676. Мушу з приємністю сказати, що за останні три роки жоден заклад дошкільної освіти не був в Україні закритий. Жоден!</p>
<p>Був, правда, випадок в Сабмерському районі, коли місцева рада закрила одночасно своїм рішенням всі чотири наявні&nbsp; заклади дошкільної… позашкільної освіти. Міністерством освіти було принесено чотири протести на рішення цієї місцевої ради до Генеральної прокуратури. Після втручання Генеральної прокуратури, на мою думку, це необрежне рішення було скасовано, і в цьому районі зусиллями Міністерства&nbsp; освіти і Генеральної прокуратури продовжують існувати всі чотири заклади позашкільної освіти.</p>
<p>Крім того, в цьому році&nbsp; відкрито&nbsp; 17 нових закладів позашкільної освіти.&nbsp; Стосовно&nbsp; їх функціонування. На сьогоднішній день практично 40 відсотків дітей шкільного&nbsp; віку відвідують заняття, гуртки і секції в позашкільних закладах освіти.</p>
<p>Щодо пропозицій&nbsp; включення позашкільних закладів освіти, я думаю, що&nbsp; і&nbsp; мистецьких шкіл до першого захищеного кошику бюджету таке доручення дано Президентом України при підготовці бюджету на наступний рік Міністерству фінансів, Міністерству культури і Міністерству освіти. Я думаю, що ми його спільно успішно реалізуємо і виконаємо соціальні ініціативи Президента&nbsp; щодо охоплення позашкільними формами освіти 70 відсотків дітей шкільного віку впродовж двох років.</p>
<p>&nbsp;</p>
<p>ГОЛОВУЮЧИЙ. Дякуємо вам, Дмитро Володимировичу. Сідайте.</p>
<p>Я прошу міністра екології та природних ресурсів відповісти на письмові питання. На письмові питання.</p>
<p>Міністр екології, прошу. Да, прошу.</p>
<p>&nbsp;</p>
<p>ПРОСКУРЯКОВ О.А.&nbsp;</p>
<p>Додатком 3 до Закону України "Про&nbsp; Державний бюджет України на 2013 рік" передбачено видатки на здійснення природоохоронних заходів в сумі 980 мільйонів гривень. Головним розпорядником коштів за зазначеними видатками визначено Міністерство екології та природних ресурсів України.</p>
<p>Порядком використання коштів, передбачених у Державному бюджеті для здійснення природоохоронних заходів, затверджених постановою Кабінету Міністрів, формування та затвердження плану природоохоронних заходів здійснюється Мінприроди за погодженням з Мінфіном.</p>
<p>Крім того, відповідно до зазначеного порядку міністерство визначає виконавців робіт за окремими природоохоронних заходами, а також розподіляє видатки між адміністративно-територіальними одиницями у розрізі розпорядника бюджетних коштів нижчого рівня до їх одержувача.</p>
<p>Запитання. "Просимо повідомити, яким документом визначений план природоохоронних заходів в розрізі територіальних одиниць розпорядників та одержувачів бюджетних коштів конкретних заходів. А також просимо надати копію такого документу".</p>
<p>Відповідь. В Державному бюджеті України на 2013 рік Мінприроди за бюджетною програмою в здійсненні природоохоронних заходів враховано видатки Державного фонду охорони навколишнього природного середовища в сумі 833 мільйона гривень. Відповідно до порядку використання коштів за вищесказаною бюджетною програмою бюджетні кошти спрямовуються відповідно до плану природоохоронних заходів, які затверджуються Мінприроди за погодженням з Мінфіном.</p>
<p>На сьогодні за вказаною бюджетною програмою, затвердженою Мінприроди та погоджено Мінфіном, план природоохоронних заходів на суму 557 мільйонів гривень, в тому числі за наступними напрямами. Забезпечення&nbsp; &nbsp;раціонального використання&nbsp;&nbsp; і зберігання відходів виробництва та&nbsp; побутових відходів, збереження природно-заповідного фонду, охорони і раціонального використання водних ресурсів, охорони атмосферного повітря, моніторинг&nbsp; навколишнього природного середовища, охорони&nbsp; і&nbsp; раціонального використання природних рослинних&nbsp; ресурсів та ресурсів тваринного&nbsp; світу, організація і здійснення заходів з екологічної освіти&nbsp; та впровадження економічного механізму, забезпечення охорони навколишнього природного середовища. На погодженні в Мінфіні знаходяться плани природоохоронних заходів на суму&nbsp; 677 мільйонів гривень. Це відповідь на перше запитання.&nbsp;</p>
<p>&nbsp;</p>
<p>ГОЛОВУЮЧИЙ. Одну хвилину. Знаєте, не нада&nbsp; істерики тут нікому робити. Міністри прийшли відповісти на письмові питання. Ви&nbsp; мені скажіть, от&nbsp; є 5 питань, є "Свобода" письмово, - не нада відповідати, не нада?</p>
<p><i>(Шум у залі) </i>&nbsp;Нада. Відповідайте на друге питання.</p>
<p>&nbsp;</p>
<p>ПРОСКУРЯКОВ О.А. Друге запитання.&nbsp;&nbsp; "Яким рішенням якого органу та в якому порядку обрано&nbsp; засновника ТОВ "Надра………." та на підставі яких економічних розрахунків надано преференції&nbsp; саме ТОВ "СПК-Геосервіс"&nbsp; участі у створенні "Надра……."?</p>
<p>30 листопада&nbsp; 2011&nbsp; року уряд прийняв рішення про проведення конкурсу на укладення Угоди&nbsp; про розподіл вуглеводнів, які видобуваються в межах ділянки Юзівська та визначили умови конкурсів. Однією з ключових умов конкурсу є&nbsp; обов'язкове партнерство переможця конкурсу з українським учасником. Відповідно до пункту 16 умов конкурсу таким учасником&nbsp; було відібрано на конкурсних&nbsp; засадах або&nbsp; профільна&nbsp; державна акціонерна&nbsp; компанія, або господарське&nbsp; товариство, створене&nbsp; за її&nbsp; участю. Міжвідомча комісія з організації укладення та виконання угод про розподіл&nbsp; продукції&nbsp; провела&nbsp; конкурсний відбір за участю двох&nbsp; профільних державних компаній НАК "Нафтогаз України" та&nbsp;&nbsp; НАК "Надра України".&nbsp; Переможцем першого етапу конкурсного відбору була визначена НАК&nbsp; "Надра України".&nbsp; На виконання умов конкурсу було проведено конкурсний відбір профільний недержавної компанії, яка б змогла&nbsp; стати партнером&nbsp; НАК "Надра" щодо участі&nbsp; в угодах про&nbsp; розподіл вуглеводнів на Юзівській &nbsp;ділянці. Згідно з рішенням уряду проведення цього конкурсного відбору було покладено на Держгеонадра. Зазначений конкурс був проведений згідно з критеріями видержаними Постанови Кабінету Міністрів. До Держгеонадр надішли заявки під 5 учасників. В результаті їх оцінки, відповідно до визначених Кабінетом Міністрів&nbsp; критеріїв, Держгеонадра визначила ТОВ "СПК-Геосервіс" переможцем конкурсного відбору.</p>
<p>В протоколі засідання конкурсного комітету відзначалося, що ТОВ "СПК-Геосервіс" виконав геологорозвідувальні роботи за договорами з провідними міжнародними нафтогазовими компаніями: Shell, Total, Shevron, Exxon Mobil те, що має високий рівень кваліфікації персоналу з геологічного вивчення сланцевого газу.</p>
<p>ТОВ "СПК-Геосервіс" запропоновано частку в статутному капіталі спільного підприємства разом з НАК "Надра України" лише в 10 процентів у той час, коли інші конкурсанти пропонували свою частку 49-50 відсотків.</p>
<p>&nbsp;</p>
<p>ГОЛОВУЮЧИЙ. Дякую. Дякую. Шановні депутати, у нас 14 ще є хвилин. Тому давайте я поставлю, щоб депутати мали можливість записатися і задати усні питання.</p>
<p>Прошу депутатів записатися. На письмові – письмово дадуть відповіді. Прошу, Партія регіонів, народний депутат Хорохов, питання.</p>
<p>&nbsp;</p>
<p>10:47:10</p>
<p>ГОРОХОВ С.О.</p>
<p>Я прошу передать слово коллеге Герман.</p>
<p>&nbsp;</p>
<p>ГОЛОВУЮЧИЙ. Прошу, Ганна Герман.</p>
<p>&nbsp;</p>
<p>10:47:17</p>
<p>ГЕРМАН Г.М.</p>
<p>Я маю не стільки запитання, скільки прохання до віце-прем'єра Арбузова. Прошу ваше, пане віце-прем'єр передати Прем'єр-міністру Миколі Яновичу Азарову нашу вдячність за його рішення стосовно журналістів.</p>
<p>Микола Янович дуже мудро і шляхетно вийшов з неприємної ситуації, яка була склалася з журналістами. Він запросив їх і гарантував їм, що двері Кабінету Міністрів&nbsp; для них будуть відкриті. Це свідчення того, що українська влада залишається прозорою &nbsp;і відкритою для преси, що ми дуже вітаємо у нашому парламенті. Дякую вам і передайте за це Прем'єр-міністру велике&nbsp; "дякую".</p>
<p>&nbsp;</p>
<p>ГОЛОВУЮЧИЙ. Дякую. Фракція "Батьківщина", народний депутат Сас.</p>
<p>&nbsp;</p>
<p>10:48:09</p>
<p>САС С.В.</p>
<p>Дякую. Депутат Сас, "Батьківщина". Немає, на жаль, Прем'єр-міністра України,&nbsp; тому я хочу задати питання першому віце-прем'єр-міністру. Шановний пане&nbsp; перший віце-прем'єр-міністр, я просив би слухати, я хочу вам задати питання, пане Арбузов.&nbsp; Я хочу нагадати, що відповідно до положень Конституції, відповідно до статті 85 Конституції,&nbsp; до повноважень Верховної Ради належить розгляд і прийняття рішення про схвалення Програми діяльності Кабінету Міністрів. Як мінімум, три статті закону&nbsp; про Кабінет Міністрів зобов'язує Кабінет Міністрів підготувати, внести до Верховної Ради&nbsp; і керуватися програмою діяльності. Я просив би не плутати з програмами загальнодержавного розвитку, які передбачені пунктом 6 Конституції України. Відповідно до статті 227 Конституції,&nbsp; таку програму Кабінет Міністрів зобов'язаний внести до Верховної Ради …</p>
<p>&nbsp;</p>
<p>ГОЛОВУЮЧИЙ. Прошу відповідати. Дайте завершити.</p>
<p>&nbsp;</p>
<p>САС С.В. Дякую. З огляду, що мене не слухали із самонго початку, я хотів би завершити,&nbsp;так от Володимире Васильовичу і&nbsp; шановний віце-прем'єр-міністре програма діяльності Кабінету Міністрів&nbsp;&nbsp; на строк його повноважень подається на розгляд Верховної Ради в місячний строк після сформування Кабінету Міністрів, Кабінет Міністрів сформований в грудні місяці. Питання, коли до Верховної Радим буде&nbsp; внесена програма діяльності Кабінету Міністрів? Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Включіть, включіть у вас там.</p>
<p>&nbsp;</p>
<p>АРБУЗОВ С.Г . Дякую за запитання. Насправді така програма існує, ситуація полягає, в тому що ви знаєте, який стан зараз економіки нашої країни і світової економіки. Зараз є криза і достатньо велика кількість доходних статей знаходиться прийдеться&nbsp; якраз на&nbsp; другий і на третій квартал. Тому&nbsp; програма пишеться, вона актуалізується, сьогодні є програма активізації економіки нашої України, яка є на нашому сайті. Ми сьогодні користуємося саме цією програмою, а в найближчий час буде підготовлена і представлена на розгляд уряду та програма про яку ви ведете мову. Дякую.</p>
<p>&nbsp;</p>
<p>ГОЛОВУЮЧИЙ. Дякую. Партія регіонів, народний депутат Зарубінський, прошу.</p>
<p>&nbsp;</p>
<p>10:50:56</p>
<p>ЗАРУБІНСЬКИЙ О.О.</p>
<p>Дякую, Володимире Васильовичу.</p>
<p>Шановні члени уряду, загальновідомо, що&nbsp; політичні баталії ніде і ніколи&nbsp; не сприяли економічному розвитку. І тому в мене&nbsp; характер питання економічно наступний. Всім відомо, що в світовому розподілі праці, так сталося, що жодна країна, навіть, найпотужніша не може одночасно на однаково-успішному рівні розвивати різні галузі або всі галузі.</p>
<p>Останні роки української економіки показали, що в нас локомотивом прискорювачем розвитку всієї універсальної економіки можуть бути серед інших дві галузі це: IT-технології – високі&nbsp; технології і це сільське господарства. В першу виробництво сільськогосподарської харчової, продовольчої продукції особливо на тлі світової, продовольчої кризи. В мене питання, що&nbsp; уряд планує робити сьогодні й завтра і в середньостроковій перспективі, щоб саме стимулювати ці галузі, повторюю,IT-технології і сільське господарство? Дякую.</p>
<p>&nbsp;</p>
<p>ГОЛОВУЮЧИЙ.&nbsp; Я прошу, Микола Володимирович Присяжнюк. Прошу. А потім міністр економіки.</p>
<p>&nbsp;</p>
<p>ПРИСЯЖНЮК М.В.</p>
<p>Дякую за запитання. Я теж тієї ж позиції, що аграрний сектор є ключовою галуззю для економіки нашої держави. І це не тільки гасло, а реальні і показники. Ми бачимо, що тільки за два роки ми подвоїли експортний потенціал, наростили валове виробництво з 240 мільярдів до 260 мільярдів, і, звичайно, зробили такі умови привабливості для інвестицій, які є сьогодні якраз дієвими. І ми бачимо, що щороку в різних формах інвестиції залучаються до аграрного сектору.</p>
<p>Дуже важливе питання – це виробництво продуктів харчування. Звичайно, це поглиблена переробка, звичайно, це&nbsp; додаткові місця, звичайно, це якісні продукти харчування як на внутрішньому ринку, і на зовнішньому. Я хотів би звернути увагу, що тільки за минулий рік ми розпочали постачання продуктів харчування і сільськогосподарської продукції ще на 5 нових ринків, 5 нових країн, в які ми не постачали, практично, за історію держави ніколи. Це перше питання.</p>
<p>Також дуже вагомий і суттєвий знак – це те, що за минулий рік на першому місці по імпорту нашої сільськогосподарської продукції і продуктів харчування є країни Європейського Союзу. По-перше, це платоспроможний споживач, по-друге, це признання якості нашої продукції, і, звичайно, ми надіємося, покладаємо велику надію, що цей обсяг експорту буде зростати.</p>
<p>Також ми&nbsp; за минулий рік відкрили і сертифікували ряд своєї продукції в ті країни, в яких знаходиться достатньо жорсткий режим квотування і контролю якості.</p>
<p>Я переконаний, що всі ці заходи, у тому числі, у Програмі стимулювання розвитку економіки, вона передбачає залучення інвестицій як у сільське машинобудування, як розвиток тваринництва, що для нас дуже є важливим і, звичайно, це новітні технології, технічне переоснащення галузі рослинництва, тому що це є ключова галузь для нашої економіки. Дякую.</p>
<p>&nbsp;</p>
<p>ГОЛОВУЮЧИЙ. Міністр економіки, є що добавити? Ігор Миколайович Прасолов.</p>
<p>&nbsp;</p>
<p>ПРАСОЛОВ І.М.</p>
<p>Уважаемые коллеги, вы знаете, что эти технологии включены в важнейшее направление активизации развития экономики, вы знаете, что…</p>
<p>&nbsp;</p>
<p>ГОЛОСИ ІЗ ЗАЛУ. Українська! Українська!</p>
<p>&nbsp;</p>
<p>ГОЛОВУЮЧИЙ. Говорите. Я прошу говорить.</p>
<p>&nbsp;</p>
<p>ПРАСОЛОВ І.М.</p>
<p>Вы знаете, что ІТ-технологии занимают большое место в программе развития активизации экономики. И вы также знаете, что правительство предлагало вместе с народными депутатами неоднократно меры, связанные с налогообложением, создание льготных условий для этого бизнеса.</p>
<p>Поэтому правительство в дальнейшем будет делать предложения, как законодательного характера, так и на уровне нормативно-правовых актов Кабинета Министров, дабы эта отрасль развивалась, поскольку мы прекрасно понимаем, что эта отрасль у нас одна из&nbsp; самых быстро растущих и имеющая самый крупный потенциал в нашей стране. Спасибо.</p>
<p>&nbsp;</p>
<p>ГОЛОВУЮЧИЙ. Дякую. Дякую. <i>(Шум у залі)</i> Дякую. Все? Нормально? Ідемо далі. Та навчиться, він ще молодий, навчиться, все буде нормально. <i>(Шум у залі)</i></p>
<p>Фракція "Батьківщина", давайте керівнику комітету надамо слово. Народний депутат Гриневич, прошу вас.</p>
<p>&nbsp;</p>
<p>10:56:26</p>
<p>ГРИНЕВИЧ Л.М.</p>
<p>Ми говоримо про&nbsp; державну політику в сфері освіти, а сьогодні ця державна політика – це&nbsp; скорочення доступу до освіти, зниження якості освіти і маніпуляція&nbsp; тарифною сіткою. Тут сьогодні нам розповідали про чотирикратне підвищення заробітної плати. При цьому в мене є питання: чому... перше запитання: чому не виконується генеральна угода з профспілками і далі розрив між першим тарифним розрядом, з якого розраховується зарплата освітян, і мінімальною заробітною платою, далі становить приблизно 300 гривень.</p>
<p>Друге питання. З 2009 року закрито згідно з даними Держкомстату 904 навчальних заклади. Міністерство і уряд постійно відмежовуються від цього рішення, оскільки це рішення органів місцевого самоврядування. Насправді вони це спонукають неприйнятними показниками міжбюджетних трансфертів. І моє питання сьогодні, зараз таке.</p>
<p>Зважаючи на…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>10:57:36</p>
<p>ГРИНЕВИЧ Л.М.</p>
<p>Зважаючи на хронічне недофінансування місцевих органів самоврядування в частині освіти, яким чином буде формула міжбюджетних трансфертів удосконалена для збереження малокомплектних початкових шкіл?</p>
<p>&nbsp;</p>
<p>ГОЛОВУЮЧИЙ. Дякую. Дмитро Володимирович, прошу.</p>
<p>&nbsp;</p>
<p>ТАБАЧНИК Д.В. Шановний народний депутат, хотів би сказати, що, як ви вірно відзначили в своєму запитанні, формулу міжбюджетних трансфертів готує Міністерство фінансів. Тому я був би дуже вдячний Комітету з питань науки і освіти, якби ми з вами провели спільну нараду чи розглянули б ваші пропозиції для покращання цієї формули, яка б забезпечила можливість більш комфортного існування місцевих бюджетів, дозволила б їм більш в повній мірі враховувати потреби навчальних закладів. Після цього ми б могли ці пропозиції передати і спільно відстоювати в Міністерстві фінансів.</p>
<p>Але щодо дефіциту, хотів би позначити. На сьогоднішній день жодної заборгованості у фінансуванні заробітної плати станом на кінець травня у сфері освіти немає. Більше того, за інформацією, немає проблем з підготовкою та виплатою відпускних всім педагогічним працівникам на липень-серпень цього року. Дякую.</p>
<p>&nbsp;</p>
<p>ГОЛОВУЮЧИЙ. Останнє питання. Об'єднання "Свобода", Вітів.</p>
<p>&nbsp;</p>
<p>10:59:12</p>
<p>ВІТІВ А.М.</p>
<p>Всеукраїнське об'єднання "Свобода", Вітів, Волинь. У мене до заступника міністра інфраструктури питання. Ми пережили не один етап покращання нашого&nbsp; життя і зараз ми стикнулися з черговим покращанням. Воно стосується відміни поїздів. Зараз відміняються поїзди сполученням: "Ковель-Чернівці" – нема в новому графіку, "Ківерці-Підзамче" – відміняється, іде тільки до Сапіжанки Каменкобуйського району. Знімаються поїзди прямого&nbsp; сполучення "Київ-Суми" і лишається тільки той, який йде вночі.&nbsp; Тобто практично Волинь, як регіон, зараз відсікається від сполучення Львівщина-Франківщина і Чернівці.</p>
<p>Виходячи з того, зараз до мене звертаються масово громадські організації, студентські організації, що Волинь стає відрізана. Доріг практично&nbsp; не існує в природі між Луцьком і&nbsp; Львовом. Тобто практично&nbsp;&nbsp; ми стаємо…</p>
<p>&nbsp;</p>
<p>ГОЛОВУЮЧИЙ. До кого запитання?&nbsp; Треба в хвилину вкладатися.</p>
<p>&nbsp;</p>
<p>11:00:41</p>
<p>ВІТІВ А.М.&nbsp; …я говорив на початку, що питання до заступника міністра інфраструктури. Чому знімаються поїзди? І треба&nbsp; зробити все можливе, щоб регіон був пов'язаний транспортними маршрутами з Україною.</p>
<p>&nbsp;</p>
<p>ГОЛОВУЮЧИЙ. Прошу, зам міністра інфраструктури Корнієнко.</p>
<p>&nbsp;</p>
<p>КОРНІЄНКО В.В. Дякую за запитання.</p>
<p>Поїзди не відміняються. Поїзди заміняються згідно з новим&nbsp; графіком. І досить багато поїздів іде додаткових. Жодний регіон не залишився без сполучення.</p>
<p>Якщо у вас є нарікання конкретне на якусь дільницю, де поїзд поміняли, то дайте нам інформацію, ми ще раз розглянемо. Всі поїзди пішли з нового графіка і жодний регіон не залишився без сполучення.</p>
<p>Що&nbsp; відноситься до доріг, ну ви знаєте ситуацію, і Автодор зараз займається ремонтом автодоріг. Дякую.</p>
<p>&nbsp;</p>
<p>ГОЛОВУЮЧИЙ. Останнє питання. Хвилину керівнику фракції "Батьківщина" Яценюку. І закінчуємо&nbsp;</p>
<p>&nbsp;</p>
<p>11:01:49</p>
<p>ЯЦЕНЮК А.П.</p>
<p>Пане Голово! Давайте всією парламентською залою привітаємо українських дітей і українських батьків з сьогоднішнім святом останнього дзвоника. Це наші діти, наш найдорожчий, найцінніший капітал <i>(Оплески)</i></p>
<p>І дозволю, пане Голово, собі висловити щиру впевненість в те, що скоро ми будемо свято останнього дзвоника святкувати для цього Кабінету Міністрів України і для цього Президента <i>(Оплески)</i></p>
<p>&nbsp;</p>
<p>ГОЛОВУЮЧИЙ. Шановні народні депутати! "Година запитань до Уряду" завершена. Давайте подякуємо уряду за участь в роботі Верховної Ради України. Дякуємо вам <i>(Оплески)</i></p>
<p>&nbsp;Шановні, шановні депутати! Працюємо далі. У нас є, є пропозиція. Як підтримаєте. Почати розглядати питання, а депутатські запити зачитати в кінці. Не буде заперечень?</p>
<p>"Ні! Ні!" А, може, обговоримо? Так. Шановні депутати! Ви ж знаєте, я всєгда прислуховуюсь до думки депутатів. Відповідно до статті 25 Регламенту Верховної Ради України, у п'ятницю ми маємо 30 хвилин для оголошення запитів. Що я і буду робити.</p>
<p>Надійшли запитання народних депутатів України.</p>
<p>Тетяни Слюз до Президента України щодо приєднання Державної казначейської служби України до Міністерства фінансів України та призначення Міністром фінансів України Анатолія Мярковського. Прошу підтримати цей запит. Прошу голосувати.</p>
<p>&nbsp;</p>
<p>11:04:34</p>
<p>За-100</p>
<p>Проти – 1, утрималося – 4, не голосувало – 260. Рішення не прийнято.</p>
<p>По фракціях. Ознайомилися. Йдемо далі.</p>
<p>Олега Канівця до Генерального прокурора України щодо невиплати заробітної плати у сумі понад 1,9 мільйонів гривень працівникам Відкритого акціонерного товариства "Західшляхбуд" у місті Стрий, Львівської області, несплати товариством внесків у Пенсійний фонд України більш 900 тисяч гривень та розслідування причин смерті виконуючого обов'язки директора товариства Володимира Климюка.</p>
<p>Олександра Абдулліна до Генерального прокурора України щодо протиправних дій представників органів місцевої влади Одеської області з метою позбавлення права на володіння земельною ділянкою споживчого кооперативу "Вікторія".</p>
<p>Федора&nbsp; Негоя&nbsp; до Генерального прокурора України щодо неналежного реагування прокуратурою Автономної Республіки Крим на депутатське звернення стосовно повернення Єлизаветою Страмоусовою самовільно зайнятої земельної ділянки на території Масандрівської селищної ради.</p>
<p>&nbsp;</p>
<p align=center>Веде засідання Перший заступник Голови Верховної Ради України І.Г.КАЛЄТНІК</p>
<p>&nbsp;</p>
<p>ГОЛОВУЮЧИЙ. Олександра Сича до Прем'єр-міністра України стосовно необхідності внесення змін до деяких постанов Кабінету Міністрів України з метою посилення соціальних гарантій для тренерів-викладачів спортивних шкіл та педагогів-організаторів позашкільних навчальних закладів.</p>
<p>Геннадія Федоряка до Міністерства юстиції України, Державної виконавчої служби України, Генерального прокурора України, Уповноваженого Президента України з прав дитини стосовно необхідності проведення всебічної перевірки щодо довготривалого невиконання судового рішення про стягнення аліментів на утримання малолітньої дитини Ірини Середи, що істотно впливає на забезпечення її потреб.</p>
<p>Геннадія Федоряка до Міністерства охорони здоров'я України, Міністерства соціальної політики України, Фонду соціального захисту інвалідів, Державної служби з питань інвалідів та ветеранів України про необхідність всебічного сприяння у направленні на лікування важкохворого інваліда дитинства Віктора Онищука для забезпечення йому невід'ємного природного та непорушного права на охорону здоров'я і своєчасну медичну допомогу з боку уповноважених органів державної влади.</p>
<p>Народного депутата Спіріної Ірини&nbsp; Дмитрівни до Прем'єр-міністра&nbsp; України, Генерального прокурора України&nbsp; щодо&nbsp; відкриття в Дніпропетровській&nbsp; області комунального підприємства, яке буде здійснювати платні послуги по забезпеченню&nbsp; харчування та прання білизни&nbsp; для лікувальних&nbsp; закладів області.</p>
<p>Івана Стойка до Прем'єр-міністра України щодо виділення коштів для завершення ремонтних робіт на шляхопроводі та його підходах через залізницю на автомобільній дорозі Бучач - Чортків - Скала-Подільська, Тернопільської області.</p>
<p>Івана Стойка до Прем'єр-міністра України щодо виділення коштів для будівництва нового приміщення Шупарської загальноосвітньої школи І-ІІ ступенів Борщівського району Тернопільської області.</p>
<p>Сергія Ківалова та Володимира Куренного до голови Одеської обласної державної адміністрації стосовно недопущення знищення Одеського міського дитячого амбулаторно-діагностичного центру імені Бориса Резніка.</p>
<p>Олега Царьова до Генерального прокурора України, Міністра внутрішніх справ України, Голови Служби безпеки України про бездіяльність і корупційні дії органів міліції та прокуратури Томаківського району Дніпропетровської області щодо демонтажу залізобетонних плит із сільських автомобільних доріг.</p>
<p>Ольги Борити до Міністра оборони України, Міністра соціальної політики України стосовно розширення Переліку держав та періодів бойових дій на їх території, затвердженого постановою Кабінету Міністрів України від 8 лютого 1994 року №63 "Про організаційні заходи щодо застосування Закону України "Про статус ветеранів війни, гарантії їх соціального захисту".</p>
<p>Групи народних депутатів (Ківалова, Жванії та інших. Всього 9 депутатів)&nbsp;до Кабінету Міністрів України щодо необхідності продовження експерименту з використання коштів Фонду загальнообов'язкового державного соціального страхування України на випадок безробіття на фінансування громадських робіт для безробітних у сфері будівництва і реконструкції в місті Одесі.</p>
<p>Володимира Литвина до Прем'єр-міністра України, Генерального прокурора України, голови Черкаської обласної державної адміністрації про упереджене ставлення і переслідування з політичних мотивів депутата обласної ради Таїсії Руснак.</p>
<p>Миколи Федорука до Генерального прокурора України про порушення Конституції України та Закону України "Про місцеве самоврядування в Україні" Черкаською міською радою та її посадовими особами.</p>
<p>Артура Мартовицького до Прем'єр-міністра України щодо необхідності вжиття невідкладних заходів, направлених на вирішення питань вдосконалення законодавства у сфері сільськогосподарського виробництва.</p>
<p>Валерія Кальченка до Міністра екології та природних ресурсів України щодо недопущення можливої екологічної катастрофи на Бирзулівському родовищі ільменітової руди Новомиргородського району Кіровоградської області.</p>
<p>Віктора Развадовського до Прем'єр-міністра України щодо виділення бюджетних коштів на капітальний ремонт приміщення початкових класів Денишівської загальноосвітньої школи І-ІІІ ступенів в селі Дениші Житомирського району Житомирської області.</p>
<p>Віктора Развадовського до Міністра енергетики та вугільної промисловості України щодо виділення коштів для закінчення будівництва газопроводу в селі Великий Браталів, Любарського району, Житомирської області.</p>
<p>Володимира Пехова до Прем'єр-міністра України щодо ситуації, яка склалася навколо реалізації підприємствами громадських організацій інвалідів Житомирської області та України в цілому, права на пільги із сплати податків і зборів (обов'язкових платежів) відповідно до законів України.</p>
<p>Романа Ванзуряка до Прем'єр-міністра України, Генерального прокурора України стосовно невжиття належних заходів реагування і ненадання відповіді на депутатське звернення щодо недопущення протиправного виселення мешканців гуртожитку № 1 Глибоцького професійного ліцею Чернівецької області.</p>
<p>Олега Канівця до Прем'єр-міністра України щодо розроблення державної цільової програми забезпечення хворих на гемофілію типів "А" і "В" та хворобу Віллебранда препаратами фактору коагуляції крові під час проходження ними профілактичного лікування в амбулаторних умовах.</p>
<p>Анатолія Гончарова до Міністра регіонального розвитку, будівництва та житлово-комунального господарства України щодо програми розвитку Центрального району Донбасу.</p>
<p>Едуарда Леонова до Прем'єр-міністра України, Генерального прокурора України, Міністра внутрішніх справ України, Голови Житомирської обласної державної адміністрації щодо проведення незаконних геологорозвідувальних бурових робіт в Житомирській області.</p>
<p>Едуарда Леонова до Прем'єр-міністра України, Генерального прокурора України, Міністра внутрішніх справ України, голови Київської міської державної адміністрації щодо рейдерського захоплення будинку-пам'ятки архітектури в місті Києві за адресою вул. Хрещатик, 48, незаконного демонтажу місць загального користування та наявної загрози життю громадян.</p>
<p>Костянтина Гузенка до Прем'єр-міністра України щодо виділення з Державного бюджету України у 2013 році коштів на виконання першочергових робіт завершення будівництва об'єкта "Мостовий перехід через річку Дніпро в місті Дніпродзержинську".</p>
<p>Олександра Присяжнюка до Прем'єр-міністра України, Міністра освіти і науки України, Голови Житомирської обласної державної адміністрації щодо виділення коштів на завершення будівництва Житомирського державного технологічного університету.</p>
<p>Ігоря Васюника до Прем'єр-міністра України стосовно порушення конституційного права на житло мешканців гуртожитку Львівського державного університету фізичної культури.</p>
<p>Олега Гелевея до Міністра охорони здоров'я України щодо необхідності вжиття заходів для забезпечення належних умов отримання безоплатної стоматологічної допомоги жителям Ужгорода.</p>
<p>Олега Шаблатовича до голови Київської міської державної адміністрації щодо питання благоустрою прибудинкових територій, ремонту дахів та під'їздів, обладнання дитячих майданчиків і місць для паркування автомобілів у Дарницькому районі м. Києва по вулиці Привокзальній, 12, 12/1, 14, 14-А, Сімферопольській, 4, 8, Харківського шосе, 21, 21/4, а також ліквідації пункту прийому склотари й вторсировини у дворі будинків по вул. Сімферопольська, 4, і Привокзальна, 14-А.</p>
<p>Сергія Куніцина до Голови Ради міністрів Автономної Республіки Крим щодо використання коштів Державного бюджету України, бюджету Автономної Республіки Крим та місцевих бюджетів Автономної Республіки Крим на капітальне та шляхове будівництво.</p>
<p>Ольги Борити до Прем'єр-міністра України, міністра соціальної політики України стосовно недопущення ліквідації будинку-інтернату для громадян похилого віку та інвалідів села Осламів Вінковецького району Хмельницької області.</p>
<p>Віталія Яреми до Генерального прокурора України, міністра внутрішніх справ України стосовно вжиття належних заходів реагування для припинення незаконної діяльності суб'єктів господарювання, які утримують у місті Києві заклади грального бізнесу, організовують та проводять азартні ігри.</p>
<p>Михайла Герасимчука до Прем'єр-міністра України стосовно виділення коштів для закінчення реконструкції міського будинку культури в місті Козятин Вінницької області.</p>
<p>Валерія Головка до голови Державної пенітенціарної служби України стосовно ненадання інформації щодо місця утримання Ігоря Ганненка, засудженого за політичне графіті.</p>
<p>Арсена Авакова до міністра культури України, голови Державної архітектурно-будівельної інспекції України стосовно недопущення руйнування будинків за адресами: вулиця Чубаря, 7 та Мироносицька, 11 у місті Харкові, які є історико-культурною спадщиною.</p>
<p>Ігоря Сабія до Прем'єр-міністра України, голови Комітету Верховної Ради України з питань бюджету щодо виділення коштів, при уточненні бюджету на 2013 рік та проектів бюджету на 2014 рік, для завершення будівництва Човгузівської загальноосвітньої школи І-ІІ ступенів у селі Човгузів Теофіпольського району Хмельницької області.</p>
<p>Ігоря Сабія до Прем'єр-міністра України стосовно недопущення закриття Ізяславської загальноосвітньої школи І-ІІ ступенів № 4 у місті Ізяславі Ізяславського району Хмельницької області.</p>
<p>Ірини Фаріон до Генерального прокурора України стосовно бездіяльності посадових осіб прокуратури з відновлення конституційного права громадянина України Сергія Мельничука на одержання освіти державною мовою у Східноукраїнському національному університеті імені Володимира Даля.</p>
<p>Віктора Жеребнюка до міністра екології та природних ресурсів України про вирішення проблемних питань щодо значного зниження рівня питної води в криницях населених пунктів Стодулецької сільської ради Жмеринського району Вінницької області, пов'язаних із видобутком підземних вод.</p>
<p>Групи народних депутатів (Фаєрмарка, Денісової, Соболєва) до Прем'єр-міністра України щодо вжиття невідкладних заходів для забезпечення ратифікації Угоди між Україною та Державою Ізраїль про соціальне забезпечення.</p>
<p>Олега Тягнибока до Генерального прокурора України стосовно вчинення незаконних дій, що містять ознаки кримінального правопорушення, передбаченого статтею 361 Кримінального кодексу України (Несанкціоноване втручання в роботу електронно-обчислювальних машин (комп'ютерів), автоматизованих систем, комп'ютерних мереж чи мереж електрозв'язку), та порушення статті 258 (загальні положення про втручання у приватне спілкування) Кримінального процесуального кодексу України.</p>
<p>Руслана Сольвара до голови Макарівської районної державної адміністрації Київської області стосовно недопущення необґрунтованого закриття Лишнянської та Маковищанської загальноосвітніх шкіл І-ІІІ ступенів Макарівського району Київської області.</p>
<p>Олега Тягнибока до Прем'єр-міністра України щодо необхідності вжиття заходів, спрямованих на захист конституційних прав жителів села Пальміра Золотоніського району Черкаської області.</p>
<p>Максима Бурбака до Прем'єр-міністра України, Генерального прокурора України, голови Чернівецької обласної державної адміністрації стосовно будівництва районного будинку культури в місті Сокиряни Чернівецької області.</p>
<p>Рустама Раупова до Прем'єр-міністра України щодо прискорення підготовки розпорядження Кабінету Міністрів України щодо передачі в комунальну власність територіальної громади Новогуйвинської селищної ради житлового фонду військового містечка № 84 (селище міського типу Озерне).</p>
<p>Олега Панькевича до Прем'єр-міністра України стосовно урегулювання проблем вугледобування.</p>
<p>Олексія Кунченка до голови Державного агентства автомобільних доріг України щодо проведення ремонту доріг у Луганській та Донецькій областях.</p>
<p>Степана Івахіва до генерального директора Державної адміністрації залізничного транспорту України стосовно відновлення курсування поїзда Ковель - Чернівці.</p>
<p>Степана Івахіва до Прем'єр-міністра України, міністра аграрної політики та продовольства України щодо необхідності вжиття невідкладних заходів, стосовно екологічно небезпечної ситуації в місті Ковелі Волинської області у зв'язку з діяльністю Ковельської філії державного підприємства "Укрветсанзавод".</p>
<p>Володимира Литвина до Прем'єр-міністра&nbsp;України про необхідність невідкладного усунення причин, що перешкоджають сільськогосподарським товаровиробникам здійснювати сільськогосподарську діяльність.</p>
<p>Андрія Шипка до міністра культури України, голови Державного комітету телебачення і радіомовлення України, голови Національної експертної комісії з питань захисту суспільної моралі щодо недопущення до телеефіру програм, які підривають суспільну мораль, спотворюють етичні норми, нівелюють традиційні духовні цінності серед українців, насамперед молоді.</p>
<p>Олега Кулініча до голови Вищого адміністративного суду України щодо розгляду касаційної скарги Управління Пенсійного фонду України в Зіньківському районі Полтавської області за позовом Зіньківського виробничого управління житлово-комунального господарства.</p>
<p>Сергія Гриневецького Прем'єр-міністра України стосовно участі Одеського національного політехнічного університету у міжнародних космічних дослідженнях.</p>
<p>Андрія Пишного до міністра соціальної політики України щодо руйнування системи державного соціального страхування у зв'язку з передачею функцій адміністрування єдиного соціального внеску від Пенсійного фонду України до Міністерства доходів та зборів України.</p>
<p>Андрія Пишного до Генерального прокурора України стосовно здійснення перевірки Генеральним прокурором України законності перебування на посаді членів Колегії Рахункової палати після закінчення терміну їх повноважень.</p>
<p>Юрія Вознюка до міністра внутрішніх справ України щодо належного розслідування кримінального провадження за фактом смерті Світлани Симончук.</p>
<p>Юрія Вознюка до Генерального прокурора України щодо притягнення до відповідальності осіб, винних у протиправному заволодінні цілісним майновим комплексом Корецького міжколгоспного санаторію "Корець".</p>
<p>Ірини Фаріон до Прем'єр-міністра України щодо дискримінації української мови виробниками побутової техніки.</p>
<p>Оксани Продан до Прем'єр-міністра України стосовно неможливості направлення електронних копій документів по дротовим та бездротовим каналам зв'язку.</p>
<p>Ольги Сікори до Генерального прокурора України щодо порушень у сфері законодавства України посадовими особами Калуської міської ради.</p>
<p>Антона Кіссе до голови Державного агентства автомобільних доріг України про повернення дільниці дороги М-15 Одеса-Рені статусу міжнародної автомобільної дороги.</p>
<p>Групи народних депутатів (Бриченка, Кириленка та інших. Всього 14 народних депутатів) до Прем'єр-міністра України щодо виділення&nbsp;додаткових коштів з Державного бюджету для фінансування витрат на електроенергію з метою зниження вартості послуг з подачі води на зрошення Управління каналів Інгулецької зрошувальної системи.</p>
<p>Сергія Соболєва до Генерального прокурора України щодо правопорушень з фінансових питань з боку керівництва Балабанівської селищної ради Запорізького району Запорізької області.</p>
<p>Валерія Головка до Генерального прокурора України щодо неналежного реагування, зволікання та формального підходу до розгляду депутатського звернення правоохоронними органами стосовно ситуації, що склалася довкола мирного зібрання 13 квітня 2013 року в місті Полтава.</p>
<p>Олега Махніцького та Олексія Кайди до Генерального прокурора України, голови Центральної виборчої комісії щодо перевірки фактів порушення Тернопільською обласною виборчою комісією конституційних виборчих прав громадян шляхом зловживання посадовими особами службовим становищем та притягнення винних до кримінальної відповідальності.</p>
<p>Олега Махніцького до Генерального прокурора України, міністра внутрішніх справ України, голови Служби безпеки України, голови Вищої кваліфікаційної комісії суддів України, заступника голови Вищої ради юстиції Олександра Удовиченка щодо перевірки фактів корупційних діянь при відчуженні нежитлових приміщень, які розташовані по вулиці Шевській, 1, у місті Львові, загальною площею 1 850 квадратних метрів.</p>
<p>Євгенія Морозенка&nbsp; до Прем'єр-міністра України щодо упереджених дій посадових осіб Укрзалізниці з недопущення до участі у тендері товариства з обмеженою відповідальністю "Продсервіс".</p>
<p>Сергія Капліна до Генерального прокурора України щодо перевірки фактів незаконного розміщення торгівельного павільйону "Коффішка" на центральній вулиці міста Полтави, Жовтневій, 34.</p>
<p>Сергія Капліна до міністра культури України, голови Полтавської обласної державної адміністрації, голови Полтавської міської ради щодо необхідності вжиття термінових заходів по збереженню пам'ятки національного значення будівлі Полтавського Кадетського корпусу.</p>
<p>Павла Петренка до міністра екології та природних ресурсів України, Генерального прокурора України щодо проведення невідкладної перевірки законності надання дозволу на видобуток корисних копалин у зв'язку з численними фактами порушень.</p>
<p>Павла Петренка до Генерального прокурора України, міністра внутрішніх справ України щодо перевірки фактів надання Міністерством охорони здоров'я<a name=Temp></a> України завідомо недостовірної інформації.</p>
<p>Михайла Герасимчука до Прем'єр-міністра України щодо недопущення реформування медицини на території Піщанського району Вінницької області.</p>
<p>Олега Буховця до голови Харківської обласної держадміністрації щодо порушення Комунальним підприємством "Жилкомсервіс" норм та вимог Закону України "Про житлово-комунальні послуги" стосовно мешканців будинку № 254 по проспекту Гагаріна в місті Харкові.</p>
<p>Юрія Сиротюка до Прем'єр-міністра України стосовно недопущення банкрутства, зміни форми власності та порушення прав трудового колективу державного підприємства "Рівнеторф", що є єдиним виробником паливних напівбрикетів у Рівненській області.</p>
<p>Романа Ілика до Прем'єр-міністра України щодо відновлення Програми розвитку Всеукраїнської дитячої оздоровниці "Східниця" та надання курорту Східниця статусу державного.</p>
<p>Павла Кириленка до Прем'єр-міністра України, міністра регіонального розвитку, будівництва та житлово-комунального господарства України, Голови Служби безпеки України, Генерального прокурора України стосовно порушення вимог бюджетного законодавства при реалізації заходів будівництва об'єктів централізованого водовідведення в Одеській області.</p>
<p>Ольги Сікори до Прем'єр-міністра України про формальний підхід до розгляду депутатського звернення у Пенсійному фонді України.</p>
<p>Вікторії Бабич до Генерального прокурора України стосовно зловживання у житлово-комунальній сфері з боку чиновників міста Суми та перевірки діяльності монополіста з надання послуг по утриманню житлового фонду комунальної власності Підприємства "Сумижитло".</p>
<p>Вікторії Бабич до Генерального прокурора України стосовно бездіяльності правоохоронних органів Сумської області у розслідуванні кримінальної справи за ознакою злочину передбаченого частиною 4 статті 191 Кримінального кодексу України.</p>
<p>Комітету Верховної Ради України з питань соціальної політики та праці&nbsp; до Генерального прокурора України щодо вжиття заходів реагування до міністра соціальної політики України Наталії Королевської та її радників по факту зловживання службовим становищем з метою незаконного відчуження частини земельної ділянки санаторію "Перемога" у місті Києві.</p>
<p>Андрія Павловського до Генерального прокурора України стосовно перевірки дотримання норм житлового законодавства Інспекцією державного архітектурно-будівельного контролю у місті Києві,&nbsp;приватним будівельним підприємством "Снага-М", товариством з обмеженою відповідальністю "Будівельна компанія "Укркомплексбуд" у зв'язку із виконанням ремонтних робіт нежилих приміщень будинку № 6/6 по вулиці Бубнова у місті Києві.</p>
<p>Максима Бурбака до Голови Верховної Ради України, Генерального прокурора України, міністра внутрішніх справ України стосовно неналежного розслідування справи про незаконне проникнення в громадську приймальню народного депутата України Максима Бурбаки.</p>
<p>Романа&nbsp; Шугала до міністра внутрішніх справ України про необхідність перевірки незаконного підвищення тарифів на водопостачання та водовідведення Новодністровським міським виконавчим комітетом Чернівецької області.</p>
<p>Групи народних депутатів (Деревляного, Бойка, Апостола) до Прем'єр-міністра України стосовно вжиття невідкладних заходів для забезпечення подальшої діяльності Кременецького відділення з постачання та реалізації газу філії "Управління магістральних газопроводів "Львівтрансгаз" Публічного акціонерного товариства "Укртрансгаз".</p>
<p>Якова Безбаха до Дніпропетровського міського голови про роботу мереж зовнішнього освітлення на житловому масиві "Північний" міста Дніпропетровська.</p>
<p>Олексія Кайди до Генерального прокурора України, міністра внутрішніх справ України щодо бездіяльності та неналежного реагування прокуратурою Тернопільської області та управлінням Міністерства внутрішніх справ України в Тернопільській області на порушення головою Тернопільської обласної державної адміністрації Валентином Хоптяном, головою Тернопільської районної державної адміністрації Віктором Щепановським законодавства у сфері земельних відносин, охорони культурної спадщини, боротьби з незаконним розміщенням підпільних гральних закладів в місті Тернопіль та іншого.</p>
<p>Олега Зарубінського&nbsp; до Прем'єр-міністра України щодо популяризації українських курортів.</p>
<p>Олега Зарубінського&nbsp; до Прем'єр-міністра України щодо стимулювання вчителів та шкіл, учні яких отримали високі бали під час зовнішнього незалежного оцінювання.</p>
<p>Тараса Кутового до Прем'єр-міністра України щодо забезпечення водопостачання жителів села Сенча у зв'язку із зниженням рівня ґрунтових вод та їх забрудненням, що відбулося в процесі газовидобування.</p>
<p>Тараса Кутового до Прем'єр-міністра України, голови Державного агентства автомобільних доріг України щодо необхідності вжиття невідкладних заходів, направлених на виконання в повному обсязі проектних робіт на початку спорудження другої черги об'їзної дороги навколо міста Лохвиці Полтавської області.</p>
<p>Володимира Яворівського до Генерального прокурора України, голови Фонду державного майна України, міністра енергетики та вугільної промисловості України стосовно надання відомостей на підставі чого було ініційоване рішення про приватизацію п'яти гірничо-збагачувальних фабрик в Донецькій області - "Комсомольська", "Узлівська", "Червона зірка", "Україна" та "Росія", суми коштів, що надійшли до Державного бюджету України після приватизації, надання копії плану приватизації та актів про оцінку майна фабрик, а також перевірки законності їх відчуження, оскільки через такі корупційні схеми держава не доотримує великих сум коштів, а деякі представники так званої "Сім'ї" збагачуються у геометричній прогресії.</p>
<p>Володимира Яворівського до міністра внутрішніх справ України про вжиття нагальних заходів реагування щодо припинення корупційних дій працівниками міліції та високопосадовцями з приводу стихійної торгівлі овочами та фруктами біля ринку "Фермер" по вулиці Електротехнічній на Троєщині.</p>
<p>Володимира Пилипенка до Прем'єр-міністра України щодо належного та стабільного постачання балонами скрапленого газу за пільговою ціною жителів Оржицького та Хорольського районів Полтавської області.</p>
<p>Володимира Пилипенка до&nbsp; Прем'єр-міністра України щодо поновлення Товариству з обмеженої відповідальністю "Райагробуд" Спеціального дозволу на користування надрами у зв'язку з протиправним його скасуванням.</p>
<p>Романа Ванзуряка до Прем'єр-міністра України щодо завершення будівництва підвідного газопроводу в селищі міського типу Глибока Чернівецької області.</p>
<p>Ярослава Дубневича до Генерального прокурора України щодо усунення порушень природоохоронного законодавства та належної організації заходів стосовно припинення незаконного вивозу гравію та піщано-гравійної суміші з русла річки Дністер у Самбірському районі Львівської області.</p>
<p>Тетяни Слюз до Генерального прокурора України, міністра внутрішніх справ України щодо проведення всебічного, повного і об'єктивного розслідування зникнення громадянки Ірини Філісюк.</p>
<p>Олега Осуховського до Генерального прокурора України щодо порушення прав жителів села Борове Зарічнянського району Рівненської області та притягнення до відповідальності посадових осіб Зарічнянської райдержадміністрації та Зарічнянської районної ради Рівненської області.</p>
<p>Олега Осуховського до Прем'єр-міністра України стосовно ліквідації установ санітарно - епідеміологічної служби в Україні.</p>
<p>Ігоря Шарова до Прем'єр-міністра України щодо необхідності державного фінансування за рахунок капітальних вкладень та коштів державного фонду регіонального розвитку будівництва та ремонту об'єктів, що потребують відновлення у місті Кіровограді.</p>
<p>Ігоря Шарова до Прем'єр-міністра України стосовно необхідності підвищення ефективності реалізації Національної стратегії профілактики соціального сирітства на період до 2020 року.</p>
<p>Ігоря Циркіна до Прем'єр-міністра України щодо необхідності вжиття заходів, направлених на вирішення проблеми водопостачання житлового масиву Краснопілля міста Дніпропетровськ.</p>
<p>Ольги Михайленко до Прем'єр-міністра України, Генерального прокурора України про звернення депутатів Скадовської міської ради щодо розслідування зловживань у сфері земельних відносин та прискорення виготовлення проекту землеустрою та встановлення нових меж міста Скадовська Херсонської області.</p>
<p>Михайла Головка до Прем'єр-міністра України, міністра освіти і науки України щодо недопущення закриття загальноосвітніх та позашкільних закладів і скорочення педагогічних працівників на Тернопільщині, запланованих Головою Тернопільської обласної державної адміністрації Валентином Хоптяном.</p>
<p>Михайла Головка до Генерального прокурора України щодо розгляду звернення Володимира Делитканича.</p>
<p>Леоніда Ємця до голови Київської міської державної адміністрації щодо збереження загальнодоступної комунальної бази - стоянки маломірних човнів біля Видубицького озера на землях, які належать територіальній громаді міста Києва.</p>
<p>Володимира Кацуби до Генерального прокурора України щодо невиконання рішень Кабінету Міністрів України про передачу майна до комунальної власності Харківської області, що призвело до незаконного виселення громадян із гуртожитку в місті Дергачі.</p>
<p>Олександра Мирного та Ігоря Сабія до міністра аграрної політики та продовольства України, голови Хмельницької обласної державної адміністрації, прокурора Хмельницької області щодо вжиття невідкладних заходів реагування стосовно повернення селянам Красилівського району Хмельницької області пасовищ, які безпідставно передані у володіння товариству з обмеженою відповідальністю "Житниця Поділля", що створює умови неможливості утримання великої рогатої худоби та завдає агропромисловому комплексу України значної шкоди.</p>
<p>Ярослава Федорчука до Генерального прокурора України, Голови Служби безпеки України, міністра внутрішніх справ&nbsp;України стосовно масових порушень правоохоронними&nbsp; органами України&nbsp; гарантованих Основним Законом прав громадян України&nbsp; на свободу пересування, свободу думки і слова, вільне вираження своїх поглядів і переконань та мирні зібрання в процесі підготовки та проведення 18 травня 2013 року опозиційної акції "Вставай, Україно!" в місті Києві.</p>
<p>Шановні народні депутати! Час для&nbsp; оголошення депутатських запитів вичерпано. Прошу депутатів запросити до залу.</p>
<p>&nbsp;</p>
<p>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ. Шановні депутати, є народні депутати, які звернулися до мене з наполяганням розглянути відповіді на їх депутатські запити, які були оголошені на пленарному засіданні Верховної Ради України, і народні депутати лишилися невдоволеними. І згідно статті 226 Регламенту Верховної&nbsp; Ради я повинен надати слово… Не повинен.</p>
<p>Я прошу, суть ви поняли, я прошу по одній хвилині запишіть, як ми поступимо, від&nbsp; фракцій, я прошу записатися. От є&nbsp; три народних депутата: Володимир Литвин, Мирний і Яворівський. Записались?</p>
<p>Так, я&nbsp; прошу Мартинюк Компартія України. Прошу</p>
<p>&nbsp;</p>
<p>11:36:04</p>
<p>МАРТИНЮК А.І.</p>
<p>Дякую, Володимире Васильовичу. Мартинюк, фракція Комуністичної партії України. Народні депутати мають абсолютне право, дійсно, звернутися до&nbsp; Головуючого з пропозицією висловити своє невдоволення щодо відповіді на запити. Але тут є два нюанси, перший нюанс.&nbsp;&nbsp;</p>
<p>На превеликий жаль, дійсно, виконавча влада або інші структури, до яких ми звертаємося з депутатськими запитами, практично, суцільно їх ігнорують. Тому, практично, кожен з народних депутатів по кожному запиту мав би можливість і повинен був би зробити те, щоб виступати.</p>
<p>А щодо другого, то є одне застереження: у нас, депутатів, є таке право, але, нажаль, немає можливості, бо в межах 30 хвилин, які відведені на депутатські запити. Якби після зачитування депутатських запитів залишився час, то в межах того часу народний депутат має право звернутися про&nbsp; невдоволення запитом. Оскільки пройшло більше, ніж 30 хвилин, ще не всі запити…</p>
<p>&nbsp;</p>
<p>ГОЛОВУЮЧИЙ.&nbsp; Дякую. Чечетов, фракція Партії регіонів.</p>
<p>&nbsp;</p>
<p>11:37:16</p>
<p>ЧЕЧЕТОВ М.В.</p>
<p>Уважаемый Владимир&nbsp; Васильевич, уважаемые коллеги! Я тоже поддерживаю Адама Ивановича в части того, что нужно придерживаться Регламента. <i>(Шум у залі)</i> Мы в пределах 30-и минут по пятницам. С одной стороны, зачитываются запити до Президента с голосованием в зале, это есть процедура, запити до других органов исполнительной власти, в другие структуры, просто зачитываются и надсылаются, як кажуть.</p>
<p>Если приходят ответы и, действительно, ответы не устраивают того, кто писал, то вправе… можно обсудить эти ответы. Но опять-таки, согласно Регламенту, в рамках 30 минут.</p>
<p>Поэтому можно просто посоветовать оппозиции менше писать пустых поппулистких запитов в правительство, дать правительству возможность работать. Меньше вопросов тогда возникнет, а у вас тогда появится время для того, чтобы&nbsp; обсудить те ответы, которые вас не устраивают. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Фракция "Батьківщина", хвилину, прошу, Томенко.</p>
<p>&nbsp;</p>
<p>11:38:24</p>
<p>ТОМЕНКО М.В.</p>
<p>Шановні колеги, я дивуюся такому підходу, який&nbsp; звучав нещодавно, тому що депутатський запит – це частина невідмінної щоденної роботи народного&nbsp; депутата. І не наша біда, що в нас уряд безтолковий і&nbsp; чиновники- хабарники, на яких ми мусимо реагувати і писати депутатські запити. І чим більше депутатських запитів, тим гірше працює система виконавчої влади, і це абсолютно очевидно.</p>
<p>Тому я переконаний у тому, що, Володимир Васильович, регламентний комітет у нас повинен був знайти час і провести таке засідання, і подивитися, проаналізувати, як ідуть ці відповіді, хто відповідає, на скільки реагують на депутатські запити. І абсолютно очевидно, що ми не повинні утримуватися в межах 30 хвилин. Ми можемо збільшити цей час для того, щоб, по-перше, були оголошені всі депутатські запити. І наші колеги, яким або зневажлива відповідь, або там якась відмазка прийшла, мали можливість ще раз виступити. Тому ми за те, щоб була повага&nbsp; до депутатського запиту.</p>
<p>&nbsp;</p>
<p>ГОЛОВУЮЧИЙ. Об'єднання "Свобода"... Об'єднання "УДАР Віталія Кличка", народний депутат Каплін.</p>
<p>&nbsp;</p>
<p>11:39:38</p>
<p>КАПЛІН С.М.</p>
<p>Володимир Васильович, насправді, дуже гостре питання і всі, особливо опозиційні депутати з цим зіткнулися в своїй роботі. Наприклад, Микола Янович Азаров взагалі мені не відповідає на будь-які мої запити, листи і звернення&nbsp; вже протягом двох місяців після того інциденту в Кабміні. Тому це питання треба обговорювати і дати депутатам можливість висловитися.</p>
<p>Друге питання, давайте зернимося до не шановного Прем'єр-міністра з запитанням:&nbsp; чому він сьогодні не прийшов у&nbsp; сесійну залу після таких резонансних, безпрецедентних для нашої історії подій, щоб доповісти про свою позицію. Що його таке важливе відволікло? На скільки я знаю, гей-парад завтра, а не сьогодні, чому не було у залі очільника Кабінету Міністрів?</p>
<p>&nbsp;</p>
<p>ГОЛОВУЮЧИЙ. Об'єднання "Свобода", Бублик.</p>
<p>&nbsp;</p>
<p>11:40:32</p>
<p>БУБЛИК Ю.В.</p>
<p>Прошу передати слово Олександру Сичу.</p>
<p>&nbsp;</p>
<p>ГОЛОВУЮЧИЙ. Прошу.</p>
<p>&nbsp;</p>
<p>11:40:37</p>
<p>СИЧ О.М.</p>
<p>Олександр Сич, "Свобода", Івано-Франківськ.</p>
<p>Шановний пане Голово, якщо ми даємо депутатські запити, то, очевидно, порушуємо актуальні проблеми і чекаємо їх вирішення, а не безсилого розведення рук або ж відписок.</p>
<p>Я давав депутатський запит Прем'єр-міністрові України з привод того парадоксу, що сьогодні у нас перший тарифний розряд у єдиній тарифній сітці&nbsp; перебуває нижче рівня мінімальної заробітної плати. Замість того, щоб пояснити як вийти з цього абсурду, мені Прем'єр-міністр відповідає, що на це не передбачені гроші у державному бюджеті на 2013 рік і для цього треба 43 мільярди гривень. Даруйте, а як ви планували державний бюджет попереднього року.</p>
<p>Наступне питання. Попереднього року було прийнято новий Закон "Про державну службу". Відповідно до нього є збільшення заробітних плат. У цьому році він в цій частині не впроваджується. Знову ж таки, аби пояснити мені, які заходи вбачаються для цього…</p>
<p>&nbsp;</p>
<p>ГОЛОВУЮЧИЙ. Шановні депутати, обговорили ми ці питання. Руки можна всім опустити. Ми домовляємося, Регламент є Регламент. На слідуючій пленарній неділі ми зарезервуємо час для того, щоб депутати мали можливість виступити на сесії у Верховній Раді. А зараз продовжуємо роботу сесії.</p>
<p>Розглядається питання: проект Закону про зупинення дії частин третьої та четвертої статті 24 Закону України "Про регулювання містобудівної діяльності" (щодо відтермінування заборони на відведення земельних ділянок). Проекти народних депутатів: Федорука, народного депутата Сальдо і народного депутата Миримського.</p>
<p>Тому пропозиція: скорочена процедура. Прошу народних депутатів проголосувати.</p>
<p>&nbsp;</p>
<p>11:43:05</p>
<p>За-102</p>
<p>Проти – 76. Утримались – 11. Не голосували – 176. Рішення не прийнято.</p>
<p>Слово надається народному депутату України Федоруку Миколі Трохимовичу. Доповідайте, прошу.</p>
<p>&nbsp;</p>
<p>11:43:31</p>
<p>ФЕДОРУК М.Т.</p>
<p>Шановний Голово, шановні народні депутати! 1 січня 2013 року набрали чинності частина третя та частина четверта статті 24 Закону України "Про регулювання містобудівної&nbsp; діяльності".</p>
<p>Набуття чинності цих норм передбачає, що у разі відсутності плану зонування або детального плану території передача або надання земельних ділянок із земель державної та комунальної власності у власність і користування фізичним та юридичним особам для містобудівних потреб забороняється.</p>
<p>Також забороняється зміна цільового&nbsp; призначення земельної ділянки, яка не відповідає плану зонування території або детальному плану території.</p>
<p>За реальної відсутності такої містобудівної документації така заборона практично зупинила залучення інвестицій у розвиток територій міст, зокрема будівельної галузі.</p>
<p>Складна ситуація в розробленні або оновленні містобудівної&nbsp; документації склалася насамперед через неврахування диспропорцій у розвитку та дотаційності&nbsp; населених пунктів при прийнятті закону України&nbsp; "Про регулювання містобудівної&nbsp; діяльності",&nbsp; яким визначено, що фінансування робіт з планування територій здійснюється за рахунок коштів відповідних місцевих бюджетів. Разом з тим, фінансування&nbsp;&nbsp; розробки необхідної містобудівної документації за існуючої системи формування місцевих бюджетів протягом 2013 року виглядає нездійсненним, адже в бюджеті 2013 року закладено значний дефіцит&nbsp; фінансових ресурсів на виконання делегованих держав…. повноважень&nbsp; приблизно на рівні 20 відсотків, тобто майже 30 мільярдів гривень.</p>
<p>Виходячи з цього, можна стверджувати, що&nbsp;&nbsp; на останній квартал&nbsp; 2013 року, як і в минулому році, до речі, працівники бюджетної сфери населених пунктів не забезпечені зарплатою, відсутні кошти на оплату комунальних послуг та розрахунки за енергоносії.</p>
<p>Отже органи місцевого самоврядування в 2013 році вимушені будуть спрямовувати власні кошти на&nbsp; фінансування делегованих повноважень.&nbsp; Фактично таким чином&nbsp; органи місцевого самоврядування, спрямовуючи весь обсяг власних доходів місцевих бюджетів на покриття закладеного&nbsp; дефіциту, змушені відмовитися&nbsp; від фінансування розробки містобудівної документації.</p>
<p>По різним джерелам, ну незалежним джерелам інформації, лише&nbsp; до&nbsp; 10 відсотків населених пунктів мають&nbsp; такі плани детального&nbsp; &nbsp;планування і генеральні плани.</p>
<p>Тому пропонується зупинити дію цих статей, статті 24 цих пунктів до 1 січня 2015 року. Чим відрізняється цей законопроект від інших. Лише тим, що в ньому пропонується зупинити дію цих, цієї статті. А в інших законопроектах – відтермінувати.</p>
<p>З нашої точки зору, правильніше буде зупинити. Адже відтермінувати можливо лише те, що не вступило в силу. А оскільки закон і ця стаття вступила в силу, то більш правильно буде відтермінувати. Доповідь закінчено.</p>
<p>&nbsp;</p>
<p>ГОЛОВУЮЧИЙ. Шановні народні депутати! Є запитання до доповідача? Немає. Я&nbsp; не бачу. Тепер бачу. Прошу записатися. Прошу, об'єднання "Свобода", Черняков.</p>
<p>&nbsp;</p>
<p>11:47:33</p>
<p>ЧЕРНЯКОВ В.В.</p>
<p>Прошу передати слово Марцінківу.</p>
<p>&nbsp;</p>
<p>ГОЛОВУЮЧИЙ. Передаємо слово.</p>
<p>&nbsp;</p>
<p>11:47:39</p>
<p>МАРЦІНКІВ Р.Р.</p>
<p>Руслан Марцінків, Всеукраїнське об'єднання "Свобода". Я хотів би запитати. Хіба Партія регіонів і комуністи не знали, коли приймали Закон про регулювання містобудівельної діяльності, що будуть такі проблема? Адже сьогодні не тільки те, що відсутні кошти місцевих органів влади, а те, що минулого року 7 місяців блокувало Державне казначейство в тому числі виготовлення цієї документації!</p>
<p>А цього року з січня місяця блокуються перерахунки місцевих громад. І місцеві громади не можуть виготовити необхідну містобудівельну документацію.</p>
<p>Також, як ви прокоментуєте, чи готові наші проектні інституції сьогодні до виготовлення такої кількості документації? Тому, звісно, цей закон треба приймати. Але чому такі необдумані кроки з боку уряду і з боку Партії регіонів?</p>
<p>&nbsp;</p>
<p>ФЕДОРУК М.Т. Ну, мені важко відповісти на дане запитання. Тому що ми не приймали з вами участь в прийнятті цього закону. Він був прийнятий в 2011році. Але те, що це є нагальна необхідність якраз його відкоригувати. Я думаю, в цьому не сумнівається ніхто.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат, об'єднання "Свобода", Швайка.</p>
<p>&nbsp;</p>
<p>11:48:54</p>
<p>ШВАЙКА І.О.</p>
<p>Прошу передати слово Юрію Михальчишину.</p>
<p>&nbsp;</p>
<p>ГОЛОВУЮЧИЙ. Прошу.</p>
<p>&nbsp;</p>
<p>11:48:59</p>
<p>МИХАЛЬЧИШИН Ю.А.</p>
<p>Юрій Михальчишин, Всеукраїнське об'єднання "Свобода". До шановного доповідача таке запитання. От в контексті дотичної проблеми розмежування земель державної та комунальної форми власності. Як ви вважаєте, цей законопроект зніме проблему в цілому чи треба ще приймати додаткові зміни до існуючих нормативно-правових актів. Дякую.</p>
<p>&nbsp;</p>
<p>ФЕДОРУК М.Т.&nbsp; Повністю проблему він не зніме. Але те, що потрібно давно вже проводити роботу по розмежуванню земель державної і комунальної власності, це нагальна необхідність, і це питання вже перезріло. Негайно потрібно це робити. Але цей законопроект це питання не зніме.</p>
<p>&nbsp;</p>
<p>ГОЛОВУЮЧИЙ. Питання там не було.</p>
<p>Об'єднання "Свобода", народний депутат Сич. Прошу.</p>
<p>&nbsp;</p>
<p>11:49:48</p>
<p>СИЧ О.М.</p>
<p>Прошу передати слово депутату Мирному.</p>
<p>&nbsp;</p>
<p>ГОЛОВУЮЧИЙ. Передаємо.</p>
<p>&nbsp;</p>
<p>11:49:58</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода". Шановний доповідачу, скажіть, будь ласка,&nbsp; на ваш розгляд, чому виникла необхідність після подачі вашого законопроекту&nbsp; відразу подавати альтернативні законопроекти. І наскільки я розумію, ваш законопроект, який поданий від опозиції, він найкращий. Але в тому комітеті, де немає більшості, він не отримав підтримку, і робиться все для того, щоб цей законопроект завалити.</p>
<p>Як ви вважаєте, чи потрібна в таких питаннях політична складова, чи все-таки треба користуватися здоровим глуздом? Дякую за відповідь.</p>
<p>&nbsp;</p>
<p>ФЕДОРУК М.Т.&nbsp; Я вважаю, що тут абсолютно не повинна бути політична складова, треба користуватися здоровим глуздом. Як казав колись Конфуцій, немає значення якого кольору кішка, головне, щоб вона ловила мишей. Так само і тут, має привалювати здоровий глузд.</p>
<p>Я вже говорив про те, що більш правильне формулювання – це "зупинити". "Відтермінувати" – те, що є в інших законопроектах, можливо, те, що не вступило в дію. Поскільки закон уже діє з 1 січня, то потрібно його зупинити&nbsp;дію якраз до 1 січня&nbsp; 2015 року.</p>
<p>&nbsp;</p>
<p>ГОЛОВУЮЧИЙ.&nbsp; Іллєнко, об'єднання "Свобода".</p>
<p>&nbsp;</p>
<p>11:51:21</p>
<p>ІЛЛЄНКО А.Ю.</p>
<p>Андрій Іллєнко, фракція Всеукраїнське об'єднання "Свобода", місто Київ.&nbsp; Шановний&nbsp; Микола Трохимович,&nbsp; загалом ми розуміємо суть цього&nbsp; законопроекту. Але хотілось би в контексті, раз&nbsp; уже ми сьогодні&nbsp;&nbsp; говоримо&nbsp; про&nbsp; тему&nbsp; містобудування, то, звичайно,&nbsp; хотілось&nbsp; також знати&nbsp; вашу думку&nbsp; щодо&nbsp; тої ситуації&nbsp; з абсолютно&nbsp; хаотичними забудовами&nbsp; історичної частини, наприклад, міста Києва і щодо такого розгулу будівельної мафії, які є сьогодні&nbsp; і в місті Києві, і&nbsp; в багатьох інших містах України, які&nbsp; нищать&nbsp; історичне&nbsp; обличчя наших міст і загалом сприяє деградації наших помешкань, наших будинків. І в цьому плані дуже багато&nbsp; людей ця тема турбує.&nbsp; Можливо, цікаво було б парламентарям почути вашу думку з цього питання.</p>
<p>&nbsp;</p>
<p>ФЕДОРУК М.Т. Дякую&nbsp; за запитання. Мені також&nbsp; як громадянину не подобається те, як за останні роки&nbsp; забудовувалося місто&nbsp; Київ, особливо його центральна історична частина.</p>
<p>Я можу сказати, що з нашого досвіду&nbsp; ми у Чернівцях прийняли рішення&nbsp; про те, щоб&nbsp; 226 гектарів історичної забудови міста&nbsp; не було там нової забудови, лише реставрація. Я думаю, що такі рішення потрібно приймати у тому числі, можливо, і на державному&nbsp; рівні, щоб історичні, скажемо так, центри міст&nbsp; не забудовувалися, там де вони мають історичну цінність.&nbsp; Назріла у &nbsp;цьому необхідність і&nbsp; ваше&nbsp; запитання надзвичайно слушне.</p>
<p>&nbsp;</p>
<p>ГОЛОВУЮЧИЙ. Дякую. Сідайте, Микола Трохимович.&nbsp; Запрошується доповісти&nbsp; закон Сальдо Володимир Васильович. Прошу.</p>
<p>&nbsp;</p>
<p>11:53:29</p>
<p>САЛЬДО В.В.</p>
<p>Шановний Володимире Васильовичу, шановні колеги!&nbsp; Я буду говорити&nbsp; на ту ж саму тему, що говорив тільки що&nbsp; Микола Трохимович,&nbsp; і проект Закону про внесення змін до "Прикінцевих положень" Закону України "Про регулювання містобудівної діяльності" направлений, перш за все на усунення перешкод, які виникли із введенням норми цього закону. Що забороняє передачу або надання земельних ділянок із земель державної або комунальної власності для містобудівних потреб у разі, коли у складі містобудівної документації міст, сіл і селищ відсутні плани зонування або детальні плани територій. Навіть, коли є генеральний план, все рівно е можна відводити і оформлювати земельні ділянки.</p>
<p>Фактично ці перешкоди стосується всієї держави. Тому що на початок року в Україні всього було затверджено 33 плани зонування. У зв'язку з чим більшість населених пунктів не має навіть права розглядати розроблені проекти землеустрою.</p>
<p>Мешканці та підприємства оформлюють землевпорядну документацію, сплачують її вартість, сплачують розробку проектів, погоджують розроблені документи та подають їх для затвердження органами місцевої влади. Документи, що Земельним кодексом мають затверджуватися за два тижні, не затверджуються взагалі і не розглядаються. Це викликає численні невдоволення людей.</p>
<p>Остаточні рішення по оформленню земельних ділянок не приймаються. Земельні відносини&nbsp; не впорядковуються. Не оформлюються відповідні права людей. Місцеві бюджети в цей же час не доотримують кошти.</p>
<p>Законопроект 2363/1, до речі, комітет розглядав всі три законопроекти. По суті вони май&nbsp;&nbsp; же однакові. Про це говорив Микола Трохимович. Але ось законопроект 2363/1 сприятиме вдосконаленню державної політики у&nbsp; сфері містобудування. Дасть можливість органам влади на місцях, не зупиняючи процесу затвердження проектів землеустрою для людей, завершити все ж таки розроблення та затвердити плани зонування і детальні плани територій.</p>
<p>Для вирішення цієї задачі законопроектом 2363/1 пропонується внести наступні зміни&nbsp;до прикунцевих положень закону&nbsp; "Про регулювання містобудівної діяльності". Розділі 5 "Прикінцеві положення" у підпункті 1 пункту 1 та пункті 6 цифри 2013 замінити цифрами 2015. Прошу підтримати запропонований законопроект&nbsp; як за основу так і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую. Прошу записатися на питання до доповідача. Прошу, об'єднання "Батьківщина", Томенко.</p>
<p>&nbsp;</p>
<p>11:56:51</p>
<p>ТОМЕНКО М.В.</p>
<p>Микола Томенко, "Батьківщина", прошу передати слово фахівцю&nbsp; в галузі містобудування і захиснику Києва Юрію Одарченко.</p>
<p>&nbsp;</p>
<p>ГОЛОВУЮЧИЙ. Прошу, Одарченко, народний депутат.</p>
<p>&nbsp;</p>
<p>11:57:04</p>
<p>ОДАРЧЕНКО Ю.В.</p>
<p>Шановні колеги. В цілому, безумовно треба розглядати ці всі законопроекти, їх приймати, тому що по обласним центрам заблоковано питання будівництва. Але я вважаю, що в другому читанні ми мусимо з норми цього законопроекту чітко викреслити місто Київ. Тому що в місті Київ і плани зонування і плани забудови територій, вони відпрацьовані і якщо ми відтермінуємо дію цього закону по Києву, то ми надамо і надалі можливість хаотично забудовувати всупереч інтересів людей, які проживають на цих територіях. Я хочу запитати у пана Сальдо,&nbsp; чим відрізняється його законопроект&nbsp; від всіх інших законопроектів, бо вони по сенсу майже однакові.</p>
<p>&nbsp;</p>
<p>САЛЬДО В.В. Суть законопроекту, дійсно, однакова, але для того, щоб він запрацював, вірніше,&nbsp;для того, щоб люди змогли&nbsp; оформляти свої земельні ділянки в населених пунктах в усіх не тільки в обласних центрах для цього треба в законі не застосовувати формули "відтермінувати" або "призупинити". Тобто пропозиція&nbsp; законопроекту 2362-1 замінити тільки цифри у підпункті 1 та пункті 6 – 2013&nbsp; на&nbsp; 2015 рік. Я підкреслюю,&nbsp; це дасть можливість одночасно давати людям затверджувати і місцевим радам землевпорядну документацію – з&nbsp; одного боку, з іншого боку буде стимулювати органи місцевого&nbsp; самоврядування і державні органи місцевої влади завершити роботу при розробці планів зонування&nbsp; і детальних планів територій.</p>
<p>Для Києва дійсно вірно пропозиція…</p>
<p>&nbsp;</p>
<p>ГОЛОВУЮЧИЙ.&nbsp; Я прошу фракція "Батьківщина" Бригинець, народний депутат.</p>
<p>&nbsp;</p>
<p>11:59:11</p>
<p>БРИГИНЕЦЬ О.М.</p>
<p>Бригинець, "Батьківщина", Оболонь. Я є членом містобудівної ради міста Києва і вам точно скажу, що якщо буде прийнято закон в такому вигляді це завдасть суттєвої шкоди Києву. І більше того не тільки Києву, а й всім історичним містам, це завдасть школи і Одесі, це завдасть школи і Львову, це завдасть шкоди Чернігову, Харкові в інших містах, де є великі території історичної забудови.</p>
<p>Тому безумовно підтримую свого колегу Одарченка з приводу того, що центральні частини історичних міст Києва передусім не можна цю норму пом’якшувати на певний період. Але розширити її до всіх історичних міст. Тому що єдине сьогодні, якщо ми приймемо цей закон в такому вигляді як це є зараз, ми відкриємо шлюз для забудови в центральних&nbsp; частинах.</p>
<p>Тому обов’язково треба&nbsp; передбачити, що в центральних частинах історичних міст і&nbsp; передбачити ці історичні міста не дозволяти забудову без зонінга, а взагалі…</p>
<p>&nbsp;</p>
<p>САЛЬДО В.В. Я дам&nbsp; пояснення, тому що ми розглядали й&nbsp; обговорювали ці питання в комітеті. У великих містах таких, як: Київ, Харків, Львів в них вже розроблені&nbsp; і &nbsp;генеральні плани, і вони затверджені, і плани зонування, і детальні плани територій. Тому там обмеження все рівно діє. Воно діяло як до 2010 року, 2011 року, так і зараз буде діяти. Для всіх інших міст треба продовжувати розробляти документацію.</p>
<p>&nbsp;</p>
<p>ГОЛОВУЮЧИЙ.&nbsp; Прошу Бондаренко, фракція "Батьківщина".</p>
<p>&nbsp;</p>
<p>12:00:57</p>
<p>БОНДАРЕНКО В.Д.</p>
<p>Володимир Бондаренко, об'єднана опозиція, "Батьківщина", місто Київ.</p>
<p>Шановний доповідач, я буду говорити не про центральну частину, бо про це вже сказано, а про дуже грубі помилки містобудівні, які допускаються у зв'язку з відсутністю або недотриманням зонування.</p>
<p>Свого часу у місті Києві для того, щоб пом'якшити транспортні потоки з лівого берега на правий, було заплановано відвести&nbsp; 300 гектарів під промислову зону на Троєщині. Там вже було передбачено, у двох районах лівобережжя, два великих тролейбусно-транспортних такі вузли, на яких мали б розміститися два депо.</p>
<p>Чернівецький, будучи при владі, волюнтаристські перевів це все з цією Київрадою, яка була і є поки що продажною, не київською, перевів це все під житлову забудову, чим погіршив ситуацію з транспортом у Києві, добився того, що сьогодні ці потоки просто не переварюють київські вулиці. Не можна без зонування будувати далі великі мегаполіси. Тому давайте це враховувати, будь ласка.</p>
<p>&nbsp;</p>
<p>САЛЬДО В.В. Дякую. Я абсолютно погоджуюся з вашою думкою, і вона підкреслює, що плани зонування, детальні плани територій треба розробляти фахівцям у спеціалізованих проектних інститутах і організаціях для того, щоб не повторювати помилки Києва. Це для інших міст буде серйозний приклад. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую, Володимир Васильович, сідайте. Народний депутат Миримський є? Нема. Слово для співдоповіді надається заступнику голови Комітету з питань будівництва, містобудування і житлово-комунального господарства та регіональної політики Дмитру Йосиповичу Андрієвському. Прошу.</p>
<p>Одну хвилину, я прошу… шановні депутати, перерву робити будемо чи попрацюємо? Будемо? Не будемо.&nbsp;Доповідайте.</p>
<p>&nbsp;</p>
<p>АНДРІЄВСЬКИЙ Д.Й. Дякую.</p>
<p>&nbsp;</p>
<p>ГОЛОВУЮЧИЙ. Спасибі, що попрацюємо.</p>
<p>&nbsp;</p>
<p>12:03:06</p>
<p>АНДРІЄВСЬКИЙ Д.Й. Шановний Володимире Васильовичу, шановні колеги!</p>
<p>Всі три законопроекти мають вирішити головну мету – дати можливість органам місцевого самоврядування передавити землі державної комунальної власності для потреб містобудування. Зважаючи на це, заслуговують на підтримку всі три законопроекти. Але комітет уважно вивчив всі три матеріали і як той, який найбільш збалансований, юридично підготовлений і відповідає тим завданням, які стоять перед цим законопроектом визначив саме проект 2363-1, який поданий нашими колегами Сальдо, Брайко, Гержовим, Карташовим та Любоненком. Цей проект пропонується прийняти за основу, два інших проекти – відхилити. Дякую.</p>
<p>&nbsp;</p>
<p>ГОЛОВУЮЧИЙ. Є питання? Да. Запишіться до співдоповідача на питання. Я прошу народний депутат Лабунська.</p>
<p>&nbsp;</p>
<p>12:04:08</p>
<p>ЛАБУНСЬКА А.В.</p>
<p>Народний депутат Лабунська, Житомирщина.</p>
<p>В мене є ще одна пропозиція, оскільки цей закон дуже потребують всі регіони нашої України, не тільки великі міста, давайте ми його сьогодні приймемо і в першому читанні, і в цілому. Що на друге читання відправляти, коли ми просто відтерміновуємо терміни? І всі знають, що нам, мені здається, треба попрацювати, бо сьогодні немає у міст грошей для того, щоб виготовити цю технічну документацію. Треба якось допомогти місцевим радам це зробити, бо без цього, без державної підтримки вони ніколи не зможуть виготовити ті документи, які потребують сьогодні так і розвиток, і всього. Я розумію, що це сьогодні треба відтермінувати, але треба щось робити кардинально&nbsp; з цим. Дякую.</p>
<p>&nbsp;</p>
<p>ГОЛОВУЮЧИЙ. Об'єднання "Свобода", Шевченко, прошу.</p>
<p>&nbsp;</p>
<p>12:04:57</p>
<p>ШЕВЧЕНКО О.О.</p>
<p>Дякую. Скажіть, будь ласка, як у законопроекті вирішується питання співвідношення статей Земельного і Водного кодексів і вашого проекту? Я маю на увазі дотримання захисних смуг на берегах річок, на берегах озер і так далі. Адже відомо, що надто багато сьогодні порушень є водного і земельного законодавства. Як вирішується ця проблема у вашому законопроекті?</p>
<p>&nbsp;</p>
<p>АНДРІЄВСЬКИЙ Д.Й. Дякую за запитання. Дійсно, дуже&nbsp;великі проблеми існують по цьому питанню, яке ви піднімаєте, але цей законопроект стосується тільки відтермінування дії норм Закону "Про містобудування" до 1 січня 2015 року. Інші питання регулюються іншим законодавством. Дякую.</p>
<p>&nbsp;</p>
<p>ГОЛОВУЮЧИЙ. Фракція "Батьківщина", народний депутат Томенко.</p>
<p>&nbsp;</p>
<p>12:05:52</p>
<p>ТОМЕНКО М.В.</p>
<p>Прошу передати слово моєму колезі Володимиру Яворівському.</p>
<p>&nbsp;</p>
<p>ГОЛОВУЮЧИЙ. Прошу Володимиру Яворівському.</p>
<p>&nbsp;</p>
<p>12:06:00</p>
<p>ЯВОРІВСЬКИЙ В.О.</p>
<p>Володимир Яворівський, Троєщина. Ви знаєте прекрасний, шановний доповідачу, колего, мажоритарник наш київський, ви прекрасно знаєте, що Попов, вступаючи на свою посаду, заявив тоді – ще у нього був такий приступ відвертості, - він заявив, що команда Черновецького вкрала на 70 мільярдів земель у місті Києві. Абсолютно зрозуміло, що значна частина цих земель призначена для будівництва.</p>
<p>Через те закон, звичайно, потрібно приймати. Я тільки не розумію, чому комітет схилився до проекту Миримського, який всього-на-всього на 1 рік продовжує цю заборону, а не до іншого. Але загалом я переконаний: який законопроект не буде прийнятий, це буде все одно добре. Але ще раз поясніть, чому саме проект Миримського ви підтримали, комітет.</p>
<p>&nbsp;</p>
<p>АНДРІЄВСЬКИЙ Д.Й. Дякую, дякую за запитання.</p>
<p>Я впевнений, що діяльність Черновецького ще буде предметом розгляду, і буде дана і правова оцінка цієї діяльності. Що стосується цього законопроекту, то мова тут йде якраз про законопроект нашого колеги Сальдо. Він відтермінує до 1 січня 2015 року.</p>
<p>Що ж до нашого колеги Федорука, там є певні юридичні неузгодження. Тому комітет як найбільш зважений проект визначив якраз проект 2363-1 нашого колеги Сальдо. Дякую.</p>
<p>&nbsp;</p>
<p>ГОЛОВУЮЧИЙ. Дякую. Сідайте. Сідайте.</p>
<p>Я прошу народних депутатів записатися на виступи від фракцій.</p>
<p>Прошу, народний депутат Курпіль, фракція "Батьківщина".</p>
<p>&nbsp;</p>
<p>12:07:49</p>
<p>КУРПІЛЬ С.В.</p>
<p>Прошу передати слово моєму колезі Юрію Одарченку.</p>
<p>&nbsp;</p>
<p>ГОЛОВУЮЧИЙ. Юрій Одарченко, прошу включити.</p>
<p>&nbsp;</p>
<p>12:08:08</p>
<p>ОДАРЧЕНКО Ю.В.</p>
<p>Шановні колеги!&nbsp; Безумовно, треба підтримувати всі ці законопроекти, тому що вони вирішують питання, які сьогодні виникли в селах і селищах України.</p>
<p>Шановні друзі, але я хочу підкреслити питання. Якщо&nbsp; Партія регіонів, партія влади, щиро хотіла вирішувати питання землевідведення в законному порядку, то вона б приймала&nbsp; рішення про те,&nbsp; щоб бюджеті знаходилися гроші для того, щоб ці&nbsp;&nbsp; генеральні плани були відпрацьовані і щоб&nbsp; громади нормально розвивалися.</p>
<p>Я&nbsp; звертаю вашу увагу,&nbsp; що ми не побачили в&nbsp; бюджеті жодної копійки на вирішення цієї проблеми. Натомість ми мамо от таке сьогодні вирішення її от таким ручним порядком.</p>
<p>Я думаю, що нам надалі треба ставити питання для того, щоб в бюджеті були враховані кошти на утворення, на розробку генеральних планів.&nbsp;&nbsp;</p>
<p>Шановні друзі! Я хочу звернути вашу&nbsp; увагу, що це питання воно мусить вирішуватися, але за виключенням столиці України -міста Києва. Тому що в місті Києві і розроблені плани зонування і розроблені плани територій. Сьогодні в Києві нічого не заважає, щоб цей закон працював так, як потрібно, і земля відводилася в законному порядку. Тому я пропоную ці&nbsp; законопроекти розглянути,&nbsp; прийняти за основу і в цілому, але за виключенням столиці України - міста Києва.&nbsp;&nbsp;</p>
<p>Хочу звернути вашу увагу, що при уряді Тимошенко Верховна Рада приймала закони, які давали можливість проводити громадські обговорення при забудові територій. Як тільки прийшла Партія регіонів до влади, вони моментально внесли зміни до законодавства про містобудівну документацію і там зникли будь-які впливи громадськості на забудову територій.</p>
<p>Я вважаю, що це теж суттєве не доопрацювання і комітету, і Верховної Ради, і ми мусимо повернути вплив громадськості на забудови територій, знищити вплив Партії регіонів на цю забудову, а повернути вплив громадськості.&nbsp;</p>
<p>Друзі! І при обговоренні подальшому планів детальної забудови, я думаю, що ми мусимо спитати чітко громадськість, чи хоче вона, чи не хоче вона забудови тієї чи іншої території. Чи хоче вона, чи не хоче бачити у своїх дворах житло, чи виникнення якихось промислових споруд.</p>
<p>Я ще раз повторюю, я підтримую ці всі 3 законопроекти. Пропоную проголосувати за будь-який з них. Але з включенням "виключення для міста Києва", - за виключенням столиці України – міста Києва. Дякую.</p>
<p>&nbsp;</p>
<p>ГОЛОВУЮЧИЙ. Я прошу, фракція Партії регіонів, народний депутат Журавський.</p>
<p>&nbsp;</p>
<p>12:11:11</p>
<p>ЖУРАВСЬКИЙ В.С.</p>
<p>Шановні колеги! Не потрібно нікого знищувати. Ми навчилися за роки незалежності знищувати один одного. Давайте будувати і наводити мости між людьми. Це дуже важливо і принципово.</p>
<p>Тому, всі ці законопроекти, вони мають право на життя. І шановного депутата Федорука, і шановного депутата Миримського, і шановного депутата Сальдо. Наша фракція буде підтримувати проект члена Партії регіонів, колишнього мера, пана Сальдо. Чому.</p>
<p>Тому що прийняття цього законопроекту сприятиме вдосконаленню державної політики в сфері містобудування і дасть можливість органам місцевого самоврядування не зупиняючи передачі у власність та користування земельних ділянок фізичним та юридичним особам. В решті решт, завершити процеси розроблення містобудівної документації, наявність якої вимагається статтею 24 Закону України про регулювання містобудівної діяльності.</p>
<p>Шановні колеги! Шановні друзі! Ми отримуємо додаткові кошти, додаткові гроші до місцевих бюджетів. І зможемо реалізувати численні соціальні програми допомоги інвалідам, одиноким, ветеранам. І прийняття цього законопроекту дасть зелену вулицю і будівельній галузі. Вона сьогодні, на жаль, ви знаєте, зупинилася. І для приватних осіб, які бажають будувати.</p>
<p>І на завершення. Фракція буде підтримувати законопроект пана Сальдо. Дякую за увагу.</p>
<p>&nbsp;</p>
<p>ГОЛОВУЮЧИЙ. Фракція Компартії України, народний депутат Кілінкаров. Прошу.</p>
<p>&nbsp;</p>
<p>12:13:07</p>
<p>КІЛІНКАРОВ С.П.</p>
<p>Спасибо. Уважаемые народные депутаты, я хотел бы высказать свою точку зрения в отношение этого закона. Отношение к нему далеко не однозначное, потому что все три проекта закона по сути проблему не решают. Единственное, что&nbsp; мы сегодня пытаемся сделать, это предоставить органам местного самоуправления дополнительно время для того, чтобы эта документация была разработана.</p>
<p>С этой точки зрения я хотел бы проинформировать народных депутатов о ситуации, которая сложилась на сегодняшний день. Загальний відсоток забезпечення генеральними планами має тенденції до зменшення у відповідності до статусу населеного пункту і становить для обласних центрів, міста Києва, Севастополя, Сімферополя складає 85 відсотків. Для міст обласного, республіканського значення складає 62 відсотки, міст районного значення – 42 відсотки, для селищ міського типу – 21 відсоток.</p>
<p>Що стосується плану зонування. Тут жахлива склалася ситуація. Не розроблено жодного плану зонування у Вінницькій, Житомирській, Закарпатській, Івано-Франківській, Кіровоградській, Луганській, Львівській, Миколаївській, Одеській, Сумській, Тернопільській та Черкаській областях.</p>
<p>Що стосується детальних планів. Тут ситуація така. Найбільша кількість розроблена у Львівській області. Взагалі то розроблено 624 детальні плани. Якщо ми відмовимося від строку до 2015 року, а призупинимо дію цих статей, то ми взагалі даємо на відкуп місцевим органам влади приймати рішення щодо земельних ділянок. Цього робити не можна.</p>
<p>Тому фракція комуністів буде підтримувати проект закону, який запропонував наш колега Сальдо. Ми закликаємо проголосувати, можемо проголосувати і в першому читанні, і в цілому за цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Об'єднання "Свобода", народний депутат Бублик.</p>
<p>&nbsp;</p>
<p>12:15:16</p>
<p>БУБЛИК Ю.В.</p>
<p>Прошу передати слово Руслану Марцінківу.</p>
<p>&nbsp;</p>
<p>ГОЛОВУЮЧИЙ. Прошу.</p>
<p>&nbsp;</p>
<p>12:15:31</p>
<p>МАРЦІНКІВ Р.Р.</p>
<p>Руслан Марцінків, Всеукраїнське об'єднання "Свобода". Фракція "Свобода" буде&nbsp; підтримувати&nbsp; законопроекти, які запропоновані, але, на наш погляд,&nbsp; найкращий&nbsp; законопроект&nbsp; нашого колеги&nbsp; народного депутата Федорука (2363). Він найбільше підготовлений і він&nbsp;&nbsp; зупиняє дію норми, а не&nbsp; відтерміновує.</p>
<p>Хотів би сказати, що сьогодні&nbsp; тисячі наших&nbsp; громадян. українців не можуть оформити земельні ділянки, бо з&nbsp; 1 січня без&nbsp; ПДП, без&nbsp; розробленого плану&nbsp; зонування не можна відводити землю. Хотів би&nbsp; наголосити, що…&nbsp; своїм колегам, що&nbsp; там, де&nbsp; прийняті&nbsp; плани детального планування, там, де прийнято план зонування, не можна користуватися іншою документацією містобудівельною. Тому&nbsp; у тих містах, де прийнята така&nbsp; містобудівельна документація сьогодні виключно&nbsp; земельні&nbsp; ділянки виділяються згідно&nbsp; цієї затвердженої документації.</p>
<p>Але хотів би наголосити, що сьогодні прийняття цього закону є наслідок того, що Партія регіонів&nbsp; разом з комуністами прийняли необдумано&nbsp; Закон&nbsp; про регулювання містобудівної діяльності. І таким чином&nbsp; сьогодні&nbsp;&nbsp; спричинили до&nbsp; цього колапсу в сфері містобудування і в сфері виділення земельних ділянок. Хіба не знали, що&nbsp; органи місцевого самоврядування не мають сьогодні мільйони гривень на те, щоб виготовити&nbsp; плани детального&nbsp; планування і плани зонування? Хіба сьогодні всі не відчули роботу Державного казначейства, коли&nbsp; минулого року&nbsp;&nbsp; 7 місяців блокувалися перерахунки, в тому числі на розроблення містобудівельної&nbsp; документації? А цього року вже&nbsp;&nbsp; з січня місяця блокуються&nbsp; перерахунки коштів&nbsp; за містобудівельну&nbsp; документацію.&nbsp; Окремо хотів би сказати, що сьогодні&nbsp; і не&nbsp; готові&nbsp; проектні сертифіковані&nbsp; інституції до виготовлення такої кількості містобудівельної документації.</p>
<p>Слід нагадати, що&nbsp; сьогодні&nbsp; бездіяльність Кабміну і міністерства профільного не має жодної координації дії&nbsp; щодо&nbsp; підготовки&nbsp; і щодо стимулювання розвитку планів детальних&nbsp;&nbsp; планування і виділення&nbsp; фінансових коштів на це місцевим громадам, селам, селищам і міським громадам.</p>
<p>Окремо хотів би&nbsp; сказати, що сьогодні&nbsp; потребує&nbsp; доопрацювання суттєвого законодавство&nbsp; щодо&nbsp;&nbsp; Держбудконтролю, який&nbsp; сьогодні фактично&nbsp; дає дозвола на будівництво, не враховуючи думки громад, а дуже часто вводить в експлуатацію наші будинки, наші житла без проведення світла, без відповідних водопостачання і багато інших проблем.</p>
<p>Окремо слід нагадати, що порядок денний фракцію "Свободи" був внесений законопроект про внесення змін статті 39, 39/1 Закону України "Про регулювання містобудівельної діяльності" щодо сплати забудовником коштів пайової участі у розвитку інфраструктури. Який дозволить, власне, отримати додаткові кошти місцевим громадам. Але чомусь це, розгляд цього законопроекту затримується.</p>
<p>І на завершення. Партія регіонів&nbsp; і комуністів, досить знущатися над місцевим самоврядуванням! Поверніть право громад розпоряджатися майном і землею…</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка", Різаненко.</p>
<p>&nbsp;</p>
<p>12:18:47</p>
<p>РІЗАНЕНКО П.О.</p>
<p>Передаю слово Продан.</p>
<p>&nbsp;</p>
<p>ГОЛОВУЮЧИЙ. Прошу, Оксана Продан.</p>
<p>&nbsp;</p>
<p>12:18:53</p>
<p>ПРОДАН О.П.</p>
<p>Дякую дуже. Фракція "УДАР Віталія Кличка", Оксана Продан. Я хочу нагадати всім, чому приймалася ця норма по обмеженню виділення земельних ділянок. Тому що більшість громадськості в обласних центрах в інших містах боролася з зловживанням органів місцевого самоврядування і намагалася впорядкувати ту містобудівну документацію, яка повинна бути для виділення земель.</p>
<p>На жаль, ті органи місцевого самоврядування, які хочуть деребанити, вони продовжують деребанити землю. А ті економічні і незалежні від влади люди сьогодні не мають можливості оформити для себе земельні ділянки.</p>
<p>Просто відміна цієї норми, відтермінування обмежень дозволить продовжувати деребан, який відбувається сьогодні, в першу чергу в столиці нашої країни – в Києві. Ми категорично проти того всього, що відбувається сьогодні в Київській міські раді. І проти того, що відбувалося.</p>
<p>І тому фракція "УДАР" пропонує не просто підтримати сьогодні всією Верховною Радою запропонований законопроект, але щоб Верховна Рада зробила сьогодні три дії: по-перше, підтримала законопроект, який зараз ми розглядаємо. Мит вважаємо, що найкраща редакція – це редакція Миколи Трохимовича Федорука. І просимо поставити цей законопроект першим на голосування. Друге, що ми повинні з вами зробити – це звернутися до КРУ від Верховної Ради України, від профільного комітету стосовно тих місць, де як в Києві, уже розроблена документація, але вона не виноситься на розгляд ради і вона не затверджується. І відповідно продовжується дерибан, продовжується продаж землі тієї, яка належить громадянам України.</p>
<p>І третє, що фракція "УДАР" пропонує зробити, це&nbsp; розглянути законопроект нашого депутата від фракції Віталія Кличка Дубневича номер 2995, який є продовженням того проекту, який ми з вами сьогодні розглядаємо. Ми пропонуємо, щоб в ті міста, в яких немає коштів розробити генеральні плани і документацію державний бюджет забезпечив надання коштів на оформлення документів – це обов'язково,&nbsp; а далі ми з вами повинні через КРУ, через правоохоронні органи змусити чиновників прийняти і узаконити все те, що стосується нашої з вами української землі. Дякую.</p>
<p>&nbsp;</p>
<p>ГОЛОВУЮЧИЙ. Дякую. Обговорення закінчено. Є заключне слово?</p>
<p>Є бажаючі виступити від депутатів, прошу записатися.</p>
<p>Я прошу, фракція "Батьківщина", Ляпіна.</p>
<p>&nbsp;</p>
<p>12:21:50</p>
<p>ЛЯПІНА К.М.</p>
<p>Ксенія Ляпіна, фракція "Батьківщина", партія "За Україну!", Київ. Прошу передати слово Миколі Томенку.</p>
<p>&nbsp;</p>
<p>ГОЛОВУЮЧИЙ. Прошу, Микола Томенко.</p>
<p>&nbsp;</p>
<p>12:21:58</p>
<p>ТОМЕНКО М.В.</p>
<p>Шаногвні колеги, хотів звернути увагу на те, що в нас тут дві крайнощі в обговоренні з'ясувалося, одні колеги говорять, що даним відтермінуванням ми можемо врятувати країну і Київ, і обласні центри почнуть будуватися і люди будуть жити щасливо, щоб у нас не було таких ілюзій, що&nbsp; справді ці&nbsp; законопроекти – це виправлення невеличкої помилки, а&nbsp; не визначення загальних принципів державної політики. Не вже ми не розуміємо, що на сьогоднішній день йде цілеспрямована політика того, щоб разом з громадськістю не обговорювати й ухвалювати нові редакції генпланів. Щоб не готувати плани зонування і детального плану території, тому що за таких обставин можна без громадських обговорень, можна будувати, що вважаєте за необхідне – доточувати будинки. Як от тут виступав один колега і говорив, як останнім часом Київ зажив, значить як зажив він за Черновецького, то&nbsp; друзі, треба взагалі, я думаю й тим людям, які з Черновецьким працювали взагалі слово "Київ" заборонити говорити, бо ми будемо ще той період Черновецького років сто випльовувати. І думати як ті мільярди коштів, і землю, яку пороздавали студентам по липових заявах, як з ними працювати.</p>
<p>Я днями записував програму про&nbsp; Києво-Печерську Лавру, як один з найвизначніших історичних об'єктів із Лівого Берега ми намагалися зняти Києво-Печерську Лавру, щоб побачити її одну, не закриту цими роботами й монстрами. Так от екскурсоводи мені сказали, що радянської влади, коли будували цю "Родину-Мать" і коли подивилися, що&nbsp; вершина меча є вища ніж купол, то відрізали шматок цього меча, бо гріх і не правильно, щоб хтось був вищий. А сьогодні на Грушевського, 9а – разів&nbsp; 10 доточили той будинок, який вище. А ще будинок біля готелю "Салют"&nbsp; теж, як рука монстра з другого боку накинувся на Києво-Печерську Лавру і нормально люди там живуть, і наші колеги там нормально живуть не заважає їм ні Лавра, ні цінності, ні мораль. А я&nbsp; запитую, а як ці будинку появилися? А у нас така хитра схема в Києві є. У нас, щоб депутати краще голосували, ви знаєте це будинок СБУ, там СБУ,&nbsp; їм немає де жити, вони бідують. Значить треба виділити для СБУ будинок,&nbsp; а це будинок для прокуратури виділяється фактично безплатно під забудову СБУ і прокуратуру. Ясно, що потім воно&nbsp; 10 раз&nbsp; перепродається всі гроші отримують і в кінці кінців будинок, який виділяється під працівників СБУ на 9 поверхів стає 21 поверх&nbsp; і стає… Ну, зрозуміло, хто там живе.</p>
<p>Тому цілком очевидно, що цим законом реально ми щось відтерміновуємо. Необхідна державна політика, необхідні профінансування Державного бюджету, генплани у всіх містах, необхідно обговорення цих генпланів.</p>
<p>По Києву абсолютно очевидно, що я б стояв на тій позиції, що, напевно, Генплан треба у Верховній Раді&nbsp; затверджувати або на розширеному засіданні там ледь не в Президента. Тому що так, як затвердить міськрада, ми нічого там не зробимо. Тому, друзі, голосуємо за законопроект Федорука, але думаємо над стратегією.</p>
<p>&nbsp;</p>
<p>ГОЛОВУЮЧИЙ.&nbsp; Фракція "Батьківщина", народний депутат&nbsp; Лунченко.</p>
<p>&nbsp;</p>
<p>12:25:25</p>
<p>ЛУНЧЕНКО В.В.</p>
<p>Валерій Лунченко, фракція "Батьківщина". Прошу передати слово Геннадію Зубку.</p>
<p>&nbsp;</p>
<p>ГОЛОВУЮЧИЙ.&nbsp; Передаємо слово. Прошу.</p>
<p>&nbsp;</p>
<p>12:25:34</p>
<p>ЗУБКО Г.Г.</p>
<p>Шановні колеги, я б хотів би, щоб зараз уважно послухали всі фракції, які присутні в залі. Я хотів би дуже, щоб зараз цей законопроект не політизувався. Сьогодні внесений він двома авторами: першим автором – бувшим міським головою Чернівців, і другим автором – це бувшим міським головою міста Херсону.</p>
<p>Сьогодні, пробачте, не тільки всі питання зводяться до міста Києва, сьогодні дуже багато міст-мільйонників, які, нажаль, не мають також генерального плану, чи детального плану чи плану зонування.</p>
<p>Тому я хотів би, щоб сьогодні оті депутати, які присутні у залі, і сьогодні саме це питання стосується не політичної ситуації, а стосується людей, які живуть і які хочуть щось створювати і інвестувати, і розвиватися. І хотів би, щоб сьогодні підтримали законопроект і Федорука, не зважаючи , від якої політичної сили він подається, і якщо він не пройде, підтримали законопроект пана Сальдо.</p>
<p>Тому на сьогоднішній день мораторій не вирішує всіх питань. Сьогодні не вирішується питання&nbsp; з приводу фінансування цього питання. Тому це питання ми будемо допрацьовувати і робити таким чином, щоб сьогодні не тільки місцеві бюджети несли на собі тягає цієї складної і досить важкої роботи.</p>
<p>Тому я закликаю всіх, сьогодні присутніх, по-перше, повернутися до&nbsp; зали, так? Щоб проголосувати і підтримати цей&nbsp; законопроект. І по-друге, проголосувати спершу всім за&nbsp; &nbsp;законопроект Федорука, тому що він мало чим відрізняється проекту пана Сальдо. І якщо не пройде проект Федорука, то підтримати проект Сальдо. Дякую.</p>
<p>&nbsp;</p>
<p>ГОЛОВУЮЧИЙ. Дякую. Я прошу запросити до зали народних депутатів. Об'єднання "Свобода", Марцінків.</p>
<p>&nbsp;</p>
<p>12:27:33</p>
<p>МАРЦІНКІВ Р.Р.</p>
<p>Прошу передати Олегу Махніцькому.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>12:27:38</p>
<p>МАХНІЦЬКИЙ О.І.</p>
<p>Шановні колеги, тут колега Марцінків вже сказав, що зміни до закону, яким було введено детальне планування територій, було необдумано прийнято Партією регіонів&nbsp; і комуністів. Я хочу дещо уточнити його, ці зміни були прийняті дуже обдумано. І ми маємо наглядний приклад корупційної схеми, це лише для того, щоб запровадити цю корупційну схему і приймалися такі зміни. Раніше місцеві територіальні громади мали дві складові – генеральний план і містобудівне обґрунтування і нормально працювали роками по такій схемі. Ні, треба було ще детальний план території вводити. Сьогодні деякі територіальні громади не мають коштів, щоб розробити і прийняти генеральні плани, а де вони візьмуть кошти, щоб ще прийняти детальні плани території? Ми бачимо, що... що, який наслідок пішов? Значить, необхідно розробити детальні плани територій, це надається право проектним організаціям і землевпорядним, які на цьому отримують дуже великі кошти, великий заробіток отримують. Тобто це було лобіювання конкретно для конкретних суб'єктів підприємницької діяльності, щоб ці&nbsp; суб'єкти підприємницької діяльності могли займатися такою діяльністю по виготовленню цих&nbsp; планів, їм треба було поїхати в Київ до міністерства, завезти туда хабар і тоді отримати ліцензію на право здійснення такої діяльності.</p>
<p>Чому ці зміни не були винесені на розгляд Верховної Ради до нового року, коли вони ще не вступили в дію, а вже майже пів року, коли зупинилася вся повністю містобудівна діяльність по всіх... усіх територіальних громадах, ми сьогодні це, тільки сьогодні розглядаємо? Та тому що вже ліцензії отримані, вже організації проектні отримали в міністерстві ліцензії, хабарі завезені, гроші получили, хабарі, тепер вже все нормально, ми можемо цю норму відмінити.</p>
<p>Але, незважаючи на це, її необхідно відміняти.</p>
<p>З нового року повністю стала проблема не просто для територіальних громад, але й для кожного громадянина. Особи, люди, маючи державні акти права власності на земельні ділянки, вони не можуть змінити ні цільове призначення цієї ділянки, і нічого не можуть оформити, як вони бажають. Так само, як вже було сказано, що зупинено повністю і всю містобудівну діяльність.</p>
<p>Це питання, воно… Якщо ми сьогодні призупинимо дію цього закону, воно не вирішить в комплексі це питання. Ми просто залаємо дірку, але нам її необхідно залатати. Але в процесі, поки буде зупинена ця норма, необхідно відправити взагалі цей закон на капітальний ремонт – і вносити в нього нормальні, комплексні зміни, щоб простити цю процедуру, ми говоримо про її спрощення. А тут, навпаки, вона ускладнюється, ускладнюється з однією метою, як я вже сказав: для породження корупції.</p>
<p>Наша фракція буде підтримувати цей законопроект, тому що інакшого виходу… Ми просто вгробимо всі територіальні громади. Дякую за увагу. Слава Україні!</p>
<p>&nbsp;</p>
<p>ГОЛОВУЮЧИЙ. Фракція "Батьківщина", народний депутат Слюз.</p>
<p>&nbsp;</p>
<p>12:30:59</p>
<p>СЛЮЗ Т.Я.</p>
<p>Прошу передати слово Володимиру Яворівському.</p>
<p>&nbsp;</p>
<p>ГОЛОВУЮЧИЙ. Прошу, Володимир Яворівський.</p>
<p>&nbsp;</p>
<p>12:31:16</p>
<p>ЯВОРІВСЬКИЙ В.О.</p>
<p>Володимир Яворівський, Київ, Троєщина, "Батьківщина". Шановні колеги, я думаю про те, що скільки нам доведеться потратити потім часу на те, щоб виправити всі ті фатальні, велетенські законодавчі помилки, яких допущено ось у цій залі, і вже навіть у цьому скликанні. Я вже не кажу про скликання попереднє. Фактично законодавство українське розірвати, розторигане поправками, дуже часто шкурними поправками, спрямованими на задоволення потреб якогось того чи іншого, скажімо, тієї чи іншої групи, чи того, чи іншого клану.</p>
<p>Точнісінько так само сталося і з цим Законом "Про містобудування". Фактично законопроект повністю виключив вплив громадськості на прийняття остаточних рішень по землі і по забудові будинків.</p>
<p>Моя Троєщина, де я обраний народним депутатом буквально щотижня виникають колосальні конфлікти, коли без дозволу, без обговорення громадськості буквально перед вікнами 9-поверхового нового будинку заплановано і будуть будувати 20-ти чи 25-поверховий будинок. Люди бунтують, повстають, ходять по судах для того, щоб захистити&nbsp; своє&nbsp; елементарне просто-на-просто право.</p>
<p>Через те, ви знаєте скільки набудовано сьогодні у столиці генделиків,&nbsp; розливайок, наливайок (як їх там називають) біля дитячих садків, біля шкіл і тому подібне. Зараз їх швиденько обкладають цеглою і перетворюють їх уже в фундаментальну, так би мовити, будову.</p>
<p>Цей законопроект… тут уже мої колеги, хто виступав переді мною,&nbsp; сказали. Цей законопроект автори змушені були прийняти і відреагувало відразу троє людей із різних фракцій. Це теж, до речі, дуже і дуже показово. І, дійсно, цей законопроект не вирішує фундаментального питання, він тільки бере паузу для того, щоби зупинити те, що відбувається у&nbsp; тому ж самісінькому Києві.</p>
<p>Я вже казав, на 70 мільярдів землі розікрадено в Києві, і значна частина піде, це звичайно, під будівництво.</p>
<p>І в той самий час проста людина, які приходять на прийом, скажімо, до мене дуже часто не можуть отримати тих&nbsp; жалюгідних своїх там 5 чи 6 соток десь довкола міста, бо не можуть оформити ці документи. Через те ми зробимо добру справу сьогодні, якщо проголосуємо за будь-який закон. Я ще раз кажу, там він один зупиняє, другий накладає мораторій. Але якщо ми зупинимо бодай цю вакханалію на&nbsp; якийсь певний час, але за цей час, я звертаюся до трьох цих авторів, потрібно просто&nbsp;&nbsp; подумати і зробити&nbsp; фундаментальні поправки до цього закону, щоби він діяв. Бо ми Київ&nbsp; перетворимо у посміховисько. Ми вже до цього рухаємося.</p>
<p>&nbsp;</p>
<p>ГОЛОВУЮЧИЙ. Фракція "Батьківщина", народний депутат&nbsp; Іванчук.</p>
<p>&nbsp;</p>
<p>12:34:10</p>
<p>ІВАНЧУК А.В.</p>
<p>Іванчук, "Батьківщина". Передайте, будь ласка,&nbsp; слово депутату Чорноволенко.</p>
<p>&nbsp;</p>
<p>ГОЛОВУЮЧИЙ. Прошу, депутат Чорноволенко.</p>
<p>&nbsp;</p>
<p>12:34:31</p>
<p>ЧОРНОВОЛЕНКО О.В.</p>
<p>Шановні друзі! Я хотів би сказати, що ми вносимо з вами зміни до законопроекту, тому що… до закону, точніше, діючого про містобудівну&nbsp;діяльність, який свого часу досить непоганий був закон. І єдиний його недолік, це те, що зараз сказав депутат Яворівський. Що там при обговоренні відведення земельної ділянки виключається громадськість. Да, це його недолік, ми тоді вказували свого часу, в 2011 році на нього.</p>
<p>Все інше в ньому було якраз нормально. І він суттєво покращував і спрощував одночасно, і робив менш корупційною, і одночасно прискорював містобудівну, відведення містобудівної документації на всьому етапі будівництва.</p>
<p>Але, очевидно стало, що у нас не вдалося виконати головне. І зараз за це забудовники виступають. Це упорядкувати саму процедуру відведення земельних ділянок відповідно до потреб міста. Що зараз пропонується? Зараз пропонується виключити до 2015 року розробку детального планування території або його спрощеного варіанту – зонінгу. Що це буде означати?</p>
<p>Це буде означати, що, дійсно, знову на Печерську, навколо Києво-Печерської Лаври будуть спроби побудувати 24-поверхові будинки. Дійсно, буде спроба, після того, як відвели землю для потреби, скажімо, культурного закладу або освітнього, на цьому місці, порушивши вимоги генерального плану і плану детального планування території, побудувати той чи інший житловий, скажімо, будинок з навантаженнями на мережі.</p>
<p>Практично закон оцей, про містобудівну діяльність говорить, що перш ніж щось будувати в тому чи іншому місці, треба розробити детальне планування цієї території. І визначити, що саме можна тут будувати, відповідно до вже існуючої інфраструктури або до того, що тут можна побудувати, щоб людям було зручно.</p>
<p>Так от, зараз, відклавши до 2015 чи до 2014 року, ми зробимо так, що людям буде незручно. І ми знову, виникнуть оті всі питання, коли навколо Софії забудовується, коли над Лаврою забудовується. І таких дуже багато прикладів буде не тільки по Києва, а й по всій Україні. Тому зараз ми робимо зле, приймаючи ці законопроекти. Тому що ми фактично вносимо, знову таки, вакханалію, і ще раз хочу сказати, і корупційну складову. Бо все буде залежать тепер від місцевих архітекторів, які будуть казати, можна чи не можна. А не від того, що було затверджено на відповідних радах як детальне планування території.</p>
<p>Тобто ми по суті справи кажемо, ми приймаємо з вами закони, але ми не здатні їх виконувати і не здатні дотримуватися їх виконання, і змусити це робити місцеві ради. Тому…</p>
<p>&nbsp;</p>
<p>ГОЛОВУЮЧИЙ. Дякую. Дайте завершити.</p>
<p>&nbsp;</p>
<p>ЧОРНОВОЛЕНКО О.В.&nbsp; Шановні друзі, ми маємо передбачити все ж таки, дійсно, була розумна пропозиція – фінансування місцевих бюджетів, щоб вони могли розробити оце детальне планування. Оце було би головне, щоб ми могли зробити корисного, а не зупиняти закон, бо і до 2015 року ніяких ДПТ&nbsp; не буде зроблено, як і зонування. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я прошу запросити на голосування депутатів до сесійної зали.</p>
<p>Заключне слово є у доповідачів чи співдоповіді? Прошу, народний депутат Сальдо Володимир Васильович. Говоріть.</p>
<p>&nbsp;</p>
<p>12:38:28</p>
<p>САЛЬДО В.В.</p>
<p>Я, перш за все, хочу подякувати всім, хто прийняв участь в обговоренні цієї такої теми, яка турбує багатьох людей, колег депутатів з різних фракцій.</p>
<p>І зазначу, що ось цей законопроект дасть можливість оформлювати земельні ділянки, землевпорядну документацію не тільки на нове будівництво. Тому що зараз люди не можуть оформити навіть на ті ділянки, де є будівлі, де є вже об'єкти.</p>
<p>І тому давайте всі разом проголосуємо за нього як за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Шановні депутати, прошу підготуватися до прийняття рішення. Прошу підготуватися.</p>
<p>Ставлю на голосування проект Закону (реєстраційний номер 2363, народного депутата Федорука)&nbsp;про зупинення дії частин третьої та четвертої статті 24 Закону України "Про регулювання містобудівної діяльності" (щодо відтермінування заборони на відведення земельних ділянок) для прийняття за основу. Прошу голосувати.</p>
<p>&nbsp;</p>
<p>12:40:06</p>
<p>За-142</p>
<p>Проти – 3, утрималось – 31, не голосувало – 183. Рішення не прийнято. Закон&nbsp; відхилено.</p>
<p>По фракціях.</p>
<p>Коли проголосуємо, всі з мотивів будемо.&nbsp;&nbsp;&nbsp;</p>
<p>Ставлю на&nbsp; голосування… Я прошу уваги! Проект&nbsp; Закону (№2363-1) народного депутата&nbsp; України&nbsp; Сальдо:&nbsp; про зупинення дії частин третьої та четвертої статті 24 Закону України "Про регулювання містобудівної діяльності" (щодо відтермінування заборони на відведення земельних ділянок).&nbsp; Для прийняття за основу.&nbsp; Прошу&nbsp; голосувати.</p>
<p>&nbsp;</p>
<p>12:41:16</p>
<p>За-286</p>
<p>Проти – 1, утримались – 1, не голосували –&nbsp; 70. Рішення прийнято.</p>
<p>По фракціях. Ознайомились.</p>
<p>Можна поставити&nbsp; закон в цілому?&nbsp; <i>(Шум у залі)</i></p>
<p>Ставлю на голосування проект Закону&nbsp; (2363-1) про зупинення дії частин третьої та четвертої статті 24 Закону України "Про регулювання містобудівної діяльності" (щодо відтермінування заборони на відведення земельних ділянок) для прийняття в цілому. Прошу голосувати.</p>
<p>&nbsp;</p>
<p>12:42:16</p>
<p>За-164</p>
<p>Проти – 23, утримались – 70, не голосували – 97. Рішення не прийнято.</p>
<p>Прошу по мотивам голосування. Від фракцій по одній хвилині записались. Прошу, Мирний, прошу.</p>
<p>&nbsp;</p>
<p>12:42:49</p>
<p>МИРНИЙ О.Б.</p>
<p>Прошу передати слово Олегу Тягнибоку.</p>
<p>&nbsp;</p>
<p>ГОЛОВУЮЧИЙ. Олег Тягнибок, прошу.</p>
<p>&nbsp;</p>
<p>12:42:57</p>
<p>ТЯГНИБОК О.Я.</p>
<p>Олег Тягнибок, Всеукраїнське об'єднання "Свобода". Шановний пане Голово українського парламенту, ну, дивіться, ми кожного разу стикаємося з такими зовсім неприємними процедурними моментами. З одного боку, в деяких питаннях ви є дуже принципові і ви кажете, що якщо є зауваження до основи, то ви не можете ставити в цілому, що до речі, відповідає Регламенту. А в якихось моментах ви нібито не зауважуєте, що половину залу кричить, що є зауваження і не можна ставити в цілому.</p>
<p>Ми вас дуже просимо, уклінно просимо, дотримуватися українського Регламенту в усіх випадках. Не тільки в тих випадках, які вигідні для Партії регіонів. Дякую. Якщо є зауваження, будь ласка, питання в цілому ставити не можна. І не повинні були ставити це питання. В результаті, завалили законопроект. Для чого це було робити? Тим більше, що ми голосували за нього як опозиція. Дякую.</p>
<p>&nbsp;</p>
<p>ГОЛОВУЮЧИЙ. Ми не завалили, а закон прийнято в першому читанні. Прошу, об'єднання "Батьківщина", Арсеній Яценюк.</p>
<p>&nbsp;</p>
<p>12:44:05</p>
<p>ЯЦЕНЮК А.П.</p>
<p>Володимир Васильович, є прохання до вас. Так як ми не прийняли цей законопроект в цілому і для того, щоб його прийняти на наступному пленарному тижні, поставте на голосування скоротити вдвічі терміни подачі законопроекту до другого читання. Ми тоді його зможемо в наступний вівторок в перший пленарний тиждень проголосувати в цілому.</p>
<p>&nbsp;</p>
<p>ГОЛОВУЮЧИЙ. Давайте&nbsp;я цю пропозицію поставлю на голосування&nbsp; і йдемо далі. Прошу народних депутатів проголосувати.</p>
<p>&nbsp;</p>
<p>12:44:52</p>
<p>За-244</p>
<p>Проти – 1, утримались – 0, не голосували – 86. Скоротили вдвічі строк для підготовки до другого читання. Рішення прийнято.</p>
<p>Йдемо далі. Шановні депутати, розглядається проект постанови 2103-а "Про внесення змін до постанови Верховної Ради України про календарний план&nbsp; проведення другої сесії&nbsp; Верховної Ради України сьомого скликання. Як будемо розглядати? Без обговорення?&nbsp; Тоді я надам слово для доповіді Гриневецькому Сергію Рафаїловичу. Прошу, дві хвилини. І я поставлю на голосування.</p>
<p>&nbsp;</p>
<p>12:45:48</p>
<p>ГРИНЕВЕЦЬКИЙ С.Р.</p>
<p>Шановний Володимир Васильович, шановні колеги. Основною метою прийняття постанови є забезпечення законодавчого процесу&nbsp; та організація розгляду невідкладних&nbsp; питань Верховною Радою України в період з 1-го по 12-е липня 2013 року, що відповідає вимогам частини першої статті 19 "Регламенту Верховної Ради України".</p>
<p>Проектом постанови пропонується&nbsp; внести зщміни до календарного плану&nbsp; проведення другої сесії Верховної Ради України&nbsp; сьомого скликання, передбачивши тиждень з 1-го по 5 липня : 1 липня -&nbsp; засідання Погоджувальної ради, 2 липня пленарне&nbsp; засідання, 3 липня&nbsp; пленарне&nbsp; засідання, робота в комітетах, комісіях і фракціях, 4 липня пленарне&nbsp; засідання, 5 липня – "година запитань до Уряду", пленарне засідання і оголошення про час закриття сесії. А тиждень з 8 по 12 липня – робота в комітетах, комісіях і фракціях. Дякую за увагу. Прошу підтримати.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Шановні депутати,&nbsp; можна ставити на голосування.</p>
<p>Ставлю на голосування проект Постанови реєстраційний номер 2103-а про внесення змін до Постанови Верховної Ради України "Про календарний план проведення другої сесії Верховної Ради України&nbsp; сьомого скликання для&nbsp; прийняття за основу і в цілому. Прошу голосувати.</p>
<p>&nbsp;</p>
<p>12:47:36</p>
<p>За-239</p>
<p>Проти – 0, утрималось – 7, не&nbsp; голосували – 78. Рішення прийнято. По фракціях. Ознайомились.</p>
<p>Шановні&nbsp; депутати, у нас осталось працювати&nbsp; 13 хвилин. Ніяка скорочена процедура не проходить. Тому закони ми розглядати не будемо і переходимо до розділу "Різне".</p>
<p>Прошу народних депутатів записатися на виступи. Прошу записатися.</p>
<p>Записались.</p>
<p>Фракція "Батьківщина", народний депутат Павловський. Прошу на трибуну.</p>
<p>Шановні депутати, Регламент 3 хвилини, народний депутат Павловський, перший. Йому трудніше. Прошу.</p>
<p>&nbsp;</p>
<p>12:49:00</p>
<p>ПАВЛОВСЬКИЙ А.М.</p>
<p>Андрій Павловський, "Батьківщина". Шановні співвітчизники, хочу звернутися до вас, особливо до соціально незахищених верств населення. Зараз у засобах масової інформації гуляє інформацію, що уряд хоче зробити монетизацію пільг, чим, фактично, відмінить ці пільги. Є сумний досвід Російської Федерації, коли робили цю так звану "монетизацію пільг", наперед відмінили пільги, а потім почали розраховувати грошову компенсацію, і які були соціальні напруження і заворушення в Росії. Ми це все бачили.</p>
<p>Уряд хоче повторити цей невдалий досвід зараз в Україні, хочуть почати з проїзних квитків, щоб пенсіонери, ті категорії пенсіонерів, які мають право на безкоштовний проїзд, щоб їм цю пільгу замінити нібито грошовою компенсацією. Але я так розумію, вона буде тільки на робочі дні. А що, тій же бабусі у світкові дні, вихідні не треба буде доїхати до магазину, до базару? І тим більше, що робиться це якось потайки, людей ніхто не питає. А як самі пільговики будуть відноситися до цієї так званої монетизації цих пільг? Тим більше, що ми маємо сумний досвід і чорнобильців, і афганців, і дітей війни, коли уряд всупереч законодавству обійшов закони про соціальний захист цих соціальних категорій і у Перехідних&nbsp; положеннях на Державний бюджет на цей рік, 2013-й, фактично, призупинив дію цих законів, і зараз мільйони пільговиків соціально незахищених не в повному обсязі отримують ту соціальну допомогу, яку вони повинні були отримувати.</p>
<p>Є загроза того, що ці плани Наталії Королевської через так звану "монетизацію" позбавлять просто соціально незахищені верстви населення тих пільг, які вони мали до того, до яких вони звикли і якими користуються.</p>
<p>Тому ми як опозиція, "Батьківщина", зокрема, вимагаємо перед тим, як робити чергові експерименти, чергові покращення над українським народом, провести публічне обговорення, так званої, ідеї монетизації пільг і все-таки подивитися, до яких наслідків ця монетизація може привести. Треба припинити робити експерименти на українським народом, треба припинити, так зване, "покращення", бо від нього простим людям, трудящим. Пенсіонерам стає тільки гірше і це є, фактично, є соціальним геноцидом України. І тому, щоб не мати жахливих насідків цієї монетизації, треба все-таки обговорити це питання з спеціалістами, фахівцями, представниками пільгових категорій населення, а потім приймати зважене&nbsp; рішення. Дякую за увагу.</p>
<p>&nbsp;</p>
<p>ГОЛОВУЮЧИЙ. Компартія України, народний депутат Самойленко.</p>
<p>&nbsp;</p>
<p>12:52:13</p>
<p>САМОЙЛЕНКО В.П.</p>
<p>Шановні депутати, шановні депутати!</p>
<p>Для кожного з нас не є новиною той факт, що, практично, в всіх галузях економіки на сьогодні повний занепад. Особливо критична ситуація склалася в легкій промисловості, яка була бюджетонаповнюючою, позитивно впливала на поліпшення добробуту людей. У цій галузі до 90-го року діяло понад шістсот підприємств, на яких працювало майже вісімсот тисяч чоловік. Тепер лишилося 80, тобто кожен десятий залишився без роботи. В радянський період легка промисловість за обсягами була другою після Росії, випускала сорок відсотків товарів і давала майже половину коштів для... до державного бюджету.</p>
<p>На сьогодні ці здобутки втрачено. Не кращий стан справ і в Житомирській області. Тут знищено все, внаслідок чого без роботи залишилося понад 20 тисяч людей, розграбоване такі відомі підприємства як Коростенський, Баранівський, Городницький, інші фарфорові заводи, занепадає підприємство із світовим брендом – "Панчішна фабрика", де торік скорочено 350 робітників, канув у Лету і прославлений льонокомбінат, де працювали тисячі робітників.</p>
<p>Виходячи з сказаного, з метою мінімізації негативних наслідків, стабілізації ситуації на підприємствах легкої промисловості вже вкотре комуністи вимагають захистити вітчизняного виробника, обмежити ввіз на територію України виробів легкої промисловості, ввіз дешевого секонд-хенду, який&nbsp;з кожним роком збільшуються обсяги в рази.</p>
<p>На державному рівні з метою захисту власного ринку потрібно значно збільшити розмір ввізного мита на ці товари, а також обмежити імпорт одягу та вироби, які ввозяться з-за кордону благодійними організаціями.</p>
<p>І насамкінець, пора вже мати свою національну програму відродження і розвитку легкої промисловості - і на цьому неодноразово акцентували увагу комуністи, - яка б вирішувала найболючіші галузі, а саме: слід виробити механізми відстрочки при сплаті ПДВ на обладнання, яке не виробляється в Україні і ввозиться з-за кордону; здійснити комплекс заходів щодо недопущення зниження митної вартості при імпорті готової продукції; внести зміни до Податкового кодексу України у частині віднесення до бази оподаткування прибутків від реалізації товарів, що були використані такі, як секонд-хенд; на законодавчому рівні розробити положення для залучення потенційних іноземних інвесторів у розвитку підприємств легкої промисловості. Варто розглянути питання перегляду споживчого кошика та заробітної плати, адже тут заробітна плата найнижча і становить 1 тисячу 800 гривень.</p>
<p>Компартія вважає: легку промисловість влада має відродити, поставити її на ноги, але не за рахунок митних податкових поборів, знищення підприємств та посилення експлуатації…</p>
<p>&nbsp;</p>
<p>ГОЛОВУЮЧИЙ. Фракція Компартії України, народний депутат Топалов.</p>
<p>&nbsp;</p>
<p>12:55:30</p>
<p>ТОПАЛОВ С.В.</p>
<p>Прошу передати слово Губару.</p>
<p>&nbsp;</p>
<p>12:55:44</p>
<p>ГУБАР В.І.</p>
<p>Віктор Губар, фракція Комуністичної партії України, Чернігівщина. Шановний Володимире Васильовичу, шановні колеги, шановні виборці! Сьогодні як ніколи постає гостро питання загрози суверенітету і незалежності країни, її демократії і стабільності та особистої безпеки наших громадян. Останнім часом в країні зростає хвиля жорстокості та насильства з боку радикальних політичних сил. Ті, хто себе називають націоналістами, намагаються всілякими способами та методами внести в наше суспільство дисбаланс, нестабільність та розкол, намагаються поділити громадян України&nbsp;за національними, етнічними та релігійними признаками.</p>
<p>Останні події цьому є підтвердженням. Згадаємо нещодавні події в Київській міській раді, події 18 травня, побиття ветеранів Великої Вітчизняної війни у Львівській та Тернопільській областях, побиття охоронців у Верховній Раді, організація безпорядків в Ахтирці та інші. На жаль, змушений констатувати,&nbsp; ця&nbsp; агресія та насилля беруть початок і виходять з цієї зали.</p>
<p>Системними стали випадки вандалізму, плюндрування&nbsp; пам'ятників нашої історії. Зокрема, пам'ятників героям Великої Вітчизняної війни та пам'ятників Володимиру Іллічу Леніну.</p>
<p>Нещодавно. А саме в ніч на 19 травня цього року невідомими особами з вогнепальної зброї був пошкоджений пам'ятник Володимиру Іллічу Леніну в селі Лемеші Козелецького району Чернігівської області, який нещодавно був відремонтований на пожертвування членів Комуністичної партії України та небайдужих до нашої історії мешканців району.</p>
<p>Я хочу звернутися до виборців, які віддали на минулих парламентських виборах&nbsp; свої голоси за радикальні націоналістичні сили. Чи впевнені ви, що ті, хто сьогодні стріляє по пам'ятникам, завтра не будуть стріляти у вас, у ваших рідних та близьких, у ваших дітей? Турбує відсутня належність… належна реакція та бездіяльність з цього приводу правоохоронних органів. На неодноразові звернення представників Комуністичної партії України, ветеранських організацій ? громадськості жодний із злочинів не був розкритий, не знайдено винних осіб, і ніхто не поніс за це відповідальності.</p>
<p>Фракція Комуністичної партії України від охоронних органів&nbsp; вимагає покласти край такому… нахабним діям з боку націоналістів. Тому прошу вважати мій виступ як депутатський запит до Генерального прокурора України Віктора Пшонки, прокурора Чернігівської області Максима Говорухи взяти під особистий контроль розслідування подій, які відбулися в селі Лемеші Козелецького району та аналогічні&nbsp; події в районному центрі Талалаївка, що на Чернігівщині. Знайти винних….</p>
<p>&nbsp;</p>
<p>ГОЛОВУЮЧИЙ. Шановні депутати! Я хочу звернутися, Ігор Мірошниченко, до вас, репліки я не дам. Ви – досвідчена ж людина, досвід маєте. Ну, я вас прошу, давайте поважати один одного! Виступає на державній мові, ну, давайте поважати! Кожен має свою думку.</p>
<p>Репліку, - я сказав, я не дам репліки. Я вас прошу. Ну, я вас прошу, давайте поважати один одного. Ну, кожен депутат має, ну, яку думку хоче, хай тут розказує. А ви будете виступати, критикуйте. Я прошу. Я прошу пана Яворівського. Він замість Лук'янчука. Ну, давайте поважати. Давайте не будемо кричати, давайте чути один одного. Прошу, Володимире Олександровичу.</p>
<p>&nbsp;</p>
<p>12:59:53</p>
<p>ЯВОРІВСЬКИЙ В.О.</p>
<p>Володимир Яворівський, "Батьківщина", Троєщина. Шановні виборці! Я піднявся на цю трибуну <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Виступайте <i>(Шум у залі)</i></p>
<p>&nbsp;</p>
<p>ЯВОРІВСЬКИЙ В.О. Я із спокійною совістю можу заявити з цієї трибуни, що за 24 роки моєї депутатської і політичної діяльності мій капітал, мій капітал – це моє ім'я. Я його бережу і буду робити все для того, щоб ніхто не міг, не міг на нього зазіхати. Чому я про це кажу, може, вперше виступаючи з такою темою.</p>
<p>Тому що недавно один мій біограф із Партії комуністів наговорив тут таких нісенітниць щодо мене. Через те, це дуже легко спростувати.</p>
<p>Перше. Тут говорили про те, або весь час дорікають, до речі, мені комуністи, що я був членом Комуністичної партії. Я хочу заявити. Адаме Івановичу! Я ніколи не був членом вашої партії! Я був членом партії Олеся Гончара, Павла Загребельного, Бориса Олійника і інших порядних людей, які мене рекомендували. І я був тільки 4 роки. І поклав партійний квиток відразу, ставши депутатом СРСР, обраним від міста Києва. З'ясували це питання.</p>
<p>Друге питання, про яке ви говорите. Адаме Івановичу, ви, будучи редактором газети "Товариш", вона тоді була комуністичною, надрукували фальшивку про те, що нібито Павличко, Драч і Яворівський зверталися там до Андропова і тому подібне. Ви знаєте прекрасно, я передав вас до суду, дав свідчення Марчук тодішній, який очолював Службу безпеки, що такого листа не існує в природі. Про це сказали вже сьогодні всі абсолютно. Я передав вас до суду і виграв суд. І ви заплатили, уже не пригадую, здається, мільйон купонів, мали заплатити, принаймні. Я їх переказав на дитячий садок.</p>
<p>І останнє. Спілкою письменників… Ну, перестаньте брехати. Я 10 років очолював Національну спілку письменників, бідну, злиденну. Я весь час був в опозиції. Балога, жаль, що його тут немає, він би підтвердив. Він займався, прокуратуру напускали на Спілку письменників, нічого не знайшли. Разів п'ять чи шість перевіряли всі прокуратури, які тільки є. потім я написав відкритого листа до Ющенка, щоби він склав повноваження Президента. Ви це знаєте. І на мене знову напустили прокуратуру всіх рівнів. Ніде, нічого абсолютно не знайшли. Через те перестаньте просто-на-просто брехати. Давайте дискутувати, давайте будемо доводити один одному там свою правоту чи неправоту, але не брешімо і не вносімо до цієї зали бруду. Я в цьому переконаний, що так воно і буде обов'язково.</p>
<p>&nbsp;</p>
<p>ГОЛОВУЮЧИЙ. Дякую. Фракція "Батьківщина", Сас.</p>
<p>&nbsp;</p>
<p>13:02:52</p>
<p>САС С.В.</p>
<p>Бондаренко передати.</p>
<p>&nbsp;</p>
<p>ГОЛОВУЮЧИЙ. Сас, кому ви падаєте слово? Я прошу включіть мікрофон, Сас. Бо я знову винуватий буду.</p>
<p>&nbsp;</p>
<p>САС С.В.</p>
<p>Дякую. Народний депутат Сас, "Батьківщина". Передаю слово Володимиру Бондаренку.</p>
<p>&nbsp;</p>
<p>ГОЛОВУЮЧИЙ. Прошу.</p>
<p>Два регламенти. Сас передає, і він – сьомий. Прошу, 6 хвилин. Прошу.</p>
<p>&nbsp;</p>
<p>13:03:38</p>
<p>БОНДАРЕНКО В.Д.</p>
<p>Володимир Бондаренко, об'єднана опозиція, "Батьківщина".</p>
<p>Я хотів би сьогодні&nbsp; торкнутися двох питань.</p>
<p>Щойно я був&nbsp; у 198 школі на Борщагівці, яка називається&nbsp; ліцей "ЕКО".&nbsp; Ви знаєте, я повернувся&nbsp; до цієї зали окриленим. Я бачив там&nbsp;&nbsp; тисячу чотириста з лишком&nbsp; діток, у яких очі світилися. Це талановиті дітки, ця школа&nbsp; за один тільки рік отримала від&nbsp; першого до&nbsp; третього місця у Всеукраїнському&nbsp; змаганні&nbsp; ерудитів різноманітних напрямків&nbsp; науки&nbsp; більше як 1200 місць. Ви розумієте, що таке, коли виходить дівчинка перша в Україні по математиці, українські мові, іноземній мові, географії і так далі, ти стаєш&nbsp; зовсім іншою людиною, ти відчуваєш, яка земля тебе народила, яка&nbsp; тебе земля носить.&nbsp; Але ж&nbsp; чому ця&nbsp; земля сьогодні є такою непривітною?&nbsp; Чому багато людей, які&nbsp; отут виховувалися, росли, від'їжджають за кордони?&nbsp; Так було&nbsp;&nbsp;&nbsp; і раніше, на жаль.&nbsp; Корольов поїхав і у Москві творив, народившись у Житомирі, зрісши&nbsp; в Ніжині і в&nbsp; Одесі. Так, Сікорський Ігор, який народився&nbsp; в центрі Києва, зробив найкращі моделі літаків і гелікоптерів для всього світу, так тисячі інших&nbsp; українців, талантів покинули. І сьогодні, на жаль, покидають.</p>
<p>І&nbsp; нічого не міняється, тому що нинішня влада не&nbsp; забезпечує&nbsp; перше за все нормальні умови для того,&nbsp; щоб ці таланти приживались тут. За нашими дітками&nbsp; полюють різноманітні фонди, Сороса і таке інше, вони відслідковують дітей від шкільних олімпіад і стараються забрати їх, даючи невеличкі гранти, лабораторії, іноді навіть серйозну допомогу, і створюючи&nbsp;&nbsp; для талановитих&nbsp; людей, але вони не залишаються в Україні.</p>
<p>Тому я хотів би звернутися до&nbsp; зали, не дивлячись&nbsp; на будь-які політичні&nbsp; погляди, які хто сповідує, ми всі живемо&nbsp; на цій землі. І хотілось би&nbsp; жити на землі, яка&nbsp; надзвичайно продуктивна у плані інтелекту.IQ українського народу, а він складається з людей різних національностей, надзвичайно високе. Це недаром ота вся&nbsp; попса російська, яка крутиться навколо&nbsp; Кобзона,&nbsp; народженого в Україні, навколо&nbsp; Гурченко, народженої&nbsp; в Україні, крутилося, навколо Ланового, який з України&nbsp; приїхав туди, і багатьох-багатьох інших. Вони лише їх обслуговують. Але ці люди, на жаль,&nbsp; творять не в Україні, а вимушені кидати кордони. Таких&nbsp; людей багато.</p>
<p>Я колись&nbsp; написав закон про іноземців українського походження і дійшов до висновку, що нас, на жаль, в Україні менше ніж за кордонами. Сьогодні&nbsp; &nbsp;народ України складається з різних національностей, але він втрачає все більше і більше. Тому що влада сьогодні не створила умов для вчителів. Коли я дивився на тих талановитих людей, а сьогодні міністр назвав цифру для початкуючого вчителя щось там таке біля одної тисячі 400 гривень заробітна палата, то виникає питання: як можна прожити за такі гроші? Коли ти дивишся на те, що сьогодні в цих людей немає іншого ж ніякого заробітку, вони фактично державу обслуговують, ніде не можуть підробити. То виникає питання: а як їм прожити?</p>
<p>І ще одне питання я хотів би затронути сьогодні. Воно, можливо, різко контрастує з тим, про яке ми говоримо. Але давайте припинимо оцю балаканину про фашизм. Оці гавкання в той бік, хто говорить українською мовою. Не треба цього робити.</p>
<p>&nbsp;Згадайте нашу з вами спільну історію. І давайте подумаємо, як нам з робити всеукраїнську інформаційну компанію з приводу великого ювілею, я би сказав. В наступному році 23-24 серпня ми будемо, я не знаю, як це сказати, не святкувати, безумовно, а знати про те, що в ці дні сталінський, фашистський режим і фашистський режим Гітлера домовилися як поділити Європу. І провели переговори ефективні. Відкинули європейців з цих переговорів. Домовилися, як поділити Польщу, Бессарабію, Фінляндію, Естонію, Латвію, Литву, інші&nbsp; країни. Підписали так званий пакт Молотова-Ріббентропа і вже через місяць 221 числа провели парад переможців у Бресті тодішньому, тобто в Брест-Литовському або в Бресті&nbsp; по-сьогоднішньому.</p>
<p>Тобто там ішли комуністи і реальні фашисти з своїми прапорами: червоний – з Леніним, а інший – з свастикою. Йшли як друзі. Ви забуваєте про цей факт? На кого ви кричите фашисти? Що ви говорите? Ви сьогодні не перетворюйте Україну у фашистську державу. Україна – мирна&nbsp; держава. Вона завжди, на жаль, терпіла виродків, які її таким чином ображали. Не забувайте. Ми будемо доводити, не дивлячись, що ви схопили в руки всі архіви, які нищите і знищуєте. Я хочу, щоби знали мої онуки і діти, що ваша комуністична наволоч відіслала моїх дідів і прадідів в Сибір, на далекий Схід. Я хочу сказати, що, ви, якраз винуватці в цьому. І сьогодні не ховайтеся за нашу історію, а вийдіть і станьте на коліна перед народом України, вдавтеся своїм червоним лобом об її землю, яка &nbsp;вас народила і носить,&nbsp; і бийтеся цим лобом до тих пір, поки ваші мізки не очистяться від цього бруду. Ви сьогді є вороги України і займаєте цю позицію. Забудьте про те, що вам дано&nbsp; право тут називати когось фашистами. Ви сьогодні захищаєте фашистський режим Сталіна, фашистський режим Гітлера і ще прикриваючись&nbsp; кричите: на комусь шапка горить. На вас вона горить, шапка. От хто фашист, тому забудьте, ще раз кажу, гавкати на українців, які є сьогодні захисниками цієї землі, патріотами&nbsp; землі. Слава героям України! Слава Україні!</p>
<p>&nbsp;</p>
<p>ГОЛОВУЮЧИЙ. Шановні депутати, я ще раз прошу, виступайте, але не ображайте один одного. Об'єднання "Свобода", от я думаю, приклад Швайка зараз покаже.</p>
<p>&nbsp;</p>
<p>13:09:33</p>
<p>ШВАЙКА І.О.</p>
<p>Дякую, пане Голово. Шановні колеги і шановні українські виборці, шановні українські громадяни, українці і представники всіх національностей, які живуть в нашій країні. На цей час мені прикро чути з цієї трибуни залишки тих недобитих речей, бо насправді&nbsp; в Україні величезна кількість питань, які потребують нашого втручання. Питань сучасних, питань не міфічної історії, а питань саме нашого сьогодення. Зокрема, тиждень тому, і ні для кого не стало секретом, що працівники Партії регіонів, які працюють в обласних адміністраціях, в робочий день, з використанням адміністративного ресурсу, по-перше, самі організовували&nbsp; в свій робочий час, в 13-й, 15-й, 16-й годині мітинги так звані антифашистські. Напевне тому їхні союзники комуністи образились, бо вони&nbsp; очевидно тему намагаються привласнити. Зокрема, в Луганській області&nbsp; мітинг так званий антифашистський, був розпочатий о 15-й годині. До цього часу в 13-й годині.&nbsp; &nbsp;І працівники органів місцевого самоврядування, і працівники Луганської обласної адміністрації. В Харкові це заступник голови обласної адміністрації Дулу. В Луганській області це є і голова Луганської обласної ради і луганський міський голова.</p>
<p>Замість того, щоб займатися питаннями місцевого самоврядування, замість того, щоб писати хоча би пустопорожні звіти про виконання їхніх пустопорожніх державних цільових програм, махали неіснуючими прапорами проти якогось міфічного фашизму!</p>
<p>Так само в цей час і в Луганську, і в Харкові, і в кожному іншому місті України в робочий час були зігнані, так, саме зігнані і по списку перевірялися працівники бюджетних установ, студенти середніх технічних, вищих навчальних закладів! А в тому числі і учні середніх шкіл, для яких сьогодні продзвенів останній дзвоник в середніх школах! Це люди, яким сьогодні по 15, по 16, по 17 років! Навіть їх зігнали для того, щоб вони боролися з фашизмом.</p>
<p>У нас є неодноразові звернення. І протягом цього робочого тижня, який відводиться для роботи в округах, якщо хтось не знає з комуністів або із Комуністичної партії регіонів, я нагадаю, що зараз є тиждень роботи в округах. І кожен за вами закріплений, за округом. І коли я приїжджаю в Луганську область, я знаю, що в жодному з округів ніхто, ні з комуністів, ні з регіоналів зустрічі не проводив!</p>
<p>&nbsp;Далі. У нас на сьогоднішній день, вчора було розглянуто питання, в якому Комуністична партії регіонів досягла дуже великих успіхів. Оскільки харківський, вдумайтесь, Харківський приладобудівний завод імені Шевченка, який Добкін енд компані рятує уже не перший рік від банкрутства, умудрився разом з нерухомим майном, яке заборонене для відчуження, якось втратити технічну документацію на виготовлення систем управління для атомних станцій! Це їхня робота сьогоднішня!</p>
<p>&nbsp;</p>
<p>ГОЛОВУЮЧИЙ. Об'єднання "Свобода", Фаріон, прошу. Бажаючих дуже багато.</p>
<p>&nbsp;</p>
<p>13:12:53</p>
<p>ФАРІОН І.Д.</p>
<p>Передаю слово Вітіву.</p>
<p>&nbsp;</p>
<p>ГОЛОВУЮЧИЙ. Давайте, народний депутат Вітів, прошу.</p>
<p>&nbsp;</p>
<p>13:13:04</p>
<p>ВІТІВ А.М.</p>
<p>Анатолій Вітів, Всеукраїнське об'єднання "Свобода", Волинь.</p>
<p>Хто не бачив Ірини Фаріон, подивіться, окуляри надіньте. Я би хотів говорити про ту ситуацію,&nbsp; яка зараз склалася з підприємством "Волинь-торг" на Волині і не тільки з ним, а з всіма прибутковими підприємствами, які є в корпорації "Укрторг". На даний момент їх існує два – це&nbsp; "….торг" і "Волинь-торг" в населеному пункті&nbsp; Маневичі три місяці назад найголодніша сім'я в Україні почала рейдерське захоплення даних підприємств. Якщо ми пережили всі з вами буремні 90-ті пам'ятаємо методи діяльності бандитів в ті часи, потім ми пережили етапи рейдерського захоплення, коли забирали підприємства тепер вони знайшли нову методологію, вони міняють на підприємствах менеджмент. Тобто ті два підприємства найприбутковіші в даній корпорації на тих підприємствах тримається вся економіка регіону. Тобто Маневицький район, який не має газу основне їхнє місце бюджетонаповнююче підприємство є …. Вони знімають директора безпідставно, тому що менеджмент на&nbsp; підприємстві є надзвичайно ефективний, якщо&nbsp; підприємство за останні роки&nbsp; заплатило 40 мільйонів податків, має прибутку більше 7,5 мільйонів говорить, що воно є ефективним. Вони міняють менеджмент приводять на підприємству людину ставляють його директором, жаль, що немає тих міністрів, яка займалася випікання припіків, а тепер йому дають керувати підприємством. Таке саме з "…торг"&nbsp;&nbsp;&nbsp;&nbsp;&nbsp;&nbsp;&nbsp; зараз звільняють всіх людей, які були і представляли старий менеджмент. Люди в Маневичах вийшли, перекрили дорогу і боролися за своє підприємство. Вони зробили хитрий хід, якби лишили старого директора виконуючий обов’язки, тобто виконуючий обов'язки&nbsp; виконуючого обов’язки справа в підписах. на днях в нього забирають підпис. Тобто всіх жуликів від великої і бідної сім'ї цікавить прибуткові підприємства, вони не беруть неприбуткові підприємства, які можна піднімати і вкладати кошти, вони захвачують найприбутковіші.</p>
<p>І ми маємо усвідомити, якщо не дай Бог, підприємство зупиниться, весь Маневецький район залишиться без опалення: школи, садки, приватні будинки, люди залишаться без робочих місць. Оце є політика покращання нашого уряду. І наша задача – зупинити бандитську владу, щоб не розрубала до кінця український народ. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Фракція "Батьківщина", народний депутат Деревляний. Нема.</p>
<p>&nbsp;</p>
<p>13:16:14</p>
<p>ДЕРЕВЛЯНИЙ В.Т.</p>
<p>Є, є! Василь Деревляний, фракція "Батьківщина". Прошу передати&nbsp; слово Шлемку Дмитру Васильовичу.</p>
<p>&nbsp;</p>
<p>ГОЛОВУЮЧИЙ.&nbsp; Прошу.</p>
<p>&nbsp;</p>
<p>13:16:29</p>
<p>ШЛЕМКО Д.В.</p>
<p>Дмитро Шлемко, "Батьківщина". Шановні співвітчизники, в політичних дискусіях, особливо рейтингових ток-шоу часто використовується як аргумент Партії регіонів теза, що Донбасс годує Галичину. Чи насправді це так? Чи дійсно Львівська, Івано-Франківська, Тернопільські області є лише споживачами донецьких, луганських економічних донорів? Як засвідчує аналіз доходів і витрат цих регіонів, то не все, про що говорять політики, є правдою. Для того, щоб дати відповідь на питання, хто кого годує в Україні, потрібно визначити, в основному, дві позиції: скільки коштів область чи регіон дає в державну казну, і скільки від неї отримує назад? Цей баланс є хоч простою, але досить точною порівняльною характеристикою ситуації.</p>
<p>Наведу цифри: Галичина у 2012 році внесла до державної скарбниці у вигляді податків 8,4 мільярди гривень, а взамін у вигляді дотацій …… отримала 7,9 мільярди. З Донбасу в цьому ж році до Державного бюджету надійшло понад 21 мільярд гривень, тобто у 2,5 рази більше, ніж з трьох галицьких областей, однак з державної казни Донецька та Луганська області у 2012 році у вигляді дотацій, субсидій, субвенцій, трансфертів Пенсійного фонду, бюджетного фінансування вугільної галузі отримали аж 48,6 мільярди, або в шість разів більше, ніж три області Галичини.</p>
<p>Якщо більшість областей України отримує трансферти, розраховані у відповідності з Бюджетним кодексом, тобто в залежності від чисельності&nbsp;населення, за кількістю учнів, тощо, то Донеччина є лідером за цільовими коштами, які виділяються на виконання специфічних робіт і послуг, часто це пов'язано з наявністю корупційного інтересу, коли бюджетні асигнування виділяються для згаданого регіону на підставі не Закону про держбюджет, а підзаконних актів.</p>
<p>&nbsp;Нещодавно бюджетний комітет Верховної Ради перерозподілив 1,7 мільярда гривень для областей. Не треба гадати, кому і скільки перепало. Івано-франківщина отримала 11,7 мільйона гривень, Донеччина - 160 мільйонів, тобто в 14 разів більше, отак завжди. В той же час заможний донецький регіон є аутсайдером&nbsp; в сплаті ПДВ до бюджету. Причина проста – повні відшкодування експортного ПДВ донецьким компаніям, так у 2012 році на Донбасі було зібрано 15,9 мільярда&nbsp; гривень ПДВ, а відшкодовано 14, 3 мільярда. Щодо підприємств Галичини, то з них ПДВ збирають сповна, а повертають лише частково.</p>
<p>Ще гірша ситуація у Донбасі з пенсійним забезпеченням, щоб Донецькій області прогодувати місцевих пенсіонерів, кожен працюючий донеччанин повинен щомісячно сплачувати в Пенсійний фонд тисячу 37 гривень, а, насправді, ці нарахування на одного працюючого становлять лише 645 гривень. Тому з центрального бюджету на утримання кожного донецького пенсіонера додають 392 гривні на одного працюючого або 13,8 мільярда гривень складають трансферти Пенсійному фонду Донбасу.</p>
<p>Висновок з наведеного: Донбас не годує Галичину.</p>
<p>&nbsp;</p>
<p>ГОЛОВУЮЧИЙ. Фракція Компартії України, народний депутат Борита.</p>
<p>&nbsp;</p>
<p>13:19:45</p>
<p>БОРИТА О.В.</p>
<p>Ольга Борита. Прошу передати слово Адаму Івановичу Мартинюку.</p>
<p>&nbsp;</p>
<p>ГОЛОВУЮЧИЙ. Адам Іванович Мартинюк, прошу.</p>
<p>&nbsp;</p>
<p>13:19:56</p>
<p>МАРТИНЮК А.І.</p>
<p>Шановні виборці, переді мною виступало два яскравих представники тих, кого досить образно і влучно свого часу всесвітньо відомий письменник-поет Олійник назвав "коммутантами". Один із них очолював ідеологічний відділ ленінградського райкому партії в місті Києві, бив чолом, захищаючи партію, зараз лиже заднє місце, щоб забули про те, що таке комуністи. А другий оспівував партію, прикриваючись великими святими іменами тих письменників, яких ми дійсно шануємо. Шкода, що Олійника тут всує згадували. І шкода, що виступаючий яскравий, як він себе вважає, письменник пішов і не чує, що я йому скажу, а, вірніше, скажу словами авторитетів, але думаю, що людям буде це цікаво.</p>
<p>Я зачитаю витримку з листа відомого Стуса дружині і синові, які він написав… Стуса, 12 червня 1989 року. Ось зміст листа: "Нарешті дістав перше число "Києва" (№5). Прочитай "Спадщину". Повість наче про Білокур, тобто про народну художницю. Думаю, що Яворівський навряд щоб так написав. Його роману не читав, але спромоги його я знаю. Для прозаїка він надто порожній, бо весь екстер'єрний, все напоказ, на людські витрішки, а більше нічого". Ви бачите, як Стус далеко бачив ще тоді.</p>
<p>У таборовому зошиті (запис номер сім від 1989 року на сторінці 218) Стус пише: "Культ бездарних яворівських, їхній час, їхня доба". Це не мої, ще раз повторюю, слова, це слова письменника-дисидента, якого ви пошановуєте і ви зводити у ранг героя.</p>
<p>Тепер щодо суду. Я прочитаю документ, який… є підпис Яворівського, Павличка і Драча. 22 марта 1973 року. "Свобода", послухайте, я читаю мовою оригіналу: "Председателю КГБ СССР Андропову, первому секретарю правления Союза писателей СССР Маркову. Уважаемый Юрий Владимирович, мы, украинские советские писатели решительно осуждаем действия так называемых литераторов Светличного, Стуса, Сверстюка, Караванского, братьев Горынь и Мороза, Черновола, Осадчего, Математика, Плюща, Некрасова и других, погрязших в националистическом болоте и не раскаявшихся в своей антисоветской деятельности". Ось підписи.</p>
<p>Я програв суд у 1992 році, в розгул того, що творилося, хіба можна було у Яворівського виграти в суд тоді? Звичайно, ні. Ось вам, хто такий Яворівський. Бездара і так далі і тому подібне. Дякую.</p>
<p>&nbsp;</p>
<p>ГОЛОВУЮЧИЙ. Фракція Компартії України. Народний депутат Присяжнюк.</p>
<p>&nbsp;</p>
<p>13:23:09</p>
<p>ПРИСЯЖНЮК О.А.</p>
<p>Прошу передати слово Володимиру Бідьовці.</p>
<p>&nbsp;</p>
<p>ГОЛОВУЮЧИЙ. Прошу передати. Говоріть.</p>
<p>&nbsp;</p>
<p>13:23:32</p>
<p>БІДЬОВКА В.А.</p>
<p>Уважаемые коллеги! <i>(Шум у залі)</i> Угольная отрасль Украины на пороге масштабного&nbsp; кризиса. На складах теплоэлекростанций&nbsp; и шахт скопилось рекордное количество угля: за последние 15 лет порядка 7 миллионов тонн.</p>
<p>Это не просто не сбытый товар, это миллионы гривен невыплаченной зарплаты и отчислений в Пенсионный фонд, фонд социального страхования. Указанная проблема не позволяет&nbsp;&nbsp;&nbsp; планировать закупки угля на теплоэлекростанциях страны и ставит под угрозу своевременность расчетов за потребленную продукцию, что может привести к значительным&nbsp; убыткам угольных предприятий, закрытию шахт, потере десятков тысяч рабочих мест и социальной дестабилизации в угледобывающих регионах. Это еще и угроза экологической и техногенной катастрофы из-за возгорания угля.</p>
<p>Можно много&nbsp; говорить о падении промышленного производства, о том, что рост добычи угля&nbsp; превышает рост потребления электроэнергии и так далее. Но давайте посмотрим правде в глаза. Проблема не в том, что шахтеры, гробя свое здоровье, добыли много угля, а в том, что существует теневой рынок угля.</p>
<p>Уже ни одно правительство и правоохранительные органы просто закрывают глаза на&nbsp; проблему нелегального угля из копанок, которыми усеян весь&nbsp; Донбасс.&nbsp; Если это не так,&nbsp; то они публично должны признаться в неспособности решить этот вопрос и защитить&nbsp; государственные интересы. По различным данным угля из так называемых дыр добывают порядка 6-7 миллионов тонн в год. При этом для его реализации используется в том числе и государственные шахты, в результате чего нелегальный уголь&nbsp; попадает еще и под госдотации и вымывает из бюджета деньги в карманы преступников.</p>
<p>Вдумайтесь,&nbsp;&nbsp;&nbsp; в прошлом году порядка 5 миллион тонн этого угля попало на ТЭС, ТЭЦ и еще около 900 тысяч тонн было экспортировано.</p>
<p>Более того, Украина с ее то запасами угля ввозит уголь из-за границы: Польши, Казахстана и&nbsp;даже Соединенных Штатов. Все это стало следствием отсутствия по-настоящему эффективной программы развития угольной отрасли, должного государственного подхода. Вместо этого мы только слышим, что у нас уголь не такой качественный, а шахты убыточные. Но мы так и не видели за эти годы независимости конкретных действий по модернизации угольных шахт, обогатительных фабрик. Зато с 90-х годов визитной карточкой власти капитала стало закрытие перспективных шахт, доведение угольных предприятий до краха и последующий их выкуп за копейки олигархами. Парадокс, но страна, сидящая на "черном золоте", не может найти ему применение. И это при высоких ценах на нефть, бензин и природный газ.</p>
<p>Еще 90 лет назад появились технологии, позволяющие из угля добывать синтетический бензин. Такие заводы почему-то работают в Германии и даже в Южной Африке сегодня 30 процентов бензина синтетический. Сегодня Китай сокращает экспорт и увеличивает импорт угля.</p>
<p>Фракция коммунистов требует от Кабинета Министров ликвидировать теневую добычу угля и реализацию теневого угля, приступить к реальной модернизации угольной отрасли, как можно шире…</p>
<p>&nbsp;</p>
<p>ГОЛОВУЮЧИЙ.&nbsp; Компартія України, Зубчевський, народний депутат.</p>
<p>&nbsp;</p>
<p>13:26:48</p>
<p>ЗУБЧЕВСЬКИЙ О.П.</p>
<p>Прошу передати слово Ольге Михайленко.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>13:27:02</p>
<p>МИХАЙЛЕНКО О.Д.</p>
<p>Дякую. Ольга Михайленко, фракція Комуністичної партії України, Херсонщина. Шановні Володимире Васильовичу, шановні колеги, виборці! Депутати Скадовської міської ради Херсонської області звертаються до нас, народних депутатів України, з проханням захистити право власності на землю територіальної громади міста Скадовська.</p>
<p>З 2001 року депутатський корпус, захищаючи право громадян міста на участь у виборах депутатів міської ради та міського голови на оформлення права установчих документів на житлові будинки та земельні ділянки під ними, захищаючи право на необхідне фінансування розвитку інженерної та соціальної інфраструктури міста, добиваються прискорення розгляду питання щодо виготовлення проекту із землеустрою та встановлення нових меж міста Скадовська.</p>
<p>Для цього ще&nbsp; у 2001 році з державного&nbsp; бюджету було&nbsp; виділено&nbsp; 188 тисяч гривень, а пізніше&nbsp; -&nbsp; 100 тисяч гривень з міського&nbsp; бюджету. Але проект землеустрою щодо меж та інвентаризації&nbsp;&nbsp; земель міста&nbsp; міська громада&nbsp; так і не отримала. Майже&nbsp; два роки проект проходив погодження у&nbsp; районних та обласних підрозділах Держкомзему, архітектури та містобудування, облуправлінні, Держсанепідемслужби, Управлінні охорони&nbsp; навколишнього середовища та інспекції по охороні пам'яток історії та культури. Усі ці установи надали позитивні висновки, проект пройшов погодження у постійних комісіях Херсонської обласної ради, але президія облради безпідставно&nbsp;&nbsp; направляє його на повторне цим же структурам, тим&nbsp; самим зволікає і&nbsp; затягує направлення його до Верховної Ради&nbsp; на затвердження.&nbsp;</p>
<p>Керівництво області використовує таку&nbsp; ситуацію для незаконного безоплатного виділення у власність сотень&nbsp;&nbsp; гектарів&nbsp; земель&nbsp; рекреаційного&nbsp; призначення, віднесених чинним законодавством до&nbsp; природних територій, оголошених курортом&nbsp; державного значення, які згідно з Генеральним планом міста планувалися для&nbsp; будівництва оздоровчих закладів, а сьогодні&nbsp; передані&nbsp; під&nbsp; особисті&nbsp; селянські господарства і дачне будівництво людей, які&nbsp; ніякого відношення до Скадовська і міської громади&nbsp; не мають.</p>
<p>Депутати&nbsp; Скадовська&nbsp; і міської ради просять: створити&nbsp;&nbsp; тимчасову слідчу комісію для розслідування зловживань у сфері земельних відносин та притягнення до&nbsp; відповідальності посадових осіб за&nbsp; надання висновків, які&nbsp; суперечать&nbsp; державному акту на постійне користування землею та діючому&nbsp; генеральному плану&nbsp; міста.</p>
<p>Прошу&nbsp; вважати цей&nbsp; виступ депутатським запитом до Прем'єр-міністра України&nbsp;&nbsp; та Генеральної прокуратури України. Дякую.</p>
<p>&nbsp;</p>
<p>ГОЛОВУЮЧИЙ. Фракція Компартії України, Цибенко. Прошу.</p>
<p>&nbsp;</p>
<p>13:30:04</p>
<p>ЦИБЕНКО П.С.</p>
<p>Шановні колеги,&nbsp; шановні виборці! Тиждень, що минає, значною мірою пройшов під гаслом боротьби проти&nbsp; загрози&nbsp; неофашизму. І це природно, бо люди, українці навіть на генетичному рівні, справді, відчули&nbsp; загрозу фашизму.&nbsp; Нещодавно з цієї парламентської &nbsp;трибуни один із фюрерів так званої опозиції, звертаючись до зали, питав: "Де фашизм? Який фашизм? Де ви його побачили?" Вочевидь, комуністи як і більшість ветеранства цього золотого покоління країни по-іншому сприймають&nbsp; загрозу фашизму, ніж представники опозиції.</p>
<p>Очевидно, до пан Арсеній визнає наявність фашизму в Україні лише тоді, коли в ній з'являються концентраційні табори, коли країна потоне у величезній кількості шибениць, коли на площах і вулицях запалають багаття з книг. Але тоді боротися з фашизмом буде запізно. Як сказав з цього приводу інший правильний німець: "Коли фашисти прийшли вже за мною, протестувати було нікому".</p>
<p>Як депутат-комуніст, як голова Організації ветеранів України хочу висловити ветеранське сприйняття загрози фашизму. Ознакою номер один для покоління ветеранів-переможців щодо загрози фашизму є те, що у ветеранів-фронтовиків, визволителів людства від фашистського рабства намагаються вкрасти головну справу життя – велику перемогу над фашизмом.</p>
<p>&nbsp;А рішення обласних рад Західного регіону про заборону святкувати, підкреслюю, державного свята Дня Перемоги – це не фашизм? А неможливість ветеранів-фронтовиків покласти квіти у цей святковий день на могли своїх побратимів, які заплатили за перемогу найвищу ціну – власне життя – це не фашизм? А брехливе, перекручене викладання вітчизняної історії та її найбільш героїчної сторінки – Великої Вітчизняної війни у навчальний закладах – це не фашизм?</p>
<p>Скажу більше, Парламентська асамблея Ради Європи ще в грудні минулого року застерегла фракцію "УДАР" і "Батьківщина" від співробітництва з так званою "Свободою" відповідною резолюцією.</p>
<p>А найбільш глухо-сліпим нашим опонентам хочу сказати. Європа не лише визнала прояви фашизму в Україні, а вже й покарала за це. Що я на маю на увазі? А ось що. Європейський Союз футбольних асоціацій покарав футбольний клуб "Динамо Київ" одним Єврокубком без глядачів. За що? А саме за те, що під час одного з футбольних матчів на трибуні була присутня фашистська символіка.</p>
<p>Отже, хочу ще раз наголосити – фашизм, це вже не загроза, це сувора реальність країни. Фашизм вже грюкає у двері на лише України, а кожної родини в Україні. Вставаймо до лав активних борців проти фашизму, будьмо пильні. Спасибі.</p>
<p>&nbsp;</p>
<p>ГОЛОВУЮЧИЙ. Ляшко, народний депутат, прошу.</p>
<p>&nbsp;</p>
<p>13:33:16</p>
<p>ЛЯШКО О.В.</p>
<p>Олег Ляшко, Радикальна партія. Я хотів би привернути увагу українського суспільства до подій, які відбуваються навколо виборів мера Василькова. Ці вибори Верховна Рада призначила на 2 червня поточного року. Але насправді сьогодні там відбуваються вибори без виборів. Адже влада в особі губернатора Київщини Присяжнюка, центральна влада, яка підтримує і покриває Присяжнюка фактично фальсифікує ці вибори і вже сьогодні можна стверджувати, що ці вибори є не легітимними і це є полігон, де нинішня влада відпрацьовує свої найбрудніші технології фальсифікації виборів, які вони будуть потім використовувати на президентських виборах у 2015 році. Зокрема,&nbsp; для того, щоб не допустити кандидата від Радикальної партії реєстрації кандидата в мери Василькова, відмовилися реєструвати міську організацію Радикальної партії. Виконавцями цього злочинного замовлення влади є&nbsp; начальник управління юстиції Борківська Світлана і начальник управління реєстраційної служби Перепелиця Леонід.&nbsp; Здається, українські прізвища, але діють в антиукраїнський спосіб, підтримуючи злочинну владу, виконуючи її злочинні замовлення. І сьогодні головного фаворита висувають, це голова райадміністрації, кандидат у мери Василькова Володимир Сабадаш, який&nbsp; є родичем &nbsp;губернатора&nbsp; Київської області Присяжнюка, от так вони свою рідню протягують на різні посади фальсифікуючи вибори. Губернатор Присяжнюк замість того, щоб своїх родичів, фальсифікуючи вибори протягувати на мера Василькова, хай би розібрався чому акціонера ПАТ "Обухівське" в Обухівському районі власникам 39 процентів акцій, а в основному це люди похилого віку, яким далеко за 80 років, чому цим людям похилого віку впродовж останніх трьох років не виплачують дивіденди?&nbsp; Притому, що ПАТ"Обухівське" є прибутковим товариством, за минулий рік отримали 20 мільйонів гривень чистого прибутку. І оці нещасні люди, які все життя відпрацювали в радгоспі, яке сьогодні ПАТ не виплачують дивіденди. Чому? Бо&nbsp; губернатор Присяжнюк кришує людину, яка тримає 61 відсоток акцій – це Юрій Бондарчук, який&nbsp; представляє інтереси офшорної компанії. Тобто своїх кришують,&nbsp; а для людей старшого віку дивідендів не платять і прирікають їх на злиденне старчеське&nbsp; життя.</p>
<p>І тому&nbsp; користуючись нагодою, я звертаюся до Президента України, я звертаюсь до&nbsp; Генерального прокурора вжити заходів, щоб виплатили дивіденди власникам ПАТ "Обухівське". І я закликаю визнати вибори у Василькові не чинними, адже вони є сьогодні&nbsp; з фальсифіковані чинною владою на користь кандидата від влади Сабодаша. Ганьба, такій владі! Геть, Партію регіонів!</p>
<p>&nbsp;</p>
<p>Засідання веде КАЛЄТНІК І.Г.</p>
<p>&nbsp;</p>
<p>ГОЛОВУЮЧИЙ. Народний депутат Глазунов, фракція Партії регіонів передає своє слово народному депутату Пономарьову Андрію Вікторовичу. Будь ласка.</p>
<p>&nbsp;</p>
<p>13:36:43</p>
<p>ПОНОМАРЬОВ А.В.</p>
<p>…. ….&nbsp; Пономарьов Андрій, Партія регіонів, Донеччина. Я привітався українською, тому що зараз я буду розповідати, новогрецькою, вибачте, тому що зараз буду вам розповідати про велику доньку грецького народу про Пашу Ангеліну.</p>
<p>Українська земля взагалі славиться&nbsp; своєю великою історією та культурою, видатними та талановитими людьми, відомими далеко за межами нашої Батьківщини. Всім напевно відомі імена героїв свого часу,&nbsp; &nbsp;Микити Ізотова, Олексія Стаханова та Паші Ангеліної.</p>
<p>У 2013 році виповнюється 100 років з Дня народження двічі героя соціалістичної праці, організатора стаханівського руху у сільському господарстві Параскеви Микитівні Ангеліної.</p>
<p>Параска Микитівна народилася 12 січня 1913 року в невеличкому грецькому селі Старобешево, що на Донеччині. За 47 років свого життя Паша Ангеліна стала&nbsp; легендою. У 1933 році вона організувала першу в країні жіночу бригаду і стала ініціатором стаханівського руху у сільському господарстві. Однією із значних заслуг Паші Ангеліної був її заклик "100 тисяч подруг на трактор!",&nbsp; на який відгукнулося біля 20 тисяч жінок по всій Україні. І коли в часи воєнного лихоліття тисячі чоловік пересіли з тракторів на танки, їх місце зайняли учасниці знаменитих жіночих бригад 30-40-х років.</p>
<p>Роки війни Паша Ангеліна зі своєю бригадою досить успішно працювала на землях Казахстану. З ініціативи Паші Ангеліної вперше в Казахстані була використана озима пшениця.</p>
<p>Коли утворився дефіцит необхідно для фронту бензину, трактори бригади запрацювали на керосині, і тільки для того, щоб їх завести, використовували бензин. Вміле використування техніки, грамотний агрономічний підхід та цілодобова робота тракторів дозволила вже у&nbsp; 1942 році зібрати небачений для Казахстану врожай. "Битвою за врожай" назвала в одному зі своїх виступів Паша Ангеліна працю бригади у воєнні роки, порівнюючи працю селянина із працею солдата на фронті.</p>
<p>Паша Ангеліна у 24 роки стала депутатом Верховної Ради&nbsp; Радянського Союзу і переобиралася до кінця життя. За свої трудові досягнення Паша Ангеліна була двічі удостоєна звання Героя соціалістичної праці – у 1947 та 1958 році, стала лауреатом Державної премії Радянського Союзу. Закінчую.</p>
<p>Хотілось би зазначити, що однією з великих заслуг Паші Ангеліної стало її заступництво за греків Приазов'я від почавшихся репресій та виселення у післявоєнні годи. До цього часу десятки тисяч греків Приазов'я безмежно вдячні їй за це.</p>
<p>Вважаю за доцільне прикласти максимум зусиль для увічнення пам'яті видатної історичної постаті, що дасть можливість на державному рівні гідно відзначити сторіччя&nbsp;з дня народження Паші Ангелиної. Прошу вас підтримати постанову 2775.</p>
<p>&nbsp;</p>
<p>ГОЛОВУЮЧИЙ. Для виступу запрошується&nbsp; народний депутат Бублик, фракція "Свобода". Підготуватися&nbsp; народному депутату Дубневичу. Мірошниченко.</p>
<p>&nbsp;</p>
<p>13:40:10</p>
<p>МІРОШНИЧЕНКО І.М.</p>
<p>Ігор Мірошниченко, Всеукраїнське об'єднання "Свобода".</p>
<p>Ну, по-перше, хотів би все ж таки репліку людям, які тут городили знову сміття совкової ідеології у мізки українцям, відповісти, що, як завжди, керуються принципом свого вождя Ульянова-Леніна-Бланка: п'ять відсотків правди, а решта можна брехати, вішати локшину на вуха і розповідати про привиди фашизму. Ну, хлопці, якщо вам здаються привиди фашизму, треба хреститися. Те, що ви – антихристи, ми це дуже добре знаємо. І якщо говорити про Київраду, в якій нібито двері вибивали, то ви ніколи в житті туди не ходили і не підете, бо вас кияни не обирали і не підтримують. Двері ніхто там не вибивав.</p>
<p>А якщо говорити про те, що ви – антихристи, то я вам нагадаю про Ахтирку, де ви побудували пам'ятник тому, хто знищував мільйони українців на землі церкви,яку ви підірвали в 30-ті роки минулого століття і де ви сьогодні вчинили злочин: під покровом ночі незаконно встановивши привида, якого назвали Леніним, а, насправді, всі Охтирці його називають не інакше як Дарт Вейдер, тому що на Леніна він не схожий. І сьогодні кримінальну справу&nbsp; порушили проти тих бандитів, які ставлять пам'ятники, так званим, Леніним, а, насправді, Дартам Вейдерам на землі, яка вам не належить, а належить релігійній громаді міста Охтирки Київському патріархату.</p>
<p>Наступне питання як раз стосується віри, традиційних сімейних цінностей, християнської моралі, суспільної моралі. Шановне товариство, я от я думаю, тут, у цій залі, не зважаючи на те, що тут мало людей, разом з усіма українцями ми спільні. Ми спільні за те, що Україна сьогодні попереду всієї Європи. Ми маємо здорове суспільство із твердим імунітетом проти пропаганди збочень, які нам нав'язує сьогодні Євросоюз і який у вигляді законопроекту 2342 пропонує нам прийняти Кабінет Міністрів.</p>
<p>Я є автором альтернативного законопроекту 2341. І я вам скажу, які ризики несе той законопроект, який пропонує нам прийняти Кабінет Міністрів, для того щоб отримати гранди і поставити чергову галочку про те, що вони рухаються у Євросоюз. Легітимізувати поняття "сексуальні меншини", вносячи їх у перелік тих питань, які сьогодні забороняються у плані дискримінації, категорично неможливо, тому що цим законопроектом ми наближаємося до гомодиктатури, коли одна сота відсотка збоченців і хворих людей буде диктувати абсолютно здоровому українському суспільству свої цінності і буде порушувати наші права.</p>
<p>Завтра має відбутися так званий гей-парад, який заборонили судом, але збоченці все рівно прагнуть нав'язати нам свої цінності. Тому я закликаю всіх українців прийти о 13 годині до Золотих Воріт у вишиванках зі своїми сім'ями, з дітьми, з дружинами – і показати, що Україна – це країна здорова. це країна традиційних сімейних цінностей і християнської суспільної моралі. А далі акції продовжаться на Подолі. І хай жоден збоченець не подумає навіть вийти і розказати, що він нормальний! Бо якщо вони…</p>
<p>&nbsp;</p>
<p>ГОЛОВУЮЧИЙ. Завершили вже.</p>
<p>Народний депутат Дубневич, фракція "УДАР". Підготуватись народному депутату Ханенку.</p>
<p>&nbsp;</p>
<p>13:43:34</p>
<p>ДУБНЕВИЧ Я.В.</p>
<p>Шановні народні депутати, шановні виборці! Ярослав Дубневич, фракція "УДАР" Віталія Кличка", 120 виборчий округ, Львівщина. У своєму виступі я хочу заторкнути проблему, від котрої сьогодні, переконаний, потерпають усі місцеві громади, і не тільки на моїй рідній Львівщині. Мова йде про ситуацію з масовими затримками проведення платежів органами Державної казначейської служби України.</p>
<p>Зазвичай у минулі роки проблема із проведення зареєстрованих платіжних доручень виникала у листопаді-грудні місяці. Тоді кожен міський, сільський та селищний голова ставав у чергу до свого касира і випрошував провести платежі на найбільш необхідні речі для місцевих громад: оплатити ремонти доріг, шкіл, лікарень.</p>
<p>Уже у 2012 році ситуація змінилася на гірше. Вперше проблеми з казначейським обслуговуванням виникли вже на початку вересня. Внаслідок непродуманої бюджетної та пенсійної політики держава залізла в кишеню до кожної громади, скориставшись&nbsp;без її згоди&nbsp; коштами і без того куцих місцевих бюджетів. Наслідком стала ситуація, що на сьогодні під завершення півріччя 2013 року на Львівщині досі тільки наполовину погашена казначейська заборгованість минулого 2012 року.</p>
<p>Однак, ще гірша&nbsp; ситуація у&nbsp; 2013 теперішньому році. Вже з початку року органи Казначейства блокують будь-які платежі, окрім захищених статей. І то якщо мова йде про виплату заробітної плати, то працівники бюджетних галузей опиняються у край нерівному становищі. Зокрема, працівники комунальних підприємств отримують заробітну плату із затримками, адже видатки комунальної галузі не є захищеними. У арсеналі все: від багаторазових&nbsp; повернень&nbsp; під надуманими приводами кожної платіжки до повного ігнорування проведення платіжних доручень навіть поза 30-денний термін, передбачений законодавством. В результаті, навіть офіційна статистика на Львівщині вражає. Місцеве відділення казначейства&nbsp; станом на 1 травня 2013 року визнає за собою затримку платежів на 70 мільйонів гривень видатків місцевих бюджетів. А скільки ще платіжних доручень насправді навіть не зареєстровано&nbsp; під&nbsp; надуманими приводами можна тільки здогадуватися.</p>
<p>Нещодавно ми заслуховували на Комітеті Верховної Ради&nbsp; України з питань бюджету представника Державної казначейської служби України. Він заявив, що якогось дня на єдиному казначейському рахунку залишалося&nbsp; - вдумайтесь – аж 800 тисяч гривень.</p>
<p>Я особисто хотів би, щоб це була помилка.</p>
<p>Переконаний, що нам слід законодавчо реформувати систему і принципи, на яких працює Державна казначейська служба України, яка блокуванням платежів ставить&nbsp; на коліна усі місцеві громади.</p>
<p>Сьогодні багато говорять про адміністративно-територіальну реформу. Так от, перший крок такої реформи, вважаю, надати можливість місцевим радам самостійно обирати банки, через які&nbsp; слід здійснювати свої видатки. А…</p>
<p>&nbsp;</p>
<p>ГОЛОВУЮЧИЙ. Дякуємо. Народний депутат Ханенко, фракція "Свобода". Підготуватися Опанащенко.</p>
<p>&nbsp;</p>
<p>13:46:52</p>
<p>ХАНЕНКО С.М.</p>
<p>Святослав Ханенко. Передаю слово Ігорю Сабію.</p>
<p>&nbsp;</p>
<p>ГОЛОВУЮЧИЙ. Ігор Сабій. Народний депутат</p>
<p>&nbsp;</p>
<p>13:47:07</p>
<p>САБІЙ І.М.</p>
<p>Шановна президія! Шановний український народе! Шановні депутати! Ігор Сабій, Всеукраїнське об'єднання "Свобода", 189 Красилівський виборчий округ, Хмельниччина.</p>
<p>Свого часу було сказано, що шляхи – це є кровоносні судини будь-якої держави. Вже третій рік підряд ми спостерігаємо, як режим Януковича перерізає вени українській державі і витягує жили з тіла української держави. Все почалося ще в далекому 2007 році, коли в останні дні свого прем'єрства Янукович передав значну частину вагонів, товарних вагонів приватним фірмам.</p>
<p>Зараз ця ситуація продовжується. Іде повзуча приватизація української залізниці. Майже всі вагони передані у приватні руки. Зараз йде тотальна відміна потягів. Зокрема, не стала винятком і Хмельниччина. Відмінено потяг "Шепетівка-Івано-Франківськ", який забезпечував сполучення між північчю Хмельницької області, Івано-Франківською та Тернопільською областю. Фактично це був єдиний засіб для того, щоб люди могли добратися на навчання, на роботу чи поїхати до своїх родичів, чи на лікування.</p>
<p>Фактично режим Януковича веде все до того, щоб люди тихенько сиділи у своїх містах і селах, нікуди не виїжджали, ні з ким не спілкувалися, а тихенько собі там помирали.</p>
<p>На жаль, ця участь не минула і автошляхи. Протягом 3 років ми бачимо постійну брехню про те, що грошей виділяється все більше, але дороги, на превеликий жаль, стають все гіршими.</p>
<p>Очевидно, що для того, щоб у нас все-таки були нормальні дороги, треба дві речі. По-перше, перестати красти. По-друге, заставити підрядні організації, які ведуть капітальний та поточний ремонт доріг, давати гарантію на свої роботи. Бо у нас виходить так, що кожен рік виділяються величезні кошти, а на другий рік ту саму дорогу знову доводиться ремонтувати.</p>
<p>На нашу думку, гарантія має бути мінімум 5 років для капітального ремонту доріг і мінімум 10 років для будівництва нових доріг. І контроль за тим, щоб підрядні організації, якщо дорога пошкодилася раніше, її ремонтували.</p>
<p>І найосновніше. Звичайно, це розподіл коштів на ремонт доріг, який зараз проводить уряд. Я не буду аналізувати, чому так сталося. Але фактично не дивлячись на те, що Хмельниччина є однією з найбільших транспортних, транзитних областей. По ній проходять два транспортні коридори, фактично немає доріг. І в той же час на ремонт цих доріг виділяється тільки 165 тисяч гривень на один кілометр. В той час, як в Донецькій області виділяється&nbsp; мільйон 868 тисяч на один кілометр, а в Дніпропетровській –&nbsp; мільйон 272 тисячі на один кілометр.</p>
<p>Ми вважаємо це недопустимим і переконані в тому, що уряд має обов'язково ділити гроші на ремонт доріг пропорційно між всіма областями України. Інакше ми будемо мати колапс взагалі в житті нашої держави.</p>
<p>Дякую за увагу. Слава Україні!</p>
<p>&nbsp;</p>
<p>ГОЛОВУЮЧИЙ. Народний депутат Опанащенко, фракція Партії регіонів. Підготуватися народному депутату Мирному.</p>
<p>&nbsp;</p>
<p>13:50:26</p>
<p>ОПАНАЩЕНКО М.В.</p>
<p>Депутат Опанащенко, Каховщина, 185 виборчий округ. Я, по-перше, хотів би звернутися до пана головуючого і до шановних народних депутатів з приводу тих подій, які відбувалися.</p>
<p>Іноді виходить, скажемо, хлопчисько та критикує, та ображає тих людей, народних депутатів, котрі сидять в залі і мають за плечима великий досвід роботи. Котрі з робітника пройшли путь до керівника великого підприємства чи шахти, чи металургійного заводу. І дуже прикро чути, коли виходить депутат, і&nbsp; з його вуст горлають образи різні.</p>
<p>Я звертаюся припинити цю практику. І тих депутатів, які висловлюють образи, лишати слова та відключати мікрофона і реагувати відповідно до Регламенту. Це є право у головуючого. І навіть лишати слова на всю неділю до виступів. Не можна терпіти образ, які лунають особисто або взагалі до депутатів. І ми марно витрачаємо той час, який дали нам виборці. Які дали нам виборці для детального обговорення проектів.</p>
<p>А тепер по суті справи. У нас у селі склалася ситуація, коли&nbsp; у кожному селі з 1000 працюючих лише 80 офіційно працевлаштовані. І це робітники бюджетної сфери. Тобто всі остальні працюють, але вони працюють в тіні.</p>
<p>Основна частина міського бюджету, місцевого бюджету сільської ради, районної та&nbsp;обласної – це надходження заробітної плати офіційно працевлаштованих працівників. От і маємо, що у нас нульові місцеві бюджети. А працівники&nbsp; десь працюють&nbsp; не відомо де, получають зарплату у конверті.</p>
<p>Я пропоную, що зробити, щоб земля&nbsp; виконувала соціальну функцію, як це було раніше, щоб вона забезпечувала&nbsp; працівників роботою. Ввести норматив на використання&nbsp; землі сільгосппідприємствами, з 20-25&nbsp; гектар&nbsp; створювати одне робоче місце.&nbsp; Це надасть до працевлаштування майже&nbsp; 50 відсотків сільського населення. Це дасть надходження близько&nbsp; 70-100 тисяч гривень до місцевих&nbsp; бюджетів сіл, стільки ж коштів до місцевих бюджетів районів і в&nbsp; 2 рази більше до&nbsp; місцевих бюджетів обласних&nbsp; рад.&nbsp; От всі ті кошти, за які може розвиватися село.</p>
<p>Ми дамо&nbsp; молоді&nbsp; гарантоване робітниче місце. Ми зробимо те, що земля буде виконувати офіційну соціальну функцію. І сільський голова&nbsp; не буде бігати&nbsp; як попрошайка і&nbsp; просити у фермерів 1 відсоток на розвиток, а буде контролювати офіційне працевлаштування. Ми повинні зробити крок нашим&nbsp; селянинам, інакше села&nbsp; знищаться, і так кожен рік&nbsp; скорочується населення сільської місцевості. У нас є свої українські традиції&nbsp; щодо збереження села. Тому до сільгоспвиробників&nbsp; треба використовувати комплексний підхід&nbsp; у сільському господарстві. Не тільки використовувати землю…</p>
<p>&nbsp;</p>
<p>ГОЛОВУЮЧИЙ. Дякую вам. Присідайте, будь ласка. Час для виступу&nbsp; ваш завершився.</p>
<p>Народний депутат&nbsp; Мирний, фракція "Свобода". Підготуватися&nbsp; Розенко. Слово передається народному депутату Головко.</p>
<p>&nbsp;</p>
<p>13:54:01</p>
<p>ГОЛОВКО М.Й.</p>
<p>Шановні депутати! Михайло Головко, Всеукраїнське об'єднання "Свобода", 164 виборчий округ, Тернопільщина.</p>
<p>Я би хотів зосередити вашу увагу на небезпеці&nbsp; у&nbsp; цьому законопроекті, який, на жаль, вже проголосований в першому читанні на, так би мовити, виїзному&nbsp; банківському засідання на Банковій, законопроект, який стосується векселів.</p>
<p>Шановне товариство, впровадження векселів&nbsp; у нашу економіку – це практично буде крах для&nbsp; української фінансової системи. Таке ми&nbsp; вже проходили на початку 90-х, де активно&nbsp; розвивалася вексельна система, це призвело до гіперінфляції і занепаду економіки.</p>
<p>Практично його повністю розвалу. Сьогодні, на жаль, злочинна Партія регіонів намагається знову цю схему ввести. Що воно мається на меті? Що таке взагалі є вексель? Це є боргове зобов'язання, тобто цей папір, листок, перед яким держава зобов'язується перед банківськими структурами, перед виконавцями послуг і товарів, які їх забезпечують, повернути кошти. Це, так би мовити, цей листочок або такий фіговий листок, яким сьогодні хоче Партія регіонів прикрити свою безвідповідальність оцю велику дірку в бюджеті і в економіці, яку вони сьогодні призвели в нашій державі.</p>
<p>Тому, розуміючи, що оця злочинна, цей злочинний закон, який вони хочуть ввести про векселя, які практично зруйнує нашу фінансову систему, Фондовий ринок, біржі і взагалі може зруйнувати українську економіку.</p>
<p>В чому найбільша небезпека?&nbsp; Ми розуміємо, що хто отримує ті векселя? Сьогодні борг по ПДВ в Україні становить близько 50 мільярдів гривень, як вони будуть повертатися? Ми розуміємо, що це є, закладається корупційна схема, яка приближеним особам до цього будуть видаватися, так би мовити, поза дисконтом векселя. Це порядку до 50 відсотків. Тобто розміри крадіжки в державі становити приблизно будуть 25 мільярдів гривень. Це колосальна сума для нашого бюджету. І практично, яка нанесе неповторні втрати для української економіки.</p>
<p>Тому ми повинні розуміти, що впровадження векселів, оце ще зараз зареєстрували законопроекти символічно 26 квітня про здачу газотранспортної системи, яка ставить за мету теж розформувати нашу газотранспортну систему на декілька віток, на декілька розгалужень. Залишити державі тільки борги, а саму газотранспортну систему і газові сховища відійдуть олігархам і нашому сусідньому Північному сусіду – Російській Федерації. І це так само становитиме абсолютну катастрофу для української економіки. Ну, і звісно вже втрата української незалежності.</p>
<p>Тому фракція Всеукраїнського об'єднання "Свобода" категорично засуджує отой такий злочинний законопроект, який сьогодні реєструється і мається на меті протягнути. Це закон і по векселях, і щодо здачі газотранспортної системи, яка&nbsp;може підірвати економіку і знищити незалежність і суверенітет нашої української держави. Тому ми категорично виступаємо проти цього, ми не дозволимо, щоби …</p>
<p>&nbsp;</p>
<p>ГОЛОВУЮЧИЙ. Дякую вам. Присідайте, будь ласка. Народний депутат Розенко, фракція "УДАР" Віталія Кличка, підготуватися народному депутату Пономарьову.</p>
<p>&nbsp;</p>
<p>13:57:20</p>
<p>РОЗЕНКО П.В.</p>
<p>Прошу передати слово Олександру Мочкову.</p>
<p>&nbsp;</p>
<p>13:57:32</p>
<p>МОЧКОВ О.Б.</p>
<p>Шановні колеги, шановні народні депутати, шановна президія. На чому зараз я хотів би зупинитися. Наша фракція, фракція "УДАР Віталія Кличка"&nbsp; виступає за приведення українського законодавства щодо мітингів і демонстрацій до європейських стандартів. Україні потрібні нові демократичні норми, які захистять свободу мирних зібрань від свавілля правоохоронної судової системи, норми, які захищатимуть права організаторів і учасників зібрань, а не владу від народу. Ми не дамо диктатурі жодного шансу задушити свободу в своїх липких обіймах. Ми забезпечимо повне і безумовне здійснення в Україні гарантованого&nbsp; кожному Конституцією права збиратися мирно без зброї і проводити збори, мітинги, походи і демонстрації.</p>
<p>Особисто хотів би зупинитися на тих подіях, які відбувалися 18 травня. В першу чергу&nbsp; хотів би подякувати журналістам, які плідно виконували свою працю, які скажімо так, на сьогоднішній день є одними з&nbsp; &nbsp;провідних інститутів демократії в нашій державі. На сьогоднішній день журналісти ще висвітлюють ту правду, яка відбувається в нашій країні. Також інститутом демократії поки що в цій державі залишається також парламент і опозиційні сили, і в тому числі наша політична сила, і наша фракція – "УДАР Віталія Кличка".</p>
<p>Я хотів би також звернутися до спортсменів, яких сьогодні партія влади перетворила на своїх бойовиків. Хлопці, не позорте себе! Якщо ви хочете показати свою силу, якщо ви хочете показати свої вміння битися, то, будь ласка, йдіть у спортзали, тренуйтеся і показуйте це на своїх колегах. У спаринг-партнерах, а не на дівчатах, журналістах.</p>
<p>Мене також дивувала дуже позиція Комуністичної партії України, яка фактично не голосувала за створення Тимчасової слідчої комісії щодо розслідування фактів побиття журналістів і щодо розслідування тих фактів тиску на журналістів.</p>
<p>Також відбулось ганебне явище на засіданні уряду, коли журналістів виставили за двері. Тобто сьогодні відбувається в державі те, що не повинно відбуватися. Сьогодні руйнується свобода слова. Сьогодні руйнується демократія чинною владою та їх посібниками.</p>
<p>Тому я хотів би ще звернутися до своїх колег. Я хотів би подякувати своїх колег по опозиційних фракціях, колег з партії "Свобода", колег з "Батьківщини" та наших колег з "УДАРу", які проголосували за створення Тимчасової слідчої комісії. І я хочу сказати, що міліція, яка прикривала бандитів, і ті бандити, які творили це безладдя, будуть відповідати перед українським народом. Та будуть відповідати після того, як Тимчасова слідча комісія доведе, що ці факти були ганебними і вони прикривалися безпосередньо владою… <i>(Оплески)</i></p>
<p>&nbsp;</p>
<p>ГОЛОВУЮЧИЙ. Останній виступаючий. Народний депутат Пономарьов передає своє слово народному депутату Момоту, фракція Партії регіонів.</p>
<p>&nbsp;</p>
<p>14:00:55</p>
<p>МОМОТ О.І.</p>
<p>Шановний Голово! Шановні колеги депутати! Шановні виборці, телеглядачі і слухачі! У Верховній Раді я представляю інтереси мешканців 27 мажоритарного округу в місті Дніпропетровську, це 160 тисяч людей.</p>
<p>Я постійно спілкуюся зі своїми виборцями, проводжу особисті прийому і чую одні і ті ж самі&nbsp; запитання. До мене звертаються на різних мовах: і на російській, і на українській. Але питають про одне і те. Питають про стан житлово-комунального господарства, освітлення вулиць, стан аварійних дерев та багато іншого. Впевнений, ці питання виникають не тільки в Дніпропетровську, а в містах і містечках всієї країни. Людей, в першу чергу, турбують питання, що стосуються якості життя. Депутати-мажоритарники, що працюють в округах, підтвердять це.</p>
<p>Я чую багато нарікань з приводу тарифів на житлово-комунальні послуги. Більшість населення обурена непрозорістю, а інколи несправедливими тарифами. Яскравий приклад – тариф на сплату користуванням ліфтів у міських багатоповерхівках. Якщо хтось не знає, нагадаю. Відповідно до порядку формування тарифів на послуги з утримання будинків і споруд та прибудинкових територій, затвердженого постановою Кабміну 11 червня 2011 року, калькуляційною одиницею є 1 метр квадратний площі, що перебуває у власності. Тобто тариф ґрунтується на квадратурі оселі, а не кількості мешканців у квартирі. Більше людей мешкає –&nbsp; більше використовується ліфт. Це логічно. Чому тоді люди платять з квадратного метру?</p>
<p>Несправедливість тарифу викликає обурення, люди відмовляються платити. І як слідство – жахливий, занедбаний стан ліфтів, що не ремонтуються десятиріччями. Із таким ставленням відмовляться платити і ті, хто робив це раніше. Замкнене коло. Вирішити проблему можна, змінивши схему нарахування тарифу.</p>
<p>Звертаючи на численні звернення виборців, я підготував листа до голови уряду з проханням розглянути внесення відповідних змін до порядку формування тарифів. Також звертаюся до Комітету з питань ЖКГ підтримати і переглянути принцип нарахування тарифів на користування ліфтами, з точки зору здорового глузду.</p>
<p>Закони та зміни, що приймає Верховна Рада та інші органи влади, повинні ґрунтуватися на потребах людей. Саме помірковані системні дії поможуть нам укріпити та удосконалити законодавчу базу. Зрозумілі, чіткі та справедливі&nbsp;закони запорука того, що вони будуть працювати. А закон, який працює він поліпшує життя людей і викликає повагу до влади. Дякую за увагу. (<i>Оплески</i>) .</p>
<p>&nbsp;</p>
<p>ГОЛОВУЮЧИЙ. Присідайте, будь ласка.</p>
<p>Шановні народні депутати! Час для&nbsp; виступів в "Різному" завершений. Дозвольте нагадати, що наступного тижня народні депутати працюють з&nbsp; виборцями.&nbsp; Чергове пленарне засідання відбудеться у вівторок 4&nbsp; червня о 10 годині ранку.</p>
<p>Ранкове засідання&nbsp; Верховної Ради України оголошую закритим.&nbsp;&nbsp;</p>
<p>&nbsp;</p>
<p>&nbsp;</p>
<p>&nbsp;</p>

