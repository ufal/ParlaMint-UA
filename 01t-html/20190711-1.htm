Стенограма пленарного засідання
11 липня 2019
&nbsp;
<p>&nbsp;</p>
<p align=center>ПОЗАЧЕРГОВЕ ЗАСІДАННЯ</p>
<p align=center>Сесійний зал Верховної Ради України</p>
<p align=center>11 липня 2019 року, 14 година 15 хвилин</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>14:15:32</p>
<p>ГОЛОВУЮЧИЙ.</p>
<p>У зв'язку з вимогою 158 народних депутатів про скликання позачергового пленарного засідання Верховної Ради України восьмого скликання та відповідно до частини восьмої статті 19 Регламенту Верховної Ради України сьогодні ми проводимо позачергове пленарне засідання.</p>
<p>Прошу народних депутатів підготуватися до реєстрації. Прошу зайняти робочі місця і прошу народних депутатів зареєструватись для участі в позачерговому засіданні. І нагадую, треба буде також і письмово зареєструватись. Прошу провести реєстрацію для участі в позачерговому засіданні. Прошу зареєструватись.</p>
<p>&nbsp;</p>
<p>14:16:16</p>
<p>Зареєстровано 305 народних депутатів. Позачергове пленарне засідання Верховної Ради України оголошую відкритим.</p>
<p>Шановні колеги, на розгляд позачергового засідання запропоновано розглянути 2 законопроекти: 6449 і 6607. І я переходжу до їхнього розгляду. Я пропоную коротко їх розглянути: скорочена процедура, доповідь і голосування.</p>
<p>І я проголошую перехід і хочу нагадати, хлопці і дівчата, треба буде і письмово зареєструватись для позачергового, не забудьте потім.</p>
<p>Отже, 6449 проект Закону про внесення змін до деяких законодавчих актів України щодо посилення відповідальності за злочини вчинені щодо малолітньої чи малолітнього, неповнолітньої чи неповнолітнього та особи, яка не досягла статевої зрілості.</p>
<p>Прошу підтримати розгляд за скороченою процедурою. Прошу проголосувати за розгляд за скороченою процедурою. Голосуємо. Підтримуємо. 150 голосів, будь ласка.</p>
<p>&nbsp;</p>
<p>14:17:35</p>
<p>За-154</p>
<p>Рішення прийнято.</p>
<p>Я запрошую до доповіді народного депутата України Ляшка Олега Валерійовича. Будь ласка.</p>
<p>&nbsp;</p>
<p>14:17:46</p>
<p>ЛЯШКО О.В.</p>
<p>Шановні українці, шановні колеги, і сьогодні є унікальний шанс нарешті прийняти закони, які зупинять епідемію сексуальних злочинів проти українських дітей. За перше півріччя цього року в Україні&nbsp; майже 200 діточок стали жертвами сексуального насильства педофілів. Згадайте трагедію на Одещині, коли була вбита одинадцятирічна дівчинка Дар'я Лук'яненко. Згадайте трагедію, як 5 липня у Дніпрі був затриманий черговий&nbsp; покидьок, який убив дівчину 2005 року народження, зґвалтував і вбив. Кожного дня страждає дитина.&nbsp; За минулу добу четверо дітей стали жертвами педофілів.</p>
<p>Ми пропонуємо прийняти наш закон. Дякую комітету, який його підтримав за основу і в цілому. Запровадити найжорсткішу відповідальність&nbsp; за сексуальних маніяків. Мінімум 15 років тюрми без права дострокового звільнення. Пожиттєвий нагляд правоохоронних органів за цими злочинцями. Відкритий, наголошую, відкритий реєстр педофілів. Щоб не тільки правоохоронні органи, а кожна мама, кожен батько міг зайти&nbsp; і подивитись, де може чатувати загроза, де може бути цей покидьок. Щоб він на пушечний вистріл не підходив ні до школи, ні до дитсадка, ні до дитячого майданчика. Хімічна примусова кастрація педофілів, щоб він не міг ґвалтувати дітей.</p>
<p>Якщо ми з вами приймемо ці закони, світовий досвід показує, епідемія сексуального насильства&nbsp; проти дітей буде зупинена. Давайте це зробимо.</p>
<p>Я звертаюсь&nbsp; до Голови парламенту. Заради пам'яті&nbsp; Дар'ї Лук'яненко, Тетяни Мізіної, Насті Балябіної, Аліни Васютіної і сотень інших&nbsp; українських дітей, які вже були вбиті, давайте приймемо цей закон. Я прошу парламент проголосувати за Закон 6449 і назвати цей закон іменем одинадцятирічної…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>ЛЯШКО О.В.&nbsp;</p>
<p>І назвати цей закон іменем одинадцятирічної дівчинки з Одещини Дар'ї Лук'яненко, яка стала жертвою педофілів. В її&nbsp; особі, заради пам'яті усіх цих невинновбитих дітей, зарази порятунку життя наших дітей, українських дітей, давайте приймемо цей закон Дар'ї Лук'яненко, зупинимо злочини проти дітей.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>До співдоповіді запрошую голову Комітету з питань законодавчого забезпечення, правоохоронної діяльності Кожем'якіна Андрія Анатолійовича, будь ласка.</p>
<p>&nbsp;</p>
<p>14:20:35</p>
<p>КОЖЕМ’ЯКІН А.А.</p>
<p>Шановний Голово! Шановні народні депутати! Комітетом з питань законодавчого забезпечення, правоохоронної діяльності розглянуто проект Закону про внесення змін до деяких законодавчих актів України щодо посилення відповідальності за злочини вчинені щодо малолітньої чи малолітнього, неповнолітньої чи неповнолітнього та особи, яка не досягла статевої зрілості (№6449).</p>
<p>Змінами пропонується, перше, запровадити покарання у виді примусової хімічної кастрації, що полягає в примусовому введені засудженому антиандрогенних препаратів, які складаються з хімічних речовин, що мають на меті зменшити сексуальну активність.</p>
<p>Друге, створити публічний реєстр осіб, які були засуджені до позбавлення волі за зґвалтування неповнолітньої особи, стаття 152 Кримінального кодексу, за сексуальне насильство щодо неповнолітньої особи і стаття 153 за статеві зносини з особою, яка не досягла 16-річного віку, 155, і та за розбещення неповнолітніх.</p>
<p>Третє. Встановити пожиттєвий адміністративний нагляд за відповідною категорією засуджених осіб звільнених з місць позбавлення волі.</p>
<p>З огляду на збільшення випадків вчинення злочинів проти статевої свободи та статевої недоторканності особи, зокрема, вчинення зґвалтувань та сексуального насильства щодо дітей комітет підтримав ідею запровадження реєстру осіб, які вчиняють статеві злочини.</p>
<p>Комітет ухвалив рішення рекомендувати Верховній Раді України&nbsp; прийняти законопроект за основу та в&nbsp; цілому та як закон.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Отже, колеги, є пропозиція переходити до прийняття рішення. Я прошу всіх народних депутатів зайти в зал. Я прошу всіх хто вийшов з невідомих причин з залу повернутися для прийняття рішення.</p>
<p>Я прошу голів фракцій змобілізувати особовий склад ввірених вам підрозділів. Народних депутатів прошу зайти в зал.</p>
<p>Отже, заходимо, колеги. Готові, колеги? Пропозиція комітету – в цілому. Пропозиція комітету – в цілому.</p>
<p>Отже, переходимо до прийняття рішення.</p>
<p>Отже, ставлю на голосування. <i>(Шум у залі)</i></p>
<p>&nbsp;Ми приймемо обидва закони чи ні?</p>
<p>Отже, колеги, ставлю на голосування проект Закону про внесення змін до деяких законодавчих&nbsp; актів України щодо посилення відповідальності за злочини, вчинені щодо малолітньої чи малолітнього, неповнолітньої чи неповнолітнього та особи, яка не досягла статевої зрілості (№ 6449). Комітет пропонує прийняти його за основу і в цілому.</p>
<p>Прошу&nbsp; голосувати. Прошу підтримати. Голосуємо.</p>
<p>&nbsp;</p>
<p>14:24:46</p>
<p>За-247</p>
<p>Закон прийнятий.</p>
<p>Наступний. Ми переходимо до проекту Закону про внесення змін до деяких законів України щодо впровадження Єдиного реєстру осіб, № 6607.</p>
<p>Я прошу підтримати розгляд за скороченою процедурою, прошу проголосувати, прошу підтримати. Голосуємо.</p>
<p>&nbsp;</p>
<p>14:25:24</p>
<p>За-224</p>
<p>Одна хвилина від комітету Кожем'якін Андрій Анатолійович. Недава.</p>
<p>Можемо голосувати в цілому?</p>
<p><i>(Шум у залі)</i></p>
<p>&nbsp;В цілому? Ставлю в цілому. Комітет, будь ласка, Кожем'якін.</p>
<p>&nbsp;</p>
<p>14:25:43</p>
<p>КОЖЕМ’ЯКІН А.А.</p>
<p>Шановний Голово, шановні колеги, комітет<u> </u>розглянув&nbsp; законопроект № 6607. Пропонується:</p>
<p>Перше. До заходів кримінального правового характеру включити&nbsp; добровільний захід медичного характеру у вигляді хімічної кастрації.</p>
<p>Ну, майже повторюються деякі речі, які були в попередньому законопроекті.</p>
<p>Створити реєстр осіб засуджених, що дуже важливо при… Але,&nbsp; але там є різниця "відкритий", "закритий" реєстр. В попередньому законопроекті було більш жорстке ставлення до реєстру і доступу до нього. Але комітет розглянувши цей законопроект і у зв'язку з тим, що це законопроект після того, як він був винесений на обговорення громадськістю, набрав більше 30 тисяч, да, як петиція, голосів, ми його розглянули і,&nbsp; підтримавши суспільство, рекомендували прийняти його за основу і в цілому як закон. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Я ставлю на голосування проект закону.</p>
<p>Голосуємо. Автор Недава. Ставлю на голосування проект Закону про внесення змін до деяких Законів України&nbsp; щодо впровадження Єдиного реєстру осіб, засуджених за злочини проти статевої свободи і статевої недоторканості (№ 6607) за пропозицією комітету за основу і в цілому з техніко-юридичними правками.</p>
<p>Прошу голосувати. Прошу підтримати. Голосуємо.</p>
<p>&nbsp;</p>
<p>14:27:37</p>
<p>За-217</p>
<p><i>(Шум у залі)</i></p>
<p>&nbsp;Колеги, увага! Заспокойтеся. Заспокойтеся всі. Прошу всіх заспокоїтися перш за все.</p>
<p>Зараз я поставлю на повернення. <i>(Шум у залі)</i></p>
<p>&nbsp;Отже, колеги, прошу всіх зайти в зал, зайняти робочі місця.</p>
<p>Колеги, давайте я ще раз поставлю, якщо не буде голосів, відкриваю обговорення. Ще раз поставлю, якщо немає голосів, відкриваю обговорення.</p>
<p>Я пропоную повернутися до проекту Закону, до голосування за проект Закону 6607. Прошу проголосувати. Прошу підтримати. За повернення. За повернення, прошу проголосувати. За повернення.</p>
<p>&nbsp;</p>
<p>14:29:28</p>
<p>За-220</p>
<p>Отже, прошу провести запис: 2 – за, 2 – проти. Запис 2 – за, 2 – проти, будь ласка.</p>
<p>Так, від Радикальної партії – Ляшко.</p>
<p>Приготуватися від "Самопомочі".</p>
<p>&nbsp;</p>
<p>14:29:59</p>
<p>ЛЯШКО О.В.</p>
<p>Шановні колеги депутати, шановні українці, ми з вами проголосували Закон 6449, який передбачає повністю відкритий реєстр, створюється&nbsp; реєстр педофілів, сексуальних злочинців. Кожна мати, кожен батько зайде в цей реєстр, подивиться, де той покидьок.</p>
<p>Законопроектом 6607 пропонується створити реєстр, доступ до якого матимуть виключно правоохоронні органи, тобто це не відкритий реєстр – тільки суди, тільки прокуратура, тільки СБУ. Ви знаєте, на "Петрівці" на базарі можна купити любу інформацію за 300 доларів. "Злив" інформації, згадайте, як розвідника у Києві підірвали, тому що податкова "злила" інформацію.</p>
<p>Реєстр педофілів повинен бути відкритим для всіх. Тому я пропоную: прийняти Закон за основу 6607, допрацювати до другого читання, максимально посилити відповідальність за педофілію. Давайте говорити так: ви бігаєте зараз з однієї причини, вас цікавить піар, а мене цікавить життя людей. Ви не піартеся, а зробіть відкритий реєстр для того, щоб кожна сім'я знала, де ті педофіли. А ви хочете, щоб до цього реєстру мали доступ тільки судді і прокурори. Нам не треба суддів і прокурорів продажних, кожен батько, кожна мати повинні захистити свою сім'ю, а ви хочете, щоб тільки правоохоронці мали доступ. Неправильних підхід! Прозорість і відкритість.</p>
<p>Щодо того, що ми тільки зайнялися, наш закон 6449 зареєстрований два з половиною роки тому, і два з половиною роки ми боремося за те, щоб припинити цю вакханалію. Давайте не махати один на одного, а об'єднати зусилля, щоб зупинити злочинців. Тому закон – за основу, той – підписати&nbsp; і зупинити вакханалію злочинів проти українців дітей.</p>
<p>&nbsp;</p>
<p>ГОЛОВУЮЧИЙ. Від "Самопомочі" Мустафа Найєм.</p>
<p>Передає "Самопоміч" слово Мустафі Найєму. Будь ласка.</p>
<p>&nbsp;</p>
<p>14:32:16</p>
<p>НАЙЄМ М.</p>
<p>Шановні колеги, я хочу, щоб ви зараз почули і відчули. Дивіться, за цим законом не стоять гроші, я особисто працював над законом два роки. Пан Олег Валерійович вліз два місяці тому, робить на цьому піар.</p>
<p>Друге. Я хочу завершити. Тепер по суті. В законі Олега Валерійовича Ляшка немає реєстру взагалі – це брехня. Друге. Я читаю це. Друге. Друге. (<i>Шум у залі) </i>Дайте договорити.</p>
<p>Друге. Що ми пропонуємо в реєстрі, який у нас є. Цей реєстр не буде закритим, реєстр буде повністю відкритий для керівників усіх закладів, де діти навчаються, де вони лікуються, і де вони відпочивають. Будь-який керівник, будь-який викладач має право доступу до цього реєстру.</p>
<p>Третє. Закон, який ми пропонуємо, повністю погоджений&nbsp; з усіма правоохоронними органами. Ми два роки його проходили. Проти нього виступала і поліція, і прокуратура, ми всі питання узгодили.</p>
<p>Четверте. За нашим законом стоять 30 тисяч людей, які проголосували петицію за нього. За ним стоять всі криміналісти в країні, всі викладачі в різних вузах, юристи, фахівці, які приходили на комітет, доводили свою думку, і комітет прийняв рішення через два роки, ще раз наголошую, чотири розгляди. Ми чотири рази його повертали в комітет, і він був проголосований в цілому в цьому залі був запропонований для голосування.</p>
<p>Тому я вас дуже прошу: законопроект, який запропонував пан Олег Валерійович Ляшко, ми поважаємо ініціативу, він вже проголосований. Давайте проголосуємо закон, який повністю унормовує це питання і не тільки реєстру, і щодо покарання, і щодо кастрації, і щодо позбавлення волі – всіх питань. А вже правоохоронні органи вирішать, яким чином вони будуть узгоджувати ці питання.</p>
<p>Дякую.</p>
<p>&nbsp;</p>
<p><a name=_GoBack></a>ГОЛОВУЮЧИЙ. Дякую.</p>
<p>Від "Народного фронту"... Репліку потім дам.</p>
<p>Він "Народного фронту" Максим Бурбак, будь ласка.</p>
<p>&nbsp;</p>
<p>14:34:12</p>
<p>БУРБАК М.Ю.</p>
<p>Максим Бурбак, 204 виборчий округ. Знаєте, я щойно приїхав з Києва для того, щоб вперше проголосувати за Виборчий кодекс. А друге – взяти участь у позачерговій сесії. Якщо ми тут розглядаємо питання, як протидіяти цим злочинам, які зараз хвилею захлиснули всю нашу країну, то "Народний фронт" буде голосувати і&nbsp; за один, і за другий законопроект. Не ламайте списи, хто з вас перший зареєстрував, хто другий, треба боротися з цією проблемою. І досвід західних країн показує, що хімічна кастрація, вона, після того як вона застосовується, наприклад, у Великобританії рецидиви впали з 40 до 5 відсотків, у Німеччині – до 3 відсотків.</p>
<p>Можна сказати? Під час однієї зустрічі на окрузі молода мама спитала мене: "Максим Юрійович, а як ви буде реагувати на те, що в Україні зараз хвиля злочинів проти дітей сексуального характеру?". Я сказав їй щиро, в очі дивлячись: "Знаєте, шановна, я зробив все для того, щоб було скликано позачергову сесію, і ми дали свої підписи". Сьогодні ми тут повинні проголосувати і вже проголосували перший законопроект, а зараз повинні проголосувати і другий законопроект. Я переконаний, можна проголосувати з техніко-юридичними правками для того, щоб доопрацювати і щоб це було комплексне вирішення цієї проблеми. Давайте не ділитися, хто перший, хто другий, всі разом, єдиним фронтом будемо виступати проти злочинів сексуального характеру проти наших дітей. Але у всіх нас є діти, скоро будуть онуки, і ми повинні їх захищати.</p>
<p>Дякую. Годі ламати списи! Голосуємо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Блоку Петра Порошенка" Суслова. Будь ласка Суслова.</p>
<p>&nbsp;</p>
<p>14:35:58</p>
<p>СУСЛОВА І.М.</p>
<p>Шановні колеги, це якраз ті речі, про які ми говоримо емоційно дуже часто на робочих групах, але ми маємо їх обговорювати тут в парламенті без емоцій. Давайте спочатку визначимося і дамо визначення медичне, що таке педофілія, я хочу вам це зачитати. "Це психіатрична хвороба. Серед тих, хто вчиняє статеві злочини проти дітей на педофілію страждає лише декілька відсотків осіб, а більшість є здоровими. Хімічна кастрація – це єдиний на сьогодні хімічно і клінічно доведений спосіб лікування педофілів".</p>
<p>Що для нас важливо? Для нас важливо, що над цим законопроектом це скликання парламенту працювало майже 3 роки. Його співавторами є переважна більшість народних депутатів з абсолютно різних фракцій. Ми перереєстровували його 3 рази і завдання для того… І кожен раз перереєстровуючи, ми намагалися його вдосконалити і врахувати всі пропозиції і наших міжнародних партнерів, і партнерів з інших… і з інших комітетів парламенту українського.</p>
<p>Що ми просимо? Ми просимо підтримати 6607 за основу і в цілому. Чому? Тому що тільки цей законопроект містить норму про створення закритого реєстру, доступ до якого будуть мати не тільки представники&nbsp; Мін'юсту і правоохоронних органів, а й ще всі керівники усіх закладів навчальних, тобто тих закладів, які працюють безпосередньо з дітьми.</p>
<p>Саме цей законопроект передбачає за зґвалтування малолітньої або малолітнього, стаття 152 Кримінального кодексу України, збільшити санкцію&nbsp; від 12 до&nbsp; 15 років, зараз – від 8 до&nbsp; 15. За вчинення зґвалтування&nbsp; малолітньої чи малолітнього повторно або особи, яка раніше вчиняла&nbsp; злочини проти статевої свободи та статевої недоторканності малолітньої чи малолітнього, пропонується карати&nbsp; на строк від 10 до 15 років чи довічним позбавленням волі.</p>
<p>Я розумію, що є багато &nbsp;співавторів. Але якраз це питання, яке має об'єднувати зал, а не роз'єднувати, прошу підтримати за основу і в цілому.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Репліка. Ляшко – 1 хвилина.</p>
<p>&nbsp;</p>
<p>14:37:57</p>
<p>ЛЯШКО О.В.</p>
<p>Колега, прізвище якого я не хочу називати, двічі збрехав.</p>
<p>Перше. Наш законопроект, який ми прийняли в цілому 6449, зареєстрований 16 травня 2017 року, більше 2років тому, ми боремося&nbsp; за цей закон.</p>
<p>Законопроект 6607, який ми зараз розглядаємо, зареєстрований через&nbsp; півтора місяці після нашого, 21 червня 2017 року.</p>
<p>Ми зібрали 162 підписи народних депутатів. І я дякую всім&nbsp; фракціям, хто під це підписався, для того, щоб ми провели&nbsp; сесію.</p>
<p>Закон, який ми з вами прийняли, передбачає відкритий реєстр педофілів, мінімум 15 років тюрми,&nbsp; без&nbsp; будь якої вилки від 12, від 7, від 8. П'ятнадцять років і крапка. І без права дострокового звільнення. І пожиттєвий нагляд за педофілами. І відкритий реєстр для кожної сім'ї, а не тільки для правоохоронців, які здають за гроші&nbsp; інформацію. Тому я не розумію, навколо чого ми "ламаємо списи". Діти, які можуть бути потенційними жертвами цих педофілів, про тих треба думати, а не про власний піар перед виборами.</p>
<p>&nbsp;</p>
<p>ГОЛОВУЮЧИЙ.&nbsp; Зараз даю і комітету, і автору, і Трояну по 1 хвилині.&nbsp; Достатньо по хвилині? Будь ласка. Можливо, голова комітету &nbsp;скаже якусь компромісну позицію, Кожем'якін, будь ласка.</p>
<p>&nbsp;</p>
<p>14:39:20</p>
<p>КОЖЕМ’ЯКІН А.А.</p>
<p>Шановні колеги! Я, по-перше, хочу сказати щодо дат, дат реєстрації. У&nbsp; нас є Антон Володимирович Яценко він член нашого комітету, він зареєстрував подібний законопроект ще в 2016 році, це для того, щоб тут ви не змагались по реєстрації, ось він зараз стоїть, автор цього законопроекту, його, на жаль, не винесли сьогодні. Це перше.</p>
<p>І друге, проект пана Ляшка він не дозволяє хімічну кастрацію робити&nbsp; як вид кримінального покарання. Цей законопроект він робить хімічну кастрацію&nbsp; як медичний захід, розумієте? От в цьому різниця. Людина відбула покарання, а потім захотіла або не захотіла і медичний захід. Я вважаю, що тут повинна бути більш жорстка позиція держави.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Яка пропозиція ваша, пане Андрій? Як голосувати?</p>
<p>&nbsp;</p>
<p>&nbsp;КОЖЕМ’ЯКІН А.А. Позиція дуже проста, рішення комітету було дуже правильним і юридично-політичним, чому? Тому що 30 тисяч зібраних підписів під петицією, ми не могли зробити інакше, ми його винесли до залу, раз.</p>
<p>Зал визначився, тому що 150 підписів було зібрано за законопроект Ляшка, перший. Петиція друга, проголосували, рішення прийнято. Але, якщо ми зараз приймемо цей законопроект в цілому, виникне колізія юридична, тому що в одну статтю Кримінального кодексу не можна вносити два рази зміни. Тому не один із законів працювати не буде.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; А за основу можемо приймати?</p>
<p>&nbsp;</p>
<p>14:40:16</p>
<p>КОЖЕМ’ЯКІН А.А.</p>
<p>А за основу ми можемо прийняти.</p>
<p>&nbsp;</p>
<p>ГОЛОВУЮЧИЙ. Я розумію, як голосувати.</p>
<p>Будь ласка,&nbsp; Недава, Недава Олег Анатолійович, одна хвилина.</p>
<p>&nbsp;</p>
<p>14:41:02</p>
<p>НЕДАВА О.А.</p>
<p>Я дякую всім 30 тисячам людей, які підтримали наш законопроект 6607. І я хочу вам повідомити, що реєстри у нас закриті тільки для всеобщого загалу, але для фахівців вони відкриті. Відкриті.</p>
<p>Далі: в нашому законопроекті реєстр обозначений в самому законопроекті. В законопроекті колеги, створення реєстру віддається Кабінету Міністрів, і в законі створення реєстру не прописано.</p>
<p>В нашому законопроекті є санкція від 12 до 15, і вона збільшена. А якщо це другий раз, то це довічне ув’язнення. У колеги такого немає.</p>
<p>Тому я всіх прошу підтримати, всіх людей, які підтримали наш законопроект 6607, за основу і в цілому. Це він відпрацьований всіма: і громадськістю, і фахівцями. Ми багато проводили… І, будь ласка, дайте слово пану Трояну. У них є своя точка зору.</p>
<p>&nbsp;</p>
<p>ГОЛОВУЮЧИЙ. Будь ласка, Троян, одна хвилина. Троян, виступаєте? Хвилину Троян.</p>
<p>&nbsp;</p>
<p>14:42:12</p>
<p>ТРОЯН В.А.</p>
<p>Дякую. Шановні народні депутати, я як людина, особисто як українець, який має чотирьох сестер і двох братів, підтримую Олега Валерійовича закон, особисто як людина.</p>
<p>Я як правоохоронець підтримую закон 6607 чому? Тому що самосуд, якщо ми зробимо відкриті реєстри, самосуд над ними буде великий, знаючи нашу ментальність. Але давайте приймемо і перший, і другий закони, і хай вищий Конституційний суд вирішить, який закон вірний. Дякую.</p>
<p>&nbsp;</p>
<p>ГОЛОВУЮЧИЙ. Репліка Яценко. Одна хвилина. І переходимо до голосування.</p>
<p>&nbsp;</p>
<p>14:43:26</p>
<p>ЯЦЕНКО А.В.</p>
<p>Шановний пане Голово, шановні колеги, свого часу я подав такий же самий закон 6151, ще, дійсно, в 16-му році, про примусову кастрацію педофілів, і він дуже схожий на проект пана Ляшка, який сьогодні ми стали співавторами в цьому законі. І я готовий в принципі підтримати і сказати, що єдиний захід для педофіла це його примусова кастрація. Тобто ми дуже ніжно чомусь ставимось до різних збоченців, які ґвалтують дітей, слухаємо різних так званих експертів, різні громадські так звані організації.&nbsp;</p>
<p>Але ще раз хочу сказати, що, на мою думку, життя навіть однієї дитини варто того, щоб ми, в принципі, прийняли цей закон Ляшка саме.</p>
<p>Тому моя пропозиція&nbsp; така, можна прийняти в першому читанні інший закон, але давайте чітко розуміти: ми маємо стояти на стороні дітей, а не будь-яких експертів, посольств і так далі. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже, колеги, я запропоную спочатку, я ставлю на голосування пропозицію комітету в цілому, якщо вони не проходить, я ставлю за основу. Так добре?&nbsp; Так буде правильно і справедливо. Отже перше&nbsp; голосування в цілому. Якщо не проходить, за основу.</p>
<p>Ми завершили розгляд поетку закону 6607, і я ставлю на голосування першу пропозицію,&nbsp; пропозицію комітету, щоб&nbsp; проект закону 6607 прийняти за основу і в цілому. Хто підтримує дану пропозицію, прошу голосувати. Голосуємо.</p>
<p>&nbsp;</p>
<p>14:45:17</p>
<p>За-192</p>
<p>Рішення не прийнято.</p>
<p>І наступне, проект закону 6607 за основу. Прошу проголосувати, прошу підтримати. За основу. Давайте об'єднаємося і підтримаємо – це буде правильно. За основу. Голосуємо. Підтримуємо. За основу. Голосуємо.</p>
<p>&nbsp;</p>
<p>14:45:47</p>
<p>За-228</p>
<p>Рішення прийнято.</p>
<p>Проект закону 6607 прийнятий за основу.</p>
<p>Колеги, тепер хочу повідомити, є у нас кілька заяв. Одна заява від фракцій "Народного фронту" і БПП. І вони готові замінити заяву на виступ від трибуни. І я запрошую до трибуни Михайла Бондаря. І потім кілька заяв про голосування.</p>
<p>І, колеги, через 5 хвилин біля входу давайте зробимо фотографію разом, біля входу з площі Конституції. Восьме скликання. За 5-7 хвилин, біля входу фотографія.</p>
<p>3 хвилини, Михайло Бондар, будь ласка.</p>
<p>&nbsp;</p>
<p>14:46:27</p>
<p>БОНДАР М.Л.</p>
<p>Шановні колеги, я хочу звернутися до вас на рахунок Закону 10307. Це, як Андрій Володимирович вже говорив, по шахтарських питаннях. Якщо є зауваження до цього закону, я буду просто колег просити проголосувати і обговорити цей закон, які там є зауваження. Але найголовніше, що це закон якраз про заборгованість перед шахтарями, це їхні заробітні плати. Тому, будь ласка, проголосуйте, включіть. Давайте обговоримо і знімемо всі ті зауваження, які до нього є, і тоді проголосуємо вже без зауважень.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Прошу зачитати. І хочу сказати, що, власне, Михайло Бондар, який займається проблемою шахтарів вже багато років, мені дуже прикро, що ваш законопроект сьогодні не був підтриманий в залі. Бо це ваша робота – підтримка шахтарів зі свого округу. Пане Михайле, ми після обіду його спробуємо ще раз поставити, щоб підтримати шахтарів. І вам дуже дякую за наполегливу роботу для шахтарів.</p>
<p>Дякую, пане Михайле.</p>
<p>Зараз Ірина Геращенко. Кілька оголошень.</p>
<p>&nbsp;</p>
<p>14:47:29</p>
<p>ГЕРАЩЕНКО І.В.</p>
<p>Шановні колеги, до президії Верховної Ради України надійшли заяви.</p>
<p>Заява від народного депутата Артура Палатного, що картка не спрацювала під час голосування за законопроект про внесення змін до деяких законодавчих актів України щодо посилення відповідальності за злочини, вчинені щодо малолітньої чи малолітнього,&nbsp; № 6449, і просить врахувати його голос "за".</p>
<p>Так само, з такою ж заявою звернувся Віктор Кривенко. Його картка не спрацювала під час голосування за законопроект 6449. Його голос "за".</p>
<p>Так само, Ольга Бєлькова просить зарахувати її голос "за" під час голосування 6449.</p>
<p>Так само Ірина Геращенко в президії скаржиться на те, що її картка не спрацювала під час голосування за законопроект 6449. Просить рахувати її голос "за".</p>
<p>І народний депутата Валерій Карпунцов повідомляє, що голосував за законопроект 6449, а його картка не спрацювала.</p>
<p>Я прошу врахувати ці позиції.</p>
<p>Шановні колеги, і зараз ми запрошуємо з Головою Верховної Ради Андрієм Володимировичем Парубієм всіх наших колег з усіх фракцій до центрального виходу з парламенту для колективного фотографування історичного Верховної Ради восьмого скликання.</p>
<p>&nbsp;</p>
<p>14:48:54</p>
<p>ГОЛОВУЮЧИЙ.</p>
<p>Дякую.</p>
<p>Отже, колеги, ми вичерпали порядок позачергової сесії. І я хочу нагадати вам: треба зареєструватися на позачергову сесію і письмово теж.</p>
<p>На цьому позачергове пленарне засідання Верховної Ради України оголошую закритим.</p>
<p>Нагадую, що вечірнє пленарне засідання відбудеться о 16-й годині. Всіх запрошую до зали і вітаю з успішною роботою. Через 5 хвилин – площа Конституції, фотографії, запрошую всіх, будь ласка.</p>

