Стенограма пленарного засідання
24 грудня 2002
<p align=CENTER>ЗАСІДАННЯ П’ЯТДЕСЯТ ДРУГЕ</p>
<p align=CENTER>Сесійний зал Верховної Ради України</p>
<p align=CENTER>24 грудня 2002 року, 16.00 година</p>
<p align=CENTER>Веде засідання Голова Верховної Ради України ЛИТВИН В.М.</p>

<p align=JUSTIFY>ГОЛОВА. Добрий вечір, шановні колеги. Прошу народних депутатів зайти до сесійної зали і підготуватися до реєстрації. Прошу запросити народних депутатів до сесійної зали.</p>
<p align=JUSTIFY>Шановні колеги, я прошу зайняти свої місця.</p>
<p align=JUSTIFY>Шановні народні депутати! Поки підійдуть народні депутати для того, щоб зареєструватись і розпочати роботу, я поінформую вас про результати переговорів, які відбулися між керівниками депутатських фракцій і груп.</p>
<p align=JUSTIFY>Я повинен вам сказати, що та дискусія, яка була тут у сесійній залі, вона була перенесена на зустріч керівників фракцій і груп. Всі одностайні в тому, що треба шукати компроміс. Правда, коли мова заходить про компроміс, позиції знову витісняються на висхідні. Тим не менше домовилися, що ми зараз, коли розпочнемо роботу Верховної Ради вечірнє засідання, точніше, ми тоді проголосуємо за те, щоб сьогодні був день прийняття рішень, і почнемо приймати рішення. Вам роздана постанова 2573, ми почнемо з цієї постанови. Далі ідуть відмивання, боротьба з відмиванням брудних грошей, внесення змін до закону, й інші законодавчі акти, якщо ми досягнемо в цьому плані компромісу. Так?</p>
<p align=JUSTIFY>Шановні колеги, я прошу зайняти свої робочі місця, щоб ми могли зареєструватись. Запросіть народних депутатів до сесійної зали. Я прошу ввімкнути систему "Рада". Прошу зареєструватися.</p>
<p align=JUSTIFY>16:08:06</p>
<p align=JUSTIFY>Зареєструвалося&nbsp;-417</p>
<p align=JUSTIFY>В залі зареєстровано 417 народних депутатів. По фракціях, будь ласка, дайте. Так. З процедури? Адам Мартинюк з процедури, будь ласка. Я бачу, я бачу.</p>

<p align=JUSTIFY>16:08:38</p>
<p align=JUSTIFY>МАРТИНЮК А.І. Дякую.</p>
<p align=JUSTIFY>Мартинюк, фракція комуністів.</p>
<p align=JUSTIFY>Володимире Михайловичу, я думаю, поскільки ми сьогодні цілий день, і не тільки сьогодні, потратили на те, щоб знайти якийсь компроміс, я пропоную ще один з варіантів того, як ми можемо вийти із цієї колізії. Якщо ми сьогодні, зараз приймемо рішення про те, щоб сьогодні, зробивши ad hok, зробити день, коли ми не тільки розглядаємо законопроекти, але й голосуємо, та я пропоную до цього ad hok добавити ще один ad hok, а саме про те, щоб сьогодні усі голосування, які відбуватимуться сьогодні, здійснювати за допомогою системи "Рада", але без фіксованого поіменного голосування. Я думаю, що в такому випадку, якщо у нас будуть нефіксовані поіменні голосування, у нас набагато швидше піде робота, і ми зможемо дещо сьогодні вирішити. Це - одне.</p>
<p align=JUSTIFY>І друге. Я просив би, Володимире Михайловичу, щоб ми, коли будемо розглядати ті чи інші проекти постанов, хоча б за скороченою процедурою - виступив хтось, доповів, що за постанова, зачитав, якщо є необхідність, один "за", один "проти" чи два "за", якщо є така необхідність. Висловились - і голосувати. Дякую.</p>

<p align=JUSTIFY>ГОЛОВА. Так, ще з процедури? Закінчили? Ну, ви наполягаєте з процедури? Народний депутат Порошенко, будь ласка.</p>

<p align=JUSTIFY>16:10:15</p>
<p align=JUSTIFY>ПОРОШЕНКО П.О. Дякую.</p>
<p align=JUSTIFY>Шановний Володимире Михайловичу, фракція "Наша Україна" також наполягає на тому, щоб сьогодні спочатку був поставлений режим at-hoc щодо таємного режиму голосування, крім того, що голосування сьогодні по суті законопроектів. Прохання, щоб ця пропозиція була поставлена на голосування першою щодо таємного режиму голосування at-hoc. Дякую.</p>

<p align=JUSTIFY>ГОЛОВА. Адам Іванович, ми одночасно ставимо на голосування? Регламентний комітет, як ми одночасно ставимо на голосування? Да? Шановні колеги, я прошу, ну, зараз буде голосування, давайте ж, щоб ви свідомо визначались в прийнятті рішення.</p>
<p align=JUSTIFY>Я ставлю на голосування пропозицію про те, щоб вечірнє засідання ми присвятили прийняттю рішень і здійсненню голосування картками, але не фіксовано персонально щодо результатів голосування кожним народним депутатом.</p>
<p align=JUSTIFY>Ставлю на голосування цю пропозицію, прошу народних депутатів визначитися.</p>

<p align=JUSTIFY>16:11:45</p>
<p align=JUSTIFY>За-231</p>
<p align=JUSTIFY>(О п л е с к и)</p>
<p align=JUSTIFY>По фракціях, будь ласка. А, воно ж не фіксується, так?</p>
<p align=JUSTIFY>Так, друге питання, шановні колеги, переходимо далі.</p>
<p align=JUSTIFY>У вас роздана постанова 2573, постанова Верховної Ради України про деякі заходи щодо забезпечення роботи Верховної Ради України. Є потреба її обговорювати?</p>
<p align=JUSTIFY>Хто наполягає на обговоренні? Я ставлю на голосування про прийняття за основу проекту постанови за номером 2573, постанови Верховної Ради України про деякі заходи щодо забезпечення роботи Верховної Ради України. Прошу народних депутатів визначатися.</p>
<p align=JUSTIFY>16:12:48</p>
<p align=JUSTIFY>За-211</p>
<p align=JUSTIFY>По фракціях, будь ласка.</p>
<p align=JUSTIFY>А що ж це сказали, шановні колеги?</p>
<p align=JUSTIFY>(Ш у м у з а л і)</p>
<p align=JUSTIFY>Зараз я керівника сюди запрошу. Ну, одну хвилиночку, зараз керівника запрошу. Ну, одну хвилинку зачекайте, буде з процедури.</p>
<p align=JUSTIFY>Шановні народні депутати! Шановні народні депутати, я прошу вас заспокоїтись! Шановні народні депутати, прошу уваги! Я прошу уваги!</p>
<p align=JUSTIFY>Мені дали роз'яснення, що на табло фіксується, що просто людина голосувала, але, як вона голосувала, не видно. Інших механізмів, мені пояснюють, немає. Ну, будь ласка, хай скаже керівник. Будь ласка. Можна табло виключить тоді чи ні?</p>

<p align=JUSTIFY>МАЦКЕВИЧ Я.С.</p>
<p align=JUSTIFY>Шановні народні депутати, на табло висвітлюється натиснення кнопки голосування. Все. Тобто режим голосування не фіксований, не поіменний. Але на табло висвітлюється натискання кнопки, будь-якої: за, проти, утримався.</p>

<p align=JUSTIFY>ГОЛОВА. Шановні народні депутати, ну, пояснюючого не можна зняти! Ну, як я можу вас зняти, шановні колеги! Я пропоную народним депутатам - послухайте уважно! Уважно послухайте! Я поставлю ще раз цю постанову на голосування - ви всі нажимаєте кнопки, які вважаєте за потрібне. Ну, давайте таким чином, нажимайте кнопки, які вважаєте за потрібне.</p>
<p align=JUSTIFY>Я ставлю на голосування прийняття за основу проекту постанови 2573 про деякі заходи щодо забезпечення роботи Верховної Ради України.</p>
<p align=JUSTIFY>Я не чую, що ви кричите. Я прошу зняти голосування. Прошу заспокоїтись. Я прошу заспокоїтись і сісти на свої місця.</p>
<p align=JUSTIFY>Я ставлю на голосування для прийняття за основу проекту Постанови Верховної Ради України номер 2573 про деякі заходи щодо забезпечення роботи Верховної Ради України. Прошу голосувати.</p>
<p align=JUSTIFY>16:16:25</p>
<p align=JUSTIFY>За-206</p>
<p align=JUSTIFY>Рішення не прийнято.</p>
<p align=JUSTIFY>Будь ласка, з процедури, з мотивів. Будь ласка, Роман Зварич. Я бачу, я бачу.</p>

<p align=JUSTIFY>16:16:39</p>
<p align=JUSTIFY>ЗВАРИЧ Р.М.</p>
<p align=JUSTIFY>Шановний Володимире Михайловичу, шановні колеги.</p>
<p align=JUSTIFY>Рішення, яке ми прийняли про те, щоб проводити голосування сьогодні, практично зводиться до норми, яка містилася у Регламенті до 2001 року. Мова у тій нормі йшла про таємне голосування, тобто практичне наше рішення, що сьогодні було прийняте, зводиться до того, що сьогодні ми проводимо голосування у таємному режимі. Що це означає? Це означає, що жодне фіксування, я підкреслюю, жодне фіксування а ні на табло, а ні в комп'ютерній системі щодо результатів голосування не проводиться. Тому попередні два голосування, які ми щойно провели, були проведені всупереч нам прийнятого рішення. До забезпечення таємного голосування комп'ютерною системою ми не можемо проводити цього голосування.</p>

<p align=JUSTIFY>ГОЛОВА. Шановні колеги, треба 5 хвилин. Зараз табло знімуть, картинку. Давайте 5 хвилин почекаємо. Будь ласка, Турчинов з процедури. Але, шановні колеги, це буде останнє голосування.</p>

<p align=JUSTIFY>16:18:22</p>
<p align=JUSTIFY>ТУРЧИНОВ О.В.</p>
<p align=JUSTIFY>Шановні колеги, дві з половиною години проходила нарада у Володимира Михайловича Литвина для того, щоб розблокувати голосування Верховної Ради, для того, щоб Верховна Рада повернулася в межи Конституції і чинного законодавства.</p>
<p align=JUSTIFY>Опозиційні фракції пішли на всі можливі, які тільки можна уявити компроміси. І ми бачимо, що зараз знову блокується голосування, навіть за узгоджений проект постанови. Це свідчить про те, що декому дуже бажано паралізувати Верховну Раду, паралізувати Кабінет Міністрів і не приймати закони.</p>
<p align=JUSTIFY>Шановні колеги! Коли ми не зможемо прийняти цю компромісну постанову, Верховна Рада далі працювати не зможе.</p>
<p align=JUSTIFY>Я звертаюся до народних депутатів. Не слухайте хто вам що каже, вони хочуть просто заблокувати вашу роботу, знецінити вашу обіцянку вашим виборцям. Давайте повернемося до парламентаризму. До роботи в межах Верховної Ради. Це наша остання пропозиція. Дякую.</p>

<p align=JUSTIFY>ГОЛОВА. Шановні колеги! Я прошу вас. Давайте не будемо агітувати один одного. Зараз ще раз проголосуємо, а далі будемо знову домовлятися.</p>
<p align=JUSTIFY>Карнаух, будь ласка.</p>
<p align=JUSTIFY>Шановні колеги! Зараз заважаємо роботі. Давайте не будемо зараз виступи робити, бо не можуть там перекомутувати техніку. Я прошу зараз провести міжфракційні консультації і переговори.</p>
<p align=JUSTIFY>Шановні колеги! Я прошу сісти всіх на свої місця.</p>
<p align=JUSTIFY>Це пробне голосування, це прохання було служби інформаційної.</p>
<p align=JUSTIFY>Я прошу, ну сядьте на свої місця. У вас же кожного є своя картка і будете займатися так, як ви вважаєте потрібним. Система готова.</p>
<p align=JUSTIFY>Народний депутат Яворівський, будь ласка.</p>

<p align=JUSTIFY>16:23:42</p>
<p align=JUSTIFY>ЯВОРІВСЬКИЙ В.О.</p>
<p align=JUSTIFY>Володимир Яворівський, "Наша Україна", Яворівський, Жовкіський райони, Львівщина.</p>
<p align=JUSTIFY>Дорогі мої колеги! Я дуже хочу, щоб ми зараз на одну мить зібралися з вами, зібрали свої емоції до купи і зрозуміли, що як ніколи в ці дні зараз появився шанс розв'язати цю проблему, яка висить сьогодні над нами.</p>
<p align=JUSTIFY>Я переконаний, що треба зараз спокійно, нормально проголосувати і ми зможемо вже сьогодні буквально через якийсь час приступити до нормальної роботи. Я звертаюся до шановних народних депутатів із більшості. До чого ми дожилися? Ходить Шуфрич як гестапівець поміж рядами і контролює як ви будете голосувати.</p>
<p align=JUSTIFY>Народні депутати! Отямтеся! Хто такий Шуфрич, щоб він керував вами? Я ж бачив, ось весь час. Я думаю, нам вистачить розуму сьогодні перебороти цю ситуацію і йти далі. Дякую.</p>

<p align=JUSTIFY>ГОЛОВА. Заспокоїлись всі? Хто вкрав?</p>
<p align=JUSTIFY>Шановні колеги, поверніть один одному картки. (Ш у м у з а л і)</p>
<p align=JUSTIFY>Прошу сісти всім на свої місця! Я прошу, шановні колеги, кожен має свій розум, кожен має свою картку, давайте визначайтеся. Не треба один одного звинувачувати. Система готова?</p>
<p align=JUSTIFY>Я ставлю на голосування для прийняття за основу постанови Верховної Ради України про деякі заходи щодо забезпечення роботи Верховної Ради номер 2573. Прошу визначатися.</p>

<p align=JUSTIFY>16:27:01</p>
<p align=JUSTIFY>За-216</p>
<p align=JUSTIFY>За - 216, рішення не прийнято.</p>
<p align=JUSTIFY>Так, що далі будемо робити? Шановні народні депутати, у мене є пропозиція. Я прошу послухати вас, я думаю, що вона конструктивна. Це є конструктивна пропозиція, щоб Геннадій Андрійович Васильєв продовжував зараз роботу, а ми з керівниками фракцій зібралися для обговорення ситуації. Немає такої згоди? Значить, на вимогу... Ну, я прошу, заспокойтеся. Ну, що ви атакуєте все так активно. На вимогу вашу, а також двох фракцій - СДПУ(о) та "Народовладдя" - я оголошую перерву до 17 години, на 30 хвилин. Керівників фракцій і груп прошу зібратися у мене.</p>
<p align=CENTER>ПІСЛЯ ПЕРЕРВИ</p>
<p align=JUSTIFY>ГОЛОВА. Я прошу зайняти народних депутатів свої місця.</p>
<p align=JUSTIFY>Прошу народних депутатів займати свої робочі місця. Шановні колеги, я прошу зайняти свої робочі місця. Шановні колеги, я прошу зайняти свої місця. Запросіть народних депутатів до сесійної зали. Шановні колеги, прошу зайняти свої місця.</p>
<p align=JUSTIFY>Дозвольте проінформувати вас про результати останніх переговорів, які щойно завершились. Була внесена така пропозиція. Ця пропозиція була внесена від представників, одним із представників дев'яти фракцій. Зміст пропозиції полягає в такому - ще раз поставити на голосування проект цієї постанови. Та ну, я прошу вас, послухайте! І за цю пропозицію я скажу хто проголосував. Не зачим, а чому. (Оплески) ...проголосувати за цей проект постанови.</p>
<p align=JUSTIFY>Якщо результату не буде, тоді перейти і розглянути закон, вірніше, внесення змін до закону про протидію відмивання брудних грошей.</p>
<p align=JUSTIFY>Шановні колеги, була така домовленість, я вам її розказую. Ви не хочете її слухати, давайте зараз закриємо засідання.</p>
<p align=JUSTIFY>Далі, ще одна прозвучала пропозиція: в разі, якщо буде з першого питання позитивне рішення, то сьогодні всім разом прийняти окрім цього закону, що я називав, внесення змін по закону по боротьбі з відмиванням брудних грошей, проголосувати всі інші законопроекти, які впливають на доповнення доходної частини.</p>
<p align=JUSTIFY>Я правильно виклав голосування. Я ще раз хочу, шановні колеги, сказати: керівники фракцій проголосували за це за винятком однієї фракції.</p>
<p align=JUSTIFY>Ну, не треба, шановні колеги, я прошу вас, заспокойтеся. А відтак це воля Погоджувальної ради і фракцій. Я просто це говорю для стенограми і для історії.</p>
<p align=JUSTIFY>Тому, якщо ви готові, я ставлю на голосування ...</p>
<p align=JUSTIFY>(Ш у м у з а л і)</p>
<p align=JUSTIFY>Хто з процедури? Ну, це голосування по проекту цієї постанови, як ми домовилися, йде таємне.</p>
<p align=JUSTIFY>Шановні колеги, ну, давайте заспокоїмося, прошу вас.</p>
<p align=JUSTIFY>Я ставлю на голосування про прийняття за основу проекту постанови Верховної Ради України...</p>
<p align=JUSTIFY>Хто з процедури? Відмініть голосування. Хто з процедури? Я не бачу. Будь ласка, Іван...</p>
<p align=JUSTIFY>Володимир Заєць.</p>
<p align=JUSTIFY>Шановні колеги, щоб все було дотримано відповідно до Регламенту. Давайте будемо.</p>

<p align=JUSTIFY>17:29:41</p>
<p align=JUSTIFY>ЗАЄЦЬ В.В.</p>
<p align=JUSTIFY>Шановний Володимир Михайлович, шановні народні депутати!</p>
<p align=JUSTIFY>Я все ж таки хочу задати наступне питання: ми сьогодні впродовж цілого дня говорили про порушення Регламенту і про недопустимість цих речей. Дайте мені, будь ласка, відповідь. Четверте поспіль сьогодні впродовж одного дня голосування цієї постанови - це є порушенням Регламенту чи ні? І чим ми користуємося: Регламентом чи все-таки політичною доцільністю?</p>

<p align=JUSTIFY>ГОЛОВА. Я, шановні колеги, шановні колеги, я розумію серйозність цього заходу, тому я відповідаю, що це пропозиція була (шановні колеги, я прошу уваги!), що це пропозиція була не Голови Верховної Ради. Це пропозиція була від фракції Народно-демократичної партії. За цю пропозицію проголосували 12 керівників фракцій і депутатських груп.</p>
<p align=JUSTIFY>Володимир Заєць, скажіть, що мені за цієї ситуації робити?</p>
<p align=JUSTIFY>(О п л е с к и)</p>
<p align=JUSTIFY>Я ставлю на голосування за прийняття за основу проекту Постанову Верховної Ради за номером 2573 про деякі заходи щодо забезпечення роботи Верховної Ради України. Прошу народних депутатів визначатися.</p>

<p align=JUSTIFY>17:31:14</p>
<p align=JUSTIFY>За-247</p>
<p align=JUSTIFY>(О п л е с к и)</p>
<p align=JUSTIFY>Які будуть зауваження? Шановні колеги, одну хвилинку. Які будуть зауваження, доповнення, зміни до...</p>
<p align=JUSTIFY>Я ставлю на голосування про прийняття Постанови Верховної Ради України про деякі заходи щодо забезпечення роботи Верховної Ради України для прийняття в цілому як постанови. Прошу визначитися. Відмініть голосування, будь ласка. Відмініть голосування.</p>
<p align=JUSTIFY>Олег Зарубінський, будь ласка. Шановні колеги, ну, треба, щоб все йшло за Регламентом! Ну що ви хочете від мене?</p>

<p align=JUSTIFY>17:31:58</p>
<p align=JUSTIFY>ЗАРУБІНСЬКИЙ О.О.</p>
<p align=JUSTIFY>Дякую, Володимире Михайловичу.</p>
<p align=JUSTIFY>Я думаю, що Регламент - це дати можливість внести і зауваження і пропозиції між голосуванням за основу і в цілому. Я пропоную в другому пункті, там, де йдеться про мораторій щодо розподілу комітетів, зазначити: не до моменту підписання політичної угоди, а до прийняття закону про опозицію. Дякую.</p>

<p align=JUSTIFY>ГОЛОВА. Ставлю на голосування пропозицію народного депутата Зарубінського. Оголосити мораторій, це пункт 2, на зміну керівництва комітетів Верховної Ради України до моменту підписання закону, прийняття закону про опозицію. Правильно? Ставлю на голосування. Прошу визначитися.</p>

<p align=JUSTIFY>17:32:57</p>
<p align=JUSTIFY>За-182</p>
<p align=JUSTIFY>За-182. Рішення не прийнято.</p>
<p align=JUSTIFY>Які ще є... Одну хвилинку, шановні колеги. Які ще є пропозиції?</p>
<p align=JUSTIFY>Ставлю на голосування про прийняття в цілому проекту постанови Верховної Ради України про деякі заходи щодо забезпечення роботи Верховної Ради України в цілому як постанову. Прошу визначитися.</p>

<p align=JUSTIFY>17:33:35</p>
<p align=JUSTIFY>За-246</p>
<p align=JUSTIFY>Я вношу на ваш розгляд проект закону. Шановні колеги, я прошу заспокойтеся, ми продовжуємо роботу до того часу, поки не приймемо всі законопроекти, які стосуються бюджету.</p>
<p align=JUSTIFY>Я вношу на голосування про... Шановні колеги, прошу заспокойтеся. Вноситься на розгляд проект Закону про внесення змін до Закону України "Про запобігання та протидію легалізації відмивання доходів, одержаних злочинним шляхом. Так, будь ласка, голова комітету профільного.</p>

<p align=JUSTIFY>17:34:49</p>
<p align=JUSTIFY>КАПУСТІН В.В.</p>
<p align=JUSTIFY>Шановні народні депутати...</p>

<p align=JUSTIFY>ГОЛОВА. Шановні народні депутати, народні депутати! Давайте ж і далі виконувати свою домовленість.</p>

<p align=JUSTIFY>КАПУСТІН В.В. Шановні народні депутати! На ваш розгляд зараз виноситься проект законів про зміни до Закону України "Про запобігання та протидію легалізації відмивання доходів одержаних злочинним шляхом". Ми пам'ятаємо, що цей закон ми проголосували майже місяць тому. Ми знаємо ті події, які відбулися за останні дні. Цей закон розглядався сьогодні на комітеті. Були висловлені деякі застереження, які стосуються пункту шостого цього закону щодо інших обставин, пункту сьомого цього закону. Але, на нашу думку, на думку комітету, ці два пункти застереження депутатів, які були висловлені з цих двох питань, могли б бути враховані при розгляді на другому читанні цього закону.</p>
<p align=JUSTIFY>Тому є пропозиція від комітету поставити на голосування цей закон у першому читанні і проголосувати за нього. Дякую.</p>

<p align=JUSTIFY>ГОЛОВА. Шановні народні депутати! Я ставлю на голосування, ми його повинні прийняти зараз за основу, так?</p>

<p align=JUSTIFY>КАПУСТІН В.В. В першому читанні.</p>

<p align=JUSTIFY>ГОЛОВА. Я ставлю на голосування про прийняття проекту Закону про внесення змін до Закону України "Про запобігання та протидію легалізації відмивання надходжень одержаних злочинним шляхом для прийняття за основу в першому читанні. Прошу голосувати.</p>

<p align=JUSTIFY>17:36:30</p>
<p align=JUSTIFY>За-424</p>
<p align=JUSTIFY>Шановні колеги, продовжуємо. Куди ж ви пішли?</p>
<p align=JUSTIFY>Народний депутат Асадчев.</p>

<p align=JUSTIFY>17:37:11</p>
<p align=JUSTIFY>АСАДЧЕВ В.М.</p>
<p align=JUSTIFY>Шановний Володимире Михайловичу! Шановні друзі! Це дуже важливі зміни до закону, але в любому випадку треба професійно подивитися і я просив би, щоб ми прийняли зараз рішення, щоб ми цей закон проголосували в цілому в четвер. Нам треба всього один день, я думаю, з цим треба погодитися, а в четвер голосувати в цілому.</p>
<p align=JUSTIFY>Я думаю, що ми проголосуємо його в цілому, але треба просто состикувати з основним "тілом" закону. Дякую.</p>

<p align=JUSTIFY>ГОЛОВА. Яка пропозиція уряду? Будь ласка.</p>

<p align=JUSTIFY>АЗАРОВ М.Я.</p>
<p align=JUSTIFY>Владимир Михайлович и уважаемые народные депутаты! Мы договаривались о том, что мы сегодня этот закон примем в цилому. Если есть здесь застереження народных депутатов, я предлагаю председателю комитета высказать эти застереження, провести дискуссию и проголосовать в целому сегодня этот закон.</p>

<p align=JUSTIFY>ГОЛОВА. Шановні народні депутати! Будь ласка, Станіслав Іванович Гуренко, фракція комуністів.</p>

<p align=JUSTIFY>17:38:17</p>
<p align=JUSTIFY>ГУРЕНКО С.І.</p>
<p align=JUSTIFY>Шановні колеги! Гуренко, фракція комуністів.</p>
<p align=JUSTIFY>Володимире Михайловичу, я хочу привернути увагу вашу. Микола Янович! І вашу увагу до того, що є достатньо суттєві зауваження Управління нашого - управління Мацюка. Тут ідеться про уточнення формулювань, які не стали б потім на заваді і до визнання цього закону знову, щоб ми і другу редакцію закону ми прийняли такою, яка не буде визнана. В тому ж .......</p>
<p align=JUSTIFY>Я думаю, що ці зауваження треба, слід було б врахувати і вже потім приймати закон в цілому. Спасибі.</p>

<p align=JUSTIFY>ГОЛОВА. Дякую.</p>

<p align=JUSTIFY>ГУРЕНКО С.І. Я хотів би додати до того, що... відповісти на те, що сказав Микола Янович. Звичайно нам треба якомога швидше приймати цей закон, але застереження депутатів по двох пунктах вони є суттєвими. Це пункт 6 і пункт 7 цього закону. Нам треба ще один день для того, щоб розглянути його і ще раз змінити редакцію або змінити деякі формулювання цих пунктів. Це не буде якоюсь проблемою з точки зору наших відносин з ФАТФтом, але це важливе питання.</p>

<p align=JUSTIFY>ГОЛОВА. Микола Янович, будь ласка.</p>

<p align=JUSTIFY>АЗАРОВ М.Я. Уважаемый Владимир Михайлович, я еще раз напоминаю нашу домовленость. Если це потрибно, Капустин, Бережной, ряд инших депутатів могут вийти сесть и договориться и вернуться через 20-30 минут в зал, проголосовать этот закон.</p>
<p align=JUSTIFY>Второе, что чрезвычайно важно. Мы можем принять будь-якой закон, однако в письме официальном ФАТФа высказаны определенные предложения и эти предложения должны нами быть проголосованы. В противном случае этот закон не мает того смысла, который мы от него ожидаем.</p>
<p align=JUSTIFY>Поэтому у меня убедительная к вам просьба, мы настроились сегодня на конструктивную работу, значит надо использовать этот шанс и продолжать голосовать.</p>

<p align=JUSTIFY>______________.Микола Янович, той лист ФАТФу, про який ви говорили, ми одержали буквально дві години тому. Ми тільки встигли його переглянути і не встигли проаналізувати, там є багато питань. Тут питання стоїть таким чином: або ми хочемо його прийняти і ми приймемо його в четвер звичайно, я не маю ніяких сумнівів, але ми приймемо його з нормальними формулюваннями, чітко окресливши ті позиції, які ми займаємо. І я думаю, що нічого страшного немає, то не є порушення наших домовленостей, то є нормальна процедурна робота.</p>

<p align=JUSTIFY>ГОЛОВА. Шановні народні депутати, давайте щоб у нас була політична чистота у всіх цих питаннях. Я ще раз нагадаю, шановні колеги, що ми щойно домовилися, що в результаті прийняття першого позитивного рішення ми приймемо сьогодні і друге рішення. Можна було б зараз записати в стенограмі і передбачити це: з урахуванням пропозицій і зауважень прийняти і доопрацювати технічно в цілому як закон. Інакше ми наші домовленості сьогодні руйнуємо. І є пропозиція така, давайте за неї проголосуємо. Так, з урахуванням пропозицій і зауважень Науково-експертного управління.</p>
<p align=JUSTIFY>Народний депутат Ключковський, будь ласка, я вас прошу.</p>

<p align=JUSTIFY>17:41:48</p>
<p align=JUSTIFY>КЛЮЧКОВСЬКИЙ Ю.Б.</p>
<p align=JUSTIFY>Юрій Ключковський, фракція "Наша Україна", Народний Рух України.</p>
<p align=JUSTIFY>Шановний Володимире Михайловичу і шановні колеги, оцей законопроект, який сьогодні розданий на заміну того, що був пару днів тому, є суттєво поліпшений порівняно з тим, що було. Однак є єдиний пункт, який викликає принципові застереження - це пункт, тепер він п'ятий, який пропонує доповнити статтю 12-ту пунктом чотири такого змісту інші обставини, які дають суб'єкту первинного фінансового моніторингу підстави вважати, що фінансова операція проводиться з метою легалізації доходів. Є рішення Конституційного Суду з приводу іншого закону, але яке стверджує, що в українському законодавстві слова "інші підстави", "інші форми" не можуть вживатися, оскільки в такому випадку повністю не конкретизовано, про що іде мова. Тому є пропозиція 5 пункт вилучити і все інше прийняти.</p>

<p align=JUSTIFY>ГОЛОВА. Шановні колеги, пропозиція депутата Сулковського, депутата Ключковського зрозуміла. Депутат Сулковський. Зараз будемо голосувати.</p>

<p align=JUSTIFY>____________. Це не 5-ий пункт, це 6-ий пункт.</p>

<p align=JUSTIFY>ГОЛОВА. Народний депутат Сулковський, будь ласка. Зараз будемо голосувати.</p>

<p align=JUSTIFY>17:43:03</p>
<p align=JUSTIFY>СУЛКОВСЬКИЙ П.Г.</p>
<p align=JUSTIFY>Шановні народні депутати! Шановний Голово Володимире Михайловичу! Я вважаю, що вийти із цієї ситуації, видно, що цей документ вкрай потрібен для України на сьогоднішній день, і щоб його не відкладати, а прийняти в першому читанні, я вношу пропозицію, правильно підтримую деяких, що фахівці від одного, другого, двох комітетів вийти на декілька хвилин. Ми голосуємо далі ідемо по законах, вони обговорюють зараз за декілька хвилин це узгоджують ці проблеми, і сьогодні таким чином можна з'ясувати і прийняти цей закон в цілому. І тому немає потреби вилучати чи не вилучати окремих пунктів.</p>

<p align=JUSTIFY>ГОЛОВА. Шановні народні депутати, я вношу пропозицію, узгоджену зараз в робочому порядку з комітетів. З урахуванням пропозиції народного депутата Ключковського і з урахуванням зауважень Науково-експертного управління прийняти цей проект закону в цілому як закон. Ставлю на голосування. Прошу голосувати. Прошу голосувати! Із зауваженнями комітету, так, врахувати всі. І Науково-експертного управління. Я сказав.</p>

<p align=JUSTIFY>17:44:24</p>
<p align=JUSTIFY>За-396</p>
<p align=JUSTIFY>Рішення прийнято. Я вам дякую.</p>

<p align=JUSTIFY>АЗАРОВ М.Я. Уважаемый Владимир Михайлович! Уважаемые народные депутаты! Как раз замечания Ключковского повторяют зауваження ФАТФа. Мы сняли и, по сути дела, определили точный перечень, який не может быть. Значит, у нас есть другая пропозиция. Значит, то, что мы сейчас проголосовали, сути не меняет, к сожалению. Нам нужно найти компромиссный вариант, который бы устроил ФАТФ. Какой компромиссный вариант? В каждом предложении поставить слово "зокрема". И тогда получается, что мы даем перечень, но он не является исчерпывающим. Понятна позиция?</p>

<p align=JUSTIFY>ГОЛОВА. Шановні колеги, це - технічне редагування. Я думаю, що воно буде враховано. Нема заперечень?</p>

<p align=JUSTIFY>КАПУСТІН В.В. Це була пропозиція абсолютно зрозуміла і вона є слушною. Це - слушна позиція.</p>

<p align=JUSTIFY>ГОЛОВА. Дякую. Шановні колеги, вношу... Олександр Мороз, будь ласка. Ну зараз проголосуємо пропозицію, шановні колеги.</p>

<p align=JUSTIFY>17:45:45</p>
<p align=JUSTIFY>МОРОЗ О.О. Шановні колеги, я звертаюся до всіх законодавців. Це - не технічне уточнення. Якщо ми говоримо "зокрема те-то, те-то", то йдеться про те, що і всі інші випадки можуть застосовуватися, а зокрема фіксуються якісь там правовідносини чи колізії. Цього не можна робити. Пишеться "або те, інше", або, зокрема, в зворотному напрямку. Якщо ми відмовилися від "таке інше", бо це передбачає волюнтаризм і що завгодно, то не можна голосувати зокрема. Проголосували так, як проголосували, не можна повертатися до цього питання. Це не юридична чи не технічна редакція.</p>

<p align=JUSTIFY>ГОЛОВА. Шановні колеги, ми прийняли закон в цілому. Доручили провести технічне редагування цього закону. Так, ну з урахуванням ми сказали науково-експертного управління, я про це сказав вже. В тому числі технічне редагування.</p>

<p align=JUSTIFY>КАПУСТІН В.В. Фактично це стосується однієї статті - статті 6-ї. Її можна відредагувати. Я думаю, що можна знайти таку редакцію, таке формулювання, яке б задовольнило і ФАФТ і нас також.</p>

<p align=JUSTIFY>ГОЛОВА. Шановні колеги, з мотивів? Будь ласка, Матвієнко.</p>

<p align=JUSTIFY>17:47:01</p>
<p align=JUSTIFY>МАТВІЄНКО А.С.</p>
<p align=JUSTIFY>Українська республіканська партія "Собор", блок Юлії Тимошенко.</p>
<p align=JUSTIFY>Микола Янович, я звертаюсь до вас, і, шановні колеги, звертаюсь до всіх народних депутатів. Нам би зараз поспішності не наробити дурниць. Ми прийняли закон в цілому. Микола Янович, я пропоную вам разом з комітетом подивитися ще раз, якщо буде необхідність проголосувати ще якусь поправку, завтра відпрацювати, і ми проголосуємо її в четвер. А сьогодні ми прийняли цей закон. Тому давайте зараз не робити з голосу якихось поправок і не голосувати, бо ми зіпсуємо його, а не поправимо.</p>
<p align=JUSTIFY>Володимир Михайлович, я прошу це врахувати.</p>

<p align=JUSTIFY>ГОЛОВА. Я дякую.</p>
<p align=JUSTIFY>Шановні колеги, на ваш розгляд вноситься проект закону про внесення змін до Закону України "Про податок на додану вартість" щодо платників податків.</p>
<p align=JUSTIFY>Будь ласка, від комітету хто буде доповідати?</p>
<p align=JUSTIFY>Хто? Визначтеся.</p>

<p align=JUSTIFY>17:48:15</p>
<p align=JUSTIFY>КАПУСТІН В.В.</p>
<p align=JUSTIFY>Шановні друзі, наскільки я знаю, сьогодні цей закон не обговорюється, а голосується згідно з порядком денним. Комітет його розглянув, він прийняв позитивне рішення. Комітет рекомендує прийняти цей закон.</p>

<p align=JUSTIFY>ГОЛОВА. Так який? Який закон, уряду чи який?</p>

<p align=JUSTIFY>17:48:15</p>
<p align=JUSTIFY>КАПУСТІН В.В. Комітетівський закон, мається на увазі закон комітету.</p>

<p align=JUSTIFY>ГОЛОВА. Позиція уряду, будь ласка.</p>

<p align=JUSTIFY>АЗАРОВ М.Я. Ми підтримуємо закон.</p>

<p align=JUSTIFY>ГОЛОВА. Підтримуйте.</p>
<p align=JUSTIFY>Шановні колеги, який це номер, скажіть мені, будь ласка.</p>
<p align=JUSTIFY>Шановні колеги, це законопроект за номером 2485-д. Я ставлю на голосування про прийняття...</p>

<p align=JUSTIFY>17:48:15</p>
<p align=JUSTIFY>КАПУСТІН В.В. Шановні народні депутати, комітет підтримує цей законопроект і просить за нього проголосувати.</p>

<p align=JUSTIFY>ГОЛОВА. Шановні колеги, я ще раз хочу сказати: у нас же день прийняття рішення.</p>
<p align=JUSTIFY>Я ще раз прошу, Микола Янович, скажіть позицію уряду, бо в депутатів виникають питання.</p>

<p align=JUSTIFY>АЗАРОВ М.Я. Шановний Володимир Михайлович, шановні народні депутати! Ми підтримуємо поданий комітетом законопроект.</p>

<p align=JUSTIFY>ГОЛОВА. Шановні колеги, уряд підтримує поданий законопроект комітету.</p>
<p align=JUSTIFY>Я ставлю на голосування про прийняття за основу в першому читанні проект закону під номером 2485-д про внесення змін до Закону України про податок на додану вартість.</p>

<p align=JUSTIFY>КАПУСТІН В.В. Прошу голосувати "за", тому що цей законопроект збільшує бюджетні ресурси, збільшує надходження до бюджету.</p>

<p align=JUSTIFY>17:50:02</p>
<p align=JUSTIFY>За-228</p>
<p align=JUSTIFY>ГОЛОВА. За - 228.</p>
<p align=JUSTIFY>Ставлю на голосування про прийняття в цілому проекту Закону за номером 2485-д про внесення змін до Закону України про податок на додану вартість. Прошу голосувати, пам'ятаючи нашу домовленість. Прошу голосувати. Я ще раз, шановні колеги, прошу голосувати!</p>

<p align=JUSTIFY>17:50:34</p>
<p align=JUSTIFY>За-225</p>

<p align=JUSTIFY>КАПУСТІН В.В. Шановні народні депутати, я ще раз хочу нагадати, що цей закон, наслідком прийняття цього закону буде збільшення бюджетних надходжень. Це дуже актуально з точки зору розгляду цього бюджету.</p>
<p align=JUSTIFY>Шановні колеги, там було питання від народного депутат Жабрівського щодо ліків. Ліків там немає.</p>

<p align=JUSTIFY>ГОЛОВА. Шановні колеги, я ще раз...</p>

<p align=JUSTIFY>КАПУСТІН В.В. Я ще раз закликаю проголосувати за цей закон, це дуже важливий закон.</p>

<p align=JUSTIFY>ГОЛОВА. Ліків там немає.</p>
<p align=JUSTIFY>Я ставлю на голосування про прийняття в цілому як закон проект Закону за номером 2485-д про внесення змін до Закону України про податок на додану вартість. Давайте виконувати домовленості і голосувати. Прошу голосувати.</p>

<p align=JUSTIFY>17:51:39</p>
<p align=JUSTIFY>За-240</p>
<p align=JUSTIFY>За - 240, рішення прийнято.</p>
<p align=JUSTIFY>Я оголошую на ваш розгляд проект Закону про внесення змін до деяких законодавчих актів України з питань справляння акцизного збору. Будь ласка, хто буде доповідати?</p>

<p align=JUSTIFY>КАПУСТІН В.В. Я можу сказати позицію комітету. Теж сьогодні на порядку денному цей закон стоїть не як такий, який обговорюється, а як такий, по якому приймаються рішення. Було рішення комітету. Цей закон обговорювався на комітеті. Рекомендується для прийняття Верховною Радою.</p>

<p align=JUSTIFY>ГОЛОВА. Який саме законопроект?</p>

<p align=JUSTIFY>17:52:07</p>
<p align=JUSTIFY>КАПУСТІН В.В. Мається на увазі депутатський варіант законопроекту, законопроект, який проопнувався депутатами.</p>

<p align=JUSTIFY>ГОЛОВА. Будь ласка, позиція уряду.</p>

<p align=JUSTIFY>АЗАРОВ М.Я. Уряд підтримує позицію Комітету з питань фінансів та банківської діяльності.</p>

<p align=JUSTIFY>ГОЛОВА. Тобто ви підтримуєте?</p>

<p align=JUSTIFY>АЗАРОВ М.Я . Так.</p>

<p align=JUSTIFY>КАПУСТІН В.В. Номер 2486-Д</p>

<p align=JUSTIFY>ГОЛОВА. Ставлю на голосування про прийняття за основу в першому читанні проекту Закону про внесення змін до деяких законодавчих актів України з питань справляння акцизного збору під номером 2486-Д. Прошу голосувати.</p>

<p align=JUSTIFY>17:52:58</p>
<p align=JUSTIFY>За-283</p>
<p align=JUSTIFY>Ставлю на голосування про прийняття в цілому, як закон, проекту цього Закону про внесення змін до деяких законодавчих актів України з питань справляння акцизного збору за номером 2486-Д. Прошу голосувати.</p>
<p align=JUSTIFY>Мотивів немає вже, є голосування тільки.</p>

<p align=JUSTIFY>17:53:28</p>
<p align=JUSTIFY>За-266</p>
<p align=JUSTIFY>Закон прийнято.</p>
<p align=JUSTIFY>Вношу на голосування проект закону про внесення змін до Митного кодексу України щодо терміну введення в дію. Будь ласка.</p>

<p align=JUSTIFY>17:53:51</p>
<p align=JUSTIFY>КАПУСТІН В.В.</p>
<p align=JUSTIFY>По цьому закону комітет розглядав його неодноразово, було засідання комітету, розглядали це питання. І комітет рекомендує прийняти його Верховною Радою.</p>

<p align=JUSTIFY>ГОЛОВА. Вінський з процедури, будь ласка.</p>

<p align=JUSTIFY>17:54:02</p>
<p align=JUSTIFY>ВІНСЬКИЙ Й.В.</p>
<p align=JUSTIFY>Вінський, фракція Соціалістичної партії України.</p>
<p align=JUSTIFY>Володимире Михайловичу, шановні народні депутати! Якщо є домовленість про голосування цих законів у Верховній Раді, то це не значить, що повинна бути халява. Ніхто не відміняв Регламент і процедуру. Має бути розгляд такий, як це потрібно по Регламенту роботи Верховної Ради. А то ми тільки вийшли з одного углового кута, зараз цими голосуваннями заганяємо в інший глухий кут. Повинно бути чінко: представлення, за, проти і так далі. Ми це питання не обговорювали у Верховній Раді.</p>

<p align=JUSTIFY>ГОЛОВА. Шановні колеги! Я хочу сказати, що це питання обговорювалося у Верховній Раді і зараз день голосування.</p>

<p align=JUSTIFY>КАПУСТІН В.В. Я хотів би повторити теж саме. Питання обговорювалося по всіх законах, які пропонувалися до цього і по тих законах, які будуть пропонуватися після цього. Вони обговорювалися Верховною Радою, тому воно включене зараз в порядок денний для прийняття рішення. І це, ще раз я наголошую, дуже важливо для прийняття бюджету.</p>

<p align=JUSTIFY>ГОЛОВА. Комітет пропонує проект закону про внесення змін до Митного кодексу України щодо терміну введення в дію прийняти в цілому як закон. Нема заперечень?</p>
<p align=JUSTIFY>Ставлю на голосування.</p>
<p align=JUSTIFY>Будь ласка, Станіслав Іванович Гуренко. Зніміть голосування.</p>

<p align=JUSTIFY>17:55:19</p>
<p align=JUSTIFY>ГУРЕНКО С.І.</p>
<p align=JUSTIFY>Шановні колеги! Володимире Михайловичу! Ну мені не зрозуміло , по-перше, чому по Митному кодексу докладає цей комітет. Це не сфера відання цього комітету, ніхто ще не відміняв. Це перше. Це вже наводить на сумніви і на роздуми.</p>
<p align=JUSTIFY>Друге. Хто довів, що зміна строку введення в дію Митного кодексу на невизначений термін дасть додаткові надходження до бюджету? Це невірно.</p>
<p align=JUSTIFY>У новому Митному кодексі прописаний чіткий порядок проходження всіх платежів саме до бюджету. Тільки через Казначейство. Відмінені тільки незаконні побори, яких в жодній країні європейській немає. Я не розумію чому при недоїмці бюджетній сьогодні податкові 13 мільярдів гривень ганяються за невизначеною цифрою, яка в найкращому випадку буде декілька десятків мільйонів гривень. Я вважаю, що за цей закон не можна його підтримати, він не вмотивований і він чітко відображає чиїсь неясно чиї інтереси. А всі експортери і імпортери будуть страждати від відстрочення введення в дію Митного кодексу.</p>
<p align=JUSTIFY>Я закінчую.</p>

<p align=JUSTIFY>КАПУСТІН В.В.Я хотів би на це зауваження відповісти, що наш комітет був профільним з цього питання і звичайно він розглядав цей закон за належністю. Це абсолютно зрозуміло.</p>
<p align=JUSTIFY>З урядом ми обговорювали цей законопроект багато разів. Наскільки я розумію, уряд зняв свої застереження з цього закону і у нас є узгоджена позиція. Тому я ще раз прошу народних депутатів за нього проголосувати.</p>

<p align=JUSTIFY>ГОЛОВА. Шановні колеги! Я прошу, щоб ми не заперечували проти продовження роботи нашого вечірнього засідання.</p>
<p align=JUSTIFY>Супрун Людмила Павлівна, фракція НДП.</p>

<p align=JUSTIFY>17:57:01</p>
<p align=JUSTIFY>СУПРУН Л.П.</p>
<p align=JUSTIFY>Шановні колеги! Звертаюся з проханням до Капустіна, який представляє законопроекти. Велике прохання обов'язково називайте ресурс, який дають ці прийняті закони для державного бюджету, адже ми сьогодні голосуємо за ці законопроекти для того, щоби прийняти закон про бюджет на 2003 рік з урахуванням цих проголосованих законопроектів.</p>

<p align=JUSTIFY>ГОЛОВА. Дякую.</p>

<p align=JUSTIFY>КАПУСТІН В.В. Ви абсолютно вірно говорите, Людмила Павлівна, оскільки...</p>

<p align=JUSTIFY>ГОЛОВА. Олександр Мороз. Ну хтось один від фракції, я вас прошу...</p>

<p align=JUSTIFY>КАПУСТІН В.В. Узгоджена цифра між нашим комітетом і вашим комітетом бюджетним, яка обговорювалася з урядом, прийняття всіх цих законів дає більше 2 мільярдів - 2 мільярди 300 мільйонів - додаткових надходжень до бюджету.</p>

<p align=JUSTIFY>ГОЛОВА. Олександр Мороз.</p>

<p align=JUSTIFY>17:57:57</p>
<p align=JUSTIFY>МОРОЗ О.О.</p>
<p align=JUSTIFY>Шановні колеги, я вас переконливо прошу, ми прийняли кодекс свого часу і правильно визначили в ньому всі пріоритети суб'єктів господарювання. Треба вводити його в дію, бо виходить так, що ми нібито до бюджету сьогодні покладемо копійку, а дамо можливість певним достойникам вкрасти мільярди. Не можна цього робити. Давайте вводимо кодекс і та недоїмка, яку хоче сьогодні перекрити уряд, буде перекрита з запасом введенням самого закону чи кодексу. Голосувати треба проти пропозиції Капустіна.</p>

<p align=JUSTIFY>ГОЛОВА. Шановні колеги, давайте вже йти в тому руслі. Ми цей закон обговорювали, ну розглядали ми цей закон, шановні колеги! Ви пам'ятаєте, було дві пропозиції - на півроку і на рік. Потім комітет пропонував на рік, уряд пропонував на півроку. Давайте вже, якщо зараз ми піклуємося про те, щоб наповнити бюджет, дати кредит довіри уряду, я ставлю на голосування проект цього закону про внесення змін до Митного кодексу України щодо терміну введення в дію для прийняття, як рекомендує комітет, в цілому як закон. Я прошу проголосувати! Давайте вже до кінця витримаємо наші політичні домовленості. Я прошу проголосувати, Іване Олександровичу!</p>

<p align=JUSTIFY>17:59:26</p>
<p align=JUSTIFY>За-210</p>
<p align=JUSTIFY>Я прошу вас, сядьте на свої місця, давайте будемо голосувати! Я прошу вас! У нас вже зараз пішли свої політичні розходження.</p>
<p align=JUSTIFY>Рудьковський, будь ласка.</p>
<p align=JUSTIFY>Ну, я прошу голосувати там, сісти на місця.</p>

<p align=JUSTIFY>17:59:43</p>
<p align=JUSTIFY>РУДЬКОВСЬКИЙ М.М. Шановні народні депутати! Я звертаюся до всіх. Ми говоримо про те, що була домовленість, що ми голосуємо за закони, які наповнюють бюджет. Я звертаю вашу увагу, що введення цього Митного кодексу не так, як говорить доповідач, що невведення добавляє, введення цього кодексу з 1 січня добавить за слідуючий рік мільярд гривень в бюджет. І це повинні фахівці підтвердити, і тому потрібно його вводити. І до нового року, ну, я звертаюся і до прем'єр-міністра, ну, Віктор Федорович, ну, потрібно дати команду, хай готують, вводять. Ми ж коли починали будувати державу, у нас взагалі ніякого ні Митної служби не було і нічого, і державу побудували. Рік готують до введення кодекс, не можуть підготуватися. Ну, нащо ми зараз вносимо цей дисонанс. Давайте, Володимире Михайловичу, голосувати за закони, які наповнюють бюджет. Знімайте це питання.</p>

<p align=JUSTIFY>ГОЛОВА. Хорошо. Будь ласка, позиція уряду. Шановні колеги, ну ми ж обговорювали, ми домовлялись. Зараз і той бюджет розрахований з урахуванням цих позицій.</p>

<p align=JUSTIFY>АЗАРОВ М.Я. Народный депутат Рудьковський сказал в самую точку: никто не отменяет Таможенный кодекс, а переносится срок введения в действие Таможенного кодекса. Это дает возможность, во-первых, дополнительно получить в бюджет за счет таможенных сборов 400 миллионов и плюс подготовиться к нормальному его введению в действие.</p>

<p align=JUSTIFY>ГОЛОВА. Шановні колеги, я прошу уваги і прошу сісти на місця, спокійно зосередитися і ще раз проголосувати за цей законопроект. Ну давайте до кінця будемо дотримуватися про що ми домовилися, а ми ж домовилися сьогодні. Я ставлю на голосування про прийняття проекту закону про внесення змін до Митного кодексу України щодо терміну введення в дію для прийняття в цілому. Ну, я прошу голосувати вас, ми ж домовлялися. Прошу голосувати!</p>

<p align=JUSTIFY>КАПУСТІН В.В. Шановні народні депутати, я прошу підтримати цей законопроект. Позиція з урядом і комітет узгодив свою позицію з урядом і треба проголосувати за це.</p>

<p align=JUSTIFY>18:02:11</p>
<p align=JUSTIFY>За-229</p>
<p align=JUSTIFY>Закон прийнято.</p>
<p align=JUSTIFY>Оголошую до розгляду проект закону "Про внесення змін до Закону України "Про оподаткування прибутку підприємств щодо розширення податкової бази". Будь ласка.</p>

<p align=JUSTIFY>КАПУСТІН В.В. Шановні народні депутати, цей законопроект обговорювався багато разів в залі Верховної Ради і обговорювався на комітеті багато разів. Були влаштовані зустрічі з представниками уряду, круглі столи і так далі, і так далі. Багато було дискусій навколо того, які цифри, які бюджетні надходження додаткові будуть у разі прийняття цього законопроекту. Два тижні тому у нас відбувалося засідання комітету, на якому ці цифри були узгоджені з представниками уряду, і в разі прийняття цього закону ми розраховуємо на те, що додаткові надходження до бюджету будуть становити більше двох мільярдів гривень. Тому я дуже прошу проголосувати за цей варіант закону.</p>

<p align=JUSTIFY>ГОЛОВА. Так, від уряду, будь ласка. Микола Янович Азаров.</p>

<p align=JUSTIFY>АЗАРОВ М.Я. Шановний доповідачу, вы не сказали залу, что уряд снял бильшисть зауважень к закону, но запропонував в законе 1276-1 два дополнения, чрезвычайно существенные. Именно эти дополнения збильшують доходную часть бюджета. Поэтому, уважаемый народный депутат, четко скажите, включены эти дополнения в текст закона?</p>

<p align=JUSTIFY>КАПУСТІН В.В. Так, ці доповнення включені до тексту закону. Я хотів би сказати...</p>

<p align=JUSTIFY>АЗАРОВ М.Я. Если включени, ми підтримуємо.</p>

<p align=JUSTIFY>КАПУСТІН В.В.. ... з урядом ми працювали якраз плідно останні три тижні, коли ми обговорювали це питання на комітеті. І я хочу віддати належне тим представникам уряду, які це робили. Дякую.</p>

<p align=JUSTIFY>АЗАРОВ М.Я. Хорошо, ми підтримуємо в таком случае.</p>

<p align=JUSTIFY>ГОЛОВА. Ставлю на голосування, який проект, який номер?</p>

<p align=JUSTIFY>КАПУСТІН В.В. Значить, пропонується на голосування законопроект 2484 - про внесення змін до закону про оподаткування прибутку підприємств.</p>

<p align=JUSTIFY>ГОЛОВА. Народний депутат Цушко, будь ласка.</p>

<p align=JUSTIFY>18:04:24</p>
<p align=JUSTIFY>ЦУШКО В.П. Депутат Цушко, социалистическая фракция.</p>
<p align=JUSTIFY>Уважаемые коллеги, мы голосуем за закон, который докладывал депутат Терехин. К сожалению, он сейчас не может подойти, просил, чтобы я озвучил его позицию.</p>
<p align=JUSTIFY>И голосуем за те позиции, которые он согласовал с урядом, потому что ни Виктор Владимирович, ни я не участвовали в этом. Я еще раз повторяю: то, что Терехин согласовал со специалистами от уряду, то есть закон депутатський - 1276-1-дп, если мы хотим согласованный закон. Спасибо.</p>

<p align=JUSTIFY>ГОЛОВА. Ніколаєнко, будь ласка.</p>

<p align=JUSTIFY>18:05:11</p>
<p align=JUSTIFY>НІКОЛАЄНКО С.М.</p>
<p align=JUSTIFY>Шановний Вікторе Володимировичу!</p>
<p align=JUSTIFY>Ніколаєнко, фракція соціалістів.</p>
<p align=JUSTIFY>Скажіть, будь ласка, в законі про оподаткування прибутку підприємств чи врахована пропозиція Комітету з науки і освіти з приводу того, щоб не оподатковувати ті доходи, які отримують навчальні заклади вищі, профтехучилища, школи - плата за навчання і таке інше, бо вони сьогодні в нас не є прибутковими. Чи вони будуть оподатковуватися доходи чи ні? Я маю на увазі ще раз, ви не чули: заклади освіти є прибутковими організаціями по цим змінам чи ні? Ми пропонували не робити їх прибутковими, не оподатковувати ті мізерні крохи, які вони заробляють.</p>

<p align=JUSTIFY>КАПУСТІН В.В. Заклади освіти - це неприбуткові організації, звичайно.</p>

<p align=JUSTIFY>ГОЛОВА. Сформулюйте, як ми зараз голосування, пропозицію, з урахуванням тих зауважень урядових.</p>

<p align=JUSTIFY>КАПУСТІН В.В. Є пропозиція поставити на голосування законопроект 1276-1-дп про внесення змін до Закону України "Про оподаткування прибутку підприємств", той законопроект, який був узгоджений з урядом, з тими поправками, які ми узгодили з урядом, я ще раз наголошую на цьому.</p>

<p align=JUSTIFY>ГОЛОВА. Ставлю на голосування пропозицію, яку озвучив перший заступник голови комітету. Прошу голосувати. За основу ми голосуємо, да? За основу.</p>

<p align=JUSTIFY>18:06:40</p>
<p align=JUSTIFY>За-274</p>
<p align=JUSTIFY>Так, а тепер що, в цілому?</p>
<p align=JUSTIFY>Ставлю на голосування про прийняття цього проекту в цілому як закон. Прошу голосувати.</p>

<p align=JUSTIFY>18:07:00</p>
<p align=JUSTIFY>За-285</p>
<p align=JUSTIFY>Рішення прийнято.</p>

<p align=JUSTIFY>ГОЛОВА. Шановні колеги, вношу на розгляд і голосування проект Закон України про внесення змін до Закону України про оподаткування прибутку підприємств. Нова редакція з пропозиціями Президента України від 20.11.2002 року. Будь ласка.</p>

<p align=JUSTIFY>________________.Я вибачаюсь, Володимире Михайловичу, ми за нього зараз вже проголосували.</p>

<p align=JUSTIFY>ГОЛОВА. Проголосували за нього? Вибачте.</p>
<p align=JUSTIFY>Так який наступний в нас?</p>

<p align=JUSTIFY>________________. Ми за нього вже проголосували і за основу, і в цілому ми за нього проголосували.</p>

<p align=JUSTIFY>ГОЛОВА. А, ну вибачте.</p>
<p align=JUSTIFY>Так, що в нас далі?</p>

<p align=JUSTIFY>________________. Все.</p>

<p align=JUSTIFY>ГОЛОВА. Які там від уряду? Будь ласка. Одну хвилинку, шановні колеги.</p>
<p align=JUSTIFY>Микола Янович, що нам ще потрібно?</p>

<p align=JUSTIFY>АЗАРОВ М.Я. Шановні народні депутати, спасибі за плідну роботу по налоговим законам. І я прошу вас завтра так же дружно проголосувати бюджет.</p>

<p align=JUSTIFY>ГОЛОВА. Шановні народні депутати. Одну хвилинку уваги! Давайте таким чином. Завтра я пропоную, щоб ви доручили Президії, ми сформуємо на завтра наш розклад засідань, щоб ми завтра мали день голосувань, прийняття рішень, щоб ми не розглядали інших законопроектів. Немає заперечень? А ми завтра приймемо відповідне рішення, щоб голосувати.</p>
<p align=JUSTIFY>Вечірнє засідання Верховної Ради України оголошую закритим. Дякую за роботу.</p>

<p align=JUSTIFY>ЯНУКОВИЧ В.Ф. Два слова можна депутатам сказать?</p>

<p align=JUSTIFY>ГОЛОВА. Шановні колеги, одну хвилинку, Прем'єр-міністр просить слова. Прошу уваги.</p>

<p align=JUSTIFY>ЯНУКОВИЧ В.Ф. Велика подяка, шановні друзі, за підтримку уряду. Дякую.</p>

