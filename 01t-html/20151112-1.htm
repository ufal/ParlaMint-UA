Стенограма пленарного засідання
12 листопада 2015
&nbsp;
<p align=center>ЗАСІДАННЯ ДВАДЦЯТЬ ВОСЬМЕ</p>
<p align=center>Сесійний зал Верховної Ради України</p>
<p align=center>12 листопада 2015 року, 16 година</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>16:03:37</p>
<p>ГОЛОВУЮЧИЙ. Шановні колеги народні депутати!</p>
<p>Шановні колеги народні депутати, будь ласка, готуємось до реєстрації. Перед тим, як ми розпочнемо вечірнє засідання, я хочу запросити до слова Ольгу Вадимівну Богомолець з інформацією для депутатів Верховної Ради.</p>
<p>&nbsp;</p>
<p>16:04:33</p>
<p>БОГОМОЛЕЦЬ О.В.</p>
<p>Шановні народні депутати! Звертаюсь до вас з наступною інформацією завтра в Україні люди, які хворіють на цукровий діабет, відзначають День цукрового діабету. Асоціація хворих на цукровий діабет завтра о 9 годині і 9.30 ранку буде проводити вимірювання цукру крові народним депутатам. Тому ті, які хочуть прийняти участь у вимірюванні, прошу вас не снідати, і в холі ви зможете пройти цей тест. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, займайте свої місця, готуйтесь до реєстрації.</p>
<p>Будь ласка, прошу включити систему "Рада" для реєстрації народних депутатів в залі Верховної Ради України.</p>
<p>&nbsp;</p>
<p>16:06:38</p>
<p>339 народних депутатів зареєстровано в залі. Оголошую вечірнє засідання Верховної Ради України відкритим.</p>
<p>У нас зараз є питання порядку денного, перше читання. Я пропоную,&nbsp; зараз ми починаємо їх обговорювати і далі перейдемо&nbsp; після обговорення питань порядку денного першого читання до голосування.</p>
<p>Будь ласка, 2286а, проект Закону… Автор наполягає на перенесення його розгляду на інший пленарний день.</p>
<p>3191, проект Закону про внесення змін до Закону України "Про Державний бюджет України на 2015 рік" (щодо видатків Державного управління справами). Голова підкомітету Іщейкін. Автор просить відкласти&nbsp; 3191 розгляд.</p>
<p>2183, проект Закону про внесення змін до деяких законів України щодо удосконалення окремих положень з питань діяльності Національного антикорупційного бюро України. Народний депутат Юлій Мамчур.</p>
<p>Будь ласка, доповідайте 2183а. Доповідайте.</p>
<p>&nbsp;</p>
<p>16:08:26</p>
<p>МАМЧУР Ю.В.</p>
<p>Шановні колеги, доброго дня! До вашої уваги представляється проект Закону про внесення змін до деяких законів України щодо удосконалення окремих положень з питань діяльності Національного антикорупційного бюро України. Є пропозиція за скороченою процедурою. Прошу, головуючий, поставте на голосування.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, є пропозиція автора законопроекту народного депутата Мамчура розглянути даний проект Закону за скороченою процедурою.</p>
<p>В нас є дуже багато роботи на сьогодні, тому я вважаю, що це було б доцільно підтримати таку пропозицію.</p>
<p>Прошу шановних колег сконцентруватися, підготуватися до голосування пропозицій щодо процедури скороченого розгляду даного проекту закону.</p>
<p>Будь ласка, колеги, пропозиція народного депутата Мамчура: 2183а – за скороченою процедурою. Прошу підтримати, голосуємо скорочену.</p>
<p>&nbsp;</p>
<p>16:10:03</p>
<p>За-116</p>
<p>Будь ласка, шановні колеги. Багато економічних законів у нас ще попереду, нам треба більш інтенсивно працювати, тому такий невеликий закон може розглядатися за скороченою процедурою. Будь ласка, прошу сконцентруйтесь, колеги, щодо розгляду за скороченою процедурою 2183а. В нас ще дуже багато економічних питань, колеги.</p>
<p>Будь ласка, щодо розгляду за скороченою процедурою 2183а прошу підтримати. Скорочена процедура розгляду, невеликий закон, просто багато ще економічних законів. Прошу підтримати, голосуємо. Скорочена процедура розгляду, колеги.</p>
<p>&nbsp;</p>
<p>16:11:04</p>
<p>За-129</p>
<p>Добре, доповідайте. Будь ласка, народний депутат.</p>
<p>Займайте свої місця. Хвилина.</p>
<p>&nbsp;</p>
<p>МАМЧУР Ю.В. Так, увага, шановні колеги!</p>
<p>&nbsp;</p>
<p>ГОЛОВУЮЧИЙ. Ще хвилину, я зараз, зараз, зараз ще раз поставлю пропозицію народних депутатів щодо розгляду за скороченою процедурою. А, он заходять народні депутати.</p>
<p>Шановні колеги, є пропозиція народного депутата Юлія Мамчура розглянути даний проект закону за скороченою процедурою. Колега Мамчур вніс таку пропозицію. Прошу підтримати розгляд за скороченою процедурою 2183а. Прошу підтримати. Скорочена процедура, прошу підтримати. Будь ласка, голосуємо. Прошу підтримати. Скорочена процедура розгляду.</p>
<p>&nbsp;</p>
<p>16:12:42</p>
<p>За-145</p>
<p>Майже, майже. Майже всі фракції голосують. Прошу підтримати.</p>
<p>Будь ласка, колеги, ще раз, пропозиція народного Мамчура щодо процедури скороченого розгляду з огляду на багато питань порядку денного. Будь ласка, голосуємо, голосуємо, колеги, скорочена процедура розгляду. Прошу підтримати. Голосуємо.</p>
<p>&nbsp;</p>
<p>16:13:44</p>
<p>За-156</p>
<p>Є необхідна кількість голосів. Будь ласка, шановні колеги, доповідайте.</p>
<p>&nbsp;</p>
<p>16:13:51</p>
<p>МАМЧУР Ю.В.</p>
<p>Проект Закону про внесення змін до деяких законів щодо удосконалення окремих положень з питань діяльності Національного антикорупційного бюро України. Всі ми разом з вами в цьому залі в січні місяці прийняли цей закон. Ну, як практика показала, не пройшло року, як вже він потребує удосконалення.</p>
<p>Проектом закону пропонується встановити, що відкритий конкурс на зайняття посади в центральному управлінні Національного антикорупційного бюро повинен був проводитись в 4-місячний термін з дня набуття чинного закону, тобто до 25 травня. Як ми бачимо, цей термін вже прострочений, потрібно буде виправити, і в цій редакції це питання буде скореговано.</p>
<p>З метою недопущення витоку інформації з обмеженим доступом законопроектом пропонується передбачити, що призначення на посади працівників НАБУ, перебування яких становить державну таємницю, здійснюється за результатами закритого конкурсу, що проводиться в порядку визначено директором Національного антикорупційного бюро України.</p>
<p>Законопроектом вирішується питання початку діяльності Національного антикорупційного бюро України. Передбачивши, що назначене бюро розпочинає свою діяльність з дня наступного, з дня опублікування рішення директора Національного антикорупційного бюро України про початок діяльності бюро в газеті "Урядовий кур'єр".</p>
<p>Законопроектом також удосконалюється положення Закону України "Про Національне антикорупційне бюро" в частині оплати праці працівників.</p>
<p>Також, крім того законопроекту, пропонується встановити, що територіальне управління очолює керівник, а не директор, як визначено зараз. Дякую за увагу.</p>
<p>Прошу підтримати і розглянути по скороченій процедурі до другого читання. В першому читанні прошу прийняти, підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Єгор Соболєв, співдоповідь голови комітету.</p>
<p>Будь ласка, Єгор Соболєв.</p>
<p>&nbsp;</p>
<p>16:16:22</p>
<p>СОБОЛЄВ Є.В.</p>
<p>Комітет з протидії корупції розглянув цей законопроект, визнав його таким, що відповідає вимогам антикорупційного законодавства і рекомендує парламенту ухвалити в першому читанні.</p>
<p>&nbsp;</p>
<p>ГОЛОВУЮЧИЙ. Будь ласка, два - "за", два - "проти".</p>
<p>Лінько, народний депутат.</p>
<p>Олег Ляшко.</p>
<p>&nbsp;</p>
<p>16:17:09</p>
<p>ЛЯШКО О.В.</p>
<p>Шановні колеги народні депутати, шановні громадяни України! Я хочу щиро привітати працівників сільського господарства, наших жителів села із професійним святом, яке вони будуть відзначати наступної неділі, – День працівників сільського господарства. Я прошу всіх депутатів Верховної Ради поаплодувати нашим трударям, які годують країну. Які годують нашу рідну країну, завдяки яким ми сьогодні живемо, і в тому числі, сидимо у цьому залі.</p>
<p>Я хочу щиро подякувати ветеранам сільськогосподарської праці, цим людям поважного віку, які все життя пропрацювали на ниві механізаторами, комбайнерами, свинарками, доярками. Честь і хвала вам, людям, які годують країну, людям, які збагачують нашу країну! Здоров'я вам, благополуччя. І хочу перед вами, шановні трударі, щиро вибачитися за те, що влада завжди оминає вас увагою; за те, що завжди інтереси селянина, інтереси людини праці десь там на периферії.</p>
<p>Я хочу, щоб у парламенті всі люди, всі депутати, незалежно від фракційної приналежності, об'єднувалися навколо інтересів людей праці: трударів, селян, тих, хто прославляє нашу Україну трудовими подвигами, тих, завдяки кому сьогодні тримається наше село. Честь вам і хвала! І хвала рукам, що пахнуть хлібом. Дякую вам, шановні селяни, шановні трударі!</p>
<p>&nbsp;</p>
<p>ГОЛОВУЮЧИЙ. Будь ласка, Юрій Соловей. Юрій Соловей.</p>
<p>А, Віктор Чумак.</p>
<p>&nbsp;</p>
<p>16:19:30</p>
<p>ЧУМАК В.В.</p>
<p>Шановні, шановні колеги! По відношенню закону, який представляв пан Юлій Мамчур. Я хочу сказати, що в цьому законі поєднані дві частини, які не поєднуються між собою як дуже стрімкий кінь і дуже трєпєтная лань. Чому. Тому що в цьому законі перша частина достатньо важлива. Це частина, яка говорить про необхідність проведення конкурсу на посади, які заміщаються особами, які будуть працювати під прикриттям. І це дуже потрібно.</p>
<p>Друга частина цього закону встановлює необґрунтовані підвищення заробітних плат для членів або працівників Національного антикорупційного бюро. Чому. Тому що законодавець в законі, в базовому законі про Національне антикорупційне бюро і так передбачив достатньо високу оплату праці виключно в межах тих норм, які передбачені в самому безпосередньо законі.</p>
<p>Тому я хочу звернутися до автора, до пана Юлія Мамчура. Пан Юлій, я хочу звернутися до вас. І хочу запропонувати залом підтримати цей закон за основу в першому читанні, виключно, якщо автори погодяться виключити другу частину цього закону щодо підняття або нової структури заробітних плат працівникам НАБу. Її треба виключити, а конкурси залишити. Тільки в такому випадку його можна оставити, прийняти за основу і доопрацювати в другому читанні. Якщо ви погодитесь, можна за це голосувати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, Юлій Мамчур. Хвилину, будь ласка.</p>
<p>&nbsp;</p>
<p>16:21:19</p>
<p>МАМЧУР Ю.В.</p>
<p>Шановні народні депутати! Погоджуюся, що, можливо, люди, які приймають такі важливі рішення: "быть или не быть", не можуть отримати маленьку зарплату. Ми ж знаємо, що ми повинні боротися з корупцією. І ті суми, які будуть пропонувати певним посадовим особам, вони будуть в рази більші від того, які вони отримують за державний кошт.</p>
<p>Тому прошу погодитися з редакцією. Можливо, від першого читання до другого ми скорегуємо заробітну плату працівників НАБУ. Можливо, деякі корекції внесемо в проект закону. Але цілком погоджуюся, що наші працівники повинні отримувати гідну заробітну плату, тим паче, вони борються з таким… з гідрою, як корупція.</p>
<p>Тому в першому читанні. І прошу головуючого поставити на голосування ще, щоб по скороченій процедурі до другого читання.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, є пропозиція зараз за результатами розгляду в першому читанні проект Закону про внесення змін до деяких законів України щодо удосконалення окремих положень з питань діяльності Національного антикорупційного бюро України прийняти за основу. І до другого читання ми зможемо обговорити, підготувати таблицю змін, в тому числі і, можливо, з врахуванням того, що сказав Віктор Чумак, для того щоб його не зупиняти цей проект закону.</p>
<p>Тому зараз я поставлю на голосування цю пропозицію, сигнальне голосування щодо прийняття за основу. Будь ласка, прошу всіх підготуватись до голосування. Це питання Антикорупційного бюро.</p>
<p>Колеги, будь ласка, займаємо свої місця, готуємося до голосування. Сигнальне голосування щодо удосконалення окремих положень з питань діяльності Національного антикорупційного бюро України (2183а). Готові?</p>
<p>Будь ласка, сигнальне голосування за основу 2183а. 2183а. Сигнальне. Голосуємо. Прошу. Голосуємо. За основу, це сигнальне голосування.</p>
<p>&nbsp;</p>
<p>16:23:59</p>
<p>За-161</p>
<p>Ми поки що не набрали необхідної кількості голосів.</p>
<p>Шановні колеги, йдемо далі, будемо обговорювати рішення. Це є важливо. Йдемо далі.</p>
<p>2531а, проект Закону про внесення змін до деяких законодавчих актів України щодо вдосконалення законодавства у сфері державного нагляду і контролю (2531а), підготовлений Міністерством економічного розвитку і торгівлі.</p>
<p>Є пропозиція міністра розглядати цей проект закону за скороченою процедурою. Прошу підтримати дану пропозицію міністра щодо розгляду 2531а за скороченою процедурою, прошу. Скорочена процедура розгляду, будь ласка.</p>
<p>&nbsp;</p>
<p>16:24:48</p>
<p>За-143</p>
<p>Колеги, прошу вашої уваги. На ваш розгляд внесено проект Закону (реєстраційний номер 2531а) про внесення змін до деяких законодавчих актів України щодо вдосконалення законодавства у сфері державного нагляду і контролю. Реєстраційний номер 2531а. Є пропозиція&nbsp; міністра економіки голосувати, розглядати його за скороченою процедурою. Прошу підтримати.</p>
<p>Голосуємо щодо розгляду за скороченою процедурою, колеги.</p>
<p>&nbsp;</p>
<p>16:25:35</p>
<p>За-154</p>
<p>Рішення набрало необхідну кількість голосів.</p>
<p>Будь ласка, міністр економіки Айварас Абромавичус. Колеги, давайте ми зараз 2 години дуже якісно попрацюємо.</p>
<p>&nbsp;</p>
<p>16:25:57</p>
<p>АБРОМАВИЧУС А.</p>
<p>Шановні депутати, продовжуємо день економрозвитку. Цей законопроект є частиною реформи державного контролю. Ці зміни дуже необхідні для створення прибавлених умов для розвитку малого та середнього бізнесу в Україні.&nbsp;&nbsp; Контролирующие органы уже давно в нашей стране стали репрессивной машиной,&nbsp; и с этим обязательно нужно бороться, чтобы повышать инвестиционный климат в нашей стране.</p>
<p>Что предусматривает этот законопроект. В принципе он про две вещи. Первое, это создание автоматизированной системы государственного надзора, в которой в итоге будет видно кто, кому, по какой причине и когда идет в гости. То есть, кто когда кого проверяет. Это будет в публичном пространстве, и каждый субъект предпринимательской деятельности об этом будет знать.</p>
<p>Второе, что тоже немаловажно, это то, что если два контролирующих органа идут проверять одну компанию или даже больше в год, всех их эта система сможет автоматически объединить, так что к бизнесу будут делаться проверки, которые будут являться комплексными.</p>
<p>Также законопроект предусматривает возможность информирования предпринимателей о проверках с помощью электронной почты, что в принципе принято во всех развитых странах, и также вести персональную материальную ответственность чиновника за ввод неправильной информации в эту систему, базу данных. Достаточно ли нам таких изменений для реформы госконтроля? Конечно, нет. Поэтому дальше в повестке дня еще стоит три депутатских законопроекта, что касается государственного контроля, и тоже просьба их поддержать. Однако этот законопроект, который мы сейчас обсуждаем, позволит систематизировать работу…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>АБРОМАВИЧУС А. Систематизировать работу целой армии чиновников, контролеров и освободить бизнес от чрезмерного внимания, в кавычках.</p>
<p>Шановні народні депутати, позитивний вплив цього законопроекту відчує на собі кожен підприємець цієї країни, бізнес-клімат нашої держави покращиться. Прошу вас підтримати дану ініціативу. Дуже дякую.</p>
<p>&nbsp;</p>
<p>ГОЛОВУЮЧИЙ. Будь ласка, Галасюк Віктор, співдоповідь комітету.</p>
<p>&nbsp;</p>
<p>16:28:46</p>
<p>ГАЛАСЮК В.В.</p>
<p>Шановний Володимир Борисович, шановні колеги народні депутати! Комітет з питань промислової політики розглянув проект закону 2531а, поданий Кабінетом Міністрів, який спрямований на зниження регуляторного тиску на бізнес, передусім на малий і середній бізнес. Ідеєю цього законопроекту є реформа системи державного нагляду (контролю), низка дуже корисних і важливих новацій, які передбачає цей законопроект. Це і створення єдиної бази даних усіх державних перевірок, для того, щоб вони відбувались абсолютно в прозорий спосіб, відомий бізнесу.</p>
<p>Це розміщення бази даних у відкритому доступі в Інтернет, з зазначенням мети, повноважень та результату всіх перевірок. Щоб не було, так як зараз, таємничих дій контролюючих органів. Це складання річного плану перевірок та його публікація до 1 грудня попереднього року. Щоб не було надмірного тиску на бізнес, щоб він був планований, передбачуваний контроль. Це заборона на проведення більше однієї планової перевірки протягом року, щоб уникнути тих можливостей, коли перевірки використовують, в тому числі, як засоби бізнесового, політичного і іншого тиску. Це введення персональної матеріальної відповідальності чиновників за внесення недостовірної інформації в бази даних. По суті, мова йде про мінімізацію людського чинника при прийняття рішень – це є надзвичайно важливим. Ми вважаємо, що сьогодні є час прибрати всі зайві корупційні, бюрократичні, штучно створені бар'єри для ведення бізнесу, для того, щоб забезпечити шанс на відродження малого і середнього підприємництва та українського виробництва.</p>
<p>Тому Комітет з питань промислової політики та підприємництва розглянувши цей законопроект зазначає, що його необхідно прийняти в першому читанні за основу, таким самим і є висновок Головного науково-експертного апарату Верховної Ради.</p>
<p>Шановні колеги! Пропоную підтримати цей законопроект за основу і полегшити життя малому і середньому бізнесу.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; шановні колеги: два – "за", два – "проти".</p>
<p>Народний депутат Кривошея.</p>
<p>&nbsp;</p>
<p>16:31:10</p>
<p>КРИВОШЕЯ Г.Г.</p>
<p>Геннадій Кривошея, фракція "Народний фронт". Шановні колеги! Шановна Україна! Шановні підприємці! Як голова підкомітету з питань підпр<a name=Temp></a>иємництва хотів би просто зазначити, що бізнесу, зокрема, малому і середньому досить необхідний і дуже потрібний цей закон. Мені б хотілося,&nbsp; щоб сьогодні ми його, звичайно, проголосували відразу і в цілому, але я розумію, що, можливо, будуть відповідні зауваження до опрацювання, про що зазначалося в нас на комітеті. Тому я звертаюсь до кожного депутата підтримати цей законопроект в першому читанні однозначно і показати нашому бізнесу, що, в принципі, ми розуміємо, що сьогодні їм досить важко, як на них тиснуть різні перевіряючі структури, яким чином, зловживаючи своєю владою, вони намагаються просто, вибачте на слові, "доїти" цей незначний малий і середній бізнес.</p>
<p>Тому сьогодні ми повинні показати, наскільки ми готові показати… і наскільки ми готові боротися, в першу чергу, з отією корупцією, яка присутня під час перевірок малого і середнього бізнесу.</p>
<p>Шановні колеги, закликаю кожного з вас підтримати даний законопроект у першому читанні. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Князевич Руслан Петрович.</p>
<p>&nbsp;</p>
<p>16:32:30</p>
<p>КНЯЗЕВИЧ Р.П.</p>
<p>Прошу передати слово Миколі Томенку.</p>
<p>&nbsp;</p>
<p>ГОЛОВУЮЧИЙ.&nbsp; Микола Томенко, будь ласка.</p>
<p>&nbsp;</p>
<p>16:32:42</p>
<p>ТОМЕНКО М.В.</p>
<p>Шановні колеги, безсумнівно, прозорість і зрозумілість логіки системи державного нагляду чи контролю мусить бути і підтримана нами і всіляко вітатися.</p>
<p>Натомість зверну увагу на те, що ми у себе в комітеті так само ведемо вже річну дискусію, як нам знайти баланс між боротьбою з можливістю використання корупційних міркувань, перевірок екологічного, пожежного, іншого характеру, але з іншого боку, як нам не зробити ситуацію, щоби… Я вам скажу, що у 2015 році, я думаю, що в нас рік, коли найбільше Україна потерпіла від хімічного виробництва, найбільше потерпіла від металургійного виробництва, найбільше потерпіла від різноманітних викидів шкідливих підприємств.</p>
<p>Коли ми сказали, що ми зупиняємо перевірки, бо це – корупція, всі великі підприємства, які працюють з шкідливим виробництвом, вони прекрасно розуміють, що при сьогоднішній схемі… А схема сьогодні така: для того, щоб перевірити будь-яке підприємство… Наприклад, в Шостці у нас була трагедія, люди на вулицю не могли вийти, все місто залило якимось відходами. Треба було спеціальне рішення Кабінету Міністрів, щоби приїхав інспектор і виміряв в воді, що там відбувається. Коли "БРСМ" у нас горіла, значить, не могли зайти, перевірити, що там відбувається, бо треба було спеціальне рішення Кабінету Міністрів. В Черкасах згорів драмтеатр, тому що пожежники туди не заходили вже 100 років, значить, ми ж ліберальну позицію займаємо, ніхто протипожежної безпеки не застосовував.</p>
<p>Тому я, друзі, за те, щоби підтримати, і буду голосувати в першому читанні. Але в частині великих підприємств шкідливого виробництва, чи нам спеціальний зробити перелік, чи знайти схему спеціального контролю, яка б дала можливість нам не зловживати лібералізмом і дерегуляцією.</p>
<p>Тому, ще раз кажу, треба подумати, як…</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Соловей, з трибуни.</p>
<p>&nbsp;</p>
<p>16:35:09</p>
<p>СОЛОВЕЙ Ю.І.</p>
<p>Юрій Соловей, 89-й виборчий округ. Шановні колеги, мені як заступнику голови Комітету з питань економічної політики дуже приємно відзначати той факт, що, в кінці кінців, український парламент прийшов до прийняття законів, які стосуються економіки, створення робочих місць і збільшення бази оподаткування.&nbsp; Поряд з тим, вертаючись до даного законопроекту, я би його об'єднав із наступними двома, оскільки всі три законопроекти стосуються одного предмету – це перевірок державними органами суб'єктів підприємницької діяльності. І тут не йде мова про те, що не треба перевіряти, треба перевіряти, але треба це робити так, щоб не наносити шкоду тим людям, які&nbsp; працюють, які створюють робочі місця. І, зокрема, пакет з цих трьох законопроектів містить ряд суттєвих норм. Ну, для прикладу, те, що протягом року всі контролюючі органи мають тільки 15 – для малого бізнесу або 30 днів – для здійснення всіх перевірок, це серйозна норма. Бо сьогодні в переважній більшості випадків певні....</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, закінчуйте.</p>
<p>&nbsp;</p>
<p>СОЛОВЕЙ Ю.І. Працівники тих чи інших підприємств працюють не на розвиток підприємств, а працюють на те, щоб надавати відписки різного роду контролюючих органах, для того щоб завершити перевірку.</p>
<p>Є ряд інших, дуже позитивних норм в пакеті цього законопроекту. Тому я звертаюся до всіх депутатів: підтримати всі три законопроекти за основу і, як результат, відпрацювати один-єдиний, регламентуючий цей весь процес. Дякую.</p>
<p>&nbsp;</p>
<p>16:36:57</p>
<p>ГОЛОВУЮЧИЙ. Дякую вам.</p>
<p>Шановні колеги, ми готові переходити до голосування? Обговорення завершено. Я прошу депутатів зайти в зал. А поки депутати заходять в зал, я надаю міністру ще одну хвилину для заключної репліки. Будь ласка, пане міністр.</p>
<p>&nbsp;</p>
<p>16:37:12</p>
<p>АБРОМАВИЧУС А.</p>
<p>Спасибо&nbsp;выступающим за поддержку, особенно согласен с последним выступающим. Что касается выступления господина Томенко, хочу сказать, что законопроект о продлении моратория дальше стоит в повестке дня. Этот законопроект не про остановки проверок, этот законопроект о систематизации работы контролирующих органов, чтобы тоже внедрить прозрачные механизмы.</p>
<p>Поэтому большая просьба поддержать. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, почули усі думки. Прошу зайняти робочі місця, приготуватися до голосування.</p>
<p>Я спочатку поставлю сигнальне, щоб ми бачили, чи достатньо потужний потенціал у нас в залі. І я ставлю на сигнальне голосування проект Закону 2531а за основу за пропозицією комітету. Сигнальне голосування. Будь ласка, прошу голосувати. Сигнальне голосування.</p>
<p>&nbsp;</p>
<p>16:38:19</p>
<p>За-202</p>
<p>Я бачу, майже всі фракції підтримують даний законопроект. Але я прошу зайти просто в зал, бути більш дисциплінованими, працювати в робочий день. Я зараз ще раз поставлю сигнальне голосування. Я вас дуже прошу зайняти робочі місця і приготуватися до голосування.</p>
<p>Отже, сигнальне голосування по проекту Закону 2531а за основу за пропозицією комітету. Сигнальне голосування, прошу вас ще раз проголосувати. Будь ласка.</p>
<p>&nbsp;</p>
<p>16:39:04</p>
<p>За-229</p>
<p>&nbsp;</p>
<p>Дякую вам.</p>
<p>Прошу зараз сконцентруватися, і ми вже ставимо на голосування, пане Іване, будь ласка, проголосуйте. Я ставлю на голосування проект Закону про внесення змін до деяких законодавчих актів України щодо вдосконалення законодавства у сфері державного нагляду (контролю), 2531а, за пропозицією комітету за основу. Прошу взяти участь в голосуванні, прошу голосувати, 2531а за основу, будь ласка.</p>
<p>&nbsp;</p>
<p>16:39:45</p>
<p>За-238</p>
<p>Рішення прийнято.</p>
<p>Вітаю міністра і бажаю плідної активної роботи до другого читання.</p>
<p>Надійшла в президію заява від двох фракцій щодо надання перерви, вони готові замінити її на виступ з трибуни. Згідно Регламенту я змушений надати слово, це фракція "Опозиційний блок" і "Відродження". І я надаю слово для 3-хвилинного виступу замість перерви Ігорю Шурмі.</p>
<p>Будь ласка.</p>
<p>&nbsp;</p>
<p>16:40:21</p>
<p>ШУРМА І.М.</p>
<p>Ігор Шурма, "Опозиційний блок".</p>
<p>Як виглядає сьогодні політично-економічна репресія? Буду намагатися вам пояснити. Підприємства реального сектору економіки знаходяться під безпрецедентним тиском. З одного боку, при повному колапсі в економіці, підприємства на силу виживають, адже розвиток внутрішнього ринку фактично зупинився. Ті підприємства, які конкурентоспроможні на зовнішніх ринка, змушені кредитувати Держбюджет на невизначений термін, оплачуючи податок на додану вартість, при цьому у підприємств немає жодних гарантій, що ПДВ буде відшкодовано вчасно і в термін, механізм відшкодування абсолютно не прозорий і містить корупційний чинник. Підприємства без причин, з порушенням Закону України, відключають, наголошую, від автоматичного відшкодування ПДВ, більше того, ця процедура під час виборів набула яскраво виражене політичне забарвлення, коли працюючим підприємствам, трудові колективи яких визначилися з підтримкою "Опозиційного блоку", держава в порушення чинного законодавства взагалі припинила відшкодовувати ПДВ. З травня місяця 2015 року не відшкодовано жодної копійки. Борг держави перед українським бізнесом з відшкодування ПДВ становить мільярди гривень. Тільки по комбінату "Запоріжсталь" це більше мільярда гривень.</p>
<p>Підприємствам для розвитку, для забезпечення соціальних гарантій своїм працівникам потрібні оборотні кошти. Більше того, вітчизняні виробники-експортери є єдиними годувальниками регіональних бюджетів. Наприклад, комбінат "Запоріжсталь" за 10 місяців 2015 року перерахував до бюджетів усіх рівнів більше 2 мільярдів гривень. Разом з підприємствами групи по Запорізькій області – більше 3 мільярдів гривень. А там працює понад 30 тисяч людей. Планова цифра в групі на кінець року становить майже 4 мільярди гривень, а це практично розмір річного бюджету міста Запоріжжя або 80 відсотків всього бюджету Запорізької області.</p>
<p>Якщо підприємства працюють, разом з ними працює регіональна економіка, підрядні організації. Це сотні тисяч людей, які вчасно і в термін отримують заробітну плату. Саме робота підприємств-експортерів наповнює державний бюджет, місцеві бюджети, що дозволяє виплачувати пенсії, виплачувати зарплати працівникам бюджетної сфери. Мільярдні борги держави з ПДВ вимивають обігові кошти, ставлять їх на межу зупинки, що веде до економічного, соціального колапсу. Підприємства не можуть ставати в розвиток і розвиватися з підряд… і розраховуватися з підрядними організаціями. Зупинка великих підприємств – це вбивчий удар по всій економіці України. Тому малий, середній бізнес в нинішніх умовах не здатний забезпечити зростання ВВП.</p>
<p>Звертаюсь до запоріжців. Не словом, а ділом: ось так влада шанує працю металургів-робітників, робить все, щоб люди її не підтримували, як мінімум, як максимум – ненавиділи. Вже нема на кого пальцем показувати. Це влада. А її представник, балотуючись в мери, сповідує найнебезпечніший регіональний сепаратизм: Запоріжжя для запоріжців –&nbsp; що грає абсолютно на руку…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд для завершення.</p>
<p>&nbsp;</p>
<p>ШУРМА І.М. Ось так виглядає розкол України: гроші не даємо, а громадянам України тільки місце там, де ви сидите. Ось хто працює на розкол України. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, до нас в президію ще надійшов лист від представників усіх депутатських фракцій: Луценко, Соболєв, Ляшко, Соболєв Єгор –&nbsp; з проханням терміново поставити на розгляд порядку денного питання, яке є у нас в порядку денному, але далі. Воно стосується дозволу Верховної Ради на проведення міжнародних навчань в Україні. Навчання розпочинаються 16 листопада. І є вкрай важливим, щоб ми затвердили указ Президента про дозвіл навчання українських військових спільно з іноземними військовими на території нашої держави.</p>
<p>Це питання є недискусійним. Це питання стосується національної безпеки і оборони. Це лишень затвердження указу Президента. І я за проханням голів фракцій звертаюся до залу з проханням дозволити зараз це питання поставити на голосування. Я прошу колег зайти в зал. Так-так, спочатку.</p>
<p>Шановні колеги! Я прошу зайти в зал і зайняти робочі місця. Навчання, яких ми довго, шляхом міжнародних переговорів добиваємось, зараз може бути під загрозою із-за відсутності дисципліни в залі. Я дуже хотів би, щоб всі депутати, хто є в кулуарах, зайшли в зал і приготувались до голосування. Воно не займе багато часу, воно недискусійне. Але воно потребує нашого злагодженого і відповідального рішення.</p>
<p>Прошу зайняти робочі місця і приготуватись до голосування. Отже, я ставлю на голосування пропозицію в режимі ad hoc поставити зараз позачергово на розгляд законопроект про ухвалення рішення Президента України про допуск підрозділів збройних сил інших держав на територію України для участі у багатонаціональному навчанні № 3428.</p>
<p>Прошу голосувати і прошу вас підтримати. Будь ласка, голосуємо спочатку сигнальне голосування. Голосуємо сигнальне голосування.</p>
<p>&nbsp;</p>
<p>16:46:07</p>
<p>За-232</p>
<p>Дякую за підтримку.</p>
<p>Прошу не виходити із залу, а навпаки заходити в зал. Прошу займати робочі місця. І я ще раз ставлю на голосування, через ad hoc, розгляд зараз на засіданні Верховної Ради проекту закону 3428. Прошу підтримати пропозицію і почати розгляд зараз. Будь ласка, прошу голосувати. Голосуємо злагоджено і відповідально.</p>
<p>&nbsp;</p>
<p>16:46:46</p>
<p>За-233</p>
<p>Рішення прийнято.</p>
<p>І я запрошую до доповіді першого заступника міністра оборони Руснака Івана Степановича. Будь ласка, лаконічно, швидко доповідайте. Зал підтримує ініціативу.</p>
<p>Будь ласка.</p>
<p>&nbsp;</p>
<p>16:47:08</p>
<p>РУСНАК І.С.</p>
<p>Шановний головуючий, шановні народні депутати України! Замисл навчань – передбачається проведення підготовки визначеного складу механізованих аеромобільних батальйонних тактичних груп разом з участю підрозділів та інструкторів із Збройних Сил Сполучених Штатів та Канади. Термін проведення навчань: з 23 листопада цього року по 20 грудня 2016 року. Місце проведення – Яворівський полігон.</p>
<p>Від Збройних Сил Сполучених Штатів та Канади приймуть участь відповідно 350 та 100 військовослужбовців під час кожної ротації.</p>
<p>Його проведення сприятиме розвитку оперативних спроможностей наших підрозділів, підвищенню польового вишколу особового складу та зміцнення довіри та безпеки між країнами-учасницями навчань.</p>
<p>Витрати на проведення цього навчання для Збройних Сил передбачені держбюджетом на 2015 рік. Витрати на участь підрозділів Збройних Сил Сполучених Штатів і Канади беруть на себе визначені країни. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Доповідач підійшов до мене з вимогою поставити дане питання на розгляд за скороченою процедурою. Дослухаємося до голови комітету.</p>
<p>І я прошу підтримати пропозицію голови комітету розглянути даний законопроект за скороченою процедурою. Прошу підтримати. Прошу проголосувати. Будь ласка, скорочена процедура.</p>
<p>&nbsp;</p>
<p>16:48:44</p>
<p>За-208</p>
<p>Рішення прийняте.</p>
<p>Співдоповідач знімає свою доповідь у зв'язку з добрим і відповідальним рішенням залу Верховної Ради України.</p>
<p>Ми можемо голосувати, товариство? Можемо.</p>
<p>Ставлю на голосування проект Закону про схвалення рішення Президента України&nbsp; про допуск підрозділів Збройних Сил&nbsp; інших держав на територію України для участі у багатонаціональному навчанні (номер 3428) за основу і в цілому. Підтримаємо українських військових, підтримаємо українську оборону. Голосуємо за основу і в цілому. Будь ласка, голосуємо,</p>
<p>&nbsp;</p>
<p>16:49:36</p>
<p>За-238</p>
<p>Рішення прийняте.</p>
<p>Дякую. Вибачте, що довелось піти процедурою ad hoc, але це надто відповідальне рішення. Дякую за підтримку. Дякую за розуміння в залі.</p>
<p>Отже, наступний згідно порядку денного є законопроект 3158 проект Закону про особливості здійснення заходів державного нагляду (контролю) у сфері господарської діяльності.</p>
<p>Є прохання від доповідача, щоб ми розглядали за скороченою процедурою. Прошу підтримати пропозицію за скорочену процедуру, прошу голосувати, будь ласка.</p>
<p>&nbsp;</p>
<p>16:50:24</p>
<p>За-174</p>
<p>Рішення прийняте.</p>
<p>І я запрошую до доповіді голову Комітету з питань промислової політики та підприємництва Галасюка Віктора Валерійовича. Будь ласка.</p>
<p>&nbsp;</p>
<p>16:50:41</p>
<p>ГАЛАСЮК В.В.</p>
<p>Дякую. Шановний пане головуючий, шановні колеги народні депутати, ми з вами сьогодні планували економічний день, а отримали економічну годину. Але година теж краще ніж нічого. Правда? Тому розпочинаємо економічну годину дуже важливим для малого середнього бізнесу законопроектом про введення мораторію на планові перевірки переважною більшістю контролюючих органів, яка на вісім місяців дозволить зняти регуляторний тиск передусім з малого середнього бізнесу, і яка дасть 8 місяців передишки цим нещасним, які сьогодні виживають в тих&nbsp; надзвичайно складних умовах і які насправді годують країну. І, з іншого боку, це дасть вісім місяців Кабінету Міністрів для того, щоб нарешті провести реформу регуляторної системи України, не розповідати нам про це, як це буде гарно і красиво, а зробити це. Вісім місяців достатньо для того, щоб провести українську регуляторну систему у відповідність до європейських стандартів, зробити її не корупційною, а зробити її такою, яка вона захищає інтереси підприємців, інтереси споживачів.</p>
<p>Тому, шановні колеги, я хочу поінформувати вас про сутність цього законопроекту 3153, який напрацьований народними депутатами, членами Комітету з питань промислової політики та підприємництва спільно з Міністерством економіки, спільно з реанімаційним пакетом реформ, іншими громадськими організаціями.</p>
<p>Цим законопроектом пропонується встановити мораторій на проведення планових заходів, здійснення державного нагляду (контролю) до 30 червня 2016 року. Фактично мова йде про те, щоб на вісім місяців обмежити проведення перевірок 40 з 51 органів державного нагляду. Разом з тим, для низки таких контролюючих органів робиться виключення, це невеликий перелік, але він є надзвичайно важливий.</p>
<p>Значить, хотів би також наголосити, що є пропозиція, яка надійшла вже після проведення комітету, я вважаю її абсолютно слушною, від Миколи Володимировича Томенка, доповнити статтю 6 також "Державною екологічною інспекцією". Прошу зафіксувати це до протоколу, вважаю, що це є обґрунтована пропозиція.</p>
<p>Чому необхідний цей мораторій? Тому що попередній мораторій, який діяв, він дозволив у 72 рази скоротити кількість планових перевірок і вдвічі скоротити кількість позапланових перевірок. Тобто таким чином ми суттєво зменшуємо навантаження на підприємництво і, передусім, на малий і середній бізнес.</p>
<p>Хочу окремо наголосити, що в цьому законопроекті вперше міститься новація, згідно якої ми вводимо додатковий захист підприємця. Ми передбачаємо, що позапланові перевірки проводяться виключно за погодженням Кабінету Міністрів або Державної регуляторної служби, причому, будь-яка погоджена перевірка, має обов'язково вноситися до веб-сайту у відкритий перелік перевірок. Тобто таким чином, якщо приходить до малого підприємця перевіряючий, який хоче зробити перевірку, а підприємець не знаходить цієї перевірки в реєстрі на відкритому веб-сайті Державної регуляторної служби, то цей підприємець може абсолютно законно не пускати перевіряючого до себе на підприємство. Таким чином ми робимо процедуру перевірок абсолютно прозорою, і ми таким чином унеможливлюємо той корупційний тиск, який дуже часто цінився на малих підприємствах. Бо ситуація така, коли когось не перевіряють взагалі, а когось перевіряють по 10-20 разів, такого не має бути.</p>
<p>Тому, шановні колеги, наш комітет розглянув цей законопроект. Він рекомендований ГНЕУ за основу і в першому читанні. Але, зважаючи на його значущість і рівень відпрацювання, комітет пропонує підтримати законопроект за основу та в цілому, з урахуванням техніко-юридичних правок. І, я ще раз додаю, що підтримую пропозицію Миколи Володимировича Томенка, щодо доповнення статті 6 також Державною екологічною інспекцією.</p>
<p>Прошу підтримати з урахуванням озвучених мною позицій в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую доповідачу.</p>
<p>Шановні колеги, є потреба обговорювати? Є, звичайно. Я прошу записатись: два – "проти", я дам всім слово виступити. Будь ласка, записуємось.</p>
<p>Костенко Павло Петрович, об'єднання "Самопоміч".</p>
<p>&nbsp;</p>
<p>16:55:20</p>
<p>КОСТЕНКО П.П.</p>
<p>Тетяні Остріковій, передайте, будь ласка,&nbsp; слово.</p>
<p>&nbsp;</p>
<p>ГОЛОВУЮЧИЙ.&nbsp; Я вас попрошу, шановні колеги, говоріть чітко, бо я інколи не чую, яке прізвище називаєте. Говоріть чітко, щоб чув оператор і передавав. Острікова, будь ласка, включіть мікрофон.&nbsp;</p>
<p>&nbsp;</p>
<p>16:55:24</p>
<p>ОСТРІКОВА Т.Г.</p>
<p>Шановні колеги! Дуже позитивний в цілому законопроект, але ті виключення, які є в статті 6, у мене виникають питання до авторів законопроекту, чому цей мораторій не буде поширюватися на Державну службу з питань безпечності харчових продуктів і захисту споживачів? Вона насправді не захищає права споживачів, вона займається тим, що вона ходить перевіряє бізнес і кошмарить його своїми безкінечними придирками щодо підтвердження відповідності, декларацій, сертифікатів і так далі. Це не захист прав споживачів.&nbsp;</p>
<p>Чому&nbsp; вона виключена з числа служб, на які поширюється цей мораторій?</p>
<p>Наступне питання. Фіскальна служба. Вона досі є&nbsp; нереформованою, і уряд не вчиняє жодних дій на інституційні реформи фіскальної служби. Чому ми тут залишаємо її серед тих служб, які не підпадають під дію&nbsp; мораторію?</p>
<p>Я вважаю, що цей законопроект може бути проголосований лише&nbsp; за основу. І ми повинні з вами дуже зважено підійти ще раз до переліку тих органів, на які не поширюється мораторій.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Будь ласка, Кривошея Геннадій Григорович, "Народний фронт". Включіть мікрофон.</p>
<p>&nbsp;</p>
<p>16:56:47</p>
<p>КРИВОШЕЯ Г.Г.</p>
<p>Геннадій Кривошея, фракція "Народний фронт". Шановні колеги, я є… як член комітету профільного є співавтором даного законопроекту, Мені дуже приємно бачити таку підтримку цього законопроекту в залі. І враховуючи те, що на сьогоднішній день ми маємо пропозицію стосовно включення і добавки саме Державної екологічної інспекції, враховуючи зауваження, які є нашої колеги, пані Острікової, в принципі, я думаю, що, можливо, є сенс голосувати його тільки в першому читанні.</p>
<p>Однак, я хотів би звернути, шановні колеги,&nbsp; вашу увагу на те, що даний законопроект є, фактично, прямо послідовним законопроекту, який ми тільки що проголосували, це 2631а. І тому якщо ми вбачаємо, що є якась загроза перевірки того чи іншого суб'єкта господарювання тією чи іншою державною перевірочною установою, то в нас завдання стоїть, 2531а якнайшвидше проголосувати у другому читанні, і тоді ми будемо мати чітке розуміння, кого і як ми плануємо перевіряти.</p>
<p>Тому на сьогоднішній день фракція "Народний фронт" готова проголосувати за той законопроект, який був поданий на розгляд в залі в першому і другому читанні. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Бондар передає слово Писаренкові. Будь ласка.</p>
<p>&nbsp;</p>
<p>16:58:25</p>
<p>ПИСАРЕНКО В.В.</p>
<p>Валерій Писаренко, фракція "Відродження".&nbsp; Шановні колеги, знаєте, ми&nbsp; з моїми колегами від "Відродження" подавали аналогічний законопроект, але ми пропонували на 5 років заборонити будь-які перевірки суб'єктів підприємницької діяльності. Тому що полуміри сьогодні, вони не зроблять сьогодні відносини підприємництва та контролюючих органів нормальними.</p>
<p>На жаль, те, що ми сьогодні бачимо, це посилений тиск на підприємців з боку контролюючих органів. І те, що сьогодні пропонують тут прийняти закон на декілька місяців і по виключним категоріям контролюючих органів, це також непогано за відсутністю в цілому інших обмежень. Але давайте говорити відверто, сьогодні у нас є система поборів з суб'єктів підприємницької діяльності з боку контролюючих органів. От нам потрібно дати їм трішечки передохнути, зважаючи на тяжкий стан економіки, та звільнити їх від кожного дня зустрічі з тими органами, які приходять перевіряти&nbsp; хтозна-що.</p>
<p>Тому наша пропозиція є: сьогодні проголосуємо цей законопроект, але в будь-якому разі треба відійти від того, щоб ухвалювати лише&nbsp; законопроекти коаліції, є нормальні опозиційні законопроекти і розширити коло&nbsp; цих органів та встановити&nbsp; більші терміни, протягом якого бізнес буде розвиватися, а контролюючі органи забудуть, що таке побори з підприємців. Дякую.</p>
<p>&nbsp;</p>
<p>ГОЛОВУЮЧИЙ. Курячий Максим Павлович, "Блок Петра Порошенка". Включіть, будь ласка, мікрофон.</p>
<p>&nbsp;</p>
<p>16:59:58</p>
<p>КУРЯЧИЙ М.П.</p>
<p>Дякую. Курячий Максим Павлович, місто Дніпропетровськ, 25-й виборчий округ.</p>
<p>Шановні колеги, шановні народні депутати, я хочу вам всім нагадати, що одна із функцій державного управління – це здійснення державного контролю, а здійснення перевірок державними органами – це одна із форм такого контролю. Да, безумовно, нікому, можливо, не хочеться сплачувати податки або зустрічати в себе на дворі перевіряючих. Але аналіз законопроекту дає підставу вважати, що автори все ж таки дещо намагаються усунути державні органи від виконання ними своїх функцій.</p>
<p>Як сьогодні можливо захистити права споживача, коли не можна проводити перевірку? Як забезпечити якість та безпечність продукції, наданих послуг, робіт, що виконуються, якщо не можна виходити&nbsp; із перевіркою і контролювати це здійснення? Це викликає велику напругу в суспільстві, оскільки люди себе не відчувають захищеними, їм навіть нікуди і ніде піти для того, щоб покласти скаргу, що вони… їм вікно поставили неправильно. Так бути не може.</p>
<p>З деякими положеннями закону взагалі дуже складно погодитися. Ну, наприклад, перед позаплановою перевіркою необхідно буде опубліковувати цей дозвіл на позапланову перевірку на спеціальному веб-сайті. Друзі, після такої публікації щодо наміру здійснення позапланової перевірки за скаргою не буде, куди виходити, оскільки доказів правопорушення вже не буде. Це по-перше.</p>
<p>По-друге, що сьогодні роблять наша величезна армія державних чиновників, коли вони не можуть виконувати свої прямі функції? Сьогодні не перевірки необхідно забороняти, а необхідно вдосконалювати законодавчий механізм їх проведення. Отоді буде баланс сил і щодо захисту прав і споживачів, споживачів послуг і виконання робіт, і між самими підприємцями. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, є багато бажаючих виступати. Не кричіть, це допоможе. Я спочатку надам всім представникам фракцій, позафракційним. А по другому колу йти – ну, ми зайдемо дуже далеко, товариство. Ми подивимося, який буде… Я постараюся дати всім бажаючим, але я прошу якось так більш-менш стримувати ці бажання, бо це буде безкінечно.</p>
<p>Зараз… Перепрошую, Левченко ще від позафракційних. Потім я надам слово. Добре, я надам всім слово, щоб не було дискусій. Будь ласка, Левченко. По хвилині всім.</p>
<p>Будь ласка.</p>
<p>&nbsp;</p>
<p>17:02:35</p>
<p>ЛЕВЧЕНКО Ю.В.</p>
<p>Левченко, ВО "Свобода", 223 округ, місто Київ. Я хотів би нагадати, такий маленький лікнеп, скажімо, провести, нагадати коаліції, з чого почалася криза фінансова в Америці восьмого-дев'ятого року, якщо ви забули, і яка перекинулася потім на весь світ. Вона почалася з того, що адміністрація Буша відмінила будь-які перевірки взагалі фінансових установ, через що у них був тотальний, власне кажучи, обвал, який перекинувся на весь світ.</p>
<p>А тепер переходимо в реальність України. Беремо місто Київ, наприклад, де через мораторій на перевірку забудов незаконних, мораторій на перевірку через Держархбудінспекцію, і, звісно, через владу пана Кличка, за останній рік взагалі місто повністю знищується. І коли народний депутат пише в Держархбудінспекцію: "Перевірте щось, будь ласка". Держархбудінспекція каже: "Вибачте, ми не можемо, у нас є мораторій, ми нічого не можемо зробити". І місто знищується.</p>
<p>Тому, знаєте, не підміняйте поняття. Замість того щоб казати людям, брехати, що дерегуляція врятує Україну, ви просто призначайте правильні кадри на відповідні посади, які не будуть красти. Оце головне, а не розказуєте, що можна підмінити економічний розвиток дерегуляцією...</p>
<p>&nbsp;</p>
<p>ГОЛОВУЮЧИЙ. 10 секунд, будь ласка, завершуйте.</p>
<p>&nbsp;</p>
<p>17:03:47</p>
<p>ЛЕВЧЕНКО Ю.В.</p>
<p>В такому вигляді за цей законопроект не можна голосувати, тому що він по суті знищує державу як таку і перетворює Україну на ще більш дикий ринок, ніж вона зараз є. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, зараз давайте Новак Наталя, потім дам і Олені Шкрум, і Ігорю Луценкові.</p>
<p>Будь ласка, Новак. Включіть мікрофон.</p>
<p>&nbsp;</p>
<p>17:04:11</p>
<p>НОВАК Н.В.</p>
<p>Шановні депутати, справа в тому, що держава є цілісний механізм, і якщо заборонити, накласти мораторій на певні дії держави, то це вже буде не держава, а крива качка.</p>
<p>Тому я також пропоную не підтримувати цей закон, оскільки цей закон з якоїсь міри підтримає господарюючі суб'єкти, але повністю порушує права громадян, споживачів, забороняючи перевірки. Крім того, вводяться в оману також і господарюючі суб'єкти, тому що фінансові перевірки не відмінені, вони будуть продовжувати. Подивіться зараз громадяни, що вони мають, тотальне порушення прав, забудова незаконна берегів, знищення лісового фонду, незаконний видобуток піску і все це, коли ти звертаєшся до органів, вони пишуть, що перевірки заборонені. Справа в тому, що нужно очистити ці органи від корупціонерів, дійсно зробити реформу і мораторій це не той шлях, який веде до реформи, можна і реформувати, і не накладати мораторій.</p>
<p>Тому я пропоную не підтримувати цей закон як антинародний і який направлений проти громадян…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Олена Шкрум, вона швидше підняла руку, будь ласка.</p>
<p>&nbsp;</p>
<p>17:05:24</p>
<p>ШКРУМ А.І.</p>
<p>Дякую. Шановні колеги, Шкрум Альона, фракція "Батьківщина".</p>
<p>Дійсно, цей законопроект важливий, і наша колега Олександра Володимирівна Кужель є співавтором законопроекту, дуже серйозно долучилася до його розробки, на жаль, не може сьогодні його представити.</p>
<p>Ми готові голосувати за цей законопроект в першому читанні і допрацьовувати його до другого.</p>
<p>Що тут є важливим, крім мораторію, короткого мораторію на ці перевірки. На мою думку, є важливим положення про доручення Кабінету Міністрів розробити терміново стратегію та програму реформування системи державного нагляду. От це те, що Кабінет Міністрів за програмою уряду мав зробити сам ще дуже давно, і ми цим законопроектом його змушуємо фактично це зробити.</p>
<p>Але давайте не обманювати самих себе, колеги. Просто мораторієм на перевірки без зміни кадрів, без зміни корупціонерів в Державній фіскальній інспекції, в державних фіскальних службах, без зміни цих людей не відбудеться жодної системної реформи. Уряд має повноваження це зробити зараз, провести відкриті конкурси на голови цих інспекцій і зробити цю реформу без нас. Давайте вимагати, щоб він нарешті почав робити справжні реформи, а не імітувати таку бурну діяльність. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я хотів би з вами порадитись. Шановні колеги, близько десяти чоловік записані на виступ. Це 15 хвилин. У нас тут звучало 3 позиції: одна – голосувати за основу, друга – голосувати в цілому, третя – не підтримувати цей злочинний закон взагалі. Може, є четверта. Ви мені просто,.. я хочу з вами порадитись. Ми можемо ще ввійти в 15-20 хвилин обговорення, але чи є ще одна, чи буде ще якась нова пропозиція, я сумніваюсь.</p>
<p>І, колеги, з повагою до всіх, хто піднімає руку, – в мене записано всіх, хто підняв руку. Це виходить 10-12 чоловік. Шановні колеги, в мене є прохання до вас. Я думаю, що нових позицій не буде озвучено. Ми просто до кінця дня будемо обговорювати законопроект. В мене прохання: дати заключне слово для голови комітету, а потім просто усі пропозиції, які звучали, я поставлю на голосування.</p>
<p>Зал підтримує мою позицію? Я дякую за розумінні і прошу вибачення перед тими, хто підняв руку, але не виступили. Прошу, Галасюк, 1 хвилина.</p>
<p>&nbsp;</p>
<p>17:07:39</p>
<p>ГАЛАСЮК В.В.</p>
<p>Дякую. Шановні колеги, я хочу ще раз звернути вашу увагу, що цей законопроект на 8 місяців не забороняє, а обмежує перевірки. Планові&nbsp;– забороняє, позапланові можливі, але тільки в публічному режимі, тільки через те, що все буде на сайті ДРС. Нічого не буде відбуватися в таємничий спосіб. Тому, якщо хтось хоче зберегти якісь корупційні потоки, які існують десь в якихось центральних органах влади, то так і скажіть своїм голосуванням проти цього закону.</p>
<p>Тому я ще раз прошу вас в інтересах українських підприємців, в інтересах малого і середнього бізнесу, підтримати редакцію комітету і підтримати рішення комітету проголосувати за основу та в цілому з єдиним доповненням пана Томенка, яке я зачитав під стенограму. І відповідаю на питання "Сапомочі": харчова безпека несе особливе значення, оскільки ми там внесемо обмеження, то ми втратимо експорт в Європу. Тому ці виключення, вони є обґрунтовані, вони є відпрацьовані спільно з Міністерством економіки, з громадськими організаціями. Прошу підтримати в редакції комітету за основу і в цілому з поправкою пана Томенка, яку я озвучив.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги! Прошу заходити в зал, займати свої місця. Ага, ще міністру. Перепрошую, я ще одній фракції не дав слово. Одна фракція не виступала. Долженков, одна хвилина. Міністр потім, одна хвилина, заключне. Я прошу заходити в зал і займати місця.</p>
<p>Будь ласка, Долженков, одна хвилина.</p>
<p>&nbsp;</p>
<p>17:09:04</p>
<p>ДОЛЖЕНКОВ О.В.</p>
<p>Дякую, шановний пане головуючий! Шановні колеги! Да, дійсно, законопроект є корисним для економіки, для країни в цілому в цей складний, скрутний фінансовий час. Що стосується висловів деяких представників коаліції відносно того, що не потрібно займатися профанацією, а потрібно змінювати людей. Ну, виходячи з того, що у нас зараз знаходиться в уряді не досить ефективний менеджмент, це так, в лапках, і відповідно розставлені люди на місцях. Мабуть, більш доцільніше приймати відповідні законопроекти, які встановлюють мораторії.</p>
<p>Натомість хочу зауважити, що стосується мораторію на проведення податкових перевірок. В грудні минулого року був прийнятий законопроект, у відповідності до якого мораторій був запроваджений. І внаслідок цього у суб'єктів малого підприємства, відповідно до яких не проводились навіть камеральні перевірки, здійснювали численні податкові правопорушення з вашої подачі, з вашого голосування. Дякую.</p>
<p>&nbsp;</p>
<p>ГОЛОВУЮЧИЙ. Заключне слово, одна хвилина, міністр. Прошу включити мікрофон і прошу заходити депутатів в зал, підготуватись до голосування. Будь ласка.</p>
<p>&nbsp;</p>
<p>17:10:06</p>
<p>АБРОМАВИЧУС А.</p>
<p>Коллеги! Полностью поддерживаю главу комитета профильного. Коллеги, давайте не обманывать себя, давайте не обманывать людей, давайте не обманывать бизнес. Все контролирующие органы на данном этапе, на данной стадии развития нашей страны являются репрессивными. Они все идут не за проверками, идут просто за деньгами, за взятками, выжимать из бизнеса.</p>
<p>Давайте введем мораторий. А тем временем все вместе поработаем над тем, чтобы принять еще множество очень важных законопроектов, что касается государственного контроля. Чтобы все привести в порядок и дать контролирующим органам исполнять свои функции уже после этого. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, ставлю на сигнальне голосування проект Закону про особливості здійснення заходів державного нагляду (контролю) у сфері господарської діяльності (номер 3153) за основу, сигнальне голосування. Прошу голосувати. Прошу визначатись. 3153, сигнальне голосування. Будь ласка, голосуємо.</p>
<p>&nbsp;</p>
<p>17:11:24</p>
<p>За-225</p>
<p>Є потенціал в залі. Шановні колеги, прошу приготуватись, зайти в зал, зайняти робочі місця, хто не встиг.</p>
<p>Отже, я ставлю на голосування проект Закону про особливості здійснення заходів державного нагляду (контролю) у сфері господарської діяльності (номер 3153) з поправками, які голова комітету озвучив з трибуни під стенограму спочатку за основу. Будь ласка, голосуємо за основу. Шановні колеги, голосуємо.</p>
<p>&nbsp;</p>
<p>17:12:17</p>
<p>За-247</p>
<p>Тепер я ставлю проект Закону 3153 в цілому з поправками… Є заперечення в залі. Є заперечення в залі, але я ставлю на розгляд залу.</p>
<p>Хто підтримує даний законопроект (3153) в цілому, прошу проголосувати. Прошу не голосувати. Будь ласка, хто підтримує дану пропозицію, прошу голосувати.</p>
<p>&nbsp;</p>
<p>17:12:58</p>
<p>За-200</p>
<p>Дана пропозиція не набрала необхідної кількості голосів. Закон прийнятий за основу. І я прошу авторів проекту підготувати до другого читання, щоб не було в залі застережень, щоб не було в залі дискусії.</p>
<p>Зараз ми переходимо до наступного законопроекту 2418а.</p>
<p>Шановні колеги, я перед тим, як оголосити наступний законопроект, послухайте мене уважно. Дивіться, є думка від авторів, що поки він буде підготовлений до другого читання, він втратить свій сенс. Але є і цілковито-логічне застереження від депутатів, що ми не можемо голосувати в цілому, якщо є поправки, якщо є застереження в залі.</p>
<p>Я пропоную компромісну пропозицію проголосувати за пришвидшену процедуру підготовки до другого читання для того, щоб ми змогли встигнути це питання підтримати. Є суміжний ще законопроект 2531а, але це пізніше. Зараз я прошу є пропозиція голови комітету, послухайте уважно, проголосувати за скорочену процедуру підготовки&nbsp; до другого читання.</p>
<p>Шановні колеги, я можу ставити на голосування, є підтримка цієї пропозиції в залі? Можу. Будь ласка, приготуємося до голосування, щоб не втратив сенс цей законопроект.</p>
<p>І я ставлю пропозицію розгляд проекту Закону 3153 за скороченою процедурою розгляд до другого читання. Я прошу підтримати, і я прошу проголосувати. Будь ласка, голосуємо 3153, скорочена процедура.</p>
<p>&nbsp;</p>
<p>17:15:18</p>
<p>За-214</p>
<p>Рішення не прийняте.</p>
<p>Шановні колеги, я зробив як ведучий, що міг. Я переходжу до наступного законопроекту, який сьогодні стоїть&nbsp; на порядку денному, це проект Закону про внесення змін до Закону України "Про основні засади державного нагляду (контролю) у сфері господарської діяльності" (2418а). Доповідач – Кіраль Сергій Іванович.</p>
<p>І є прохання проголосувати розгляд даного законопроекту за скороченою процедурою. Будь ласка, прошу підтримати, прошу проголосувати за скорочену процедуру, будь ласка.</p>
<p>&nbsp;</p>
<p>17:16:06</p>
<p>За-170</p>
<p>Рішення прийняте.</p>
<p>І я запрошую до доповіді Кіраля Сергія Івановича, будь ласка.</p>
<p>&nbsp;</p>
<p>17:16:12</p>
<p>КІРАЛЬ С.І.</p>
<p>Дякую, шановний пане головуючий. Шановні колеги, дозвольте представити вам законопроект 2418а. Цей законопроект також стосується і входить в пакет законопроектів, про які говорив шановний пан міністр, стосується дерегуляції, стосується він вдосконалення та модернізації державного нагляду (контролю) у сфері господарської діяльності, підвищення рівня взаємної довіри між суб'єктами господарювання та органами державного нагляду. Насправді цей законопроект є таким своєрідним кроком до реформи системи державного нагляду, але ж ніяк не реформою.</p>
<p>Я абсолютно погоджуюсь з колегами, що законопроект, який ми сьогодні голосуємо, так само, як і законопроект про мораторій, який ми тільки що підтримали з вами, це аж ніяк не реформа, комплексна реформа чи зміна системи державного нагляду. Вона потребує докорінної зміни, заміни як особового складу так і процедур, і принципів свого функціонування. Але, на жаль, без такої комплексної реформи ми змушені рухатися такими невеличкими поступальними кроками і цей законопроект, і наступні законопроекти це законопроекти фактично, які вийшли з бізнесу і пропонуються бізнесу для бізнесу. Це законопроекти розроблені в рамках проекту міжнародної технічної допомоги. Там є дуже багато цікавих новацій, цим законопроектом вносяться зміни до 14 статей основного базового закону, зокрема, вдосконалення системи перевірки, позапланових перевірок, встановлюється презумпція правомірності дій, санкцій щодо порушників, легітимізується консультативна підтримка бізнесу, а також надається право громадським організаціям відстоювати інтереси бізнесу.</p>
<p>Тому, шановні колеги, я попрошу вас підтримати цей законопроект. Серед співавторів є члени всіх майже фракцій парламенту і є позитивний висновок ГНЕУ, прийняти цей законопроект за основу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується &nbsp;голова Комітету з питань&nbsp; промислової політики і підприємництва Галасюк Віктор Валерійович, будь ласка.</p>
<p>&nbsp;</p>
<p>17:18:31</p>
<p>ГАЛАСЮК В.В.</p>
<p>Дякую. Шановні колеги! Велика помилка, що не підтримали законопроект про мораторій в цілому, оскільки ви знаєте, що це ставить хрест на мораторію, так само, як це колись було на нашому з Оксаною Продан законопроекті про регуляторну гільйотину. От не хоче Верховна Рада, упорно не хоче дати можливість дихати бізнесу вільно і дати Кабінету Міністрів час для того, щоб реформувати корумповану контрольну систему. Дуже жалко.</p>
<p>Наступний законопроект, який тільки що презентував Сергій Іванович Кіраль 2418а, прошу. Він передбачає низку дуже корисних новацій. Він фактично входить в той пакет з трьох дерегуляційних законопроектів, які ми щойно озвучили. Він в тому числі передбачає обмеження тривалості та періодичності планових перевірок. Він передбачає, те, що вже звучало, надзвичайно важливо, принцип правомірності дій бізнесу, презумпцію правомірності дій бізнесу. Він пом'якшує санкції проти порушників, які скоюють порушення перший раз, тобто вони є доброчесними, але десь вони помилися, і тому вони мають сплатити мінімальний розмір покарання, якщо це порушення скоєне вперше. Це консультативна підтримка бізнесу, згідно якої контролюючі органи зобов'язані надавати загальні та індивідуальні консультації, а бізнес може посилатися на ці консультації у відповідних процесах.</p>
<p>Це право громадських організацій – відстоювати інтереси бізнесу. Це є надзвичайно важливий комплекс заходів, який ми також спільно відпрацьовували в нашому Комітеті з питань промислової політики і підприємництва, з Міністерством економічного розвитку і торгівлі і з громадськими організаціями.</p>
<p>Головне науково-експертне управління Апарату Верховної Ради вважає, що за результатами розгляду можна прийняти законопроект за основу. І, шановні колеги, комітет підтримує таку пропозицію, ми пропонуємо прийняти цей надзвичайно важливий законопроект за основу…</p>
<p>&nbsp;</p>
<p>ГОЛОВУЮЧИЙ.&nbsp; Десять секунд, будь ласка,&nbsp; сформулювати позицію.</p>
<p>&nbsp;</p>
<p>ГАЛАСЮК В.В. Для того, щоб в доопрацюванні до другого читання синхронізувати норми тих законів, які ми розглядали до цього, 2531а, зокрема. Тому закликаю підтримати цей законопроект за основу. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, прошу записатися: два – "за", два – "проти". Будь ласка.</p>
<p>Писаренко Валерій, "Партія "Відродження". Включіть, будь ласка, мікрофон.</p>
<p>&nbsp;</p>
<p>17:21:21</p>
<p>ПИСАРЕНКО В.В.</p>
<p>Шановні колеги, депутатська група "Відродження" буде підтримувати всі добрі ініціативи, які сьогодні, в тому числі, тут озвучує наш колега Віктор Галасюк.</p>
<p>І такі дні, як сьогодні, економічні дні, нам треба запровадити обов'язково, щоб це у нас було вже сталою практикою. Я би хотів запропонувати, щоб у четвер у нас разом із Кабінетом Міністрів був такий економічний день, де ми могли б робити такі добрі справи. Але у будь-якому питанні треба "повичищати" політичні питання і завершити … зосередитися лише на економічних. Сьогодні люди очікують, що ми будемо займатися не лише дерегуляцією, а також розвитком економіки. Для цього нам потрібно запустити промисловість. Сьогодні такі города… такі міста, як Харків, очікують на рішення не стільки парламенту, а Кабінету Міністрів на те, щоб сьогодні підтримати нормальну роботу підприємств, які сьогодні знаходяться в занедбаному стані завдяки не завжди професійній діяльності окремих міністерств. Тому ці питання по дерегуляції ми будемо підтримувати. Більш того, також очікуємо, що сьогодні ми дійдемо до питань створення індустріальних парків, також будемо підтримувати.</p>
<p>І в будь-якому разі хочемо наголосити, що дуже багато ініціатив є в опозиційних депутатських груп, які є в парламенті. Їх також треба вносити на розгляд протягом таких економічних днів. І ми будемо підтримувати разом з вами те, щоб економіка країни розвивалася, а люди змогли отримувати не тільки&nbsp; достойні зарплати, а й достойні соціальні виплати, які неможливі без нормального розвитку сьогодні підприємств. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Рибак Іван Петрович, "Блок Петра Порошенка".</p>
<p>&nbsp;</p>
<p>17:23:18</p>
<p>РИБАК І.П.</p>
<p>Шановні колеги, 202-й виборчий округ, Іван Рибак. Ми викидаємо на сьогоднішній день відповідно з цього законопроекту і зсилаємося на норми&nbsp; в інших законодавчих актах щодо державного нагляду в галузі цивільної авіації, питань щодо державного нагляду за дотриманням вимог ядерної безпеки. Також в даному законопроекті, по суті, ми нівелюємо питання екологічної безпеки, які є, по суті, основоположними як наслідок для здоров'я української нації.</p>
<p>Тому я пропоную проголосувати даний законопроект за основу, допрацювати ґрунтовно до другого читання і вже потім приймати його в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Так, будь ласка, Нечаєв, "Опозиційний блок".</p>
<p>&nbsp;</p>
<p>17:24:14</p>
<p>НЕЧАЄВ О.І.</p>
<p>Будь ласка, Долженкову надайте слово.</p>
<p>&nbsp;</p>
<p>17:24:19</p>
<p>ДОЛЖЕНКОВ О.В.</p>
<p>Дякую. Долженков, фракція "Опозиційний блок". Безперечно, фракція "Опозиційний блок" буде підтримувати дуже корисну законодавчу ініціативу – 2418 законопроект – яка містить низку дуже корисних для бізнесу норм при взаємодії з органами державної влади при здійсненні ними державного нагляду, контролю в сфері здійснення господарської діяльності.</p>
<p>Безперечно, такі законодавчі ініціативи як презумпція правомірності суб'єкта господарювання у разі неоднозначного тлумачення положень інших, одного чи різних нормативно-правових актів, безперечно, положення щодо оприлюднення заздалегідь планів, планових заходів проведення перевірок, безумовно, положення щодо встановлення максимальних строків здійснення перевірок суб'єктів господарювання як середніх, великих, так і малих – 30 календарних днів протягом року та 15 календарних днів протягом року відповідно, є дуже позитивно.</p>
<p>Відповідно, надаючи більше свободи і здійснюючи меншу регламентацію з боку державних органів, менший нагляд з боку державних органів, повинні призвести до більшої активізації і відповідно повинні зменшити будь-які корупційні ризики, які виникають при взаємодії представників органів державної влади, контролюючих органів з малим, середнім або великим бізнесом.</p>
<p>Натомість хотілося зазначити, що &nbsp;раніше, хоча б коли депутат з партії "Відродження" говорив про необхідність проведення економічних днів, розгляду відповідних законопроектів, то, звичайно, це дуже слушна пропозиція.</p>
<p>Стосовно реалізації законодавчих ініціатив опозиційних сил, зокрема фракції "Опозиційний блок", також дуже слушно. Але раніше хоча б був день опозиції, а зараз і такого вже немає, на жаль. Але хотілося б, щоб депутати демократичних сил все ж таки прислуховувалися і до пропозицій з боку опозиції. Дякую.</p>
<p>&nbsp;</p>
<p>ГОЛОВУЮЧИЙ. Так, будь ласка, одна хвилина Соловей. І готуємося до голосування. Прошу зайти в зал, приготуватися до голосування. Ще від Кривошея, так? Ще від "Народного фронту". Добре, Соловей, Кривошея. Будь ласка.</p>
<p>&nbsp;</p>
<p>17:26:31</p>
<p>СОЛОВЕЙ Ю.І.</p>
<p>Юрій Соловей, 89 виборчий округ. Шановні колеги, я хочу закцентувати вашу увагу, що якщо ви поїдете до Львова, Івано-Франківська чи Чернівців, то там не побачите жодного промислового підприємства. Але при цьому ви побачите практично розвивающієся міста, міста, де основу складає малий і середній бізнес.</p>
<p>Чому я задаю це питання? Та тому що підтримка розвитку цього сегменту економіки носить ключове значення сьогодні для українського парламенту. І мене дивує, чому, коли розглядався тільки що законопроект про мораторій, не був, на жаль, підтриманий в цьому залі.</p>
<p>Якщо ж говорити про ці норми даного законопроекту, то я хочу акцентувати тільки на одній нормі, яка носить ключове значення для малого бізнесу. Для прикладу: ми обмежуємо протягом року 30 днями для великого бізнесу і 15 днями для малого бізнесу весь термін перевірок. Це надзвичайно позитивна норма для малого і середнього бізнесу. Тому звертаюся до всіх колег…</p>
<p>&nbsp;</p>
<p>ГОЛОВУЮЧИЙ. 10 секунд. Оголосіть свій меседж.</p>
<p>&nbsp;</p>
<p>17:27:44</p>
<p>СОЛОВЕЙ Ю.І.</p>
<p>Тому звертаюсь до колег: однозначно підтримати даний законопроект за основу. Якщо в когось є якісь питання, між першим і другим читанням ми його поправимо і приймемо. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Кривошея, одна хвилина. І прошу заходити в зал.</p>
<p>&nbsp;</p>
<p>17:27:58</p>
<p>КРИВОШЕЯ Г.Г.</p>
<p>Доброго дня. Геннадій Кривошея, фракція "Народний фронт".</p>
<p>Ну, по-перше, я ще раз хотів би всіх звернути увагу депутатів, що, шановні друзі, давайте зайдемо в зал і проголосуємо досить важливі законодавчі ініціативи.</p>
<p>По-перше, на сьогоднішній день у нас дуже велика кількість ряду правопорушень з боку різних органів. На сьогоднішній день у нас дуже велика кількість зауважень, скарг, які приходять на різні комітети, не лише на наш, стосовно бездіяльності чи вчинення різних правопорушень з боку різних органів.</p>
<p>Ми сьогодні, у нас має стати не просто день економічних законопроектів, сьогодні має стати днем економічного полегшення для бізнесу, для малого, середнього, для великого – для всього бізнесу в країні.</p>
<p>Шановні друзі, давайте будемо підтримувати всі законодавчі ініціативи, які стосуються підтримки взагалі бізнесу і розвитку в нашій країні. Дякую.</p>
<p>Фракція "Народний фронт" буде голосувати однозначно за ці законопроекти.</p>
<p>&nbsp;</p>
<p>ГОЛОВУЮЧИЙ. Шановні колеги, всі фракції висловили свою позицію.</p>
<p>Я прошу колег зайти в зал. І я ставлю на сигнальне голосування проект Закону 2418а за основу. Сигнальне голосування, прошу проголосувати 2418а, будь ласка, голосуємо.</p>
<p>&nbsp;</p>
<p>17:29:32</p>
<p>За-235</p>
<p>Добре, добре. Заходимо в зал.</p>
<p>І я ставлю на голосування проект Закону про внесення змін до Закону України "Про основні засади державного нагляду (контролю) у сфері господарської діяльності" щодо лібералізації системи державного нагляду (2418а) за основу. Прошу підтримати позицію комітету, прошу голосувати. Будь ласка.</p>
<p>&nbsp;</p>
<p>17:30:12</p>
<p>За-247</p>
<p>Рішення прийняте. Вітаю авторів законопроекту, вітаю комітет.</p>
<p>І переходимо до наступного питання порядку денного. Це проект Закону про внесення змін до деяких законодавчих актів України щодо врегулювання здійснення окремих напрямів державного нагляду у сфері господарської діяльності (2422а).</p>
<p>І є пропозиція розглянути за скороченою процедурою.&nbsp; Прошу підтримати розгляд за скороченою процедурою 2422а. Будь ласка, прошу підтримати, голосуємо.</p>
<p>&nbsp;</p>
<p>17:30:59</p>
<p>За-170</p>
<p>Рішення прийняте.</p>
<p>І я запрошую до доповіді народного депутата України Кіраля Сергія Івановича. Будь ласка.</p>
<p>&nbsp;</p>
<p>17:31:08</p>
<p>КІРАЛЬ С.І.</p>
<p>Дякую, шановний пане головуючий. Дуже дякую, колеги, за підтримку першого законопроекту. Я думаю, що ми всі оцінюємо, як економічні законопроекти нас спільно мобілізують. Зразу створюється атмосфера взаємоповаги, і всі готові працювати і голосувати як одне ціле. Я підтримую також пропозицію колег, що такі дні потрібно проводити регулярно.</p>
<p>Що стосується даного законопроекту, він знову ж таки йде в пакеті чотирьох законопроектів, які спрямовані на вдосконалення системи державного нагляду у сфері господарської діяльності. Зокрема цим законопроектом планується уніфікувати та узгодити законодавство України. Фактично йдеться про конкретизацію обсягів повноважень органів державного нагляду, підвищення відповідальності за зловживання повноваженнями, формування єдиної системи нормативно-правового регулювання. Тобто йдеться про те, що змінами до низки різних законодавчих актів ми підводимо різні органи контролю і нагляду під дію одного базового закону – Закону про засади здійснення державного нагляду суб'єктів господарської діяльності. Це, в принципі, той самий принцип, коли ми з вами приймали Закон про ліцензування в березні місяці цього року, яким уніфікували підходи до надання видачі ліцензій організації конкурсів ліцензування.</p>
<p>Тому, з іншого боку, я б хотів наголосити також на тому, що були застереження і зауваження з боку окремих центральних органів виконавчої влади. Зокрема Міністерства регіонального розвитку, Мін'юсту та Держархбудконтролю, які вже опрацьовані на рівні Міністерства економіки спільно з авторами законопроекту. Вони всі можуть бути враховані до другого читання.</p>
<p>І також, так само, як і застереження, висловлені в висновку Головного науково-експортного управління. Дякую за увагу. Прошу підтримати цей законопроект і зробити ще один крок в напрямку реформування системи державного нагляду. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До співдоповіді запрошується голова Комітету з питань правової політики та правосуддя Князевич Руслан Петрович, будь ласка.</p>
<p>&nbsp;</p>
<p>17:33:21</p>
<p>КНЯЗЕВИЧ Р.П.</p>
<p>Дякую, пане головуючий. Шановні колеги! Чесно кажучи, це перший мій виступ в парламенті, коли я трішечки навіть себе ніяково почуваю. Оскільки до сих пір ні я, ні комітет не розуміємо, яким способом наш комітет до питань дерегуляції.</p>
<p>Більше того, жоден з законодавчих актів, до яких вносяться зміни, не є в предметах відання нашого комітету, ні Господарський кодекс, ні Кодекс цивільного захисту, ні жоден із законів, який відповідно передбачений. Тому вже вибачте, будь ласка, але відповідних фахівців в комітеті у нас не виявилося. І тому ми були змушені опиратися на думку і науково-експертного управління, і Міністерства юстиції, і Міністерства будівництва, архітектури, і інших урядових органів.</p>
<p>Дуже цікава річ. Спочатку всі урядові органи звернулись до комітету з необхідністю обов'язково доопрацювати цей законопроект. Але вчора ситуація змінилася, і до нас звернулося Міністерство економічного розвитку і відповідно від імені Кабінету Міністрів попросило все ж таки, щоб ми його підтримали за основу, зважаючи на те, що ті органи, які до нас попередньо звертались, не уповноважені були виступати від імені Кабінету Міністрів.</p>
<p>Тому ми на розсуд залу, не заперечуємо, що цей законопроект був розглянутий і підтриманий за основу. Але користуючись нагодою звертаюсь до головуючого і прошу в разі, якщо цей законопроект буде підтриманий за основу, позбавити наш комітет невластивих повноважень і передати за належністю до Комітету з питань підприємництва. Дякую.</p>
<p>&nbsp;</p>
<p>ГОЛОВУЮЧИЙ. Дякую, пане Руслан. Але пізнання –&nbsp; це весь час добре, це процес вічний. Пізнання – це процес вічний, це весь час позитивно. Треба напружуватись, треба концентруватись, пізнавати нові і нові сфери державного буття.</p>
<p>Шановні колеги, ми послухали доповідачів. Є потреба обговорювати? Є потреба обговорювати, шановні колеги. Я прошу записатись: два – "за", два – "проти".</p>
<p>Будь ласка, Ольга Червакова, "Блок Петра Порошенка".</p>
<p>&nbsp;</p>
<p>17:35:25</p>
<p>ЧЕРВАКОВА О.В.</p>
<p>Прошу передати слово Григорію Шверку.</p>
<p>&nbsp;</p>
<p>17:35:45</p>
<p>ШВЕРК Г.А.</p>
<p>Шановні колеги, хочу звернути увагу, що у всіх цих законах, які стосуються контрольних функцій, жодним чином не присутня Національна рада з питань телебачення і радіомовлення і те, що стосується її специфіки.</p>
<p>Я вважаю, що до другого читання це питання треба вивчити і додати необхідні правки з цього приводу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, від "Народного фронту" Єфремова Ірина. Включіть мікрофон.</p>
<p>&nbsp;</p>
<p>17:36:22</p>
<p>ЄФРЕМОВА І.О.</p>
<p>Прошу передати слово Геннадію Кривошеї.</p>
<p>&nbsp;</p>
<p>ГОЛОВУЮЧИЙ. Геннадій Кривошея, будь ласка.</p>
<p>&nbsp;</p>
<p>17:36:31</p>
<p>КРИВОШЕЯ Г.Г.</p>
<p>Геннадій Кривошея, фракція "Народний фронт".&nbsp; Шановні колеги, ну, по-перше, я хотів би звернути увагу на те, що дійсності з незрозумілих причин якимось чином даний законопроект мав попасти в наш профільний комітет і ми б його розглядали однозначно, я більш ніж переконаний, в нашому комітеті він би був би підтриманий.</p>
<p>На сьогоднішній день, враховуючи ту ситуацію, знову ж таки повторюсь, яка є в нас в бізнесі, даний законопроект направлений якраз на те, він корегує положення, що визначають строки саме одержання суб'єктом господарювання інформації про результати інспектування, підстави та порядок повного або частково зупинення роботи підприємств, об'єктів та окремих виробництв, умови відшкодування шкоди заподіяної юридичним та фізичним особам внаслідок незаконного застосування санкцій. І цілий ряд інших пунктів, які досить важливі і, які є необхідні саме взагалі для бізнесу на сьогоднішній день.</p>
<p>Тому, враховуючи те, що Міністерство економіки і Кабінет Міністрів, я так розумію, на сьогоднішній день підтримують даний законопроект, враховуючи те рішення, не профільного комітету, який, в принципі, я так розумію, готовий і запропонував його підтримати в першому читанні, фракція "Народний фронт" буде голосувати за даний законопроект і пропонує всім підтримати його в першому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Лозовой Андрій Сергійович передає слово Галасюку. Прошу до трибуни.</p>
<p>&nbsp;</p>
<p>17:38:01</p>
<p>ГАЛАСЮК В.В.</p>
<p>Шановний пане головуючий, шановні народні депутати, фракція Радикальної партії буде підтримувати усі законопроекти, які спрямовані на зменшення адміністративного, регуляторного, корупційного тиску на бізнес, передусім на малий, середній бізнес.</p>
<p>Нарешті, на останній годині економічного дня ми дійшли до тих законопроектів, які дозволяють знімати надмірний тиск з бізнесу. Слава Богу, дійшли. Але я повністю згоден з тими позиціями, які сьогодні тут звучали, що мало знімати з бізнесу надмірний тиск. Мало ліквідувати ті штучні бюрократичні бар'єри, які створили. Ми маємо, нарешті, в Україні перейти до стратегії і тактики економічної перемоги, до запровадження інвестиційних стимулів, до створення таких умов, згідно яких інвестор прийде в Україну. Я кажу і про нову податкову реформу. Я кажу про ті закони, які сьогодні стоять щодо стимулювання експорту, щодо залучення інвестицій в українську промисловість.</p>
<p>Тому я ще раз звертаюся до пана головуючого, прошу поставити сьогодні пропозицію подовжити роботу Верховної Ради на дві години для того, щоб ми прийняли ті надзвичайно важливі економічні законопроекти, які є. Шановні колеги, давайте виконаємо свій обов'язок.</p>
<p>І на майбутнє я прошу, якщо ми вже плануємо день економічного розвитку, то давайте тримати своє слово. Бо нема нічого гіршого, ніж давати обіцянки, які потім не тримаєш. Бо люди все бачать, і люди все розуміють, в чиїх інтересах працює Верховна Рада. Так давайте покажемо, як ми працюємо в інтересах підприємців, українських виробників і платників податків нарешті під кінець робочого економічного дня. Дякую.</p>
<p>&nbsp;</p>
<p>ГОЛОВУЮЧИЙ. Дякую, пане Віктор. Я готовий продовжити сесію хоч до зими, якби знати, що в залі будуть голоси. Під кінець робочого дня, якщо будуть голоси, я поставлю пропозицію продовжити нашу роботу.</p>
<p>Зараз надаю слово Олені Шкрум, будь ласка.</p>
<p>&nbsp;</p>
<p>17:39:56</p>
<p>ШКРУМ А.І.</p>
<p>Шкрум Альона, фракція "Батьківщина". Ну, по-перше, колеги, дійсно, я не можу не сказати про те, що абсолютно незрозуміло, як цей законопроект&nbsp; опинився в Комітеті з правової політики. І тут я дякую за відверту чесну позицію пану Князевичу, і прошу вважати мій виступ зараз запитом до служби реєстрації, до відділу реєстрації Верховної Ради і з'ясувати, хто був відповідальний за те, що цей законопроект попав до абсолютно комітету, який не має цими питаннями займатися, перейматися, і не розуміється на цих питаннях.</p>
<p>Крім того, як ми вже сказали, ми будемо підтримувати фракцією "Батьківщина" цей законопроект у першому читанні. Але ми наголошуємо, що крім посилення відповідальності контролюючих органів, ми &nbsp;очікуємо на чітку стратегію від уряду щодо реформування самих державних органів нагляду та контролю і щодо узгодження взагалі цієї реформи з реформою державного управління і державної служби. Мало просто обмежити контроль і посилити відповідальність органів, треба провести системну реформу кожного органу, нарешті провести корупційні взагалі чистки в цих органах і за відкритим конкурсом набирати тоді державних службовців. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Ще одна хвилина, Юрій Левченко. І прошу заходити в зал, приготуватися до голосування.</p>
<p>Будь ласка, Юрій Левченко.</p>
<p>&nbsp;</p>
<p>17:41:07</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ. От коли тут деякі виступаючі заявляли про те, як добре, що на ці голосування об'єднується вся зала, який це чудовий економічний день, я хотів би зараз звернутися до українського народу. Тому що, на мою думку, ці об'єднання по таким голосуванням, які знищують державу, як таку, власне кажучи, чудово показують, а хто саме сьогодні представлений у Верховній Раді. У Верховній Раді не поставлений зріст суспільства, де 90 відсотків людей працюють на когось, а 10 відсотків мають власність. У Верховній Раді якраз навпаки, 90 відсотків сидять ті, які мають власність або працюють на тих, хто мають власність, мають своїх господарів олігархічних і не думають про найманого працівника, не думають про звичайного українця, вони тільки думають якомога більше полегшити діяльність ще більше для олігархату.</p>
<p>Тому, знаєте, товариство, ви зараз знищуйте державу і далі, але ви не думаєте про те, не хочете думати про те, що коли звичайна людина зараз хоче звернутися, щоб її права були відстояні, щоб держава їй допомогла, бо це є безпосередньо функція держави, зараз…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>10 секунд, прошу завершити, 10 секунд.</p>
<p>&nbsp;</p>
<p>17:42:18</p>
<p>ЛЕВЧЕНКО Ю.В.</p>
<p>Цими голосуваннями ви створюєте ситуацію, що держава не зможе їй допомогти. Замість того, щоб створювати нормальну державу, не призначати своїй корупційних кумів, братів, сватів на ці посади, замість того, щоб нормальних чиновників…</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Отже, шановні колеги, я ставлю на сигнальне голосування пропозицію комітету прийняття за основу проекту Закону про внесення змін до деяких законодавчих актів України щодо врегулювання здійснення окремих напрямів державного нагляду у сфері господарської діяльності.</p>
<p>Отже, сигнальне голосування 2422а, прошу проголосувати, будь ласка.</p>
<p>&nbsp;</p>
<p>17:43:13</p>
<p>За-216</p>
<p>Бачу, що не встигли. Прошу зайти в зал, хто знаходиться поза залом, зайняти робочі місця, ще раз вчитатися в текст закону.</p>
<p>Прошу не хамити президії, Руслан Князевич.</p>
<p>Готові, так? Будь ласка, шановні колеги, я ставлю на голосування проект Закону про внесення змін до деяких законодавчих актів України щодо врегулювання здійснення окремих напрямків державного нагляду у сфері господарської діяльності, 2422а за основу, за пропозицією комітету, за основу. Будь ласка,&nbsp; голосуємо. За основу, 2422а. Голосуємо.</p>
<p>&nbsp;</p>
<p>17:44:17</p>
<p>За-229</p>
<p>Рішення прийнято.</p>
<p>Вітаю авторів, вітаю міністерство, вітаю Князевича з якісною підготовкою законопроекту і прошу до другого читання підготувати, а ми зробимо організаційні висновки пане Руслан. Передамо, Руслан, будемо знати, що ваш комітет не хоче пізнавати інших сфер діяльності, наголошу.</p>
<p>Дякую дуже вам і переходимо до останнього законопроекту з того пакету, прошу розглянути швидко, бо лишилося не багато часу. І я ставлю зараз на розгляд проект Закону про внесення змін до деяких законодавчих актів України щодо скорочення дозвільних процедур у сфері зовнішньоекономічної діяльності, 2498а.</p>
<p>І прошу розгляд за скороченою процедурою. Будь ласка,&nbsp; прошу проголосувати, прошу підтримати за скорочену процедуру.</p>
<p>&nbsp;</p>
<p>17:45:24</p>
<p>За-175</p>
<p>Рішення прийнято.</p>
<p>І я запрошую до доповіді міністра економічного розвитку і торгівлі &nbsp;Абромавичуса Айвараса з трибуни. Так? Будь ласка.</p>
<p>&nbsp;</p>
<p>17:45:44</p>
<p>АБРОМАВИЧУС А.</p>
<p>Шановні народні депутати, цим законопроектом ми пропонуємо відмінити обмеження для зовнішньоекономічної діяльності, які не несуть користі для держави та є штучними перепонами для діяльності бізнесу в нашій країні.</p>
<p>Продолжаем отменять лицензии. Дополнительно&nbsp; предлагаем отменить семь… шесть полностью бесполезных лицензий, таких как лицензирование экспорта-импорта товаров – спирта, алкогольных напитков и табачных изделий. Оборот этих товаров лицензируется совсем другими лицензиями, такими как лицензия на розничную торговлю, лицензия на производство и лицензия на оптовую торговлю.</p>
<p>Чтобы официально получить лицензию в министерстве,&nbsp; нужно всего лишь заплатить&nbsp; 780 гривен и написать заявление – и все! К сожалению, обычно в предыдущих правительствах и при предыдущих министрах эта процедура была очень сильно забюрократизирована. Сначала специально сдерживалась, потом за ускорение брались деньги.</p>
<p>Отдельно хочу подчеркнуть, что отмена&nbsp; данных лицензий не влияет на потребление подакцизных товаров. Мы провели консультации с представительством общественных организаций, в частности, реанимационный пакет реформ, Институт медиа-права, коалиция "За трезвую Украину", коалиция "За свободную от табачного дыма Украину". Эксперты не видят риска об отмене лицензий и поддержали этот&nbsp; законопроект.</p>
<p>И последний аргумент в поддержку данного лицензирования и отмены. В прошлом году поступление в бюджет от этих лицензий бессмысленных было&nbsp; 229 тысяч гривен, а зарплата сотрудникам министерства, которые выдают такие лицензии, выдавалась в объеме 200 тысяч&nbsp; гривен.</p>
<p>Таким образом, отмена лицензий не несет потери для бюджета и будет способствовать…</p>
<p>&nbsp;</p>
<p>ГОЛОВУЮЧИЙ. Будь ласка, одну хвилину, і завершуйте.</p>
<p>&nbsp;</p>
<p>АБРОМАВИЧУС А. … уменьшению количества разрешительных документов для бизнеса, упрощению таможенных процедур и улучшения инвест-климата.</p>
<p>Шановні народні депутати, прошу вас підтримати дану ініціативу та прибрати&nbsp; штучні бар'єри для розвитку бізнесу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>І запрошую до співдоповіді голову Комітету з питань промислової політики та підприємництва Віктора Галасюка, будь ласка.</p>
<p>&nbsp;</p>
<p>17:48:25</p>
<p>ГАЛАСЮК В.В.</p>
<p>Дякую. Шановний пане головуючий, шановні колеги народні депутати, Комітет з питань промислової політики і підприємництва розглянув цей проект закону 2498а, поданий Кабінетом Міністрів. Ми уважно проаналізували цей законопроект і вважаємо його ідею абсолютно слушною.</p>
<p>Чим обґрунтована відміна такого особливого виду ліцензування? Вона обґрунтована тим, що існуюче ліцензування не несе ані фіскальної функції, ані регуляторної функції, тобто воно не наповнює, з одного боку, державний бюджет України, а з іншого боку, воно жодним чином не обмежує, скажімо, доступ імпортних товарів на ринок. Практично існуюча система ліцензування в цій сфері, вона слугує виключно як корупційний механізм, коли ліцензія коштує дуже мало, але її треба отримати і відповідно це створює ризики корупційних діянь і тому це потрібно виправляти.</p>
<p>Разом з тим, послідовна позиція комітету полягає в тому, що ми навіть, коли скорочували кількість ліцензій, то ми зберегли за Міністерством економіки ліцензування зовнішньоекономічної діяльності в цілому для того, щоб вони могли через систему, в тому числі, квот регулювати експортно-імпортні операції. Тобто ми зберігаємо оцю функцію за Міністерством економіки апріорі, але по цих товарних групах, які були озвучені міністром, ми підтримуємо скасування ліцензування експорту та імпорту.</p>
<p>Ми вважаємо, що це дозволить також додатково полегшати продаж цієї продукції в&nbsp; роздрібних мережах в Україні, здешевити її дещо для кінцевого споживача. Тому наш Комітет з питань промислової політики та підприємництва підтримує цей законопроект у прийнятті його в першому читанні за основу, такою ж є і позиція Головного науково-експертного управління&nbsp; Апарату Верховної Ради. Прошу підтримати за основу. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, є потреба обговорювати? Будь ласка, запишіться: два – "за", два – "проти", будь ласка.</p>
<p>Бондар Михайло, "Народний фронт". Включіть мікрофон.</p>
<p>&nbsp;</p>
<p>17:50:42</p>
<p>БОНДАР М.Л.</p>
<p>Передайте, будь ласка, слово Кривошеї Геннадію.</p>
<p>&nbsp;</p>
<p>17:50:49</p>
<p>КРИВОШЕЯ Г.Г.</p>
<p>Геннадій Кривошея, фракція "Народний фронт". Шановні друзі, шановні колеги, прошу звернути всіх увагу на даний законопроект. Якщо хтось, може, думає, що це якимось чином може зменшити надходження до бюджету, чи ще щось, то це зовсім не так. На сьогоднішній день дане ліцензування, яке ми прибираємо – і тут я повністю підтримую і голову комітету, і наш Кабінет Міністрів, - це якраз є усунення корупційної складової, яка присутня на сьогоднішній день: чи під час експорту, чи під час імпорту того чи іншого товару, який вказаний в нас в законопроекті.</p>
<p>Тому я хотів би звернути увагу кожного тут законодавця, кожного депутата: проголосувати і підтримати даний законопроект у першому читанні. Також хочу звернути увагу на те, що фракція "Народний фронт" виступає за те, щоб полегшити таке питання і спростити дані процедури в напрямку дерегуляції.</p>
<p>Фракція "Народний фронт" буде підтримувати дане питання, тому прошу весь зал підтримати дану ініціативу. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, від "Блоку Петра Порошенка" Антонищак Андрій.</p>
<p>&nbsp;</p>
<p>17:52:01</p>
<p>АНТОНИЩАК А.Ф.</p>
<p>Прошу передати слово Максиму Курячому.</p>
<p>&nbsp;</p>
<p>17:52:07</p>
<p>КУРЯЧИЙ М.П.</p>
<p>Дякую. Курячий Максим, Дніпропетровськ, фракція "Блок Петра Порошенка".</p>
<p>Шановні друзі, шановні колеги народні депутати! Ну, по-перше, хочу зазначити, що цей закон не розглядався в профільному комітеті, яким являється Комітет з податкової політики та митної політики. І яким чином законопроект попав саме до цього комітету, пана Галасюка, мені невідомо, оскільки ці питання, які порушуються в цьому проекті закону, вони дуже важливі і стосуються в тому числі і Митного кодексу України. Ну наприклад, цим проектом закону дозволяється здійснення митного оформлення тютюнової сировини, паперу цигаркового і таке інше. Це по-перше.</p>
<p>По-друге, цей проект закону дійсно створює дуже великі і серйозні ризики.</p>
<p>Автори стверджують, що скасування ліцензії на експорт/імпорт спирту збільшить надходження бюджету від плати податків та митних платежів. Але ж насправді це не так, адже всім відомо, що ПДВ та акциз на експорт має нульову ставку, а податок на прибуток та ПДВ по імпорту завжди має мізерний від цього кола платників.</p>
<p>Отже, очікувати надходжень можна лише від митних платежів, але, на жаль, розрахунків під цей проект закону немає.</p>
<p>І останнє. Експерти всієї України стверджують, що у нас і зараз майже 40 відсотків цієї галузі знаходиться в тіні, із прийняттям цього законопроекту виникає дуже серйозна загроза безконтрольності обігу спирту у оптових торгівців.</p>
<p>Друзі, в жодному випадку не можна голосувати за цей закон сьогодні в цілому. Я пропоную в першому читанні його розглянути і передати на друге читання в профільний Комітет з питань податкової та митної політики. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шипко Андрій Федорович, "Відродження".</p>
<p>Ємець, будь ласка, передали слово Ємцю Леоніду, будь ласка.</p>
<p>&nbsp;</p>
<p>17:54:23</p>
<p>ЄМЕЦЬ Л.О.</p>
<p>Дякую. Шановні колеги, наша фракція однозначно підтримає цей законопроект як першочерговий.</p>
<p>Дозвольте ще декілька слів з приводу сьогоднішнього порядку денного.</p>
<p>От я думаю, що ніхто не сумнівається, що Європа, це не лише захист прав представників нетрадиційної сексуальної орієнтації. Європа – це перш за все сучасні, в тому числі і технологічні інновації.</p>
<p>Сьогодні у нас в порядку денному є ряд законопроектів пов'язаних з електромобілями, це автомобілі, які не використовують бензин, це автомобілі, які не забруднюють повітря, це автомобілі, які за часту коштують набагато дешевше і є доступнішими для звичайного громадянина нашої держави.</p>
<p>Тому я просив би підтримати пропозицію нашого колеги депутата Галасюка і продовжити засідання парламенту до того моменту, поки ми не розглянемо ці два важливих для нашої держави законопроекти. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Кобцев, одна хвилина.</p>
<p>&nbsp;</p>
<p>17:55:29</p>
<p>КОБЦЕВ М.В.</p>
<p>Михаил Кобцев, Харьков. К нам в податковый комитет неоднократно обращались представители спиртовой галузи для того, чтобы отменить эту бессмысленную лицензию. Действительно, она только дублирует оптовую и розничную продажу ликероводочными изделиями. И у нас даже уже был законопроект. Но, узнав, что в Министерстве господина Абромавичуса готовится подобный законопроект, мы не стали его вносить.</p>
<p>Однако хотелось бы отметить, что это необходимо, чтобы все-таки второе рассмотрение проводилось в профильном комитете податковом. Поэтому призываю вас за основу принять и передать в податковый комитет для рассмотрения на второе чтение. Спасибо большое.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Ще одна хвилина, Рибак, і переходимо до голосування. Прошу усіх заходити в зала, шановні колеги. Рибак, 1 хвилина.</p>
<p>&nbsp;</p>
<p>17:56:22</p>
<p>РИБАК І.П.</p>
<p>Шановні колеги, ви знаєте, перед тим, як розглядати цей законопроект, тут ми з виборцями радились навіть сьогодні. І ми розпрекрасно розуміємо, що це абсолютно лобістський законопроект. Бо, якщо ми хочемо зняти ліцензії зі спирту, з тютюну, це означає, що ми хочемо нищити українську націю. Навпаки ціни на тютюн і на алкоголь повинні підніматись, і за рахунок цього збільшуватись надходження до бюджету.</p>
<p>Якщо сьогодні 29 мільйонів, які показав нам міністр, що надходження зменшаться на 29 мільйонів, немає куди подіти, то давайте цих 29 мільйонів дамо у Чернівецьку область в Путильський район, і допоможемо людям там. Бо сьогодні уряд уже біосферний заповідник створює з усього району. І взагалі не дивиться там ні на дороги, ні на що, – забули про людей абсолютно. Не підтримуємо, давайте.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Ще не виступала, одна хвилина, Радикальна партія, Ляшко. І голосуємо. Депутати, шановні колеги, заходимо в зал. Олег Ляшко відповідально знімає свій виступ і закликає всіх голосувати. Заключне слово, 1 хвилина, міністру, включіть, будь ласка. І прошу займати свої робочі місця. Прошу, пане міністр.</p>
<p>&nbsp;</p>
<p>17:57:42</p>
<p>АБРОМАВИЧУС А.</p>
<p>Коллеги! Лицензии полностью бессмысленны, полностью дублируют другие лицензии, которые существуют. Что касается оптовой торговли, что касается производства и что касается, значит, в розничной торговле.</p>
<p>Господин Рыбак, я вам, о каких 29 миллионах вы говорите? Я сказал цифру 229 тысяч гривен, не 29 миллионов. Это все, что собирается из этих лицензий. Они бессмысленные и были коррупционными при предыдущих руководителях министерства. Поэтому просьба поддержать.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я думаю, Путилівський район... Шановні колеги, голосуємо. Я ставлю на сигнальне голосування проект Закону про внесення змін до деяких законодавчих актів України щодо скорочення дозвільних процедур у сфері зовнішньоекономічної діяльності 2498а.</p>
<p>Сигнальне голосування за основу. Будь ласка, голосуємо. Концентруємося, зосереджуємося і голосуємо сигнальним голосуємо, сигнальне голосування, будь ласка.</p>
<p>&nbsp;</p>
<p>17:58:53</p>
<p>За-222</p>
<p>Дякую вам, потенціал є. Потенціал підходить, займає місця. І я прошу зараз проголосувати законопроект. Вже йде голосування, пане Андрій! Вже йде голосування. Вже обговорення завершено, вже йде голосування, я перепрошую. Як хочете мені щось передати, треба підійти і передати. Я не можу чути на такій віддалі.</p>
<p>Шановні колеги, я прошу проголосувати проект Закону про внесення змін до деяких законодавчих актів України щодо скорочення дозвільних процедур у сфері зовнішньоекономічної діяльності 2498а за основу. Прошу голосувати, прошу підтримати, колеги. Голосуємо.</p>
<p>&nbsp;</p>
<p>17:59:58</p>
<p>За-232</p>
<p>Рішення прийнято.</p>
<p>Вітаю авторів законопроекту, вітаю міністра з законопроектами, які були підготовлені.</p>
<p>І на правах ведучого продовжую роботу Верховної Ради на 15 хвилин. Будь ласка.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>18:00:18</p>
<p>ГОЛОВУЮЧИЙ. Шановні колеги народні депутати! У нас з вами в порядку денному є 2317а проект Закону про внесення змін до статті 119 Кодексу законів про працю України, послухайте, про що мова йде: щодо працівників приватних осіб - підприємців, призваних на військову службу. Це дуже важливе питання і я би просив вашої згоди, я би просив вашої згоди на те, щоб ми зараз його розглянули і проголосували. Немає заперечень? Це пропозиція фракції "Самопоміч", Тарас Пастух. І підемо далі, якщо ви не заперечуєте, можемо йти далі працювати. Це ж від вас залежить. Я ж, ну…</p>
<p>Колеги, 2317а. Да, йдемо далі, працюємо, я продовжу засідання. Будь ласка, 2317а, Тарас Пастух пропозицію розглянути за скороченою процедурою. Там буквально одна строчка. Будь ласка, скорочена процедура. Прошу підтримати 2317а.</p>
<p>&nbsp;</p>
<p>18:01:27</p>
<p>За-212</p>
<p>Будь ласка, Тарас Пастух. Прошу. Потім Людмила Денісова.</p>
<p>&nbsp;</p>
<p>18:01:35</p>
<p>ПАСТУХ Т.Т.</p>
<p>Шановні колеги, я довго не буду забирати час, а суть законопроекту достатньо проста. Ми в Трудовому кодексі захистили права мобілізованих, які зараз на сході захищають нашу державу для того, щоб їх не могли звільнити. Але ми передбачили установи і підприємства незалежно від&nbsp; форм власності. З цього переліку випали люди, які працюють із спрощенців в наших приватних підприємців, дає обмеження, ліміт до 10 чоловік. Цією правкою ми хочемо захистити їхні права, щоб їх не могли звільнити.</p>
<p>І ще є одна ініціатива. Пані Кужель, де вона пропонує до податкового. Це буде наступний законопроект.</p>
<p>Прохання підтримати в першому і в цілому також підтримав комітет. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Людмила Денісова 30 секунд. Прошу.</p>
<p>&nbsp;</p>
<p>18:02:21</p>
<p>ДЕНІСОВА Л.Л.</p>
<p>Я просто… Шановні народні депутати, для того, щоб ми прийняли цей законопроект за основу і в цілому є деякі правки.</p>
<p>Тому я дуже прошу, ми всі ці правки погодили з Головним науково-експертним управлінням Апарату Верховної Ради, з автором. І я дуже вас прошу почути редакцію, яку я зачитаю і таку редакцію треба прийняти за основу і в цілому.</p>
<p>Я її читаю. Назву законопроекту викласти в такій редакції: "Про внесення змін до статті 119 Кодексу законів про працю України щодо працівників, призваних на військову службу під час мобілізації на особливий період". Це назва. Частину першу проекту викласти в такий редакції. Перше, у частинах третій та четвертій статті 119 Кодексу законів про працю України (відомості Верховна Рада УРСР 1971 року, додаток&nbsp; номер 50 стаття 375) слова "в яких вони працювали на час призову незалежно від підпорядкування та форми власності" замінити словами "у фермерських господарствах, сільськогосподарських виробничих кооперативах незалежно від підпорядкування та форми власності, і у фізичних осіб підприємців,&nbsp; в яких вони працювали на час призову". Третє. Частину першу розділу ІІ "Прикінцеві положення" законопроекту викласти в такій редакції. Перше. Цей закон набирає чинності з дня, наступного за днем його опублікування.</p>
<p>Прошу підтримати за основу і в цілому саме в такій редакції з такими правками як я назвала. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, є пропозиція проголосувати за основу і в цілому даний проект закону з правками, які оголосила голова комітету відповідно до рішення комітету. Немає заперечень?</p>
<p>Колеги прошу підтримати за основу і в цілому 2317а з урахуванням позицій комітету. Голосуємо? Я прошу всіх підтримати даний проект. Будь ласка, 2317а, голосуємо, колеги, за основу та в цілому. Голосуємо. Прошу підтримати.</p>
<p>&nbsp;</p>
<p>18:04:52</p>
<p>За-232</p>
<p>Закон ухвалено. Дякую, шановні колеги.</p>
<p>Так, у нас зараз є … Тут підходять народні депутати і кажуть, що дуже важливо розглянути питання про електромобілі. Я не можу сказати, що це спільна позиція чи ні.</p>
<p>Шановні колеги, у нас є два закони 1674.</p>
<p>Ви зараз визначитесь, я поставлю на голосування. І 1912. Тому є пропозиція зараз, якщо ви підтримуєте, щоб ми зараз їх розглядали в другому читанні та в цілому про електромобілі. Займіть свої місця і визначайтеся. Визначайтеся, колеги, я ж запитую.</p>
<p>Я продовжую на 15 хвилин. Будь ласка, голосуйте. Це питання про електромобілі. Це питання народних депутатів України, якщо вони визначаться, ми проголосуємо.</p>
<p>&nbsp;</p>
<p>18:05:52</p>
<p>За-196</p>
<p>Немає необхідної кількості голосів.</p>
<p>Наступний закон по порядку денному 2617, друге читання, шановні колеги. Проект закону 2617 про внесення змін…</p>
<p>Шановні колеги, 2757. Правильно я розумію, наступний? Будь ласка, 2757 народний депутат, голова комітету Іванчук. Давайте по правкам.</p>
<p>1-а, Фаєрмарк.</p>
<p>&nbsp;</p>
<p>ІВАНЧУК А.В.&nbsp; Врахована.</p>
<p>&nbsp;</p>
<p>ГОЛОВУЮЧИЙ. Не врахована 3 правка Руслан Демчак. Наполягаєте? Не наполягає.</p>
<p>4-а правка. По порядку 2757. 4 правка народний депутат Кобцев Михайлов. Не наполягає.</p>
<p>5-а, Вікторія Пташник. Не наполягає.</p>
<p>Все, ми пройшли всі правки, Андрій Володимирович, будь ласка,&nbsp; заключне.</p>
<p>&nbsp;</p>
<p>18:07:53</p>
<p>ІВАНЧУК А.В.</p>
<p>Прошу проголосувати. Шановні народні депутати! Ви пам'ятаєте історію в цій залі, про зниження кворуму для акціонерних товариств – це такий самий законопроект, тільки для господарських товариств. Там, де держава має частку, кворум відбувається 50 плюс 1 акція. Тобто понижаємо 60 плюс 1 як для акціонерних товариств, так само понижаємо і для господарських товариств. Дуже простий закон, тому що ми тоді так спішили про акціонерні товариства, що не внесли зміни і в Господарський. У нас є підприємства, де держава має 50 і більше акцій державного підприємства, цього господарського товариства, але не може провести збори акціонерів.</p>
<p>Прошу підтримати в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую, Андрій Володимирович.</p>
<p>Ми пройшли по поправкам, шановні колеги,&nbsp; я поставлю на голосування сигнальне, сигнальне голосування, 2757, будь ласка,&nbsp; займіть свої місця. Шановні колеги! 2757, сигнальне голосування, прошу визначатись, прийняте в другому читанні та&nbsp; в цілому. Сигнальне.</p>
<p>&nbsp;</p>
<p>18:09:16</p>
<p>За-158</p>
<p>Немає, шановні колеги, результативного голосування з даного питання.</p>
<p>18 годин 10 хвилин, шановні колеги,&nbsp; оголошую засідання вечірнє Верховної Ради України закритим. Дякую вам всім за роботу. Завтра о 10 годині розпочнемо ранкове засідання. Дякую, шановні колеги.&nbsp;</p>
<p>&nbsp;</p>

