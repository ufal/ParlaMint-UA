Стенограма пленарного засідання
07 грудня 2007
<div>
<p align=center>ЗАСІДАННЯ&nbsp; СЬОМЕ</p>
<p align=center>Сесійний зал Верховної Ради України</p>
<p align=center>7 грудня&nbsp; 2007 року, 10:00 година</p>
<p>Веде засідання Голова Верховної Ради України ЯЦЕНЮК А.П.</p>
<p>&nbsp;</p>
<p>ГОЛОВУЮЧИЙ. Всім доброго ранку, шановні народні депутати, запрошені і гості. Я прошу&nbsp; зареєструватися народних депутатів України.</p>
<p>10:01:36</p>
<p>Шановні народні депутати, кількість депутатів, зареєстрованих в залі – 437. Ранкове засідання Верховної Ради України оголошую відкритим.</p>
<p>(О п л е с к и)</p>
<p>Шановні народні депутати, я хотів би коротко поінформувати про хід переговорного процесу. Перша, напевно, найбільш хороша новина, – це те, що поганих новин немає і переговори проводяться. Ми сподіваємося, що буде прийняте взаємне і компромісне рішення. Одначе, на превеликий жаль, поки що до такого рішення сторони не прийшли.</p>
<p>Вчора ми дуже пізно завершили переговорний процес на Погоджувальній раді, але при цьому сподіваюся, що основні принципи щодо розподілу комітетів будуть в найкоротші терміни погоджені. Ще раз хотів би нагадати, що на порядку денному Верховної Ради у нас поки що одне ключове питання, яке стосується обрання Першого заступника та заступника Голови Верховної Ради України. Після цього ми перейдемо до питання щодо комітетів.</p>
<p>У зв'язку з тим, що зараз надалі продовжуються консультації щодо цього ключового питання і виходячи з того, що дві фракції – це Комуністична партія України та Партія регіонів - щойно подали заяву на 30-хвилинну перерву, я прошу оголосити 30-хвилинну перерву, і після консультацій на Погоджувальній раді ми вийдемо, я сподіваюся, з якимось більш чітким рішенням.</p>
<p>Дякую.</p>
<p>А саме важливе, шановні народні депутати - я дуже перепрошую - саме важливе: я хотів би привітати сьогодні нашого колегу – Александровську Аллу Олександрівну&nbsp; і побажати всього самого найкращого. &nbsp;(О п л е с к и)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p><b>&nbsp;</b></p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. ...ранкове засідання Верховної Ради України. Дозвольте коротко поінформувати про ті результати, які&nbsp; були досягнуті на засіданні Погоджувальної ради. Консультації продовжуються в частині порядку й механізму розподілу комітетів і&nbsp; підходів щодо обрання керівних органів комітетів Верховної Ради.</p>
<p>На превеликий жаль, я це змушений констатувати, що є певний тиск в частині блокування трибуни Верховної Ради. Я звертаюся до керівників усіх фракцій уникнути неконструктивного&nbsp; підходу до роботи Верховної Ради України (О п л е с к и). При&nbsp; цьому я хотів би зазначити, що жодне питання, яке знаходиться поза межами Регламенту Верховної Ради України за останніх два дні нашої роботи не ставилося на порядок денний. В тому числі й питання щодо створення спеціальної комісії. Я думаю, що ті фракції, які виступали проти цього рішення, повинні певним чином оцінити це як&nbsp; доволі законний і правильний підхід в роботі Верховної Ради&nbsp; України.</p>
<p>Щодо подальшої роботи, то я просив би дати по 3 хвилини виступи від фракції, для того щоби керівники фракцій або уповноважені особи проінформували про результати роботи під час засідання Погоджувальної ради.&nbsp; І далі ми будемо приймати остаточне рішення. Я прошу записатися. По п’ять хвилин. Прошу дати всім виступ по п’ять хвилин від фракцій.</p>
<p>На екран дайте мені виступи.</p>
<p>Чепинога, будь ласка. Передає слово Тимошенко Юлії Володимирівні. Тимошенко Юлія Володимирівна,&nbsp; "Блок Юлії Тимошенко" .</p>
<p>&nbsp;</p>
<p>11:43:44</p>
<p>ТИМОШЕНКО Ю.В.</p>
<p>Перепрошую, мікрофони у вузол зав’язали, тут розв’язати потрібно.</p>
<p>Доброго дня, шановні друзі! Я хотіла б декілька слів сказати про те, чим викликана сьогодні&nbsp; криза у Верховній Раді, і як її розв’язати.</p>
<p>Насправді питання стоїть зараз про призначення першого віце-спікера, тобто Першого заступника Голови Верховної Ради, простого заступника Голови Верховної Ради, голів, заступників, секретарів комітетів. І я хотіла б зараз, щоб всі фракції почули, яку пропозицію демократична коаліція сформували до фракцій, які сьогодні представляють меншість.</p>
<p>По-перше,&nbsp; ми запропонували на відміну від попереднього скликання запропонували посаду першого віце-спікера саме меншості і винести єдину кандидатуру на посаду&nbsp; віце-спікера, або кожна фракція може, як фракція меншості винести свою кандидатуру і демократична коаліція&nbsp; пообіцяла проголосувати за проханням меншості єдиним списком за Першого заступника Голови Верховної Ради і за заступника Голови Верховної Ради&nbsp; для&nbsp; того, щоб не було абсолютно ніяких сумнівів, що ми це робимо щиро і не буде такого, що&nbsp; буде не додано декілька голосів.</p>
<p>Тепер, що стосується комітетів. Я хочу нагадати&nbsp; історію попереднього скликання, що нашої фракції, як опозиційній дали в остаточному принципу якийсь комітет з нами не узгоджуючи, ми прийняли і очолили ці комітети. Зараз ми&nbsp; запропонували від демократичної коаліції такий порядок.</p>
<p>Дві найменші фракції – це&nbsp; "Блок Литвина" і комуністична фракція свої квоти, які їм передбачені за чисельністю, можуть обрати першочергово, поза будь-якою чергою. Тобто демократична коаліція уступає це право і ви можете обрати ті комітети, які ви вважаєте за потрібне: бюджетний, інший, - ми готові на це погодитися.</p>
<p>Друге. Комітети, які залишаються, вони будуть розподілятися між Партією регіонів і демократичною коаліцією. І ми запропонували зробити, враховуючи, що в нас майже порівну там голосів, обрання по черзі комітетів для того, щоб не було ніякого суб’єктивного підходу, щоб можна було це зробити об’єктивно, без будь-яких суперечок. І ми готові голосувати одночасно всі кадрові призначення, я не думаю, що це погана пропозиція і ця пропозиція могла бути зреалізована ще вчора. Але фракції меншості попросили, що вони на ці всі пропозиції дадуть свій спільний пакет меншості – три фракції – і вони пішли радитися вчора.</p>
<p>Ми, як представники демократичної коаліції, більше п’яти годин прочекали на третьому поверсі в кабінеті для Президії, прочекали результата, радилися тільки фракції, які представляють сьогодні меншість. Через ці всі години вночі вони прийшли і сказали, що в них немає спільного рішення, вони не знайшли можливості висунути на посаду першого віце-спікера єдину кандидатуру і по комітетам ми так і не змогли нічого зрозуміти. Єдине, що задекларував Володимир Михайлович Литвин і задекларував Азаров те, що потрібно ввести бальну оцінку комітетів. Ну справа в тому, що бальна оцінка, вона одні комітети буде підвищувати, другі взагалі дискредитувати. Не може бути такого, щоб соціальний комітет коштував один бал, а фінанси і банківська діяльність 50 балів. Це ображає і людей, які захищаються їх інтереси цими комітетами і ображає тих депутатів, які працювати будуть в цих комітетах. І тому, якщо вам вдається, в першу чергу, вибрати взагалі і комуністичні фракції, і „Блоку Литвина”, ну виберіть найкращий комітет, той який коштує 100 балів, ми не заперечуємо проти цього. І далі, обираючи по черзі, ви також визначаєте кожен свої пріоритети, для кого комітети є більш актуальними, обирайте їх просто першими.&nbsp; І ми будемо знаходитися з вами в абсолютно рівній ситуації, не зважаючи на те, що ми сьогодні представляємо більшість. Ми не користуємося сьогодні силовим правом більшості для того, щоб нав’язувати якийсь розподіл комітетів. Але якась справедливість мусить бути.</p>
<p>І більше того, якщо такий розподіл відбудеться, як я пропоную, і пропонує це, і демократична коаліція, то демократична більшість, навіть буде знаходитися в менш привілейованому стані по розподілу комітеті, ніж меншість, яка буде матиме право першого вибору двічі.</p>
<p>І я вважаю, що те, що сьогодні три фракції меншості не змогли домовитися і вийти з єдиним пакетом – це неправильно. Але в той же час ми зберігаємо посаду першого віце-спікера за вами, поки ви домовитеся, а також готові перейти до двосторонніх консультацій з кожною фракцією для того, щоб можна було, якщо не можна робити це в цілому…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ТИМОШЕНКО Ю.В. Буквально, півсекунди. Щоб це можна було зробити&nbsp; по окремо. Ми зацікавлені в тому, щоб в парламенті не було ніякого протистояння, ніяких суперечок, і щоб ми мали можливість опозиції запропонувати ті умови, які нам, як опозиції, ніколи вжитті не пропонували.&nbsp; (О п л е с к и)</p>
<p>&nbsp;</p>
<p>ГОЛОВУЮЧИЙ. Терещук Сергій Миколайович. Фракція „Блок Литвина”. Литвин Володимир Михайлович, фракція „Блок Литвина”.&nbsp;&nbsp;</p>
<p>&nbsp;</p>
<p>11:49:42</p>
<p>ЛИТВИН В.М.</p>
<p>Шановні народні депутати! Я, користуючись нагодою, хотів би привітати сьогодні працівників місцевого самоврядування, які на своїх плечах тримають країну, безпосередньо спілкуються з людьми, відчувають всі ті проблеми, якими переймаються люди, не так, як на превеликий жаль, Верховна Рада України. ( О п л е с к и)</p>
<p>Я хочу сказати, шановні колеги, на прикладі Верховної Ради добре видно, що українські політики в черговий раз виграли в українського народу, а тепер заходилися ділити&nbsp; все, що ділиться в країні і забули про&nbsp; те, з чим йшли на виори і що говорили людям на виборах. А тепер…&nbsp; (Ш у м&nbsp; у&nbsp; з а л і).</p>
<p>Я, шановні колеги, тим хто кричать,&nbsp; хочу сказати: будьте простіше і всі побачать, що простіше - далі нікуди.</p>
<p>Так от, я хочу сказати далі, шановні колеги, ми вважаємо, що сьогодні закладається небезпечна тенденція, коли є намагання штучно поділити Верховну Раду навпіл, „викопати окопи” посередині Верховної Ради України. Це перше.</p>
<p>Друге, шановні&nbsp; колеги. Через розподіл посад,&nbsp; я хотів би сказати, що&nbsp; сьогодні повертається стара практика, через яку була зруйнована попередня Верховна Рада України, коли пропонували посади за те, щоб люди переходили&nbsp; в коаліцію.</p>
<p>Сьогодні я хочу офіційно заявити про це, що знову&nbsp; пропонуються посади. І коли кажуть, що ми пропонуємо вам посаду першого віце-спікера, то це не робиться так, коли цю посаду пропонують на Банковій за те, щоб людина опустила додолу очі, а ми за тебе&nbsp; проголосуємо, але ти переходь і підтримуй нас. Якщо ми хочемо, щоб політична корупція знову повернулася в стіни Верховної Ради, тоді це називалося „корупція політична”, зараз це називається „демократія”.</p>
<p>&nbsp;Я хочу заявити і сказати: такий варіант не пройде! Це перше.</p>
<p>Друге я хочу сказати. Позиції&nbsp; і пропозиції щодо того, що підтримайте, проголосуйте, ми вам дамо посаду міністра – це повернення назад, повернення до тієї практики, яка зруйнувала Верховну Раду України. Я переконаний, що не можна будувати новий парламентаризм в Україні за старими мірками.</p>
<p>І ще одне. Шановні колеги, нам, очевидно, треба усвідомити всім, яка ситуація економічна, соціальна&nbsp; політична в Україні, які настрої&nbsp; людей. Ми повинні, мабуть, говорити сьогодні про те, чому техногенні катастрофи в Україні набувають планового характеру, ми очевидно повинні говорити про те як, людям вижити і вистояти в умовах здорожчання енергоносіїв. Тому я вважав би, і це позиція нашої фракції, і це головне, що треба було б сьогодні провести розмову у Верховній Раді з приводу того, в якому стані перебуває країни, який&nbsp; спадок приймає новий майбутній уряд, що виступив Президент України і сказав про своє бачення внутрішньої і зовнішньої політики, а потім, будучи усвідомлений тієї відповідальності, яка стоїть перед Верховною Радою і перед коаліцією, я хотів би сказати, говорити про відповідальність всієї Верховної Ради, визначитися щодо тих менеджерів, тих міністрів, які будуть працювати в уряді з тим, щоб це була, був працездатний уряд, з тим, щоб це була відповідальна Верховна Рада. Я переконаний, що потрібна серйозна розмова, не потрібно сьогодні демонструвати один одному поступки в плані розподілу тих чи інших посад. Давайте будемо говорити про серйозні розмови, про ті проблеми, про ті пропозиції, які ми виголошували під час передвиборчої кампанії. Я розумію, ви хочете цим самим продемонструвати, що вибори – це благодійність бідних на користь багатих, не пройде!</p>
<p>І я ще раз хочу сказати, фракція наша прийшла у Верховну Раду працювати і дайте нам можливість працювати! Дякую за увагу.</p>
<p>(О п л е с к и)</p>
<p>&nbsp;</p>
<p>ГОЛОВУЮЧИЙ. Зварич Роман Михайлович, Блок „Наша Україна - Народна самооборона”.</p>
<p>&nbsp;</p>
<p>11:55:01</p>
<p>ЗВАРИЧ Р.М.</p>
<p>Шановні колеги, дозвольте, я дуже лаконічно, без популізму, якого ми дуже часто чуємо з цієї високої трибуни, заявляю офіційну позицію фракції&nbsp; "Наша Україна-Народна самооборона". Офіційно фракція звертається до Партії регіонів, до „Блоку Литвина”. Називайте свою кандидатуру, будь-кого із своєї фракції на посаду Першого заступника Голови Верховної Ради. І ми за цю кандидатуру проголосуємо. Я також хотів би заявити офіційну позицію фракції "Наша Україна - Народна самооборона" , ми не приймаємо пропозицію Партії Регіонів, яка зводиться до того, щоб на кожний комітет навішати цифру, яка називатиметься балом. Бо, таким чином, ми будемо ображати не тільки тих членів комітетів, які отримають, комітети яких отримають менший бал, ми не тільки будемо ображати керівників цих комітетів. Ми будемо ображати цілі верстви населення, проблеми яких мають ці комітети вирішувати. Ми не сприймаємо пропозицію про те, щоби сидіти десь в якійсь темній кімнаті і займатися насправді визначенням цих балів, оскільки ми вважаємо, що це є дерибан. І дерибан у цій залі має бути припинений. Ми ніколи на це не погодимося. Тому ми абсолютно сприймаємо якраз пропозицію, яка була озвучена лідером "Блоку Юлії Тимошенко". Перший комітет вибирає найменша фракція. І Володимире Михайловичу, скажіть мені, в чому є елемент корупції в такій пропозиції. Я щонайменше її не бачу. Вибирайте комітет першими.</p>
<p>Наступна фракція по чисельності, це фракція комуністів. Нехай вибирає той комітет, який вони собі захочуть. В чому є елементи корупції в такій пропозиції? Я, принаймні, їх не бачу і не розумію. Така система була би саме найоб’єктивніша, вона була би прозорою. Якщо хочете, давайте навіть це проведемо під камерами. Хай кожна фракція по черзі називає той комітет, який вони для себе хотіли бачити. Знову ж таки, це вже не дерибан, це вже тоді, дійсно,&nbsp; об’єктивна нормальна відкрита система визначення керівників окремих комітетів. Але не робіть того, щоби принижувати один комітет по відношенню до інших,&nbsp; визначивши за одним чи іншим комітетом якісь бали.</p>
<p>Я би хотів, шановні колеги, вам нагадати, що зараз перед Верховною Радою України стоїть єдине питання – обрання Першого заступника&nbsp; і заступника Голови Верховної Ради.</p>
<p>Хотів би нагадати яка була наша пропозиція три дні тому - щоби ми єдиним списком визначилися по Голові, і першому заступнику, і заступнику. Ми винесли цю пропозицію, тому що ми розуміли, що, по-перше, посада Першого заступника&nbsp; Голови Верховної Ради України належить опозиції, але ми також розуміли, що у вас немає голосів і для того, щоби забезпечити, щоби все ж таки наші колеги від більшості проголосували за вашу кандидатуру, ми запропонували це робити єдиним списком.</p>
<p>Ви нас звинуватили в тому, що ми порушуємо всі принципи демократії і ледь не образили все прогресивне людство. Ми тому відкликали цю пропозицію.</p>
<p>Тепер я знову ж кажу без жодної іронії,&nbsp; внесіть, не тепер ми будемо вносити цю пропозицію, внесіть пропозицію про голосування, обрання вірніше,&nbsp; Першого заступника і&nbsp; заступника Голови Верховної Ради єдиним списком. Я не буду вимагати від вас вибачення за ті&nbsp; репліки, які я чув з&nbsp;&nbsp;&nbsp; цієї трибуни. Ми проголосуємо за цю пропозицію і давайте оберемо тоді ці дві посадові особи єдиним списком. Але я таки категорично хочу, щоби ви зрозуміли позицію нашої фракції. За жодних умов ми не будемо підтримувати список, або не будемо підтримувати кандидата на посаду Першого заступника чи заступника Голови Верховної Ради України від Комуністичної партії України. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Фракція Комуністична партія України Симоненко Петро Миколайович.</p>
<p>&nbsp;</p>
<p>12:00:19</p>
<p>СИМОНЕНКО П.М.</p>
<p>Шановні громадяни України, шановні колеги. Я хотів би від імені фракції висловити нашу точку зору і пояснити, що стоїть за цими словами, які у блуд заводять всю Україну. Ми маємо результат виборів. Кожен виборець повинен сьогодні, слідкуючи за подіями у Верховній Раді ще і ще раз подумати, за кого взагалі ви, шановні, проголосували.</p>
<p>Які процеси сьогодні відбуваються у нас в Україні за&nbsp; результатами виборів?&nbsp; Загальний процес – це розподіл влади, а за цим процесом&nbsp; буде розподіл залишків власності. Це зрозуміло. Як це вплине на добробут&nbsp; наших громадян – це зрозуміло, вони ще&nbsp; біднішими будуть.</p>
<p>Але давайте ми сьогодні зрозуміємо, чому сьогодні виникла&nbsp; ця&nbsp; ситуація у&nbsp; Верховній Раді, бо реально&nbsp; Україні загрожує узурпація влади. І Компартія сьогодні пояснює, у чому це відбувається. Ми стоїмо сьогодні&nbsp; на сторожі&nbsp; того, щоб якраз&nbsp;&nbsp; ця узурпація влади&nbsp; не відбулася. Пояснюю. Президент помаранчевий&nbsp; і він сьогодні все робить для того, щоб&nbsp; помаранчева політика… помаранчева політика – це частини тільки&nbsp; українського народу, підтримана політика реалізовувалася.&nbsp; Верховна Рада, більшість… у тому числі і організаційне&nbsp; забезпечення роботи Верховної Ради, тобто розподіл посад – це також помаранчева&nbsp; більшість. Кабінет Міністрів наступний буде&nbsp; повністю помаранчевий. Таким чином, у нас в Україні формується дуже загрозлива ситуація: відбувається узурпація влади, яка призведе до зміни, як внутрішньої, так і зовнішньої політики.&nbsp; До речі, я хотів би нагадати, що у попередньому уряді було&nbsp; вісім міністрів, які були&nbsp; представниками від президентської команди.</p>
<p>Шляхи вирішення. Безумовно, Верховна Рада&nbsp; повинна&nbsp; збалансувати&nbsp; сьогодні, виходячи з результатів виборів,&nbsp; все те, що відбувається у нас&nbsp; в організації влади. Тому невипадково ми, комуністи, наполягаємо, що сьогодні голови комітетів тих, які практично забезпечують внутрішню політику у нас в державі, повинні бути від тих фракцій, які&nbsp; не&nbsp; ввійшли до коаліції, бо міністри, бо міністри будуть ті помаранчеві, які будуть проводити помаранчеву політику, а це називається за Конституцією узурпацією влади.</p>
<p>Друга проблема. Це те, що вже сьогодні відбувається у нас. У нас в&nbsp; Україні ще не відбулася узурпація влади,&nbsp; а нав’язується націоналізм, русофобія, антикомуністична істерія сьогодні роздмухується у державі, а за цим вже&nbsp; очевидним є, що далів буде і розгортання антисемітизму в Україні.</p>
<p>Далі. Я хотів би звернути увагу і на третю проблему. Це, у першу чергу, те,&nbsp; що&nbsp; має відношення до результатів того, якщо відбудеться ця узурпація влади. Це обов’язково призведе, по-перше,&nbsp; до того, що вступ до НАТО буде прискорений, а це певні проблеми будуть для України обов’язково; це та програма вступу&nbsp;&nbsp; до СОТ, яка вимагається заокеанськими хазяїнами&nbsp; для України; це загострення і стосунків з Росією. Все це&nbsp; якраз і буде призводити до того, що Україна буде перетворена із суб’єкта зовнішньоекономічних і зовнішньополітичних стосунків&nbsp; остаточно в об’єкт для маніпуляції і у третьорозрядну державу. Що, безумовно,&nbsp; і є загрозою, проти якої ми, комуністи,&nbsp; виступаємо.</p>
<p>Таким чином висновок перший. Не допустити треба узурпації влади. І Верховна Рада, яка отримала 50 на 50&nbsp; мандати своїх виборців, повинна розірвати цей ланцюг, до якого прагнуть помаранчева команда,&nbsp;&nbsp; виконуючи вказівки із-за кордону.</p>
<p>По-друге. Ми повинні сьогодні через Верховну Раду створити передумову, щоб у нас ні у якому разі не загострювалися відносини у суспільстві,&nbsp; коли нав’язується націоналізм, русофобія, ще раз кажу, і розгортується, роздмухується антикомуністична істерія. Це дуже велика загроза для&nbsp; держави&nbsp; в цілому. Тому ми, фракція комуністів, і наполягаємо, треба продовжити переговорний процес і збалансувати все те, що є&nbsp; волею народу України, а не намагатися сьогодні&nbsp; узурпувати владу, як це робить Президент і помаранчева команда. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Вельмишановні народні депутати,&nbsp; з&nbsp; вашого дозволу, коротке підсумовування підсумків і ще раз звернення… Що „Регіони”? (Ш у м&nbsp;&nbsp; у&nbsp;&nbsp; з а л і)</p>
<p>Микола Янович Азаров, я вас не побачив записаним. Вибачте, Микола Яновичу. Вибачте, Микола Янович, зразу. Я думаю, що ніхто не буде заперечувати – замість п'яти хвилин, шість хвилин, як компенсація, вибачте.</p>
<p>&nbsp;</p>
<p>12:05:51</p>
<p>АЗАРОВ М.Я.<a name=Temp></a></p>
<p>Вот потому мы блокируем трибуну, что нам не дают слова. Если говорить серьезно, уважаемые народные депутаты, конечно, то, что вам рассказала здесь Тимошенко, конечно, это неправда. Не потому мы заблокировали трибуну, что нам не хватало каких-то баллов или каких-то комитетов, или мы не договоримся о должности какой-то для нас – Партии регионов, это, поверьте, непринципиально. (Ш у м&nbsp; &nbsp;у&nbsp;&nbsp; з а л і)</p>
<p>Принципиально для нас другое – как будет организована работа Верховного Совета: либо так, как это попытались с нами сделать на первых же днях, разговаривать с нами языком силы, ультиматумов, когда нас 227 голосов, и мы можем вам диктовать, вот так, уважаемые коллеги, так не будет. Мы представляем практически половину населения Украины, поэтому мы не позволим с нами разговаривать языком силы и ультиматумов. Вы с этого должны начинать. Как только вы осознаете эту простую истину, что мы настроены на конструктивную работу и с нами можно конструктивно работать, вот с ого момента начнется конструктивная работа в Украине украинского парламента на благо народа Украины. (О п л е с к и)</p>
<p>А вопросов у нас, которые парламент должен рассмотреть, колоссальное множество. И поверьте, Партия регионов никогда не была деструктивной силой,&nbsp; и никогда не будет ей впредь.</p>
<p>Почему, уважаемый Роман Михайлович, вы считаете возможным для себя диктовать нам кого вы нам рекомендуете поддерживать на пост первого вице-спикера, а кого не рекомендуете поддерживать. Вот.</p>
<p>Поэтому, уважаемые коллеги… Я вас прошу не перебивать меня, я ведь никого не перебивал. Я внимательно выслушал все то, что говорили мои коллеги и прошу дать возможность мне высказать.</p>
<p>Вот это маленький пример того – это я говорю для прессы, для наших радиослушателей – каким образом с нами пытались&nbsp; разговаривать, а мы пытаемся добиться того, чтобы наше мнение уважали.</p>
<p>Второй момент, чрезвычайно важный. Так много и лицемерно заявляли о попытках подкупа народных депутатов. Почему же сейчас представители так называемой бильшости и о чем Владимир Михайлович говорил, и о чем мы знаем, пытаются расколоть и фракции, и отдельных депутатов, предлагая им различные должности. Это как называется? Ведь совсем недавно именно вы заблокировали работу Верховной Рады, ссылаясь на&nbsp; такие факты и благодаря вашей работе более года нормально не работала… Верховный Совет. Поэтому мы предлагаем и призываем к вам, давайте попробуем работать честно, уважаемые коллеги. Давайте. Вот.</p>
<p>Мы готовы до абсолютно честной работы, мы ни с кем не ведем закулисных переговоров. Ни с кем.</p>
<p>Я Арсению Петровичу подтвердил позицию нашей фракции. Если вы согласны на то, чтобы рассмотреть ни жеребьевку, ни очередность, а принципы, по которым должна работать коалиция, и принципы, по которым&nbsp; должна работать ну оппозиция, назовем ее так, какие направления,&nbsp; за которые мы должны будем отвечать, спокойно обсудим. Мы в течение двух-трех часов, и мы неоднократно в этом вас убеждали, способны договариваться и находить компромиссы.</p>
<p>Однако вчера те пять часов, о которых вы говорили, мы ведь не об этом говорили, а мы обсуждали предложенные вам принципы жеребьевки, очередности. Нас это не интересует. Нас интересует, как организовать работу, чтобы оппозиция имела возможность работать на благо народа Украины.</p>
<p>Перед нами, уважаемые коллеги стоят чрезвычайно важные задачи. Это, например, принятие Государственного бюджета на 2008 год. И вам здесь как никогда потребуется слаженная работа всех фракций Верховного Совета.</p>
<p>Поэтому мы сегодня призываем вас. У нас есть с вами сегодня, завтра, послезавтра несколько дней. И если от вас будет конструктивная позиция, мы найдем общий язык и мы договоримся.</p>
<p>Спасибо за внимание.</p>
<p>&nbsp;</p>
<p>ГОЛОВУЮЧИЙ. Репліка.&nbsp; Слово на репліку. Тимошенко Юлія Володимирівна.</p>
<p>&nbsp;</p>
<p>12:11:34</p>
<p>ТИМОШЕНКО Ю.В.</p>
<p>Шановні друзі, я зараз хочу звернутися до депутатів трьох фракцій, які сьогодні представляють меншість. Більшість з вас працювали не в одному скликанні парламенту. І ви зараз з трибуни мали можливість почути різні позиції і порівняти їх як з попередніми періодами, так і з тим, що сьогодні декларують і пропонують.</p>
<p>Ви знаєте, що ніколи опозиції такі умови, як зараз ми запропонували, не пропонувалися. І я хочу ще раз повторити: посада першого віце-спікера або від трьох фракцій одна визначена, або кожна фракція може провести переговори на цю тему, плюс перший вибір комітетів за фракціями, які мають найменшу кількість, і потім між Партією регіонів і демократичною коаліцією почерговий вибір комітетів в залежності від пріоритетів кожної фракції. Це, дійсно, умови, які перший раз на системному рівні запропоновані публічно, і ніякого силового голосування з боку демократичної більшості не буде. Дякую.</p>
<p>&nbsp;</p>
<p>ГОЛОВУЮЧИЙ. Слово на репліку – Зварич Роман Михайлович.</p>
<p>&nbsp;</p>
<p>12:12:43</p>
<p>ЗВАРИЧ Р.М.</p>
<p>Шановний Микола Яновичу, я до вас звертаюсь. Ви говорили про бюджет, давайте тоді наступну пропозицію, яка була уже озвучена, до речі лідером "Блоку Юлії Тимошенко", щоби найменша фракція взяла&nbsp; перший вибір. Я, ймовірно, припускаю, оскільки таке було заявлено Володимиром Михайловичем на переговорах, що ця фракція „Блоку Литвина” візьме бюджетний комітет.</p>
<p>Давайте сформуємо бюджетний комітет і будемо вирішувати питання бюджету.</p>
<p>&nbsp;</p>
<p>ГОЛОВУЮЧИЙ. Дякую. Шановні народні депутати,&nbsp; у зв’язку із тим, що всі фракції виступили, я хотів би відзначити, що така публічна дискусія є надзвичайно корисною. При цьому ще раз&nbsp; повернутися до матеріалів і до тих рішень, які прийнялаПогоджувальна рада і які прийняли всі керівники фракцій.</p>
<p>Посада першого заступника Голови Верховної Ради залишається за представниками меншості, які не сформовані до сьогоднішнього дня в опозицію. Настільки наскільки ми розійшлися, дане питання залишається на порядку денному до вівторка і в вівторок апарат Верховної Ради очікує офіційної пропозиції, і Верховна Рада очікує офіційної пропозиції від фракцій, які не входять до більшості, щодо кандидатури на пост Першого заступника Голови Верховної Ради.</p>
<p>Щодо кандидатури на пост заступника Голови Верховної Ради, то&nbsp; більшість внесла таку пропозицію&nbsp; - це Томенко Микола Володимирович і відповідно до статті 74 Регламенту розгляд даного питання на пленарному засіданні можливий після обговорення у фракції і проведення відповідних консультацій номінантом на посаду заступника Голови Верховної Ради, паном Томенко.</p>
<p>Надзвичайно важливе повідомлення, яке я хочу в цьому залі виголосити. За будь-яких обставин, відповідно до Закону України „Про Кабінет Міністрів України” та статті 200-ої Регламенту Верховної Ради України&nbsp; в вівторок відбудеться голосування&nbsp; за Прем’єр-міністра України та склад Уряду, якщо такий буде внесений. ( О п л е с к и ) Я підкреслюю, що це чітка законодавча і регламентна норма.</p>
<p>І, з вашого дозволу, останнє,&nbsp; я звертаюсь в першу чергу до керівників фракцій, давайте не будемо робити з Верховної Ради посміховисько на всю країну, яке сьогодні відбувається в частині блокування і в частині створення просто неприйнятної обстановки в очах українців. Тоді буде сьома, двадцять сьома, триста п’ятдесят шоста Верховна Рада відповідного скликання.</p>
<p>Якщо ми домовляємося на засіданні Погоджувальної ради. Там ми можемо за закритими дверима говорити все, що хочете, але ж бажано, щоб ми виходили звідтіля з узгодженим і прийнятним рішенням.</p>
<p>Я прошу як Голова Верховної Ради припинити цирк із блокуванням трибуни Верховної Ради, з посадкою у місце Голови Верховної Ради. Хто хоче – хай сідає і далі веде. І з огляду на це, щоби ми все вирішували на Погоджувальній раді, а сюди тільки спокійно, взаємоприйнятно заходили і голосували, і працювали на благо українського народу.</p>
<p>З огляду на те, що засідання Верховної... (О п л е с к и). З огляду на те, що у нас немає остаточних пропозицій, і стаття 74 Регламенту вимагає проведення консультацій, засідання Верховної Ради на сьогодні оголошується закритим. Наступне засідання – у вівторок о 10 годині ранку.</p>
<p>&nbsp;</p>
</div>
