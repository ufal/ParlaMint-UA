Стенограма пленарного засідання
06 грудня 2012
&nbsp;<p>ЗАСІДАННЯ П'ЯТНАДЦЯТЕ</p><p>Сесійна зала Верховної Ради України</p><p>06 грудня 2012 року, 10 година</p><p>Веде засідання Голова Верховної Ради України В.М.ЛИТВИН</p><p>&nbsp;</p><p>ГОЛОВУЮЧИЙ. Доброго ранку, шановні народні депутати! Запрошені та гості Верховної Ради України! Прошу, шановні колеги, підготуватися до реєстрації. І запросіть депутатів до сесійної зали. Увімкніть систему "Рада".</p><p>&nbsp;</p><p>10:00:13</p><p>Зареєструвалося у сесійній залі 339 народних депутатів. Ранкове засідання Верховної Ради України оголошую відкритим.</p><p>Шановні народні депутати! Нам потрібно прийняти Постанову про дострокове припинення повноважень народного депутата України Савчука Олександра Володимировича у зв'язку з його смертю. Тому я ставлю на голосування пропозицію про прийняття Постанови Верховної Ради України про дострокове припинення повноважень народного депутата України Савчука Олександра Володимировича. Прошу голосувати.</p><p>&nbsp;</p><p>10:01:09</p><p>За-294</p><p>Рішення прийнято.</p><p>Шановні народні депутати! Оголошується до розгляду проект Закону про Державний бюджет України на 2013 рік. Він складається з двох частин. Спочатку нам треба розглянути проект Постанови про скасування прийнятого рішення про особливості процедури розгляду і прийняття проекту Закону про Державний бюджет України на 2013 рік. В зв'язку з тим, що такий проект постанови з відповідним обґрунтуванням внесено.</p><p>Нагадаю, шановні колеги, що це питання розглядається за скороченою процедурою. Доповідач – народний депутат України Ірина Геращенко. Будь ласка, Ірино Володимирівно. Тоді, будь ласка від комітету голова Комітету з питань Регламенту, депутатської етики. Я перепрошую, є доповідач – Геращенко Ірина Володимирівна. Будь ласка.</p><p>&nbsp;</p><p>10:02:22</p><p>ГЕРАЩЕНКО І.В.</p><p>Шановні колеги, я прошу вас зараз розглянути постанову, яку зареєстровано в сесійній залі відносно того, що при розгляді цього бюджету було порушено всі можливі і неможливі норми Регламенту.</p><p>Перше. Я хочу наголосити, що згідно Регламенту депутати Верховної Ради мали отримати цей бюджет за чотири дні до того, як ми його маємо розглядати. Для того, щоб задати авторам чи представникам автора ті питання, які нас турбують в питаннях економіки, соціальної політики і таке інше.</p><p>Друге. І шановний спікер і дуже багато людей в залі неодноразово говорили, що ми виступаємо, і це є позиція всіх опозиційних фракцій, виключно за самостійне голосування. Я хочу нагадати, що в залі в той день, коли голосували по бюджету, звичайно, була рекордна кількість представників більшості. І вони тут бігали вибивали собі на свої округи гроші на цей бюджет. Але голосували, як завжди, за цю толмудіну в першому читанні лише кілька людей в залі.</p><p>Третє і найголовніше. Була порушена норма Регламенту, що ми не знаємо, хто подав цей бюджет. Тому що уряд в цей день було указом Президента відправлено у відставку. Інше питання, що указ Президента не витримує жодної критики, тому що там була вказана неправильна причина відставки Азарова, не тому, що вони хочуть змінити місця зручні з Кабміну на Верховну Раду, а потрібно було вказати на їх повний непрофесіоналізм.</p><p>І друга проблема в тому, що не витримують жодної критики захисники цього указу, які вказують що він начебто вступає в силу з дня опублікування. Тому що і ви, пане спікере, ви працювали достатньо довго головою Адміністрації Президента, і ви знаєте, що в такому випадку вказується, де саме має бути опублікований цей указ: на парканах, на листівках –&nbsp;&nbsp;де завгодно. Там такого вказано не було. Тому цей указ насправді він був опублікований на сайті Президента в понеділок 4 грудня. Депутати…</p><p>&nbsp;</p><p>ГОЛОВУЮЧИЙ. Завершуйте, будь ласка.</p><p>&nbsp;</p><p>ГЕРАЩЕНКО І.В. Да, будь ласка. На сайті Президента 3 грудня. Депутати побачили цей бюджет 4 грудня. І тому, насправді, якщо ми з вами шануємо наших виборців, яким обіцяли підняття пенсій не на 10 гривень, мінімальних зарплат не на 13 гривень, обіцяли, що в нас там буде нормальний Пенсійний фонд, а не з такою діркою космічною, що це соромно людям показувати. Ми зараз маємо скасувати цю постанову. Дякую за…</p><p>&nbsp;</p><p>ГОЛОВУЮЧИЙ. Дякую. Володимир Макеєнко – голова Комітету з питань Регламенту, депутатської етики та забезпечення діяльності Верховної Ради. Будь ласка, ваш виступ.</p><p>&nbsp;</p><p>10:05:10</p><p>МАКЕЄНКО В.В.</p><p>Шановний Володимире Михайловичу, шановні народні депутати, на виконання доручення Голови Верховної Ради України Литвина Володимира Михайловича від 5 грудня 2012 року в комітеті розглянуто проект Постанови Верховної Ради України про скасування рішення Верховної Ради України від 04.12.2012 року про прийняття проекту Постанови "Про особливості процедури розгляду і прийняття проекту Закону України про Державний бюджет України на 2013 рік" за номером 11000-П (реєстраційний номер 11000-П/П) (від 05.12.2012 року), внесений народним депутатом України Геращенко та її заяву до Голови Верховної Ради України про порушення визначеної Регламентом Верховної Ради України процедури розгляду і голосування цього проекту постанови.</p><p>Зазначаємо, що проект Постанови "Про особливості процедури розгляду і прийняття проекту Закону України про Державний бюджет України на 2013 рік" не має окремого нормативного навантаження, а є документально оформленим рішенням Верховної Ради України щодо процедури розгляду і прийняття проекту Закону України "Про Державний бюджет України". Тому вважаємо недоцільним розгляд Верховною Радою України проекту Постанови Верховної Ради України про скасування рішення Верховної Ради України від 04.12.2012 року про прийняття проекту Постанови "Про особливості процедури розгляду і прийняття проекту Закону України про Державний бюджет України на 2013 рік" за номером 11000-П, за реєстраційним номером 11000-П/П, внесений народним депутатом Геращенко.</p><p>Крім того, зазначу, що ця практика&nbsp;&nbsp;була введена нашими колегами з опозиції ще в 2007 році. Тому давайте, шановні народні депутати,&nbsp;&nbsp;притримуватися послідовності. Коли це було вигідно&nbsp;&nbsp;- постанов не подавали, коли не вигідно – з'являються постанови. Треба все зробити, щоб наша держава в новий рік з прийнятим бюджетом.</p><p>&nbsp;</p><p>ГОЛОВУЮЧИЙ. Шановні колеги, прошу записатися на виступи. Будь ласка, прізвища народних депутатів. Народний депутат Корж, Юрій Ганущак, будь ласка, мікрофон. Потім Юрій Кармазін буде виступати.</p><p>&nbsp;</p><p>10:07:39</p><p>ГАНУЩАК Ю.І.</p><p>Пані та панове, ми повинні собі давати звіт у тому, що розгляд бюджету – це по суті найважливіша функція парламенту. Парламент, парламентаризм взагалі зародився для того, щоби ділити гроші, які даються для публічних потреб тими самими лендлордами, які домовлялися, скільки потрібно для того,&nbsp;&nbsp;що іти на війну і так далі, і так далі. Від цього народився парламентаризм.</p><p>Ми фактично звели роль парламенту до нуля. Що ви робите?! Я розумію, зараз править сірість, а сірість не виносить будь-якої критики, тому що дурь кожного зразу видна, якщо вона проголошується, якщо вона доводиться до відома публіки. Бюджет для того&nbsp;&nbsp;і є і обговорення його є, тому що це є політика, політика держави. Це є документ, який показує, яким чином буде розвиватися ця політика.</p><p>Так от та політика, яка закладена у цьому проекті бюджеті – це політика силових структур. Це політика диктатури. Це не політика науки, представники якої отут на площі скандують. Тому що ми втрачаємо генофонд нації. Ми втрачаємо віру у майбутнє. Ми втрачаємо майбутнє наших дітей. Ми втрачаємо освіту. Це є головне. Ми втрачаємо здоров'я нації.&nbsp;&nbsp;А ви хочете отак зразу раз і все.</p><p>Ми звели взагалі до абсурду розгляд цього проекту. Тому що 15 вересня він не був поданий. Поданий – це означає опублікований.&nbsp;&nbsp;Вони подали його в 9-й годині ранку і вже проголосували. Це знущання над нами, над нами усіма! І цю сірість все одно ми подолаємо, тому що приходить день, коли потрібно буде віддавати звіт в цьому. Не можна голосувати за цей бюджет і треба проголосувати за цю Постанову про відміну. Дякую.</p><p>&nbsp;</p><p>ГОЛОВУЮЧИЙ. Дякую. Юрій Анатолійович Кармазін, фракція&nbsp;&nbsp;&nbsp;"Наша Україна – Народна самооборона".</p><p>&nbsp;</p><p>10:09:51</p><p>КАРМАЗІН Ю.А.</p><p>Юрій Кармазін, Партія захисників Вітчизни, українська опозиція.</p><p>Шановні колеги, абсолютно правильна прийнята Постанова. Вона має наслідком проект Постанови Геращенко. Внесення цього проекту Постанови має наслідком, що Постанова не діє, та, яку ви прийняли позавчора, шановні, з усіма юридичними наслідками. Це значить, що продовжується бюджетний процес.</p><p>Я хотів би нагадати всім, хто хоче швиденько все проголосувати, що я, Юрій Кармазін, направив вам на17-ти аркушах поправки свої. І в електронному вигляді, і в письмовому. Натомість, на цю хвилину зараз, на 10 годин 10 хвилин, нам ще, народним депутатам України, таблиці порівняльні не роздали з пропозиціями, які є до цього бюджету. Ті зауваження, які ми надали, в тому числі до грабунку Міста-героя Києва на 8,5 мільярдів за те, що він неправильно політично проголосував, ми не побачили.</p><p>Більше того, тільки зараз нам роздали висновки за результатами на налізу і експертизи проекту Закону від Рахункової палати. Вона абсолютно правильно підкреслила, що в законопроекті не враховано основних завдань бюджетної політики, які ми з вами прийняли 22 травня 2012 року.</p><p>Я хотів би запитати у виконуючого обов’язки виконуючого обов’язки,&nbsp;&nbsp;тобто у пана Азарова. Пане Азаров, а для вас обов’язкове рішення, яке прийняла більшість? Вона для обов’язкова? Чому ж ви тоді розміри, які, граничного дефіциту, підвищуєте в 4 рази? Чому ви надання державних гарантій збільшуєте в 3,2 рази, рази, повторюю, порівняно до того, що&nbsp;&nbsp;вам написано. Тому треба підтримати постанову Геращенко, а бюджетний процес так не проводиться – за один день&nbsp;бюджет не приймається. Це бюджет…</p><p>&nbsp;</p><p>ГОЛОВУЮЧИЙ. Так, дякую.</p><p>Будь ласка, від фракції, одна хвилина, Михайло Чечетов.</p><p>&nbsp;</p><p>10:12:22</p><p>ЧЕЧЕТОВ М.В.</p><p>Уважаемый Владимир Михайлович! Уважаемые коллеги! Святая святых любого парламента в демократической стране мира – своевременно принять&nbsp;&nbsp;государственный бюджет. Да, у нас был беспрецедентный&nbsp;&nbsp;случай, который был занесен в&nbsp;Книгу Гиннесса, когда прошлое правительство категорически отказалось подавать бюджет. И как результатом этого был обвал на 15 процентов, на 16&nbsp;процентов&nbsp;ВВП, когда мы окунулись в болото кризиса глубже всех стран мира. Мы сегодня&nbsp;&nbsp;на эту авантюру не пойдем. Мы не претендуем, чтобы нас по аналогу еще раз занесли в&nbsp;Книгу Гиннесса с обратной&nbsp;&nbsp;стороны. И мы не пойдем на эту авантюру, чтобы сделать беззащитными и нашу экономику, наших людей в условиях надвигающейся второй волны мирового экономического кризиса.</p><p>Поэтому своевременно принятие бюджета гарантирует стабильный переход экономики с одного года в другой,&nbsp;&nbsp;не сбавляя&nbsp;темпы, а самое главное&nbsp;–&nbsp;&nbsp;социальную защиту от негативных последствий&nbsp;&nbsp;экономического кризиса мирового, который может сказать на Украине.&nbsp;&nbsp;Поэтому мы предлагаем отменить это постановление,&nbsp;не поддерживать и проголосо…</p><p>&nbsp;</p><p>ГОЛОВУЮЧИЙ. Шановні колеги, більш ніхто із фракцій, які не виступали, не наполягають? Ні. Прошу уваги.</p><p>Ставлю на голосування пропозицію про прийняття Постанови Верховної Ради України&nbsp;&nbsp;(реєстраційний номер 11000-П) "Про скасування рішення Верховної Ради України від 04.12.12 року про прийняття проекту Постанови "Про особливості процедури розгляду і прийняття проекту Закону України&nbsp;&nbsp;про Державний Бюджет України&nbsp;&nbsp;на 2013 рік". Так йде голосування.&nbsp;&nbsp;</p><p>&nbsp;</p><p>10:14:34</p><p>За-55</p><p>Рішення не прийнято.</p><p>По фракціях, будь ласка. Партія регіонів – 0, "БЮТ-"Батьківщина" – 29, "Наша Україна - Народна самооборона" – 25, комуністів, Народна Партія, "Реформи заради майбутнього" – 0, позафракційні – 1.</p><p>Таким чином, шановні колеги,&nbsp;&nbsp;ми вимушені чи зобов'язані рухатися&nbsp;&nbsp;відповідно до прийнятої постанови.</p><p>Пропонується, виходячи з цього, такий алгоритм подальшого розгляду питання: доповідач, голова комітету, - 15 хвилин. Якщо буде потреба, я пропоную, щоб кожна фракція виступила у межах двох хвилин із своїм ставленням до цього документу. Нема заперечень?&nbsp;<i>(Шум у залі)</i></p><p>Шановні колеги, ну я… Ну, ми ж як компроміс. Бо інакше&nbsp;&nbsp;тільки доповідь і&nbsp;&nbsp;голосування. Ну, які ще можуть бути проблеми? Ну, я прошу вас.</p><p>Я запрошую до виступу голову бюджетного комітету Валерія Баранова. Будь ласка.</p><p>&nbsp;</p><p>ГОЛОС ІЗ ЗАЛУ.&nbsp;<i>(Не чути)</i></p><p>&nbsp;</p><p>ГОЛОВУЮЧИЙ.&nbsp;&nbsp;Будь ласка, він все скаже вам. Будь ласка, Валерій Олексійович.</p><p>&nbsp;</p><p>10:15:44</p><p>БАРАНОВ В.О.</p><p>Шановний Володимире Михайловичу, шановні народні депутати! До комітету надійшло більше тисячі пропозицій щодо проекту Закону про Державний бюджет на наступний рік.</p><p>Комітет на своєму засіданні вчора&nbsp;&nbsp;розглянув цей законопроект. У зазначеному&nbsp;&nbsp;законопроекті запропоновано затвердити на 13-й рік доходи Державного бюджету у сумі 361,5 мільярдів гривень, видатки та кредитування Державного бюджету 411,9 мільярдів гривень, дефіцит Державного бюджету 50,4 мільярди гривень, граничні обсяги державного боргу у сумі 483 мільярди гривень і державні гарантії на суму 50 мільярдів гривень.</p><p>Головним&nbsp;&nbsp;науково-експертним управлінням Апарату Верховної Ради&nbsp;&nbsp;здійснено експертизу законопроекту і надано висновок до нього. Розглянувши законопроект та пропозиції народних депутатів, Комітет з питань бюджету ухвалив рішення рекомендувати Верховній Раді прийняти цей закон за основу та в цілому з урахуванням таких наступних пропозицій&nbsp;Комітету Верховної Ради з питань бюджету.</p><p>Перше. Внести до тексту законопроекту такі зміни.</p><p>Статтю 11 доповнити пунктом 12 такого змісту:&nbsp;"Плата за одержання інформації з державних реєстрів, держателем яких є&nbsp;Міністерство юстиції&nbsp;&nbsp;України та центральний орган виконавчої влади, що забезпечує реалізацію державної політику у сфері державної реєстрації актів цивільного стану, державної реєстрації речових прав на нерухоме майно, державної реєстрації юридичних осіб та фізичних осіб-підприємців".</p><p>Статтю 12 доповнити пунктом 4 такого змісту:&nbsp;"Залишок коштів, джерелом фінансування яких були надходження збору на розвиток виноградарства, садівництва і хмелярства, які надійшли в минулі періоди".</p><p>Статтю 14 доповнити пунктом 18, 19 такого змісту:&nbsp;"Державну підтримку розвитку хмелярства, закладання молодих садів, виноградників та ягідників і нагляд за ними за рахунок джерел, визначених пунктом чотири статті 12 цього закону; 19-а: "Забезпечення функціонування державних реєстрів, держателем яких є Міністерство юстиції України та центральний орган виконавчої влади, що забезпечує реалізацію державної політики у сфері державної реєстрації актів цивільного стану, державної реєстрації речових прав на нерухоме майно, державної реєстрації юридичних осіб та фізичних осіб-підприємців за рахунок джерел, визначених пунктом 12 і 11 закону.</p><p>Пункт 1&nbsp;"Прикінцевих положень"&nbsp;доповнити абзацом такого змісту:&nbsp;"Пункт 12 статті та пункт 19 статті 14 цього закону діють до 1 липня 2013 року".</p><p>Пункт 3&nbsp;"Прикінцевих положень"&nbsp;&nbsp;викласти в такій редакції:&nbsp;"У&nbsp;&nbsp;2013 році статті 16, 17 Бюджетного кодексу України застосовуються з урахуванням положень пункту 3 статті 6 цього закону щодо надання дозволу головним розпорядником бюджетних коштів&nbsp;залучати кошти для забезпечення виконання зобов'язань, що виникають при здійсненні ними капітальних видатків понад обсягів встановлених бюджетних призначень. Порядок залучення таких коштів та їх повернення встановлюються Кабінетом Міністрів України".</p><p>Пункт 5&nbsp;"Прикінцевих положень"&nbsp;викласти в такій редакції:&nbsp;"Положення частини першої статті 11 та частини першої статті 23 Закону України про акціонерні товариства щодо заборони оплати цінних паперів борговими емісійними цінними паперами, емітентом яких є набувач, у 2013 році застосовують з урахуванням положень статті 17, 19 цього закону у разі придбання у державну власність акцій первинної емісії Аграрного фонду та акцій додаткової емісії публічного акціонерного товариства "Державний ощадний банк України" і приватного акціонерного товариства "Українське дунайське пароплавство" в обмін на облігації внутрішньої державної позики.</p><p>Пункт 6 "Прикінцевих положень" викласти в такій редакції: "У 2013 році положення частини другої статті 32 Закону України "Про банки і банківську діяльність" щодо формування статутного капіталу шляхом грошових внесків у разі придбання в державну власність акцій публічного акціонерного товариства "Державний ощадний банк України" в обмін на облігації внутрішньої державної позики застосовуються з урахуванням статті 19 цього закону".</p><p>Пункт 8 "Прикінцевих положень" викласти в такій редакції: "Установити, що підпункти 1,4, 7,8 пункту 28 розділу І Закону України від 16 жовтня 2012 року № 5461-6 "Про внесення змін до деяких законодавчих актів України щодо діяльності Міністерства юстиції, Міністерства культури і інших центральних органів виконавчої влади, діяльність яких спрямовується і координується через відповідні міністерства, а також Державного космічного агентства" набирають чинність 1 липня 2013 року".</p><p>Кабінету Міністрів України, органам місцевого самоврядування забезпечити проведення державної реєстрації юридичних осіб та фізичних осіб – підприємців до 1 липня 2013 року відповідно у районних, районних у містах Києві та Севастополі державних адміністраціях, виконавчих комітетах міських рад міст обласного значення та передачу цих повноважень з 1 липня 2013 року центральному органу виконавчої влади, що реалізує державну політику у сфері державної реєстрації юридичних та фізичних осіб – підприємців. Збільшити доходи спеціального фонду проекту Державного бюджету на 2013 рік за кодом 2501.0000 надходження від плати за послуги, що надаються бюджетним установам, згідно із законодавством на 1 мільярд 320 мільйонів 55 тисяч гривень.</p><p>Збільшити показники фінансування спеціального фонду проекту Державного бюджету на 2013 рік за кодом 602100 на початок періоду на&nbsp;&nbsp;100 мільйонів гривень.</p><p>Внести до видатків та кредитування&nbsp;&nbsp;проекту Державного бюджету на&nbsp;&nbsp;2013 рік такі зміни.</p><p>За загальним фондом.</p><p>Збільшити за кодом 01111010 "Збільшення законотворчої діяльності Верховної Ради" видатки споживання на 60 мільйонів&nbsp;&nbsp;гривень, з&nbsp;&nbsp;них оплата праці – 36 мільйонів.</p><p>Збільшити за кодом&nbsp;&nbsp;&nbsp;0301080 "Фундаментальні і прикладні розробки та дослідження у сфері державного управління, стратегічних проблем зовнішньої і внутрішньої політики та з питань посередництва і примирення при вирішенні колективно-трудових спорів, конфліктів" видатки розвитку на суму 15 мільйонів гривень.</p><p>Пропонується також зменшити видатки розвитку&nbsp;&nbsp;за бюджетною програмою КПКВК 3511460 на 60 мільйонів гривень, збільшивши видатки за бюджетною програмою 0411010 в сумі 55 мільйонів 300 тисяч, у тому числі видатки споживання 40 мільйонів&nbsp;&nbsp;&nbsp;заробітна плата&nbsp;&nbsp;6 мільйонів 743,5 тисяч та оплата комунальних послуг 1 мільйон 817,5&nbsp;&nbsp;тисяч гривень; видатки розвитку&nbsp;&nbsp;15 мільйонів 300 тисяч гривень та за бюджетною програмою 0411130 видатки розвитку 4 мільйона 700 тисяч гривень.</p><p>Збільшити за кодом 0501010 "Організаційне забезпечення діяльності судів та установ судової системи" видатки споживання на 5 мільйонів гривень, з них оплата праці – 3 мільйони 665 тисяч.</p><p>Збільшити за кодом 0501080 "Здійснення правосуддя апеляційними господарськими судами" видатки розвитку на 1 мільйон 500 тисяч гривень для Харківського апеляційного господарського суду.</p><p>Збільшити за кодом&nbsp;&nbsp;0501110 "Забезпечення діяльності Вищої кваліфікаційної комісії суддів України" видатки розвитку на 7 мільйонів гривень.</p><p>Збільшити за кодом 0501170 "Здійснення&nbsp;&nbsp;правосуддя місцевими адміністративними судами" видатки на 7 мільйонів гривень, у тому числі видатки споживання на 5 мільйонів гривень, з них оплата праці – 2 мільйона 580 тисяч, видатки розвитку – 2 мільйона для Окружного&nbsp;&nbsp;адміністративного суду міста Києва.</p><p>Збільшити&nbsp;&nbsp;за кодом 0751010 "Здійснення правосуддя Вищим адміністративним судом&nbsp;&nbsp;України" видатки на 6 мільйонів гривень, у тому числі видатки&nbsp;&nbsp;споживання – 2 мільйона, видатки розвитку – 4&nbsp;&nbsp;мільйона.</p><p>Збільшити за кодом 0801010&nbsp;&nbsp;"Забезпечення конституційної юрисдикції в України"&nbsp;&nbsp;видатки&nbsp;&nbsp;на&nbsp;&nbsp;5 мільйонів гривень, у тому числі&nbsp;&nbsp;видатки споживання – 3 мільйона 617,1 тисяч,&nbsp;&nbsp;з них, оплата праці – 601,4; на видатки розвитку – 1&nbsp;&nbsp;мільйон 382,9 тисяч.</p><p>Збільшити за кодом&nbsp;&nbsp;1001200 "Державна підтримка&nbsp;&nbsp;фізкультурно-спортивного товариства&nbsp;&nbsp;"Динамо України" на&nbsp;організацію та проведення&nbsp;&nbsp;роботи з розвитку фізичної культури і спорту&nbsp;&nbsp;&nbsp;серед працівників і військовослужбовців&nbsp;правоохоронних органів видатки розвитку на 3 мільйони гривень.</p><p>Збільшити за кодом 1701080 "Виробництво та&nbsp;&nbsp;&nbsp;трансляція телерадіопрограм для&nbsp;&nbsp;держаних потреб, збирання, обробка та&nbsp;&nbsp;розповсюдження офіційної інформаційної продукції, створення та функціонування&nbsp;&nbsp;україномовної версії&nbsp;міжнародного каналу&nbsp;Evronews" видатки розвитку на 40 мільйонів.</p><p>Збільшити за кодом 1801100 "Фінансова підтримка національних&nbsp;&nbsp;творчих спілок у сфері культури і мистецтва" та "Заходи&nbsp;&nbsp;&nbsp;всеукраїнського товариства "Просвіта"&nbsp;&nbsp;видатки споживання на 5 мільйонів гривень.</p><p>Збільшити за кодом 2204110 "Розвиток спорту інвалідів та їх фізкультурно-спортивна&nbsp;&nbsp;реабілітація" видатки на 42 мільйона&nbsp;&nbsp;55,1 тисяч, у тому числі видатки&nbsp;&nbsp;споживання – 38, 887 тисяч, видатки розвитку – на 3 мільйона 168,1 тисяча.</p><p>Збільшити за кодом 2204120 "Підготовка і участь&nbsp;&nbsp;національних збірних команд у паралімпійських, дефлімпійських іграх" видатки споживання 5&nbsp;&nbsp;мільйонів 944, 9 тисяч гривень.</p><p>Зменшити за кодом 2204220&nbsp;&nbsp;"Розвиток фізичної культури, спорту, вищих досягнень та резервного спорту" видатки&nbsp;на 24 мільйона гривень, у тому числі зменшити&nbsp;&nbsp;видатки споживання на 25 мільйонів гривень та&nbsp;&nbsp;збільшити&nbsp;&nbsp;видатки розвитку на 1 мільйон гривень.</p><p>Передбачити&nbsp;&nbsp;бюджетну програму субвенцій з Державного&nbsp;&nbsp;бюджету обласному бюджету&nbsp;&nbsp;Донецької області на будівництво ПЕТ/КТ центру, капітального ремонту, реконструкції лікарняних споруд та закупівлю високовартісного медичного обладнання для Донецького обласного клінічного територіально-медичного об'єднання, визначивши видатки у розмірі 60 мільйонів гривень.</p><p>Зменшити за кодом 2501130 "Одноразові виплати жінкам, яким присвоєно почесне звання України "Мати-героїня", інвалідам та непрацюючим, малозабезпеченим особам та особам, які постраждали від торгівлі людьми" видатки споживання на 20 мільйонів гривень.</p><p>В окремому рядку за кодом 2505030 слова "видатки на фінансову підтримку" замінити словами: "видатки на фінансову підтримку Національної асамблеї інвалідів України". Цифри 36.600 замінити цифрами 41.300.</p><p>Збільшити за кодом 2751010 "Керівництво та управління у сфері регіонального розвитку, будівництва та житлово-комунального господарства" видатки споживання на 4 мільйони гривень.</p><p>Передбачити Бюджетну програму проведення протизсувних заходів, інженерного захисту, протиаварійних та ремонтно-реставраційних робіт на території Києво-Печерської Лаври, визначивши видатки розвитку у сумі 17 мільйонів гривень.</p><p>Збільшити за кодом 2751390 "Надання пільгового дострокового державного кредиту молодим сім'ям та одиноким молодим громадянам на будівництво, реконструкцію та придбання житла", надання кредитів на 20 мільйонів гривень.</p><p>Зменшити за кодом 2761530 "Субвенції з державного бюджету місцевим бюджетам на капітальний ремонт систем централізованого водопостачання та водовідведення" видатки розвитку на 160 мільйонів. В тому числі зменшивши їх для обласних бюджетів Запорізької – 100, Луганської – 20, Миколаївської – 40, Харківської – 40, та передбачивши і для обласного бюджету Дніпропетровської області у сумі 40 мільйонів.</p><p>Передбачити бюджетну програму субвенцій з державного бюджету обласному бюджету Тернопільської області на продовження будівництва житлових будинків в місті Почаєві Кременецького району з метою відселення сторонніх осіб з території Свято-Успенської Почаївської Лаври, визначивши видатки розвитку у сумі 15 мільйонів 600 тисяч.</p><p>Збільшити за кодом 3501120 "Прикладні наукові розробки" наукове забезпечення пріоритетних напрямків фінансово-бюджетної політики, підготовку наукових кадрів у сфері фінансів" видатки розвитку на 3 мільйона гривень.</p><p>Збільшити за кодом 350720 "Прикладні розробки у сфері оподаткування фінансового права та діяльності податкової служби" видатки розвитку на 5 мільйонів гривень.</p><p>Збільшити за кодом 3507040 "Підготовка кадрів та підвищення кваліфікації національним університетам Державної податкової служби" видатки на 51674,1 тисяч гривень, у тому числі видатки споживання – на 41674,1 тисяча гривень, видатки розвитку – на 10 мільйонів гривень.</p><p>Найменування бюджетної програми за кодом 3511090 слова "вітчизняного виробництва" виключити.</p><p>Передбачити бюджетну програму субвенцій з державного бюджету місцевим бюджетам на здійснення заходів щодо соціально-економічного розвитку окремих територій по 3511210, визначивши видатки розвитку у сумі 1 мільярд 336957 тисяч гривень.</p><p>Зменшити за кодом 3511460 "Державний фонд регіонального розвитку" видатки розвитку на 470 і 665 і 4 тисячі гривень.</p><p>Зменшити за кодом 3511580 "Обслуговування та погашення боргових зобов'язань за кредитами, залученими під державні гарантії, що використовуються для реалізації завдань і заходів Державного фонду регіонального розвитку" видатки споживання на 1 мільярд 218200 тисяч.</p><p>Збільшити за кодом 3603030 "Оплата послуг та відшкодування витрат адвокатів з надання безоплатної вторинної правової допомоги" видатки споживання на…</p><p>&nbsp;</p><p>ГОЛОВУЮЧИЙ.&nbsp;&nbsp;Мікрофон увімкніть.</p><p>&nbsp;</p><p>БАРАНОВ В.О. Збільшити за кодом 3609020 "Прикладні розробки у сфері архівної справи та страхового фонду документації" видатки розвитку 2 мільйони 723 тисячі гривень.</p><p>Збільшити за кодом 6501010 "Інформаційно-аналітичне забезпечення координаційної діяльності у сфері національної безпеки і оборони" видатки на 19 мільйонів 421,3 тисячі гривень, у тому числі видатки споживання –&nbsp;&nbsp;&nbsp;&nbsp;&nbsp;&nbsp;&nbsp;2 мільйони 367,4 тисячі, видатки розвитку – на 17053,9 тисяч гривень.</p><p>Передбачити за кодом 6521100 "Будівництво, придбання житла для військовослужбовців, Служби безпеки України" видатки розвитку у сумі 40 мільйонів гривень.</p><p>Збільшити за кодом 6541030 "Фундаментальні дослідження, прикладні наукові, науково-технічні розробки, виконання робіт за державними цільовими програмами і державним замовленням, підготовка наукових кадрів, фінансова підтримка розвитку наукової інфраструктури та наукових об'єктів, що становлять національне надбання, забезпечення діяльності наукових бібліотек" видатки розвитку 85,8 мільйонів гривень.</p><p>Збільшити за кодом 6541140 "Здійснення науково-дослідницьких та дослідницько-конструкторських робіт Інститутом проблем безпеки атомних електростанцій Національної академії наук" видатки розвитку на 5 мільйонів 300 тисяч.</p><p>Збільшити за кодом 6581070 "Фінансова підтримка, видання журналу "Право України" видатки споживання на 3 мільйони гривень.</p><p>Збільшити за кодом 8581010 "Керівництво та управління у сфері регуляторної політики та розвитку підприємництва" видатки споживання на 890 тисяч.</p><p>За спеціальним фондом збільшити за кодом 1001050 "Забезпечення захисту прав і свобод громадян, суспільства і держави від протиправних посягань, охорона громадського порядку та протидія незаконній міграції" видатки споживання на 1 мільярд гривень.</p><p>Передбачити бюджетну програму "Державна підтримка розвитку хмелярства, закладення молодих садів, виноградників та ягідників і нагляд за ними", визначивши видатки розвитку у сумі 100 мільйонів гривень.</p><p>Збільшити за кодом 3601010 "Керівництво та управління у сфері юстиції" видатки споживання на 316 і 225 тисяч гривень.</p><p>Передбачити за кодом 3602010 "Керівництво та управління у сфері державної реєстрації" видатки споживання на суму 3,8 мільйони.</p><p>У додатку номер 8 до законопроекту найменування бюджетних програм за кодами 0501030 та 0501040 привести у відповідність до їх найменувань в додатку номер 3 до законопроекту, виклавши відповідно у такій редакції "здійснення правосуддя апеляційними судами, загальними" та "здійснення правосуддя місцевими загальними судами". У додатку номер 9 до законопроекту його назву провести у відповідність до статті 4 законопроекту, доповнивши словами "від іноземних держав, банків і міжнародних фінансових організацій для реалізації&nbsp;&nbsp;інвестиційних програм, проектів. Передбачити кредит Європейського банку реконструкції та розвитку із загальним обсягом 200 мільйонів євро на інвестиційний проект "Третій проект ремонту автомобільної дороги Київ-Чоп" із залученням кредиту в 2013 році на суму 50 мільйонів на виконання бюджетної програми "Розвиток автомагістралі та реформа дорожнього руху".</p><p>За кредитом Європейського інвестиційного банку із загального бюджету 450 мільйонів євро –&nbsp;&nbsp;на інвестиційний проект "Європейські дороги України-2", проект "Покращення транспортного експлуатаційного стану автомобільних доріг на підходах до міста Києва". Зменшити обсяг залучення кредиту в 2013 році на 50 мільйонів гривень для виконання бюджетної програми "Розвиток автомагістралі та реформа дорожнього сектору".</p><p>На підставі змін, передбачених пунктами 1.6 таких пропозицій Комітету з питань бюджету внести відповідні зміни до статті 1 та додатків до законопроекту з метою забезпечення збалансованості бюджетних показників.</p><p>У разі прийняття законопроекту, Комітету Верховної Ради України з питань бюджету разом з Міністерством фінансів та Головним юридичним управлінням Апарату Верховної Ради, внести до законопроекту відповідні зміни та редакційні техніко-економічні уточнення для оформлення прийнятого закону на підпис Голові Верховної Ради.</p><p>За результатом розгляду Комітет з питань бюджету ухвалив рішення рекомендувати Верховній Раді прийняти законопроект про Державний бюджет на 2013 рік за номером 11000 за основу та в цілому як закон з урахуванням пропозицій Комітету з питань бюджету до нього, наведених у листі до Верховної Ради.</p><p>Отже, у разі прийняття законопроекту Комітету з питань бюджету разом з Мінфіном та Юридичним управлінням&nbsp;належить при оформленні врегулювати всі правки, а також&nbsp;&nbsp;правки щодо реєстраційного збору за державну реєстрацію юридичних осіб та фізичних осіб-підприємців та плати за видачу органами Міністерства внутрішніх справ номерних знаків транспортних засобів та окремих видів документації, виходячи зі стану розгляду законопроекту 11475, де прошу підтримати рішення Комітету з питань бюджету з урахуванням озвученого мною. Спасибі.</p><p>&nbsp;</p><p>ГОЛОВУЮЧИЙ. Дякую. Сідайте, будь ласка. Сідайте, будь ласка.</p><p>Шановні народні депутати, прошу записатись від фракцій, як ми домовлялися, по 2 хвилини, якщо є таке бажання.</p><p>Будь ласка, прізвища народних депутатів виведіть на табло. Андрій Шевченко, фракція "БЮТ – "Батьківщина". Буде виступати Микола Томенко. Наступним буде виступати Олександр…, Павло Жебрівський буде виступати.</p><p>&nbsp;</p><p>10:37:12</p><p>ТОМЕНКО М.В.</p><p>Шановні колеги, я належу до тих кількох депутатів, які слухали виступ голови бюджетного комітету. Я не знаю, за що ви збираєтеся голосувати, оскільки 19 хвилин голова бюджетного комітету навів порядку 100 нових цифр, які будуть враховані в бюджеті. У вас на руках ні в кого нема цього документу. Я не пам’ятаю, коли парламент приймав бюджет із слуху. Ми маємо сьогодні бюджет, за який ви сьогодні будете голосувати, – бюджет із слуху, бюджет для своїх людей і бюджет, який буде розподілятись в ручному режимі.</p><p>Про бюджет слуху я сказав. Тепер про бюджет для своїх людей. Я розумію, більшість цифр, які були зачитані, не треба бути депутатом шостого скликання чи попередніх скликань, щоб зрозуміти, як поділився цей бюджет. Коли порахували, що виявляється депутати шостого скликання, які не стануть депутатами сьомого скликання з Партії регіонів, і як депутати, які зрадили свої фракції і перейшли в парламентську більшість, 2 дні назад чи 3 дні назад сказали, що не будуть голосувати за цей бюджет, тому кожному депутату виділили по рядочку. Одному – для його Податкової академії, бо він уже не буде депутатом. Другому – для його регіону. Третьому – для його дороги. І таким чином наскребли 226 голосів.</p><p>Ну, друзі, ну напевно ж для українського народу треба бюджет приймати, а не для своїх людей, які будуть натискувати кнопки свої! І не для своїх регіонів треба приймати! Бо сьогодні так докерувалися, що немає грошей на зарплати вчителів. Що сьогодні міські влади беруть кредити, не знають, як заплатити за листопад і за грудень не знають як заплатити.</p><p>І, звичайно, цей бюджет в ручному режимі. Тому що якщо ви подивитеся видатки на міністерства, там ніхто не знає, на що підуть ті гроші. Це означає, що займайте чергу і, як казав відомий український&nbsp;&nbsp;афорист Микола Азаров: "Просіть, щоб заплатили пенсії й зарплати. Просіть те, що передбачено Конституцією". От ідіть, хто з мішком, хто з пакетом, хай мери ходять в уряд і будуть просити, що платити. За такий ганебний бюджет фракція "Батьківщина" голосувати не буде.</p><p>&nbsp;</p><p>ГОЛОВУЮЧИЙ. Арсеній Яценюк, фракція "Наша Україна – Народна самооборона". Наступним буде виступати Петро Мельник.&nbsp;&nbsp;Владислав Лук'янов, будь ласка.</p><p>&nbsp;</p><p>10:39:31</p><p>ЯЦЕНЮК А.П.</p><p>Шановні члени парламенту!&nbsp;&nbsp;Цей бюджет&nbsp;&nbsp;непрофесійний, несправедливий і неефективний. В першу чергу чому він непрофесійний? Це перший бюджет за останніх п’ять років, який передбачає зменшення доходів державного бюджету на 12,5 мільярдів гривень. Це перший бюджет, в якому при цьому, що зменшуються доходи державного бюджету, збільшується&nbsp;&nbsp;валовий внутрішній продукт країни. Зрозуміло, що&nbsp;&nbsp;в регіоналів з арифметикою дуже погано в особливості тієї, яка стосується держави, але&nbsp;&nbsp;добре з тією арифметикою, яка стосується їхньої приватної кишені.</p><p>Друге. Дефіцит державного бюджету на наступний рік зростає на&nbsp;&nbsp;30 відсотків – рекордна цифра 50 мільйонів гривень.</p><p>Третє. Цей бюджет несправедливий тому, що&nbsp;&nbsp;відповідно до цього проекту основний тягар по сплаті податків лягає на громадян України. Додатково з громадян України стягнуть 1 мільярд гривень. На противагу підприємств, які належать акціонерам Партії регіонів і які заплатять на&nbsp;&nbsp;1,6 мільярда гривень&nbsp;&nbsp;податку на прибуток менше ніж в цьому році.</p><p>Третє. Чому він несправедливий? Вони підвищили соціальні стандарти для українців: мінімальна заробітна платня і прожитковий мінімум зросли – на&nbsp;&nbsp;12 і на 13 гривень.</p><p>Четверте. Цей бюджет збільшує витрати&nbsp;&nbsp;на Міністерство внутрішніх справ, СБУ і Генеральну прокуратуру&nbsp;&nbsp;загалом на 1,2 мільярди гривень. А за останні три роки такий ріст склав&nbsp;&nbsp;6,5 мільярдів гривень на противагу Збройних Сил, яким скоротили витрати на 1 мільярд.&nbsp;</p><p>Чому він не ефективний цей бюджет? У цьому бюджеті закладається рекордна сума – 135 мільярдів гривень на виплату зовнішніх боргів. А загальна сума зовнішнього боргу країни буде сягати 600 мільярдів гривень, це 13 тисяч 112 гривень на одного українця. В той момент, коли Янукович…</p><p>&nbsp;</p><p>ГОЛОВУЮЧИЙ.&nbsp;&nbsp;Завершуйте, будь ласка.</p><p>&nbsp;</p><p>ЯЦЕНЮК А.П.&nbsp;&nbsp;В той момент, коли Янукович взяв офіс Президента, борг кожного українця був 6,5 тисяч гривень.</p><p>За цей "бюджет бідності" голосувати не можна, ми категорично проти прийняття цього бюджету.</p><p>&nbsp;</p><p>ГОЛОВУЮЧИЙ.&nbsp;&nbsp;Дякую. Владислав Лук'янов, фракція Партії регіонів. Наступна буде виступати Алла Александровська.</p><p>&nbsp;</p><p>10:42:02</p><p>ЛУК’ЯНОВ В.В.</p><p>Шановний Володимир Михайлович, шановні колеги народні депутати, шановні громадяни України! Вперше в історії України ми приймаємо бюджет, який збалансований за основними показниками. Ми приймаємо бюджет, який можна реалістично&nbsp;&nbsp;виконати. В цьому бюджеті можна виконати реалістично і доходну частину, і збалансовано профінансувати соціальні видатки, профінансувати збільшення заробітної плати, пенсій, підвищити виплати по догляду за дітьми, підвищити всі соціальні стандарти. Але це зробити в стабільній ситуації, зробити це в ситуації, коли бюджет наповнюється за рахунок реальних можливостей української економіки.</p><p>Тому я звертаюсь до кожного з народних депутатів, звертаюсь до громадян України і прошу підтримати цей закон, підтримати уряд України, підтримати стабільність в нашій державі. Дякую за увагу.</p><p>&nbsp;</p><p>ГОЛОВУЮЧИЙ.&nbsp;&nbsp;Алла Александровська, фракція Комуністичної партії України.</p><p>&nbsp;</p><p>10:43:45</p><p>АЛЕКСАНДРОВСЬКА А.О.</p><p>Уважаемые коллеги! Хотелось бы спросить у предыдущего выступающего, какое правительство нужно поддерживать? Ведь его просто нет, его не существует.</p><p>Сразу хочу сказать, что фракция Коммунистической партии Украины голосовала бы за бюджет,<a name=Temp></a>&nbsp;если бы этот бюджет был для народа Украины, если бы это был бюджет строительства государства. Бюджет, который нам предложен сегодня для рассмотрения, и собственно говоря, который, практически, невозможно было почитать и на руках у нас никакого проекта решения и никаких документов по принятию этого закона тоже нет.</p><p>Но все-таки, совершенно однозначно, что то бюджет – бюджет для олигархов. И это, действительно, нонсенс, в нищей стране, в которой большинство людей&nbsp;&nbsp;&nbsp;&nbsp;&nbsp;живут,&nbsp;&nbsp;действительно, на уровне нищеты, правительство, ушедшее в отставку, совершенно спокойно отказалось дополнительно от получения в доходы бюджетов 12,5 миллиардов гривен. Почему эти 12,5 миллиардов гривен не работает на экономику? Потому что мы спасаем олигархов. Мы, действительно, создаем условия, чтобы у них эти деньги остались в распоряжении и никакой нет уверенности в том, что эти деньги будут направлены на развитие экономики. Однако мы лишили 12 миллиардов наш народ, потому что у нас есть, например, я уже говорила в судах дела чернобыльцев, у нас есть решения судов по детям войны, 4,5 миллиарда Пенсионный фонд должен выплатить детям войны и говорят, что денег нет, а 12 миллиардов для олигархов – деньги есть. Вы знаете, такого циничного бюджета мы еще не видели за всю историю Украины. Поэтому такой закон – бюджет, такой закон принят не должен быть. Я призываю вас за него не голосовать. Пусть придет новая Верховная Рада, пусть придет новое правительство, возьмут на себя ответственность за вот тот цинизм, за то угнетение народа, которое они предлагают проголосовать нам. Не становитесь "козлами отпущения", уважаемые представители фракции "Регионов".</p><p>&nbsp;</p><p>ГОЛОВУЮЧИЙ.&nbsp;&nbsp;Шановні народні депутати, обговорення питання завершено. Прошу підготуватися до голосування.</p><p>Ставиться на голосування пропозиція&nbsp;комітету з урахуванням доповіді голови комітету і пропозицій, які були викладені в доповіді,&nbsp;схвалити проект "Державного бюджету України на 2013 рік". Прошу голосувати.</p><p>&nbsp;</p><p>10:46:33</p><p>За-242</p><p>Закон "Про Державний бюджет України на 2013 рік" прийнято. Прийнято.</p><p>По фракціях. Партія регіонів – 187, "БЮТ-"Батьківщина" - 0, "Наша Україна - Народна самооборона" – 5, комуністів - 0, Народна Партія – 20, "Реформи заради майбутнього" – 19, "Позафракційні" – 11.</p><p>Шановні колеги, на вимогу… Прошу уваги! На вимогу двох фракцій: фракції "БЮТ-"Батьківщина", "Наша Україна - Народна самооборона" – оголошується перерва на 30 хвилин, до 11 годин 20 хвилин. Керівникам депутатських фракцій і груп прошу зібратися в кабінеті Голови Верховної Ради України. Ми обговоримо питання про урочисте закриття і сесії, і роботи Верховної Ради цього скликання. Перерва на 30 хвилин.</p><p>&nbsp;</p><p align=center>ПІСЛЯ ПЕРЕРВИ</p><p>&nbsp;</p><p>ГОЛОВУЮЧИЙ. Шановні колеги, прошу продовжити наше плідне засідання, плідну нашу роботу. І дозвольте поінформувати вас про те,&nbsp;&nbsp;про що йдуть домовленості. Я підкреслюю, поки що немає узгодженої позиції, але про що йдуть домовленості. Обговорюються пропозиції в такому обсязі.</p><p>Перше. Щоб ми розглянули і прийняли рішення щодо проектів Постанов про присудження&nbsp;&nbsp;премій Верховної Ради України.</p><p>Далі. Щоб ми&nbsp;&nbsp;розглянули два проекти законів в другому читанні.</p><p>Далі. Щоб ми розглянули, шановні колеги… є два проекти закону про внесення змін до Регламенту Верховної Ради України про процедуру персонального голосування. Зараз ще доузгоджують позиції фракції між собою і скажуть про своє рішення. І плюс, щоб розглянути&nbsp;&nbsp;проект Закону про внесення змін до деяких законів України щодо операцій з іноземною валютою.</p><p>Після того завершити роботу.&nbsp;<i>(Шум у залі)</i></p><p>&nbsp;Я, шановні колеги… шановні колеги, доповідаю вам про що йшлося під час засідання Погоджувальної ради. Вам приймати рішення. Тому я ще раз звертаюся до вас. Шановні народні депутати, нам потрібно завершити роботу Верховної Ради. Набрали, як казав один політик, таке меню. Оце вам меню я пропоную. Не будете при&nbsp;&nbsp;&nbsp;мати рішення – це ваша справа. Тому давайте ми зараз швиденько пройдемо цю дорогу, і потім завершимо роботу і подякуємо один одному.</p><p>Нам треба прийняти Постанову Верховної Ради України&nbsp;&nbsp;про присудження Премії Верховної Ради України найталановитішим молодим ученим в галузі фундаментальних і прикладних досліджень та науково-технічних розробок за 2012 рік (реєстраційний номер 11352).&nbsp;<i>(Шум у залі)</i></p><p>&nbsp;Ми дійдем до того питання – буде обговорення.</p><p>Степан Давимука.</p><p>І плюс другий проект – про призначення у 2013 році іменних стипендій Верховної Ради України для найталановитіших молодих вчених&nbsp;&nbsp;(11353). Степане Анатолійовичу,&nbsp;&nbsp;прошу дуже коротко.</p><p>&nbsp;</p><p>11:32:45</p><p>ДАВИМУКА С.А.</p><p>Шановний Володимире Михайловичу,&nbsp;&nbsp;шановні колеги, пані, панове! Проект постанови підготовлений комітетом на виконання відповідної&nbsp;&nbsp;постанови Верховної Ради, згідно якої щорічно&nbsp;&nbsp;встановлюється 20 премій Верховної Ради України&nbsp;&nbsp;для найталановитіших молодих вчених.&nbsp;</p><p>На здобуття Премії Верховної Ради&nbsp;&nbsp;висунуто 94 роботи. Перелік робіт, що представлені&nbsp;&nbsp;на здобуття Премії за 2012 рік, був&nbsp;&nbsp;опублікований у газеті "Голос України" та розміщений на сайті комітету.&nbsp;&nbsp;До комітету від науковців та наукових&nbsp;організацій надійшло понад 100 позитивних відгуків підтримки. За результатами проведеного конкурсу конкурсною комісією пропонується призначити за 2012 рік&nbsp;&nbsp;20 премій&nbsp;&nbsp;Верховної Ради України молодим вченим в галузі фундаментальних і прикладних досліджень та науково-технічних розробок&nbsp;&nbsp;з&nbsp;&nbsp;математики, інформатики та&nbsp;&nbsp;моделювання, фізики, фізики наноструктур, матеріалознавства та&nbsp;&nbsp;&nbsp;нанотехнологій, технічних наук та інтелектуальних систем обробки даних, наук про землю, енергетики, аналітичної&nbsp;&nbsp;хімії та&nbsp;&nbsp;наноматеріалів, біологічних наук, ветеринарних наук, медицини та нейропсихології, цивільного права, економіки, інформаційного забезпечення.</p><p>Науковцями з&nbsp;&nbsp;Національної академії наук&nbsp;&nbsp;представлено 10 робіт, університетами та інститутами Міністерства освіти – 8 робіт, Міністерства&nbsp;&nbsp;аграрної&nbsp;&nbsp;&nbsp;політики та&nbsp;&nbsp;національної&nbsp;&nbsp;академії медичних наук – по одній роботі, всього 46 номінантів, з яких: один&nbsp;&nbsp;доктор наук, 37 кандидатів наук.&nbsp;&nbsp;Вручення Премії приурочується до Дня науки – це травень 2013 року.</p><p>Прошу&nbsp;&nbsp;підтримати рішення комітет у і прийняти постанову. Дякую.</p><p>&nbsp;</p><p>ГОЛОВУЮЧИЙ. Дякую.</p><p>Шановні колеги, якщо якісь зауваження є&nbsp;&nbsp;у фракцій, по одній хвилині, будь ласка, від фракцій. Ганущак, будь ласка. По одній хвилині.</p><p>&nbsp;</p><p>11:35:04</p><p>ГАНУЩАК Ю.І.</p><p>Ганущак Юрій, "БЮТ - "Батьківщина". Пані та панове! Те, що ми зараз вручаємо премії, свідчить про те, що наука залишається у нас, не дивлячись на те, що її обчикрижили і не дають вижити діюча влада. Чому. Тому що діючій владі, взагалі кажучи, розумні люди і освічені не потрібні. Тому що сірість панує не тільки у діючі владі, сірість кругом зараз виграє. І для цієї сірості потрібна монополія.</p><p>І отут, на дворі зібралися науковці, які розвивають, підтримують науку, всупереч фактично цій владі, а не тому, що вона їм допомагає. І вони просили мене оголосити хоча б другий пункт вимог:</p><p>"Вважати можливим компромісом погодитись, що видатки Національної академії наук України по загальному фонду потрібні на рівні, передбаченому проектом Державного бюджету для Генеральної прокуратури і Служби безпеки України, а саме: 3,2 мільярди".</p><p>Щоб ви розуміли, зараз тут трошки більше 2 мільярдів, що реально означає фактично мар…</p><p>&nbsp;</p><p>ГОЛОВУЮЧИЙ. Шановні народні депутати! Нема застереження, щоб поставити на голосування? Ставиться на голосування пропозиція про прийняття Постанови Верховної Ради України про присудження Премії Верховної Ради України найталановитішим молодим ученим в галузі фундаментальних і прикладних досліджень та науково-технічних розробок за 2012 рік, (реєстраційний номер 11352). Прошу голосувати. Із тими змінами, про які сказав доповідач.</p><p>&nbsp;</p><p>11:36:57</p><p>За-334</p><p>Рішення прийнято.</p><p>Ставиться на голосування пропозиція, там доповнення якісь будуть у вас чи ні? Будь ласка, Степан Антонович, по другій постанові є? Скажіть, які доповнення?</p><p>&nbsp;</p><p>11:37:25</p><p>ДАВИМУКА С.А.</p><p>Шановний Володимире Михайловичу! Шановні колеги! Проект Постанови про призначення іменних стипендій Верховної Ради України для найталановитіших молодих вчених, підготовлений комітетом. Розмір стипендії – 2 тисячі гривень щомісяця.</p><p>На здобуття іменних стипендій було представлено 35 робіт претендентів. Інформація про претендентів на іменні стипендії було опубліковано в газеті "Голос України" та розміщено на сайті комітету. Конкурсна комісія, що затверджена розпорядженням Голови Верховної Ради України, розглянула представлені на конкурсі роботи на своєму засіданні.</p><p>На стипендію Верховної Ради пропонується 30 претендентів. З яких 24 – доктори наук та 6 – кандидати наук, які підготували докторські дисертації. З 30 претендентів – 10 жінок. За науковим спрямуванням: 7 – фізико-математичні науки; 7 – технічні науки; 3 – економічні науки; по дві – юридичні, педагогічні та біологічні науки; по одній – ветеринарні, соціологічні, історичні, медичні, філологічні та хімічні науки.</p><p>Стипендію отримали представники Міністерства освіти і науки – 23 стипендії, Національної академії наук – 5 стипендій, по одній стипендії – з Національної академії правових наук та Національної академії аграрних наук.</p><p>Комітет пропонує підтримати цю постанову і прийняти її за основу і в цілому. Дякую.</p><p>&nbsp;</p><p>ГОЛОВУЮЧИЙ.&nbsp;&nbsp;Дякую.</p><p>Шановні колеги, ставиться на голосування пропозиція комітету про прийняття Постанови Верховної Ради України про призначення у 2013 році іменних стипендій Верховної Ради України для найталановитіших молодих вчених (реєстраційний номер 11353) у відповідності з доповіддю заступника голови комітету. Прошу голосувати.</p><p>&nbsp;</p><p>11:39:36</p><p>За-323</p><p>Рішення прийнято.</p><p>Шановні колеги, тепер оголошується до розгляду проект Закону про внесення змін до деяких законодавчих актів України щодо подальшого удосконалення адміністрування податків і зборів (реєстраційний номер 11284, 11285), оскільки в другому проекті йдеться про внесення змін до Податкового кодексу. Так спочатку один, а потім другий. Але пакет по суті. Доповідач – Віталій Хомутиннік – голова Комітету з питань фінансів, банківської діяльності, податкової та митної політики. І давайте одразу по поправках.</p><p>&nbsp;</p><p>11:40:23</p><p>ХОМУТИННІК В.Ю.</p><p>Шановний Володимире Михайловичу, шановні колеги, ці два законопроекти, вона взаємопов'язані, 11285 і 11285, всі вони стосуються подальшого удосконалення адміністрування податків і зборів. Частину цих норм ми вже прийняли на минулому нашому засіданні в законопроекті 10687. Саме ці пропозиції були вилучені при доопрацюванні до другого читання.</p><p>Законопроект підготовлений до розгляду. Надійшла 51 пропозиція, з них враховано в повному обсязі, частково або по суті - 41, 10 пропозицій відхилено. Готові йти по поправках.</p><p>&nbsp;</p><p>ГОЛОВУЮЧИЙ. Так, давайте по поправках іти будемо. Так, Журавко наполягає? Тут, у цьому законопроекті не враховані поправки Журавко. Він наполягає на них?</p><p>&nbsp;</p><p>ХОМУТИННІК В.Ю. Не наполягає він.</p><p>&nbsp;</p><p>ГОЛОВУЮЧИЙ. Хто наполягає на своїх поправках, які не враховані? Зараз йдемо… Ганущак, 15 поправка. Будь ласка, Юрій Іванович.</p><p>&nbsp;</p><p>11:41:24</p><p>ГАНУЩАК Ю.І.</p><p>Пані та панове, подивіться, що пропонується? Пропонується ті речі, які стосуються часу, способу перевірок, тобто позапланові і планові, замінити на тип, тобто документальні, ну, і фактичні. Але це зовсім інші виміри. Тобто я наполягаю на тому, щоб було чітко регламентовано порядок планових і позапланових, тому що фактичні і документальні – це щось від лукавого. Дякую.</p><p>&nbsp;</p><p>ГОЛОВУЮЧИЙ. Ставиться на голосування 15 поправка. Прошу визначатись.</p><p>&nbsp;</p><p>11:42:18</p><p>За-33</p><p>Поправка не підтримана.</p><p>Наступна поправка Глазунова – 34-а. Наполягаєте на ній? Ні.</p><p>Ганущак – 35-а. Юрій Іванович, наполягаєте на ній? Мікрофон.</p><p>&nbsp;</p><p>11:42:30</p><p>ГАНУЩАК Ю.І.</p><p>Звичайно&nbsp;&nbsp;наполягаю. Ну, як це так. Ну, знову напали на місцеві бюджети. Ну, чому вони у вас кісткою в горлі стоять? Ну, хоч що-небудь було у місцевих бюджетах від екологічного збору? Ні, вирішили ліквідувати, тому що комусь це стало цей непотрібно і взагалі. Ну, правляча партія називається Партією регіонів. Ну, яка ж ви Партія регіонів, як ви так знищуєте місцеве самоврядування.</p><p>Тому&nbsp;&nbsp;я наполягаю відновити нинішню норму щодо того, що частина екологічного збору іде до спеціального фонду місцевих бюджетів. Тому що цей спеціальний фонд – це як компенсаційний. Тобто гроші, які приходять від забруднення повинні іти на ті заходи, які мають іти для того, щоби це забруднення було меншим. Це ж елементарно. Але вам що – горохом об стінку. Дякую.</p><p>&nbsp;</p><p>ХОМУТИННІК В.Ю. Я для стенограми хочу підтвердити, що все залишається, розподіл екологічного податку залишається так як діє в цьому році. Тому нічого не змінюється. Тому всі пропозиції: і ваші, і інших депутатів були відхилені. Тому все гаразд з цією поправкою.</p><p>&nbsp;</p><p>ГОЛОВУЮЧИЙ. Ставиться на голосування поправка 35.</p><p>&nbsp;</p><p>11:44:06</p><p>За-38</p><p>Поправка не прийнята.</p><p>Поправка 36 Юрія Ганущака. Мікрофон.</p><p>&nbsp;</p><p>11:44:12</p><p>ГАНУЩАК Ю.І.</p><p>Це поправка, яка відновлює нинішню систему "Перехідних положень" по цьому податку. Ви вирішили цю нинішню систему скасувати і одним махом зразу звести до мінімуму ті відрахування, які йдуть до місцевих бюджетів.</p><p>Я наполягаю на тому, щоби взагалі збільшити і довести до 100 відсотків екологічний збір, щоб він ішов саме до місцевих бюджетів. Тому що дихають&nbsp;&nbsp;нечистотами, саме люди, які живуть в регіонах.&nbsp;&nbsp;А ви забираєте до центрального бюджету. Ну, це є неподобство. Насправді люди, люди, живуть на територіях і в день, коли є день місцевого самоврядування, ви отак на корню його нищите. Я знаю, що воно вам не подобається. Але щоб аж так! Дякую.</p><p>&nbsp;</p><p>ГОЛОВУЮЧИЙ. Ставиться на голосування 36 поправка.</p><p>&nbsp;</p><p>11:45:30</p><p>За-39</p><p>Поправка не підтримана.</p><p>Всі інші поправки враховані. Не врахована 51 поправка щодо введення в дію цього закону. Пропозиція тут була від Юрія Кармазіна. Мікрофон.</p><p>&nbsp;</p><p>11:45:46</p><p>КАРМАЗІН Ю.А.</p><p>В мене є по 45 поправці.</p><p>&nbsp;</p><p>ГОЛОВУЮЧИЙ. По 45-й? Будь ласка. По 45-й, Юрій Кармазін.</p><p>&nbsp;</p><p>КАРМАЗІН Ю.А. Юрій Кармазін. Шановні народні депутати! Ну, я&nbsp;&nbsp;хотів би подякувати комітету, що сьогодні 90 відсотків моїх поправок враховані. Спасибі вам! Але, я думаю, що вас не порядкують громадяни України за те, що ви врахували поправки Національного банку.</p><p>Більше того, за поправки, які попрошу, щоб зараз прослідкували, ви подивилися. Вносяться зміни, які не вносилися в першому читанні до Кодексу України про адміністративні правопорушення.</p><p>Це зміни до статті 63 із значком 13. Вноситься абсолютно нова доповнюється стаття 163 із значком 15, яка називається "Порушення порядку проведення готівкових розрахунків та розрахунків з використанням електронних платіжних засобів за товари". В першому читанні взагалі не було, зараз вноситься, через правові і юридичні комітети не йде. Я закликаю вас: не робіть цього!</p><p>Ви вносите зміни також в іншу статтю – 166 із значком…</p><p>&nbsp;</p><p>ХОМУТИННІК В.Ю. Ми прийняли закон, новий закон, про платіжні системи, який вже працює, і відповідно до цього закону є потреба внести зміни до інших законодавчих актів, в тому числі до Кодексу про адміністративні правопорушення.&nbsp;</p><p><i>(Шум у залі)</i></p><p><b>&nbsp;</b></p><p>ГОЛОВУЮЧИЙ. Одну хвилиночку, зараз&nbsp;&nbsp;я поставлю на голосування, прошу&nbsp;&nbsp;уваги,&nbsp;&nbsp;поправка 46. Так? Вона…<i>(Шум у залі)&nbsp;</i>45-а, вона врахована Національним банком. Але оскільки депутат наполягає поставити її на голосування, вона буде ставитись на голосування для її підтвердження.</p><p>Ставлю на голосування поправку&nbsp;&nbsp;45 для її підтвердження. Прошу голосувати.</p><p>&nbsp;</p><p>ХОМУТИННІК В.Ю. Прошу підтримати.</p><p>&nbsp;</p><p>ГОЛОВУЮЧИЙ. Прошу голосувати. Голосуємо.&nbsp;<i>(Шум у залі)</i></p><p>&nbsp;</p><p>11:48:05</p><p>За-224</p><p>Поправка не прийнята.</p><p>Будь ласка, Юрій Кармазін, мікрофон.</p><p>&nbsp;</p><p>11:48:15</p><p>КАРМАЗІН Ю.А.</p><p>Юрій Кармазін. Я щиро дякую народним депутатам, які розуміють, що так з голосу приймати зразу те, що вони тут записали зараз з порушенням статті 116 Регламенту, встановлювати відповідальність не можна. Дякую&nbsp;&nbsp;депутатам з усіх фракцій за підтримку.</p><p>Я звертаю вашу&nbsp;&nbsp;увагу також на поправку, яку вніс Національний банк України, 46-у, вона врахована комітетом. Національний банк добавляє собі повноважень у Закон "Про Національний банк України", який не є предметом розгляду і не був предметом розгляду. Тобто чисте порушення статті 116 Закону про Регламент. Я не розумію, чому комітет цього не&nbsp;виключає, навпаки йде на поводу у Національного банку. Я розумію там те, що розглядаються посади, люди на посади прем’єрів, все. Але давайте дивитися по закону. Він добавляє собі повноваження в статтю 7, регулює, що діяльність платіжних систем, систем-розрахунків в Україні, визначає порядок і форми платежів, в тому числі…</p><p>&nbsp;</p><p>ГОЛОВУЮЧИЙ. Так, шановні колеги,&nbsp;&nbsp;46 поправка врахована – поправка Національного банку. Народний депутат виступає з вимогою поставити її на підтвердження. Прошу уваги.</p><p>Ставлю на голосування для&nbsp;&nbsp;підтвердження поправку 46. Прошу голосувати.&nbsp;&nbsp;</p><p>&nbsp;</p><p>11:49:58</p><p>За-225</p><p>Поправка не підтримана.</p><p>Йдемо далі. Так, які ще є поправки? Будь ласка, мікрофон Кармазіна.</p><p>&nbsp;</p><p>11:50:14</p><p>КАРМАЗІН Ю.А.</p><p>Юрій Кармазін. Шановні народні депутати! Я дякую всім, хто зрозумів небезпеку. Але є ще небезпека, яка криється у 48 поправці. Тут внесли зміни у Закон "Про відновлення платоспроможності&nbsp;&nbsp;боржника або визнання його банкрутом". Під цим приводом вносяться такі зміни, що суд має вирішувати&nbsp;&nbsp;всі майнові спори з&nbsp;&nbsp;вимогами до боржника і так далі. Це абсолютно зроблено без правових комітетів, не на користь підприємствам, вони вам за це не подякують, і в першому читанні це не&nbsp;&nbsp;розглядалося. Через це, якщо ви цю норму захочете внести в установленому законом порядку, це може зробити наступна Верховна Рада. І давайте не псувати цей закон, який є, в цілому, не поганим законом. Давайте ж правильно скажемо, Хомутиннік постарався над законом у цілому. Але зараз ми псуємо цією нормою.</p><p>Я прошу&nbsp;&nbsp;її поставити на підтвердження і проголосувати проти цієї норми.</p><p>&nbsp;</p><p>ГОЛОВУЮЧИЙ.&nbsp;&nbsp;Я повинен сказати, що Хомутиннік завжди старається.</p><p>Шановні колеги, 48 поправка, вона врахована. Але на вимогу депутата я ставлю на&nbsp;&nbsp;голосування на її підтвердження. Прошу голосувати, 48 поправка. Прошу голосувати.</p><p>&nbsp;</p><p>11:51:47</p><p>За-228</p><p>Поправка врахована.</p><p>Так, будь ласка, Юрій Анатолійович, ваші "Прикінцеві положення", 51 поправка.</p><p>&nbsp;</p><p>11:51:55</p><p>КАРМАЗІН Ю.А.</p><p>Юрій Кармазін. Спасибі. Я думаю, шановні народні депутати, що потім подякують люди за те, що ви їх ускладнюєте життя в деяких випадках.</p><p>Поправка моя стосується того, що я пропоную, щоб закон набирав чинності&nbsp;&nbsp;не з 1 січня 2013 року, як записали, а так, як це записано у відповідності до підпункту 4.1.9. пункту 4.1. статті 4 Податкового кодексу України, де визначено принцип стабільності податкового законодавства України. Цей принцип полягає в тому, що зміни до будь-яких елементів податків і зборів не можуть вноситися пізніше&nbsp;&nbsp;як за шість місяців до початку нового бюджетного періоду, в якому будуть діяти нові правила та ставки. За такою редакцією, з такими строками зазначене положення кодексу порушується.</p><p>Тому, шановні народні депутати, треба написати:&nbsp;"з 1 січня 2014 року". Це буде відповідати...</p><p>&nbsp;</p><p>ГОЛОВУЮЧИЙ. Ставиться на голосування поправка 51 Юрія Кармазіна. Прошу визначатися.&nbsp;<i>(Шум у залі)</i></p><p>&nbsp;</p><p>11:53:21</p><p>За-30</p><p>Поправка не підтримана.</p><p>&nbsp;</p><p>ХОМУТИННІК В.Ю. Оно так и получиться на 1 января.</p><p>&nbsp;</p><p>ГОЛОВУЮЧИЙ. Так. Віталій Юрійович, так голосуємо в цілому?</p><p>&nbsp;</p><p>ХОМУТИННІК В.Ю.Так. Якщо б була можливість повернутися до 45, 46 поправок Національного банку, тому що всі статті і законопроекти, вони по суті своїй взаємопов'язані,&nbsp;і ці поправки, вони стосуються платіжних систем, розрахунків з використаннями електронних платіжних засобів за товари. Було б логічно, якщо б ми повернулися.&nbsp;&nbsp;Можливо, ще раз знайшли підтримку по цим поправкам.</p><p>&nbsp;</p><p>ГОЛОВУЮЧИЙ. Шановні колеги, тут логічно, бо розривається закон. Але якщо не буде тоді вашої волі – повертатися ще раз ніхто не буде. Тому я ставлю на голосування пропозицію: про повернення до розгляду поправок 45 і 46.&nbsp;<i>(Шум у залі)</i></p><p>&nbsp;</p><p>11:54:26</p><p>За-229</p><p>Повернулися.</p><p>Ставлю на голосування пропозицію: про підтвердження поправки номер 45. Прошу&nbsp;&nbsp;голосувати. Прошу голосувати.</p><p>&nbsp;</p><p>ХОМУТИННІК В.Ю. Прошу підтримати.</p><p>&nbsp;</p><p>11:54:48</p><p>За-229</p><p>&nbsp;</p><p>ГОЛОВУЮЧИЙ. За-229. Рішення прийнято.</p><p>Ставиться на голосування пропозиція про підтвердження поправки 46-ї. Прошу голосувати.</p><p>&nbsp;</p><p>11:55:08</p><p>За-232</p><p>Поправки підтримані.</p><p>Тепер ставлю на голосування пропозицію про прийняття в другому читанні і в цілому як закон проект Закону про внесення змін до деяких законодавчих актів України щодо подальшого вдосконалення адміністрування податків і зборів (реєстраційний номер 11284). Прошу голосувати.</p><p>&nbsp;</p><p>11:55:43</p><p>За-232</p><p>Закон прийнято.</p><p>Оголошується до розгляду проект Закону про внесення змін до Податкового кодексу України щодо подальшого удосконалення адміністрування податків і зборів (реєстраційний номер 11285). Доповідач – Віталій Хомутиннік.</p><p>Будь ласка, Віталій Юрійович.</p><p>&nbsp;</p><p>11:56:09</p><p>ХОМУТИННІК В.Ю.</p><p>Дякую, Володимире Михайловичу.</p><p>Ці проекти взаємопов'язані. Перший стосувався змін до деяких інших законів. Це і безпосередньо до Податкового кодексу. Також вони всі відпрацьовані, всі пропозиції, які надійшли від народних депутатів, від Національного банку.</p><p>&nbsp;Загалом було 136 поправок, з яких 61 поправка була врахована. Я не буду перелічувати, які саме були враховані, які – ні. Все це відбувалося на наших робочих групах, на дискусіях в комітеті. Тому ті пропозиції, які були відхилені, вони були обґрунтовано відхилені, і навіть якщо вони подавалися і Кабінетом Міністрів чи Національним банком.</p><p>Тому ми готові для того, щоб йти по поправках по другому читанню.</p><p>&nbsp;</p><p align=center>Веде засідання Перший заступник Голови Верховної Ради України А.І.МАРТИНЮК</p><p>&nbsp;</p><p>ГОЛОВУЮЧИЙ&nbsp;&nbsp;Перша поправка – Святаш. Наполягає? Ні.</p><p>Кармазін. 3-я, будь ласка.</p><p>&nbsp;</p><p>11:57:47</p><p>КАРМАЗІН Ю.А.</p><p>Юрій Кармазін. Суть моєї поправки зводиться до того,&nbsp;&nbsp;що я пропоную виключити, змінивши відповідно подальшу&nbsp;нумерацію, частину першу, а саме те,&nbsp;&nbsp;що пропонується після слів "таких товарів" доповнити словами "а також особливий податок на операції з відчуження цінних паперів та операцій з деривативами".</p><p>Зміни&nbsp;&nbsp;&nbsp;вносяться у зв'язку з тим, що авторами пропонується шляхом внесення змін до Податкового кодексу розширити зміст поняття "акцизний податок"&nbsp;&nbsp;за рахунок включення до нього особливого податку на операції з відчуження цінних паперів та операції з деривативами активами.</p><p>Таким чином, операції з відчуження цінних паперів вважатимуться підакцизними, що виглядає дещо спірним і таким, що потребує&nbsp;&nbsp;додаткового обґрунтування навіть для теорії права. Тому що акцизний податок, передбачений Податковим кодексом, – це податок на споживання&nbsp;&nbsp;&nbsp;окремих видів товарів, а фінансові інструменти – це товар особливого виду, який є документальним підтвердженням сукупності відносин інвестора, емітента цих фінансових інструментів.</p><p>&nbsp;</p><p align=center>Веде засідання Голова Верховної Ради України В.М.ЛИТВИН</p><p>&nbsp;</p><p>ГОЛОВУЮЧИЙ Ставиться на голосування 3 поправка.</p><p>&nbsp;</p><p>11:59:13</p><p>За-11</p><p>Поправку не підтримано.</p><p>4-а? Журавко. Ні.</p><p>6-а, Національний банк.&nbsp;&nbsp;Ні.</p><p>Полунєєв, 7-а. Не бачу.</p><p>Кінах Анатолій Кирилович, 11-а. Ні.&nbsp;&nbsp;Наполягаєте? Будь ласка. Ні, не наполягає.</p><p>Шпенов. Ні.</p><p>Полунєєв.&nbsp;Ні.</p><p>Журавко.&nbsp;Ні.</p><p>Кармазін, 28-а. Мікрофон, будь ласка.</p><p>&nbsp;</p><p>11:59:47</p><p>КАРМАЗІН Ю.А.</p><p>Юрій Кармазін.&nbsp;Шановні народні депутати,&nbsp;&nbsp;у мене немає просто слів після того, що&nbsp;&nbsp;ми називаємо&nbsp;&nbsp;податком на акциз, Податок – такий&nbsp;&nbsp;фінансовий інструмент, який ми зараз говорили, операції з відчуження цінних паперів, який не може розглядатися взагалі таким, що розглядається у сфері акцизу. Через це вважаю, що те, що робиться зараз, – це&nbsp;погіршення інвестиційного&nbsp;&nbsp;і податкового клімату у країні. А те, що робиться з Києвом Законом про бюджет, де вилучено 8,5 мільярдів – це пограбунок.</p><p>Через це, Володимире Михайловичу, не хочу псувати іділію, не треба голосувати, не хочу псувати свій час і наполягати&nbsp;&nbsp;на поправках, я всі дав свої аргументи по кожному закону, на превеликий жаль,&nbsp;&nbsp;до них не дослухались. Будете&nbsp;&nbsp;нести…</p><p>&nbsp;</p><p>ГОЛОВУЮЧИЙ.&nbsp;&nbsp;Дякую, Юрію Анатолійовичу за конструктивну позицію. Йдемо&nbsp;&nbsp;зараз далі по поправках. Далі вже ніхто не наполягає.</p><p>Будь ласка, позиція комітету.&nbsp;&nbsp;&nbsp;Віталію Юрійович, будь ласка.</p><p>&nbsp;</p><p>ХОМУТИННІК В.Ю.&nbsp;&nbsp;Шановний Володимире Михайловичу, шановні колеги,&nbsp;&nbsp;всі пропозиції пройшли, і є&nbsp;&nbsp;готовність&nbsp;по голосуванню. Зараз є у комітету ще одна поправка.</p><p>&nbsp;</p><p>ГОЛОВУЮЧИЙ. Юрію Віталійовичу, будь ласка, яка……..?</p><p>&nbsp;</p><p>ХОМУТИННІК В.Ю.&nbsp;&nbsp;Хвилинку, 87 поправка. Тут є наполягання&nbsp;членів комітету з нашої фракції.</p><p>&nbsp;</p><p>ГОЛОВУЮЧИЙ. 87-а, вона врахована.</p><p>&nbsp;</p><p>ХОМУТИННІК В.Ю. Прохання поставити на підтвердження. Ця пропозиція Баранова стосується спирту.</p><p>&nbsp;</p><p>ГОЛОВУЮЧИЙ. Ставиться на голосування 87 поправка, яка була врахована, для її підтвердження.</p><p>&nbsp;</p><p>12:02:44</p><p>За-192</p><p>Поправка знімається.</p><p>Ставиться на голосування пропозиція про прийняття в другому читанні і в цілому як закон проекту Закону про внесення змін до Податкового кодексу України щодо подальшого удосконалення адміністрування податків і зборів, (реєстраційний номер 11285). Прошу голосувати.</p><p>&nbsp;</p><p>12:03:17</p><p>За-234</p><p>Рішення прийнято. Закон прийнято.</p><p>Шановні колеги! Тепер переходимо до розгляду двох питань, які у нас були узгоджені як компроміс під час наради з керівниками фракцій і груп. А саме це проект Закону про внесення змін до Закону України "Про Регламент Верховної Ради України" (щодо особистої реєстрації та голосування за допомогою електронної системи), (реєстраційні номери 11468, 11468-1).</p><p>І другий проект Закону про внесення змін до деяких законів України щодо операцій з іноземною валютою (реєстраційний номер 11470).</p><p>Я вимушений ставити погоджену позицію фракцій. Ставиться на голосування пропозиція про розгляд за скороченою процедурою проекту Закону про внесення змін до Закону України "Про Регламент Верховної Ради України". Реєстраційні номери: 11468, 11468-1. Прошу голосувати. Я прошу вас, автори будуть зараз.</p><p>&nbsp;</p><p>12:04:31</p><p>За-254</p><p>Рішення прийнято.</p><p>Доповідачі: народні депутати України Мартиненко, а по другому проекту – Макеєнко.</p><p>І я просив би, шановні колеги, дайте нормально вже завершимо. Голосуванням визначте свою позицію. Все.</p><p>Ні, ні, шановні колеги, автор – Мартиненко, будь ласка. Миколо Володимировичу, ну давайте вже завершимо цю роботу.</p><p>&nbsp;</p><p>12:05:00</p><p>МАРТИНЕНКО М.В.</p><p>Шановні колеги, законопроект про внесення змін до Закону України "Про&nbsp;&nbsp;Регламент Верховної Ради України" № 11468 розроблений народними депутатами від опозиції та відображає спільну позицію трьох політичних сил, представлених в новому складі парламенту: "Батьківщини", "УДАРу" та "Свободи".</p><p>Законопроект покликаний врегулювати наболілу проблему українського парламентаризму та припинити систематичне порушення народними депутатами прямої вимоги статті 84 Конституції України щодо виключно особистого голосування народних обранців. Те, що відбувається у Верховній Раді протягом багатьох років є ганьбою. В країнах, які ми звикли називати державами розвиненої демократії, кожен день роботи парламенту в стилі нашої Верховної Ради був би приводом для грандіозного політичного скандалу, а то і кримінального переслідування.</p><p>Ми чудово розумієте, що повернути роботу Верховної Ради в конституційне русло не можуть ні заклики опозиції, ні обіцянки політичних лідерів, ні осуд громадськості. На жаль, примусити український парламент виконувати вимогу Конституції можна лише тоді, коли голосування за іншого депутата стане технічно неможливим. І саме на це спрямований наш законопроект.</p><p>Ми пропонуємо дві дуже прості речі. Перше. Депутат може голосувати в залі пленарних засідань Верховної Ради лише після особистої письмової реєстрації перед початком пленарного засідання. Друге. Електронна система голосування повинна працювати в такому режимі, щоб голосування одного депутата за іншого було технічно неможливим. Електронна система голосування, яка змонтована в цій залі, має можливість працювати в такому режимі.</p><p>І ще я прошу всіх, нарешті, почути те, що намагається донести до нового складу парламенту українська опозиція. Без особистого голосування нова Рада працювати не буде.</p><p>Тому прошу вас, шановні колеги, в останній день роботи цього парламент ухвалити запропонований опозицією законопроект в цілому і відкрити таким чином дорогу для роботи нової Верховної Ради. Дякую.</p><p>&nbsp;</p><p align=center>Веде засідання Перший заступник Голови Верховної Ради України А.І.МАРТИНЮК</p><p align=center>&nbsp;</p><p>ГОЛОВУЮЧИЙ. Дякую.</p><p>Будь ласка, законопроект 11468-1. Макеєнко.</p><p>&nbsp;</p><p>12:07:15</p><p>МАКЕЄНКО В.В.</p><p>Шановний Адаме Івановичу, шановні народні депутати, вашій увазі пропонується проект Закону України про внесення змін до Закону України&nbsp;&nbsp;"Про Регламент Верховної Ради України" за номером 11468-1 (щодо особистого голосування народних депутатів України).</p><p>Пропонується внести зміни до статті 26. Стаття 26 "Реєстрація учасників та ведення пленарних засідань Верховної Ради України". Пункт перший: "Перед відкриттям кожного пленарного засідання проводиться реєстрація народних депутатів особисто на підставі пред'явлення посвідчення народного депутата та підтвердження своєї присутності власноручним підписом. У залі засідань Верховної Ради народні депутати реєструються за допомогою електронної системи в такий спосіб, що унеможливлює здійснення реєстрації замість народного депутата іншою особою."</p><p>Стаття 47 "Прийняття рішень Верховної Ради. Пункт третій: "Голосування здійснюється народним депутатом особисто за допомогою електронної системи в залі засідань Верховної Ради в такий спосіб, що унеможливлює голосування замість народного депутата іншою особою або у визначеному для таємного голосування місці біля залу для пленарних засідань". Пункт п'ятий: "На пленарному засіданні народний депутат не повинен перешкоджати розгляду питань порядку денного, в тому числі шляхом блокування трибуни, перешкоджання роботи головуючого на пленарному засіданні, а також голосуванню інших народних депутатів".</p><p>Ці зміни пропонується внести до Закону про Регламент.</p><p>&nbsp;</p><p align=center>Веде засідання Голова Верховної Ради України В.М.ЛИТВИН</p><p>&nbsp;</p><p>ГОЛОВУЮЧИЙ. Все у вас, да?</p><p>&nbsp;</p><p>МАКЕЄНКО В.В. Все.</p><p>&nbsp;</p><p>ГОЛОВУЮЧИЙ. Так, запишіться, будь ласка, два – "за", два – "проти". А краще як будемо голосувати, бо ми нічого не додамо вже туди. Михайло Чечетов, фракція Партії регіонів. Наступним буде виступати Корж. Чи Ганущак?</p><p>&nbsp;</p><p>12:09:33</p><p>ЧЕЧЕТОВ М.В.</p><p>Уважаемый Владимир Михайлович, уважаемый коллеги, я думаю, что прежде чем вносить законопроект в зал для голосования о персональном, индивидуальном голосовании, надо демонстрировать это делом.&nbsp;&nbsp;Вот&nbsp;надо, чтобыполностью этот ряд голосовал, а там даже карточек нет. Ну, о чем мы говорим, это ж бутафория. Говорится одно, а делается другое. Карточек даже нет, не то, что людей, карточек нет.</p><p>Дальше, люди сидят….. людей нет. Эта та фракция, которая больше всего говорит&nbsp;&nbsp;о том, что нужно голосовать персонально.</p><p>У нас слово с делом не расходится. Действительно нужно отдать должное голове комитета Владимиру Владимировичу Макеенко. Подготовлен законопроект в соответствии с Конституцией, где четко расписана процедура: и регистрации, и голосования в зале, и самое главное, чтоб никто не мешал другой исполнять обязанность, данную народом для голосования.</p><p>Вы ж видите, как в Америке было, когда представители ОБСЕ приехали контролировать избрание Президента в Соединенных Штатах Америки, они обратились к руководству Штатам, говорят: "Мы хотим зайти в комнату для голосования". А там ответ один был: "Вы читайте наши законы. За 40 метров на улице стойте и не давите на избирателя". Это в самой демократической&nbsp;&nbsp;стране мира, в Америке так. И ОБСЕ отошло&nbsp;&nbsp;в сторону, и даже..&nbsp;&nbsp;проглотило это, и даже жалобу не написало.</p><p>Так вот, а у нас что творится? А у нас прибегают, начинают выдергивать у другого карточки, мешают голосовать. И это те, кто больше всего ратует за демократический выбор Украины.</p><p>Поэтому поддержите демократический выбор Украины, голосуя за законопроект Макеенка, где действительно в соответствие с Конституцией формализуется процедура голосования индивидуального, и главное – запрещается всякое вмешательство…</p><p>&nbsp;</p><p>ГОЛОВУЮЧИЙ. Арсеній Яценюк, від&nbsp;&nbsp;фракції "БЮТ" - "Батьківщина". Будь ласка. Потім – Юрій Кармазін.</p><p>&nbsp;</p><p>12:11:58</p><p>ЯЦЕНЮК А.П.</p><p>Шановні народні депутати&nbsp;&nbsp;України, цей закон – це&nbsp;&nbsp;це закон про подолання родового прокляття української Верховної Ради України. Це закон про те, яка буде&nbsp;&nbsp;нова Верховна Рада України: чи це буде карткова Верховна Рада, чи це буде Верховна Рада, яка представляє інтереси народу України і де кожен народний депутат України несе персональну відповідальність за свої дії, за свої слова, за голосування, і за те, чи виконає він все, що обіцяв на виборах, і чи підтверджується це його голосуванням.</p><p>Цей парламент, який іде, Богу дякувати, в минуле, накоїв дуже багато біди. Саме в цьому парламенті картками були проголосовані ганебні і зрадницькі закони проти народу України і проти волі народу України. Я кажу про Харківські угоди, де подарували територію України російській військовій базі. Я кажу про пенсійну реформу, яка зменшила пенсії, збільшила пенсійний вік і збільшила дефіцит Пенсійного фонду. Кажу про Закон "Про мови", який спрямований на знищення української мови. Про Закон "Про бюджет", який спрямований на утримання Президента і влади, а не людей. Кажу про десятки і сотні законів, які продовжували повноваження цього парламенту всупереч конституції України.</p><p>І такі голосування відбувалися не народними депутатами, а картками. Картками цих народних депутатів, які забули про свою відповідальність перед українським народом. В наступному парламенті цього не повинно бути. Наступний парламент повинен розпочати свою роботу з виконання базової статі української Конституції. А це стаття 84 Конституції: "Народний депутат України голосує особисто".</p><p>Проект Закону, який внесений опозицією, (опозиція – це партії "Батьківщина", "Свобода" та "Удар"), передбачає, що таке голосування можливо тільки тією електронною системою, яка унеможливлює голосування за іншого народного депутата іншою особою. Ми вважаємо, що прийняття цього закону зупинить кнопкодавство в українському парламенті, відновить відповідальність членів парламенту перед народом України&nbsp;&nbsp;і не дасть можливості проводити такі закони, які були проведені в цьому скликанні, різного роду реформи, які знищують благополуччя українців і які приводять до бідності країни. Ми звертаємося до сьогоднішньої так званої більшості: проголосуйте за цей законопроект, прийміть рішення, що член парламенту повинен виконувати українську Конституцію, що&nbsp;&nbsp;він повинен поважати закон і він повинен поважати тих людей, які віддали голоси за кожного народного депутата України.&nbsp;</p><p>Ми вважаємо, що&nbsp;&nbsp;даний закон повинен бути проголосований. І цей закон змінить відношення українців до тих членів парламенту, які будуть його виконувати і зобов’язані виконувати. Прийняття цього закону є&nbsp;&nbsp;крок до запровадження&nbsp;реального особистого голосування і до&nbsp;&nbsp;знищення карткового парламенту в Україні. Ми просимо підтримати законопроект. Дякую за увагу.</p><p>&nbsp;</p><p>ГОЛОВУЮЧИЙ. Шановні колеги, обговорення питання завершено. Ми домовилися з вами, що будемо ставити відповідно доповіді&nbsp;&nbsp;ці закони на голосування з пропозицією&nbsp;&nbsp;прийняти їх в цілому. Я так і поступлю.</p><p>Першим ставлю на голосування проект народного депутата Мартиненка Миколи Володимировича про прийняття його за основу і в цілому. Прошу визначайтесь.</p><p>&nbsp;</p><p>12:16:05</p><p>За-113</p><p>Рішення не прийнято.</p><p>Тепер я ставлю на&nbsp;&nbsp;голосування пропозицію про прийняття за основу і в цілому проекту Закону про внесення змін до Закону&nbsp;&nbsp;України про&nbsp;&nbsp;Регламенту Верховної Ради України (за&nbsp;&nbsp;&nbsp;реєстраційним номером 11468-1). Автор –&nbsp;&nbsp;Володимир Макеєнко. Прошу голосувати.</p><p>&nbsp;</p><p>12:16:40</p><p>За-338</p><p>Закон прийнято.</p><p>Ключковський Юрій, будь ласка.</p><p>По фракціях, прошу показати: Партія регіонів – 189, "БЮТ-"Батьківщина" – 38, "Наша Україна – Народна самооборона" – 33, комуністів – 25, Народна партія – 20, "Реформи заради майбутнього" – 18, позафракційні – 15.</p><p>Юрій Ключковський, будь ласка.</p><p>&nbsp;</p><p>12:17:03</p><p>КЛЮЧКОВСЬКИЙ Ю.Б.</p><p>Дякую, Володимир Михайлович. Сьогоднішнє голосування характерне двома особливостями. По-перше, Верховна Рада нарешті спромоглася хоча би на якийсь крок щодо виконання нею самою Конституції України. Я думаю, що крок не дуже&nbsp;&nbsp;великий і в тому формулюванні, яке проголосоване, але може бути.</p><p>Однак, мені здається, що оцінка цьому крокові має бути зроблена також з урахуванням того, що парламентська більшість голосувала за цей закон, порушуючи його, голосуючи кількома картками. І це показує, як вони хочуть виконувати цей закон.</p><p>&nbsp;</p><p>ГОЛОВУЮЧИЙ.&nbsp;&nbsp;Шановні колеги, давайте погодимося, може, з тим, що ми такий гарний акорд зробили і більше нічого не розглядаємо, і будемо завершувати роботу Верховної Ради.&nbsp;<i>(Оплески)</i>&nbsp;Це мудре рішення, правильно?</p><p>&nbsp;</p><p align=center>Веде засідання Перший заступник Голови Верховної Ради України А.І.МАРТИНЮК</p><p>&nbsp;</p><p>ГОЛОВУЮЧИЙ.&nbsp;&nbsp;Шановні народні депутати, слово для виступу надається&nbsp;&nbsp;Голові Верховної Ради&nbsp;&nbsp;України Володимиру Михайловичу Литвину.</p><p>&nbsp;</p><p>ЛИТВИН В.М. Шановні народні депутати, дорогі колеги! Шановні присутні і гості! Почну свій заключний і останній виступ як Голова Верховної Ради&nbsp;&nbsp;України із загальної доброї новини: пророкування про кінець світу у грудні 2012 року, судячи з усього, скасовується. Кінця світу не буде, і це чудово.&nbsp;<i>(Оплески)&nbsp;</i>Замість кінця світу буде початок&nbsp;&nbsp;нового етапу парламентського життя в Україні. Відлік його справ і днів розпочнеться за тиждень. Чи стане ця новина гарною для людей і країни, залежить від нас з вами, досвідчених народних депутатів, які пройшли різноманітні політичні баталії і від законодавців нової хвилі, яким належить вперше прийняти присягу.</p><p>Нагадаю зміст цієї присяги: "Присягаю на вірність Україні. Зобов'язуюсь усіма своїми діями боронити суверенітет і незалежність України,&nbsp;дбати про благо Вітчизни і добробут українського народу. Присягаю, додержуватися Конституції України та законів України, виконувати свої обов'язки в інтересах усіх співвітчизників".</p><p>У цьому тексті простий і зрозумілий людям рецепт успіху всієї Верховної Ради і кожного народного депутата, гарантія того, що парламент сьомого скликання наступні п'ять років буде хорошою новиною для України і народу.&nbsp;&nbsp;Нам не потрібна новина на зразок описаної у відомому оповіданні Василя Стефаника, але по відношенню до всієї країни. Верховна Рада попереднього п'ятиріччя відсьогодні стає надбання історії. Вона залишає за собою безумовні позитивні результати і не менш очевидні провали, протиріччя, скандальні інциденти та низькі суспільні рейтинги. Причин цьому чимало зовнішніх і внутрішніх, політичних і громадських, особистісних і колективних. Вона позначена вірністю більшості депутатського корпусу депутатському обов'язку. Нашій спільній роботі доля відвела непростий час випробувань. І оцінюючи її в контексті загальних процесів, треба пам'ятати, що історія країни – це не історії Верховної Ради чи Уряду, це, насамперед, історія народу, який вкотре приречений на складні випробування.</p><p>&nbsp;Верховна Рада шостого скликання – це плід багатомісячної політичної кризи, жорсткого протистояння і складного компромісу, а також перших в історії України позачергових парламентських виборів 2007 року. Народившись у муках, парламент, що відходить у минуле, практично, відразу потрапив у вир могутніх політичних штормів та вітрів як в середині&nbsp;країни, так і за її межами. У 2007 році світ входив в затяжну, глобальну фінансово-економічну кризу, низку кольорових революцій і на зміну їм приходили мережеві революції, які потрясли цілі регіони, політичні та інші об'єднання. Економічні і фінансові центри за минулі п'ять років прийшли в стан міграції на Схід. Кризові процеси в найближчих країнах – партнерах України&nbsp;&nbsp;та об'єднаннях країн.</p><p>Наприклад, у Європейському Союзі переконливо демонстрували, що усталені способи організації демократичних суспільств також потребують реформування, що демократія не застигла догма, а засіб та інструмент удосконалення суспільного життя.</p><p>Чи почули ми ці сигнали у щоденній парламентській метушні? Чи змогли оцінити зовнішні тектонічні зсуви? Не впевнений в тому, що ми завжди давали адекватні відповіді на виклики та заклики доби і потреби безпосередньо українського суспільства.</p><p>На наших очах країна втрачала ціле п'ятиріччя свого розвитку та історії через неспроможне президентство, чвари серед вищого керівництва країни, через непродумані політичні та економічні рішення. Неуспіх, а потім відвертий провал насаджуваних новацій в економіці, соціальному житті, організації суспільства, в гуманітарній сфері множили настрої розчарування і поглиблювали ерозію народної довіри до влади. Інакше як авантюрами важко назвати катастрофічний для української економіки газовий контракт. 15-процентний обвал ВВП, втрату величезної економічної зони на морських просторах у Чорному морі.</p><p>Тут говорили про Чорноморський флот. А хто відповість за втрату шельфу на Чорному морі? На наших очах відносини зі стратегічним сусідом на Сході розпалювалися до точки кипіння, а зі стратегічним партнером на Заході – Євросоюзом – охолоджувалися до нуля. Країна втрачала свої можливості, а ми як вищий законодавчий орган влади України з усією віддачею сил не зупиняли її сповзання до прірви постільки, оскільки були втягнуті в з'ясування стосунків, у тому числі і між тодішніми президентами і главою уряду.</p><p>За роки нашої каденції Україну струсили чотири виборчі кампанії. Вдумайтесь: чотири виборчі кампанії! Двічі – парламентські, президентські та місцеві. Замість врівноваженого і спокійного сприйняття вибору народу, за яким у демократичних країнах приходить суспільна стабільність і розвиток країни, у нас же життя за принципом від виборів до виборів перетворило процеси в державі у політичний трилер, а Верховну Раду України – на кориду.</p><p>Оглядаючи 5-річчя Верховної Ради шостого скликання, є всі підстави констатувати, що в Україні на цей період&nbsp;відбулося два парламенти: парламент зразка 2007-2009 року і Верховна Рада 2010-2012 років. І хоча склад Верховної Ради України суттєво не змінювався, президентські вибори 2010 року стали вододілом для самої суті і змісту її діяльності.</p><p>Перший став віддзеркаленням розбалансованості державної політики і самої держави, втрати керованості в країні на загальнодержавному і особливо місцевому рівнях. Відторгнення населенням лідерів, їх безпринципні війни, конфліктність в управлінні&nbsp;&nbsp;між центром і регіонами не могли не відбитися на ефективності роботи&nbsp;&nbsp;та авторитеті парламенту.</p><p>Верховній Раді України 2010-2012 років після нової розстановки&nbsp;&nbsp;політичних сил довелося на рівні з Президентом, новим Кабінетом Міністрів&nbsp;&nbsp;буквально&nbsp;&nbsp;збирати країну&nbsp;&nbsp;наново.&nbsp;&nbsp;Україна гостро потребувала&nbsp;&nbsp;законодавчої опори для того, щоб зупинити скочування держави в економічну прірву, закласти основи економічної, соціальної,&nbsp;&nbsp;політичної та&nbsp;суспільної стабільності, дати старт давно назрілим реформам, покласти край скандальним&nbsp;&nbsp;конфліктам у владі&nbsp;&nbsp;в&nbsp;&nbsp;центрі, на місцях. Коротко кажучи, йшлося про&nbsp;&nbsp;законодавчі гарантії, реанімації усієї системи влади в державі, оживання країни та економіки. Це завдання Верховна Рада України виконала. При чому, наголошую, виконала у тому вигляді, як бачили це Президент і Кабінет Міністрів України.&nbsp;&nbsp;Кілька цифр, які характеризують таку роботу.</p><p>За 5-річний період у Верховній Раді було зареєстровано 6 тисяч 455 законопроектів. З них розглянуто 5 тисяч 659, з яких: 1484 –&nbsp;&nbsp;прийнято в цілому, 119 – у першому&nbsp;&nbsp;і наступних читаннях, направлені на доопрацювання або враховані в інших проектах –&nbsp;&nbsp;285, відхилено або знято з розгляду – 3 тисячі 771 законопроект. Більше двох третин всіх законопроект були відхилені. Це інтегральний показник для всієї Верховної Ради України.&nbsp;&nbsp;</p><p>Інакше виглядає доля ініціатив за авторством Президента&nbsp;&nbsp;України. 77&nbsp;&nbsp;процентів поданих ним законопроектів прийнято. Більше 60&nbsp;&nbsp;процентів&nbsp;&nbsp;проектів Кабінету Міністрів&nbsp;&nbsp;&nbsp;також отримали підтримку Верховної Ради. Законопроекти від народних депутатів України виявилися аутсайдерами у статистиці&nbsp;&nbsp;&nbsp;парламентської ефективності.&nbsp;&nbsp;&nbsp;Тільки 22 проценти&nbsp;&nbsp;з 4 тисячі 71 авторського депутатського проекту&nbsp;&nbsp;пройшли чистилище сесійної зали. Висновок простий: ця&nbsp;&nbsp;статистика&nbsp;віддзеркалює якість законодавчої роботи.</p><p>Зазначу, що переважна більшість&nbsp;&nbsp;найважливіших законів&nbsp;&nbsp;прийнята якраз у період 2010-2012 років. У цей же період Верховна Рада&nbsp;&nbsp;проходила внутрішню змістовну еволюцію від розбалансованості&nbsp;&nbsp;і перманентного протистояння, до високого ступеня лояльності&nbsp;&nbsp;і підтримки практично всього масиву ініціатив&nbsp;&nbsp;Президента і уряду України.</p><p>Важливо, шановні колеги,&nbsp;&nbsp;щоб така ревність не перейшла межу, за якою втрачається сутність&nbsp;&nbsp;парламенту і парламентаризму. Не думаю, що&nbsp;&nbsp;Президента України і уряд мають потребу у такому послужливому&nbsp;&nbsp;&nbsp;і догідливому парламент. Ще менше він потрібен країні.</p><p>Важливо і те, що Верховна Рада&nbsp;&nbsp;до останнього засідання зберегла свій голос – голос&nbsp;&nbsp;звучний, різкий, часто&nbsp;дратівливий для влади ті більшості. Втім це багато&nbsp;&nbsp;&nbsp;в чому голос наших виборців, які&nbsp;&nbsp;хочуть чути одну думку, їм потрібні всі відтінки правди, якою б неприємною вона була для частини суспільства.</p><p>Верховна Рада&nbsp;&nbsp;&nbsp;шостого скликання зберегла для народу&nbsp;&nbsp;цю трибуну багатоголосся і багатьох&nbsp;&nbsp;правд вустами народних депутатів. І в цьому їй чималий внесок у підсумки нещодавніх парламентських виборів. Нову&nbsp;&nbsp;багатоликість депутатського корпусу і майбутнє у парламенті багатьох депутатів всього політичного спектру України.</p><p>На завершення, шановні колеги,&nbsp;&nbsp;&nbsp;&nbsp;дозволю собі висловити&nbsp;&nbsp;кілька особистих оцінок і поглядів, від яких щоденно стримував себе&nbsp;&nbsp;протягом головування у Верховній Раді. У цьому залі у мене хіба що не стріляли&nbsp;&nbsp;впритул і у спину, тому сьогодні у мене є право прямо сказати дещо з того, що я думаю.<b></b></p><p>Українським народним депутатам властива цікава аномалія, яка майже не зустрічається в західних парламентах, - підніматися до хмар не тільки над виборцями, народом в цілому, але і над своїми колегами. Найсумніше, що це вивищення і звеличення себе самого поширюється і на такий інститут влади як парламент. Таке недоладне заниження значення Верховної Ради у порівнянні зі своєю власною значущістю, принизливі і часто зневажливі оцінки депутатами своїх колег – незбагненний для мене парадокс українського політикуму.</p><p>Ніде такого не було і немає, щоб у власній домівці творили те, що в порядній сім'ї ніколи не роблять. Повна відсутність корпоративної відповідальності, корпоративного патріотизму, помилкове відчуття політичної безкарності – хіба це не головні причини антиконституційної оренди карток для безтілесного і заочного голосування?! Причини глибокої девальвації поваги до Верховної Ради у людей криється саме у безвідповідальному ставленні частини депутатського корпусу до своєї власної роботи, наївній&nbsp;&nbsp;самоомані деяких народних обранців у своїй уявній святості. У цьому зв'язку нагадаю давню мудрість: у святих є тільки минуле, у грішників – майбутнє.</p><p>Передбачаючи черговий потік критики після цих вибраних думок уголос, водночас зазначу: я щонайбільш відповідальний за нинішній рівень парламентаризму в Україні. Хоча Голова Верховної Ради за української ситуації атмосфери безсловесний представник всіх, крім самого себе. Він диригент без палички і оркестру, він заручник щоденного болісного вибору з вивистого пошуку компромісу хиткої згоди між непримиренними і полярними поглядами. Ця позиція вимушеної компромісності і лінії поведінки на порозуміння сприймається багатьма з вас і в суспільстві не як вияв політичної цілісності й сили, а як слабкість і безхарактерність.</p><p>І я не на стільки наївний, щоб не розуміти, що така роль згубна для політика. Проте, я ще раз і ще закликаю замислитись, за якими правилами далі повинні діяти українські політики. Потрібно знайти точку опори для поєднання зусиль з облаштування країни. Не буде цього – не буде єдиної ефективної України. Коли демагогія починає серйозно сприйматися, це передвісник біди.</p><p>Головним опонентом Голови Верховної Ради всі ці роки я був сам собі. Немає більшого критика дій&nbsp;&nbsp;і рішень Володимира Литвина ніж Володимир Литвин. Але якою б жорсткою була ця критика із зали, зі сторінок ЗМІ або з глибин мого серця і душі, я твердо вірю: без діалогу, без свободи висловлювати погляди, без апеляції до розуму не може бути парламенту, без парламенту не може існувати парламентаризм, без парламентаризму немислима демократія, без демократії немислима Україна.</p><p>Упевнений, майбутнє України – в широкому парламентаризмі, в сильному парламенті, в зразковій демократії не на словах, а на практиці. Вдячний усім друзям за допомогу і підтримку. Дякую і всім недругам за те, що, стріляючи упритул словесно та в іншій спосіб, не вистрілили реально в спину. Дякую, шановні колеги, за співпрацю!&nbsp;<i>(Оплески)</i></p><p align=center>&nbsp;</p><p align=center>Веде засідання Голова Верховної Ради України В.М.ЛИТВИН</p><p><i>&nbsp;</i></p><p>ГОЛОВУЮЧИЙ.&nbsp;&nbsp;Шановні народні депутати, дорогі колеги! Одинадцяту сесію Верховної Ради України шостого скликання і роботу Верховної Ради цього скликання оголошую закритою.</p><p><i>(Лунає Гімн України)</i></p><p>Шановні колеги, запрошую вас до урочистого фотографування на східцях в районі Площі Конституції, якщо є таке бажання. Я думаю, що воно є у вас. Давайте залишимо згадок для своїх дітей, для своїх нащадків і для себе.</p><p>&nbsp;</p><p>&nbsp;</p><p>&nbsp;</p>
