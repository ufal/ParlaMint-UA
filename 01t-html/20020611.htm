Стенограма пленарного засідання
11 червня 2002
<pre><b>                   ЗАСІДАННЯ ДВАДЦЯТЬ ЧЕТВЕРТЕ

               Cесійний зал Верховної Ради України.
                 11 червня 2002 року. 16 година.

</b><i>     Веде засідання Голова Верховної Ради України ЛИТВИН В.М.
</i>
     ГОЛОВА. Доброго дня,  шановні народні депутати,  запрошені та гості  Верховної  Ради!  Прошу народних депутатів підготуватися до реєстрації.  Прошу  ввімкнути  систему  "Рада".   Прошу   народних депутатів зареєструватися.

     У залі  зареєструвалися  373  народних  депутати.  Прошу дати інформацію по фракціях.

     Дякую.

     Вечірнє засідання Верховної Ради України оголошую відкритим.

     Шановні народні депутати!  Сьогодні день народження народного депутата  України Полякової Лариси Євгеніївни.  Давайте привітаємо її з цим днем, побажаємо всіляких гараздів.

     -----------

     Шановні народні депутати!  Сьогодні  пропонується  розглянути питання  організаційного  характеру - про складення присяги членом Вищої ради юстиції України, міністром юстиції України Лавриновичем Олександром Володимировичем, якого Указом Президента України від 7 травня призначено міністром юстиції,  і відповідно до  статті  131 Конституції  України  він  входить за посадою до складу Вищої ради юстиції.  А згідно з Законом України про Вищу раду  юстиції  члени Вищої  ради  юстиції  перед вступом на посаду складають присягу на засіданні Верховної Ради України.  Вища рада юстиції звернулася  з проханням   привести   до   присяги  міністра  юстиції,  щоб  була забезпечена повноцінна діяльність Вищої ради юстиції.

     Для складення  присяги  на  трибуну  запрошується  Лавринович Олександр Володимирович.

     ЛАВРИНОВИЧ О.В.,  міністр юстиції України. Присягаю сумлінно,
чесно і неупереджено виконувати обов'язки члена Вищої ради юстиції з   метою   забезпечення   формування   корпусу  суддів  із  числа високопрофесійних і чесних юристів і додержання закону та етики  в діяльності суддів і прокурорів.

     ГОЛОВА. Давайте  привітаємо  міністра  юстиції  із складенням присяги  і  побажаємо  йому  успіхів   у   відповідальній   роботі
(Оплески).

     ЛАВРИНОВИЧ О.В. Дякую.

     ГОЛОВА. Дякую, Олександре Володимировичу.

     -----------

     Шановні народні депутати! Відповідно до порядку денного в нас залишилися нерозглянутими два організаційних питання:  про обрання народних  депутатів  членами  комітетів  Верховної Ради четвертого скликання і про порядок денний першої сесії Верховної Ради України четвертого скликання на подальший період.

     Сьогодні ми   продовжуємо   розглядати  питання  про  обрання народних  депутатів  України  членами  комітетів  Верховної   Ради України четвертого скликання.

     Шановні народні депутати! Дозвольте поінформувати вас про те,
що фракції разом  з  комітетами  провели  необхідну  роботу.  Десь відсотків  на  80 проект постанови погоджений,  але для того,  щоб ознайомити з  проектом  цього  документа  фракції,  на  пропозицію керівників  фракцій  оголошується перерва до 17 години 30 хвилин з тим, щоб ви могли розглянути і проголосувати цей документ.

     Через 20 хвилин керівників фракцій прошу зібратися в  кімнаті для переговорів.

      (Після перерви)

     ГОЛОВА. Шановні   народні  депутати!  Документ  підготовлено,
погоджено  з  керівниками  фракцій.  Зараз  він  у  роботі.  Ви  ж розумієте,  що це об'ємний проект постанови. Треба почекати хвилин 40, поки його роздадуть вам.

     Шановні колеги!  Я прошу набратися терпіння  і  зачекати.  Ми терпіли більше. Це пропозиція керівників фракцій. А ми продовжуємо далі консультації.

     Дякую.

     -----------

     ГОЛОВА. Шановні народні депутати!  Прошу займати свої  робочі місця.  Продовжуємо розгляд питання про обрання народних депутатів України  членами  комітетів  Верховної  Ради  України   четвертого скликання.   Проект   постанови   з  цього  приводу  вам  роздано.
Відповідно до статті 4.4.5 Регламенту  члени  комітетів  Верховної Ради  обираються  за списком усіх комітетів без обговорення шляхом поіменного голосування.  Прошу народних депутатів підготуватися до голосування. Прошу ввімкнути систему "Рада".

     Шановні народні    депутати!    Прошу    визначитися   шляхом голосування.

     "За" - 348.

     Прошу показати по фракціях.

     Дякую.

     Шановні народні депутати! Згідно з затвердженим нами порядком денним від завтра ми працюємо в комітетах і фракціях. Я прошу всіх народних депутатів,  які увійшли до тих чи інших комітетів, завтра о  10 годині зібратися у відповідних комітетах для організаційного засідання.  А керівників фракцій я прошу зібратися в залі навпроти для вирішення решти організаційних питань.

     На цьому дозвольте засідання оголосити закритим.







</pre>
