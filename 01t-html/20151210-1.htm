Стенограма пленарного засідання
10 грудня 2015
&nbsp;
<p align=center>ЗАСІДАННЯ СОРОКОВЕ</p>
<p align=center>Сесійний зал Верховної Ради України</p>
<p align=center>10 грудня 2015 року, 16 година</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>&nbsp;</p>
<p>16:00:19</p>
<p>ГОЛОВУЮЧИЙ. Доброго дня, шановні колеги народні депутати! Якщо дозволите, декілька слів. Увага, будь ласка! Потребую вашої уваги, шановні колеги!</p>
<p>Шановні колеги, можливо, чи не вперше з 2004 року ми зараз стали перед тим, щоби не допустити будь-якої ескалації насилля, нам потрібно розглянути і ухвалити політико-правове рішення стосовно міста Кривий Ріг.</p>
<p>Зараз відбувається засідання комітету, на якому розглядається це питання. І очевидно, що саме сьогодні ми маємо його розглянути і ухвалити. Але я вважаю, що Юрій Вілкул мав би вже до цього моменту ухвалити рішення, подати у відставку і не бути причиною створення такої конфліктної ситуації. Разом із тим ми маємо зараз провести ще технічні консультації і вийти в цей зал з узгодженим рішенням, яке може бути проголосоване у сесійній залі. Тому у зв'язку з цим я звертаюсь до керівників фракцій і груп&nbsp; парламенту не розходитись, забезпечити явку депутатів, для того щоб ми могли поставити крапку в цьому питанні.</p>
<p>Тому я зараз доручу, Андрій Володимирович відкриє засідання вечірнє, оголосить перерву – 30 хвилин. Я просив би на 16.30 прибути всіх народних депутатів в зал, і після проведення технічних консультацій ми саме з цього питання розпочнемо вечірнє засідання Верховної Ради України.</p>
<p>Будь ласка,&nbsp; прошу підготуватись до реєстрації.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>16:02:48</p>
<p>ГОЛОВУЮЧИЙ. Шановні колеги, прошу провести реєстрацію для початку вечірнього засідання. Прошу зареєструватися і прошу включити реєстрацію.</p>
<p>&nbsp;</p>
<p>16:03:22</p>
<p>Зареєстровано 327 депутатів. Я оголошую вечірнє засіданні Верховної Ради&nbsp; відкритим.</p>
<p>І водночас нагадую, що Голова Верховної Ради згідно Регламенту оголосив перерву на півгодини для проведення консультацій з головами&nbsp; груп і фракцій парламенту і наголосив, що рішення&nbsp; по Кривому Рогу ми маємо прийняти сьогодні, зразу після завершення консультацій. Це є політико-правове рішення, і ми повинні, по-перше, максимально бути мобілізованими в залі, щоб була достатня кількість голосів, і через півгодини, у 16.35, я прошу усіх бути в залі після закінчення перерви. Дякую вам.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>17:23:21</p>
<p>ГОЛОВУЮЧИЙ. Доброго вечора, шановні колеги! Будь ласка, займайте свої місця у сесійній залі. Хочу принести вибачення за затримку, але, як ви розумієте, дуже важкі юридичні консультації. Будь ласка, продовжуємо нашу роботу.</p>
<p>Шановні колеги, чи є необхідність по декілька хвилин від фракцій? Немає. Добре. Будь ласка, сідайте, шановні колеги.</p>
<p>Щойно завершилися технічні консультації за участю чотирьох фракцій. Була ініційована&nbsp; чотирма фракціями технічна нарада. За результатами цієї наради визначено, що заступник Голови Верховної Ради Оксана Іванівна Сироїд буде доповідачем по питанню Кривого Рогу.</p>
<p>Будь ласка, запрошую Оксану Іванівну до слова.</p>
<p>&nbsp;</p>
<p>17:25:07</p>
<p>СИРОЇД О.І.</p>
<p>Передусім я хотіла би запропонувати включити до порядку денного з можливістю подальшого прийняття рішення законопроект номер 3613. Це законопроект, який напрацьований спільно представниками фракцій коаліції, який вирішую ситуацію стосовно&nbsp; Кривого Рогу. Тому я прошу підтримати включення до порядку денного з подальшим прийняттям рішення.</p>
<p>&nbsp;</p>
<p>ГОЛОВУЮЧИЙ. Шановні колеги, ми почули пропозицію Оксани Іванівни Сироїд щодо особливої процедури розгляду даного питання.</p>
<p>Хвилина, Тетяна Чорновол.</p>
<p>&nbsp;</p>
<p>17:25:49</p>
<p>ЧОРНОВОЛ Т.М.</p>
<p>"Народний фронт" підтримує вибори в Кривому…</p>
<p>&nbsp;</p>
<p>ГОЛОВУЮЧИЙ. Підтримує? Дякую.</p>
<p>&nbsp;</p>
<p>17:25:58</p>
<p>ЧОРНОВОЛ Т.М.</p>
<p>Ні, ні, ні, я ще не сказала. "Народний фронт" підтримує вибори в Кривому Розі, але є деякі питання щодо правомірності такого рішення Верховною Радою. Але знову-таки, щоб встановити реальне волевиявлення народу, я думаю, ми можемо приймати це рішення.</p>
<p>От є таке питання, що на вибори, зокрема, потрібні кошти. У нас є прекрасний Закон 3025: про спецконфіскацію активів Януковича. Якраз йдеться про те, що після прийняття цього закону 40 мільярдів гривень надійдуть в державний бюджет. Однак Портнов організував дискредитацію цього закону та блокування винесення його в порядок денний в Верховній Раді.</p>
<p>І тому "Народний фронт" вимагає внести в Верховну Раду на розгляд цей закон і проголосувати. Буде цей закон проголосований – ми проголосуємо за вибори в Кривому Розі. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Шановні колеги… <i>(Шум у залі) </i>Все, заспокоїлись, шановні колеги!</p>
<p>Будь ласка, ще раз, пропозиція Оксани Іванівни Сироїд, будь ласка. Підготуйтесь до голосування.</p>
<p>&nbsp;</p>
<p>17:27:18</p>
<p>СИРОЇД О.І.</p>
<p>Ще раз, законопроект 3613 (це законопроект про вирішення ситуації) і проект Постанови за номером 3616 (це проект Постанови про результати діяльності тимчасової спеціальної комісії) для включення до порядку денного та прийняття рішення. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Ірина Геращенко від фракції "Блоку Петра Порошенка".</p>
<p>&nbsp;</p>
<p>17:27:36</p>
<p>ГЕРАЩЕНКО І.В.</p>
<p>Шановні колеги, шановні виборці, я хочу поінформувати вас, що протягом цієї перерви вперше відбулася така зустріч двох фракцій – це фракції БПП і "Самопомочі". Ми там домовилися про певні моменти. Ми чекаємо зараз ще слова Єгора Соболєва після цієї нашої зустрічі, дуже важливої.</p>
<p>Наша фракція так само, звичайно, за те, щоб встановити справедливість у Кривому Розі. І ми будемо підтримувати вирішення цього питання, тому що, дійсно, воно важливе. Але хочемо зазначити кілька принципових моментів.</p>
<p>Перше. На жаль, навіть голосування за цей законопроект не вирішить питання кримінальної відповідальності причетних до фальсифікацій, і має бути понесена кримінальна відповідальність.</p>
<p>Друге питання. Ми звертаємося до шановних колег із "Самопомочі". От зверніть увагу, коли мова іде про таке важливе рішення, фракція БПП нікого не шантажує, ми говоримо, так, ми підемо на це, хоч тут є порушення Регламенту.</p>
<p>І тому ми закликаємо вас, дорогі наші колеги, коли будуть принципові важливі для країни питання, не прикриватися Регламентом, як ви іноді любите…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте.</p>
<p>&nbsp;</p>
<p>17:28:47</p>
<p>ГЕРАЩЕНКО І.В.</p>
<p>Не прикриватися регламентом, як іноді ви любите це робити, а голосувати тоді разом з нами за те, щоб вирішувати такі важливі питання, не відтягуючи їх. Як це в нас колись було, коли ми голосували важливі закони, що стосувалися питань євроінтеграції.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Єгор Соболєв.</p>
<p>І переходимо до голосування, пропозиція Оксані Іванівни Сироїд, і потім буде пропозиція Тетяни Чорновол.</p>
<p>&nbsp;</p>
<p>17:29:12</p>
<p>СОБОЛЄВ Є.В.</p>
<p>На зустрічі фракції "Самопоміч" і "Блоку Петра Порошенка" колеги повідомили мене, що мій виступ про те, що представник їхньої фракції на той момент не виступив автором закону, є образливим, і попросили принести вибачення. Заради вирішення, спільного вирішення цієї проблеми я щиро приношу вибачення усім депутатам, яким цей виступ здався образливим. Я пропоную разом ухвалити спільне рішення в інтересах жителів Кривого Рогу для відновлення там справедливості, але зробити це за спеціальною процедурою, щоб ми справді з вами не порушували Регламент.</p>
<p>Ще раз вибачаюся перед усіма депутатами "Блоку Перта Порошенка", яким мій виступ здався образливим.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>І так, першою в порядку надходжень…</p>
<p>Андрій Деркач, будь ласка, хвилину, група "Відродження".</p>
<p>&nbsp;</p>
<p>17:30:19</p>
<p>ДЕРКАЧ А.Л.</p>
<p>Уважаемый Владимир Борисович, в который раз группа "Воля народу" предлагает вам ввести деятельность Верховного Совета в правовое поле. Не собираться кулуарно, не организовывать встречи между представителями коалиции в вашем кабинете, а проводить согласно Регламенту погоджувальни рады, - это первое.</p>
<p>Второе. Исходя из всех документов, которые мы видим, розданные для голосования, нет полномочий у тымчасовой специальной комиссии предлагать подобного рода решение.</p>
<p>Мы предлагали вам месяц назад принять закон о ТСК, где внести возможность участия ТСК в оперативно-розыскной деятельности, рассмотрении документов. Также мы предлагали принять вам Закон "Об оппозиции", который не был принят. Теперь вы, согласно революционной целесообразности, предлагаете проводить неконституционное решение по проведению выборов. Нет таких полномочий у Верховного Совета. Любое предложенное решение, по крайней мере, то, что мы видим, является неконституционным. И тот, кто их принимает, потом будет за это отвечать. Спасибо.</p>
<p>&nbsp;</p>
<p>ГОЛОВУЮЧИЙ. Шановний народний депутат, хочу вас принагідно проінформувати, що в кабінеті Голови Верховної Ради жодної наради за моєю ініціативою не проводилось. Це перше.</p>
<p>Друга позиція. Насправді, чотири фракції коаліції проводили нараду щодо цього питання після завершення засідання комітету, куди мене запросили.</p>
<p>І третя позиція. Верховна Рада України може, може розглядати питання відповідно до своїх рішень.</p>
<p>Будь ласка, що? Дякую.</p>
<p>Колеги, пропозиції. Ставлю на голосування пропозицію Оксани Іванівни Сироїд.</p>
<p>Я не зрозумів, ще раз? Будь ласка, Юрій Воропаєв, "Опозиційний блок". Потім – Олег Ляшко, хвилину, і потім – Сергій Соболєв, і голосуємо.</p>
<p>&nbsp;</p>
<p>17:32:21</p>
<p>ВОРОПАЄВ Ю.М.</p>
<p>Уважаемые коллеги, первое, я не понял: целый час весь зал сидел здесь ждал, когда в какой-то комнате проводилось совещание отдельно коалиции, куда пригласили Голову Верховной Рады. Разве у нас есть такой отдельный орган управления? И весь зал должен ждать такой орган управления? Это первое.</p>
<p>И второе. Уважаемые коллеги, давайте, в конце концов, выполнять Конституцию и законы. До каких пор, руководствуясь какой-то целесообразностью, мы будем нарушать законы, Регламент Верховной Рады и Конституцию Украины?</p>
<p>&nbsp;</p>
<p>ГОЛОВУЮЧИЙ. Будь ласка, Олег Ляшко, хвилина.</p>
<p>&nbsp;</p>
<p>17:33:07</p>
<p>ЛЯШКО О.В.</p>
<p>Олег Ляшко, Радикальна партія. Зараз я в першу чергу звертаюсь до жителів славного міста Кривий Ріг. Я хочу висловити вам шану за те, що виборетесь за свої права, за те, що ви хочете управляти містом.</p>
<p>Я хочу сказати, щоб ви почули, не зважайте на те, що пишуть наші опоненти і вигадують. Я хочу, щоб ви почули від мене позицію Радикальної партії, яку майже 9 відсотків жителів Кривого Рогу підтримали на виборах. Ми підтримуємо вашу боротьбу. Ми категорично проти того, щоб незалежно чи в Кривому Розі, чи в будь-якому місті людина ставала мером в результаті фальсифікацій. Тому для цього ми і розігнали наших депутатів, які продались місцевим регіоналам, ми поміняли членів комісій, ми розігнали нашу партійну організацію в Кривому Розі. І ми підтримуємо перерахунок голосів для того, щоб встановити факти фальсифікацій. І якщо такі є, нехай відповідають ті, хто вчиняв ці фальсифікації. І нехай тоді будуть перевибори. Все інше, що розказують – це брехня для того, щоб нас дискредитувати. Я…</p>
<p>&nbsp;</p>
<p>ГОЛОВУЮЧИЙ. Будь ласка, Сергій Соболєв, "Батьківщина". І переходимо до голосування.</p>
<p>&nbsp;</p>
<p>17:34:28</p>
<p>СОБОЛЄВ С.В.</p>
<p>Якщо дуже коротко, фракція "Батьківщина" буде підтримувати рішення, яке буде в конституційній площині. І, я думаю, що те, що ми годину провели переговори, нас повертає саме в конституційну площину.</p>
<p>Ми вважаємо, що не може бути ніяких волюнтаристських рішень, а рішення повинні бути згідно з Конституцією і Законом про вибори.</p>
<p>Друге. Ми вважаємо, що те, що сталося, коли, на жаль, діє право грошей, коли політичні погляди, коли переконання, коли довіра людей, які висловили цю довіру партії "Батьківщина" в Кривому Розі було підмінено речами, які непритаманні політикам, я вважаю, це повинно бути виправлено.</p>
<p>Саме тому ми виступаємо за те, щоб в Кривому Розі відбулися перевибори і ми за це проголосуємо. Дякую.</p>
<p>&nbsp;</p>
<p>ГОЛОВУЮЧИЙ. Колеги, все, ми завершили виступи від фракцій.</p>
<p>Будь ласка, пропозиція Оксани Іванівни Сироїд. Іще раз її оголосіть, Оксана Іванівна, по номерам законів.</p>
<p>&nbsp;</p>
<p>17:35:36</p>
<p>СИРОЇД О.І.</p>
<p>Два законопроекти - законопроект номер 3613 та 3616 - для включення до порядку денного та прийняття рішення.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, прошу…</p>
<p>Будь ласка, голосуємо, прошу підтримати. Готові? Готові голосувати? Два закони включення в порядок денний для розгляду і прийняття рішень відповідно до пропозиції Оксани Іванівни Сироїд. Будь ласка, голосуємо.</p>
<p>&nbsp;</p>
<p>17:36:22</p>
<p>За-229</p>
<p>Закони… пропозиція ухвалена.</p>
<p>Будь ласка, 3613… 3616: проект Закону, проект постанови про звіт тимчасової спеціальної комісії. Є пропозиція…&nbsp; Леонід Ємець.</p>
<p>Є пропозиція за скороченою процедурою розглянути цю постанову. Будь ласка, за скороченою процедурою цю постанову, прошу.</p>
<p>&nbsp;</p>
<p>17:37:10</p>
<p>За-199</p>
<p>Рішення ухвалено.</p>
<p>Будь ласка, Леонід Ємець, доповідайте.</p>
<p>&nbsp;</p>
<p>17:37:24</p>
<p>ЄМЕЦЬ Л.О.</p>
<p>Шановні колеги, Леонід Ємець, "Народний фронт", голова Тимчасової спеціальної комісії з перевірки фактів порушень під час проведення повторного голосування на виборах Криворізького міського голови 15 листопада 2015 року. На жаль, дві хвилини, ну, не достатньо як мінімум для того, щоб ми могли нормально обговорити звіт. І тут&nbsp; би я все-таки хотів би мати і повну процедуру. Але кожному з вас цей звіт уже роздано, він є у вас на столі. І я, якщо дозволите, просто коротко розкажу про основні факти порушень, які встановила наша комісія.</p>
<p>От щоб ви розуміли, між першим та другим туром голова територіальної&nbsp; міської&nbsp; виборчої комісії зібрав засідання комісії, де поставив на обговорення питання&nbsp; про те, що треба надрукувати додатково по 12 бюлетенів на 21 спеціальну виборчу дільницю. Члени комісії йому сказали, що закон не передбачає&nbsp; такої&nbsp; процедури, більш того, це&nbsp; є пряме&nbsp; порушення закону. Після чого вони звернулися до Центральної виборчої комісії за роз’ясненням. Центральна виборча комісія їм прямо повідомила,&nbsp; що ніяких&nbsp; додаткових виборчих&nbsp; бюлетенів&nbsp; надруковано бути не може між першим та другим туром.</p>
<p>Але уявіть, що відбулося далі. За дивним збігом обставин фабрика надрукувала ту ж саму кількість, яку вони хотіли замовити, і за ще одним більш дивним збігом обставин&nbsp; рівно по 12-13 виборчих бюлетенів попало&nbsp; саме на спецдільниці. Це перша&nbsp;&nbsp; частина обставин.</p>
<p>Друга полягає в тому, що ті члени комісій, які були призначені&nbsp; на ці спеціальні дільниці, призначені були згідно документу, наданого головою територіальної міської комісії до суду першої інстанції, це був протокол&nbsp; засідання та додатку, призначені були в день виборів, тобто 15 листопада.&nbsp;&nbsp;&nbsp; А згідно закону брати участь у голосуванні…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, звершуйте, 4 хвилини.</p>
<p>&nbsp;</p>
<p>ЄМЕЦЬ Л.О. Я дуже коротко спробую.</p>
<p>Брати участь в голосуванні як члени комісії вони можуть лише не пізніше ніж,&nbsp; якщо вони були&nbsp; призначені членами комісії, ніж за 2 дні до голосування. Тому, щоб було зрозуміло: 15-го вони стають членами&nbsp;&nbsp;&nbsp; комісій, а в період з 9-го по 12-те вони вносять самі себе, не будучи призначеними, до&nbsp;&nbsp; списків&nbsp; виборців і беруть участь в голосуванні. По семи&nbsp;&nbsp; цих спецдільниць суд першої інстанції витребував ці списки, де чітко видно, що саме ці особи, які були призначені 15 числа, вже 12-го були внесені до списків виборців і брали участь в голосуванні.</p>
<p>Якщо ми відкриємо Закон про вибори, стаття 81 пункт 1, він чітко зазначає, що якщо на дільниці було незаконно проголосовано або взяли участь в&nbsp; голосуванні особи, які не мали на те права, в кількості ніж більше ніж 5 відсотків від тих, які брали участь в голосуванні, вибори на цій дільниці визнаються незаконними, такими, що не відбулися. На цих семи дільницях, там, де підтверджено, і на двадцяти одній, те, що ми зверталися за інформацією, загальна кількість членів, тобто тих, що були в списках виборців, десь приблизно 200 осіб. Тобто 12 членів виборчої дільниці – це більше ніж 5 відсотків.</p>
<p>Отже, тепер уявіть ситуацію, що є загальний результат виборів. Якщо… за результатами на цих спецдільницях перемагає один кандидат, якщо прибрати результати цих спецдільниць як такі, що були визнані не законні, згідно статті 81, перемагає інший кандидат з розривом 151 голос. Тобто в першому випадку перемагає Вілкул, в другому перемагає Милобог.</p>
<p>А тепер головне завдання до комісії, до територіальної комісії міської, до центральної виборчої комісії для всіх нас, як встановити реальний результат? Щоб ви розуміли, просто мало часу, міська комісія дала на друге апеляційне засідання суду інший варіант протоколу. Є декілька кримінальних впроваджень, які мають визначити, який протокол був справжнім. На сьогодні Тимчасова спеціальні комісія, виходячи з тієї інформації, яку вона має, виходячи з виїзного засідання до Кривого Рогу, виходячи з опитування голови територіальної міської комісії, членів комісії, членів дільничних виборчих комісій, виходячи з нашого листа до органів, які мають вести реєстр списків виборців.</p>
<p>&nbsp;</p>
<p>ГОЛОВУЮЧИЙ. Завершуйте, будь ласка, 30 секунд.</p>
<p>&nbsp;</p>
<p>ЄМЕЦЬ Л.О. Дійшла висновку, я вам зачитую рекомендації нашого звіту.</p>
<p>З огляду на те, що неможливо встановити результати виборів під час повторного голосування на виборах Криворізького міського голови 15 листопада 2015 року, тимчасова спеціальна комісія пропонує Верховній Раді України призначити позачергові вибори криворізького міського голови.</p>
<p>Пункт 2. Тимчасова спеціальна комісія рекомендує Верховній Раді звернутися до правоохоронних органів…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ЄМЕЦЬ Л.О. З вимогою притягнути до відповідальності винних у порушеннях під час повторного голосування на виборах Криворізького міського голови.</p>
<p>І пункт 3. Тимчасова спеціальна комісія рекомендує Верховній Раді якнайшвидше зміни склад Центральної виборчої комісії. Дякую.</p>
<p>На ваш розсуд представлений звіт, він є у вас на руках в повному вигляді. Верховна Рада повномочна і має, і зобов'язана прийняти на підставі нашого звіту відповідні рішення, тому що виборці Кривого Рогу згідно Конституції мають право обирати собі міського голову. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; звіт завершено, інформація завершена. Два – "за", два – "проти" запишіться, будь ласка. Два – "за", два – "проти".&nbsp;</p>
<p>Сергій Висоцький, "Народний фронт".</p>
<p>&nbsp;</p>
<p>17:44:04</p>
<p>ВИСОЦЬКИЙ С.В.</p>
<p>Доброго дня, колеги! Я був членом ТСК по розслідуванню порушень у Кривому Розі і хочу сказати, що в обставинах, коли неможливо встановити результати виборів, парламент повинен прийняти рішення щодо політичного врегулювання цієї конфліктної ситуації. Допустити ситуацію, коли знову у нас будуть відбуватися десь у містах України конфлікти між "тітушками" та активістами, між однією частиною суспільства в місті&nbsp; та другою частиною суспільства, допустити конфлікт громадянський, а не політичний ми не маємо права.</p>
<p>Тому я бачу, що єдиним способом врегулювання цієї ситуації, яка здобула всеукраїнського резонансу, це є саме, як член ТСК, призначення позачергових виборів. Це зніме усі питання, це зніме питання щодо легітимного сприйняття цих&nbsp; виборів у суспільстві, а також дасть нам змогу промоніторити ці вибори для того, щоб переконатися, що вони йдуть чесно. Адже право чесно обирати собі владу – це саме те, за що ми&nbsp; боролися на двох вже майданах. Тому я закликаю Верховну Раду проголосувати "за". Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Іван Крулько.</p>
<p>Сергій Соболєв, "Батьківщина".</p>
<p>&nbsp;</p>
<p>17:45:26</p>
<p>КРУЛЬКО І.І.</p>
<p>Слово Сергію Соболєву прошу передати.</p>
<p>&nbsp;</p>
<p>17:45:36</p>
<p>СОБОЛЄВ С.В.</p>
<p>Соболєв, "Батьківщина".</p>
<p>Шановні колеги, ми зараз стоїмо напередодні дуже важливого рішення. Ми не можемо допускати ситуацію, яка була у 2012 році, коли кандидати перемагали з різницею в 12, 8, 6, 4 тисячі&nbsp; голосів! І ці люди не ставали народними депутатами України через політичний тиск режиму&nbsp; Януковича.</p>
<p>В той же час, ми не можемо грати в політичні ігри, &nbsp;&nbsp;&nbsp;&nbsp;&nbsp;&nbsp;&nbsp;&nbsp; коли будь-який прецедент може бути використаний для відсторонення будь-якого мера в країні. Саме тому те, що пропонує Тимчасова спеціальна комісія, я тут абсолютно згоден з тими, хто вимагає вже давно проголосувати Закон "Про спеціальні слідчі комісії", щоб можна було викликати на допити, щоб несли відповідальність перед законом всі ті, хто дають свідчення депутатським комісіям. Але це рішення дає нам можливість ні в якому разі не політичним&nbsp; рішенням, а саме політико-правовим рішенням. І саме це рішення встановлює факт.</p>
<p>Ми не можемо далі, щоб доля майже мільйонного міста вирішувалася на площах. Повинні бути проведені вибори, і нічого боятися виборів. Саме громадяни, які мешкають в місті Кривому Розі, мають право встановити реальність волевиявлення. І наша фракція тому наполягає на тому, щоб саме з таким формулюванням, без порушення статей Конституції ми встановили сам факт, який дає можливість громадянам, які мешкають у місті Кривому Розі, обрати собі мера згідно з Конституцією і Законом "Про вибори".</p>
<p>Але нам треба негайно внести зміни в діючий Закон, щоб такі ситуації вже ніколи не повторювалися, і щоб Закон встановлював порядок проведення будь-яких повторних, позачергових або інших виборів. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, народний депутат Павлов, "Опозиційний блок".</p>
<p>&nbsp;</p>
<p>17:47:51</p>
<p>ПАВЛОВ К.Ю.</p>
<p>Уважаемые избиратели, уважаемые коллеги! Я как член избирательной специальной комиссии Верховной Рады Украины по вопросам проверки фактов нарушений во время проведения повторного голосования на выборах Криворожского городского головы 15 ноября 2015 года, хочу донести до парламента суть того, что происходило при работе комиссии, высказать свое отдельное мнение, которое я изложил в "окремой" думке.</p>
<p>Во-первых, сама комиссия была сформирована с нарушением регламента, но мы согласились работать в комиссии только для всеобщего блага и для урегулирования ситуации. Однако ВСК практически сразу приняло позицию одной из сторон избирательного конфликта, и ход работы комиссии велся только в этом направлении.</p>
<p>Во-вторых, комиссия вышла за рамки своих полномочий, подменив тем самым избирательной комиссией судебную ветвь власти. Постановление Верховной Рады определяло, что целью временной специальной комиссии&nbsp; является проверка фактов и обстоятельств, приведших к нарушениям&nbsp; избирательного процесса во время проведения&nbsp; повторного голосования на выборах криворожского городского головы 15 ноября 2015 года, а не установление результатов выборов. Однако комиссия установила, что достоверного волеизъявления избирателей не было установлено в решении криворожской городской избирательной комиссии о результатах выборов. Судами первой и апелляционной инстанции установлено, что нарушения, которые могли бы повлиять на результат выборов, не было. Центральная избирательная комиссия согласилась с этими доводами.</p>
<p>В-третьих, комиссия, по сути, стала проверять факты, которые уже прошли детальную проверку в суде. В своем особом мнении к отчету ВСК я по пунктам указываю на то, что факты, отраженные в отчете ВСК, такие, которые не соответствуют фактическим обстоятельствам дела и закона. Если очень коротко, то в отчете комиссии не приведены реальных нарушений законодательства, все&nbsp; доводы проанализированы в начале особого мнения и опровергнуты материалами, предоставленными ВСК.</p>
<p>Временная специальная комиссия приняла не юридическое, а политическое решение. В правовом государстве при решении вопроса о выборах мэра города нельзя руководствоваться вместо закона политической целесообразностью. Украина – правовое, демократическое государство и нельзя допускать таких политических решений, которые формируют в обществе&nbsp; аксиому, что закон ничего не стоит и все решают политики. Мы должны руководствоваться действием исключительно в правовом поле, иначе о какой демократии, европейских ценностях может идти речь? Спасибо за внимание.</p>
<p>&nbsp;</p>
<p>ГОЛОВУЮЧИЙ. Будь ласка, Ігор Насалик, "Блок Петра Порошенка".</p>
<p>&nbsp;</p>
<p>17:49:59</p>
<p>НАСАЛИК І.С.</p>
<p>Шановні друзі! Я не можу сказати, я за цю постанову чи я проти цієї постанови. Але я хочу підтримати Сергія Соболєва, який виступав, і в дійсності повинен сказати як голова Тимчасової слідчої комісії, що нам просто необхідно Закон про тимчасову слідчу комісію. Висновки, які зробила тимчасова слідча комісія, які сьогодні озвучив Ємець, вона не володіє абсолютно ні слідчими, ні іншими функціями. Звідки такі висновки і такі заключення, для мене, наприклад, не зрозуміло. Чи є рішення судів, які б озвучила тимчасова слідча комісія? Я також їх не почув. І як незаангажована людина я повинен сказати, що сьогодні в залі приймається політичне рішення щодо позбавлення результатів виборів. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, хвилина Юрій Левченко. І переходимо до голосування по проекту…</p>
<p>Будь ласка.</p>
<p>&nbsp;</p>
<p>17:51:06</p>
<p>ЛЕВЧЕНКО Ю.В.</p>
<p>Левченко, "Свобода", 223 округ. Я хотів би зараз сказати два слова як член тимчасової спеціальної комісії, з одної сторони, а з іншої сторони – як людина, яка проходила абсолютно таку ж саму ситуацію на виборах до Верховної Ради по 223-му мажоритарному окрузі в Києві, півкраїни це все чуло.</p>
<p>І коли я зараз їздив в Кривий Ріг, працював в комісії. Я побачив абсолютно ту ж саму ситуацію. Я побачив, як в спеціальних комісіях в лікарнях прописуються люди, які насправді не мають там лежати, бо вони здорові, а не хворі. І лікарня, яка зазвичай заповнена на 25 відсотків, раптом стає заповнена на 85-90 відсотків. Я побачив, як якимось дивним чином явка збільшується саме на тих дільницях, де чомусь є більше за одного кандидата, аномально більше, ніж за іншого кандидата. Я побачив, як виборча комісія місцева територіальна не приймає скарги, відкидає скарги, відмовляється перераховувати. Я все це побачив, я все це переживав особисто сам в 2012 році, а потім в 2013 році.</p>
<p>Тому, безперечно, я абсолютно підтримую висновок нашої комісії. Більше того, я додав до нього…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте.</p>
<p>&nbsp;</p>
<p>17:52:18</p>
<p>ЛЕВЧЕНКО Ю.В.</p>
<p>Окрему думку, де я дав перелік інших порушень, які не вказані навіть в цьому звіті, бо їх насправді було ще більше, цих порушень. І, безперечно, я закликаю зараз Верховну Раду зробити те ж саме рішення, як два роки тому, і направити на позачергові вибори, щоб…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка… Будь ласка, від фракції "Народний фронт" хвилина.</p>
<p>Ємець? Хвилина від фракції.&nbsp;&nbsp;</p>
<p>&nbsp;</p>
<p>17:53:00</p>
<p>ЄМЕЦЬ Л.О.</p>
<p>Дякую. Шановні колеги, прозвучала репліка. Я хотів би зацитувати просто пункт з нашого звіту, там, де чітко зазначено рішення суду, яке стверджує про те, що були протиправні дії.</p>
<p>Так, постанова Дніпропетровського апеляційного адмінсуду (від 30.11.15) було задоволено позивні вимоги кандидата Милобога та встановлено протиправність дій шести районних у місті… виборчих комісій і постановлено перерахувати голоси на спеціальних дільницях, але перерахувати їх на сьогодні неможливо, бо дільниці, члени комісій цих дільничих уже не є членами комісій, бо вони такими існують лише 15 днів після виборів, тому перерахувати вони не можуть. І це якраз є одним із тих аргументів, які свідчать про те, що реально встановити результат волевиявлення громади Кривого Рогу на сьогодні не можливо. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, депутат Шпенов, хвилина.</p>
<p>&nbsp;</p>
<p>17:54:00</p>
<p>ШПЕНОВ Д.Ю.</p>
<p>Добрый день, уважаемые коллеги, народный депутат Шпенов, мажоритарный депутат как раз из Кривого Рога.</p>
<p>Я хотел бы коротко сказать о том, что в первую очередь вышла, комиссия вышла за свои полномочия, ее неуполномачивали устанавливать данные факты.</p>
<p>Хотел бы так же сказать, почитайте внимательно отчет комиссии, есть ли там весовые аргументы, что были нарушения, которые повлекли за собой искажение результатов. Если конкретно брать по фактам нарушений, первое что говорят по поводу излишних бюллетеней, которые были напечатаны, это была ошибка типографии, о которой сказал в первую очередь сама комиссия. Сама комиссия установила, что эти бюллетени нельзя использовать, они были погашены, они небыли использованы, это все подтверждено решением суда и так же это надо не забывать, Центральная избирательная комиссия так же давала по этому поводу разъяснения. У нас есть только возможность устанавливать результаты только решением суда и только Центральной избирательной комиссией. Комиссия, которая при Верховной Раде выходит за свои полномочия, она не имеет права выходить.</p>
<p>Спасибо за внимание.</p>
<p>&nbsp;</p>
<p>ГОЛОВУЮЧИЙ. Будь ласка, Оксана Іванівна Сироїд.</p>
<p>&nbsp;</p>
<p>17:55:09</p>
<p>СИРОЇД О.І.</p>
<p>Я пропоную розглянути перед прийняттям рішення стосовно постанови, розглянути зразу проект закону для того, щоб ухвалювати одразу два рішення. Я думаю, що це буде логічно, оскільки проект закону випливає…</p>
<p>&nbsp;</p>
<p>ГОЛОВУЮЧИЙ. Немає заперечень?</p>
<p>Добре, єдине, що була пропозиція, я її не поставив на голосування. Увага. Була пропозиція Тетяни Чорновол.</p>
<p>Тетяна Чорновол, хвилину, внесіть пропозицію, я її поставлю на голосування.</p>
<p>Будь ласка, колеги, займайте свої місця.</p>
<p>&nbsp;</p>
<p>17:55:33</p>
<p>ЧОРНОВОЛ Т.М.</p>
<p>Я прошу включити в порядок денний 3025.</p>
<p>&nbsp;</p>
<p>ГОЛОВУЮЧИЙ. Будь ласка, колеги, пропозиція Тетяни Чорновол від фракції "Народний фронт". Готові?</p>
<p>Готові? Готові? Пропозиція включення… Колеги, це включення до порядку денного, будь ласка. Все, заспокоїлись. Голосуємо? 3025, включення до порядку денного, відповідно до пропозиції сесії. Відповідно… Ми закінчили розгляд, ми будемо ще голосувати постанову. Пропозиція Оксани Іванівни Сироїд була така. Ми з нею погодили з вами.</p>
<p>Ще раз, колеги, включення в порядок денний 3025. Голосуємо!</p>
<p>&nbsp;</p>
<p>17:56:55</p>
<p>За-169</p>
<p>Рішення не прийнято. Рішення не прийнято.</p>
<p>Колеги, переходимо до розгляду питання 3613. Оксана Іванівна Сироїд –&nbsp; доповідач. Будь ласка.</p>
<p>&nbsp;</p>
<p>СИРОЇД О.І. Шановний пане Голово, шановні народні депутати, українці! Прошу, так, я прошу поставити це за скороченою процедурою, розгляд цього питання.</p>
<p>&nbsp;</p>
<p>ГОЛОВУЮЧИЙ. Відповідно до пропозиції, є пропозиція розглянути цей проект закону за скороченою процедурою. Прошу визначатись.</p>
<p>&nbsp;</p>
<p>17:57:51</p>
<p>За-170</p>
<p>Будь ласка, рішення ухвалено. Доповідайте за скороченою процедурою.</p>
<p>&nbsp;</p>
<p>17:57:57</p>
<p>СИРОЇД О.І.</p>
<p>Шановний пане Голово, шановні депутати, шановні українці, шановні криворіжці! Сьогодні ми розглядаємо це питання, це, дійсно, політичне рішення. Але це рішення ми повинні сьогодні приймати саме тому, що і воно так тяжко народжувалося, тому що фундаментальне право, право обирати, було порушене і не було захищене вчасно. Виборче право було порушене виборчими дільницями, які вчиняли фальсифікації, но було порушене тими органами правопорядку, які не бачили тих фальсифікацій і закривали на них очі. Воно було порушене політично залежними корумпованими судами, які навіть не мали наміру забезпечити незалежний і справедливий розгляд справ і захистити виборче право людини.</p>
<p>Тому парламент фактично залишився єдиним органом, який сьогодні може втрутитися, відновити легітимність волевиявлення і фактично захистити виборче право криворіжців.</p>
<p>Тому я хочу представити вам проект закону, який напрацьований спільно членами Ради коаліції і членами Тимчасової спеціальної комісії. Я буду робити доповідь шляхом зачитування проекту тексту закону, оскільки він був доопрацьований за результатами розгляду у профільному комітеті.</p>
<p>Закон України "Про проведення позачергових виборів Криворізького міського голови".</p>
<p>"У зв'язку з неможливістю виконання Криворізьким міським головою своїх повноважень, з метою забезпечення реалізації громадянами України гарантованого їм Конституцією України виборчого права на виборах Криворізького міського голови Верховна Рада постановляє призначити позачергові вибори Криворізького міського голови на 27 березня 2016 року та провести їх у порядку, визначеному Законом України "Про місцеві вибори".</p>
<p>Розділ ІІ "Прикінцеві та перехідні положення".</p>
<p>"Цей закон… Пункт 1. "Цей закон набирає чинності з дня, наступного за днем його опублікування, і втрачає чинність в день…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>СИРОЇД О.І. … і втрачає чинність в день, наступний за днем набуття повноважень Криворізьким міським головою, обраним на позачергових виборах Криворізького міського голови 27 березня 2016 року".</p>
<p>Внести зміни до Закону України &nbsp;"Про місцеві вибори" (від 14.07.2015 року, номер 595-VIII) "Відомості Верховної Ради", доповнивши частину сім статті 97 після слів "у дводенний строк з дня її подання" словами "але не пізніше прийняття рішення відповідно про встановлення підсумків голосування та встановлення результатів виборів".</p>
<p>Центральній виборчій комісії з урахуванням пропозицій відповідної територіальної виборчої комісії визначити в установленому&nbsp; порядку обсяг бюджетних видатків необхідних для проведення позачергових виборів криворізького міського голови. Друге, вжити заходів щодо матеріально-технічного забезпечення підготовки і проведення позачергових виборів криворізького міського голови в порядку встановленому Законом України "Про місцеві вибори".</p>
<p>&nbsp;</p>
<p>ГОЛОВУЮЧИЙ. Будь ласка, співдоповідь голови комітету, Сергій Власенко.</p>
<p>&nbsp;</p>
<p>18:01:27</p>
<p>ВЛАСЕНКО С.В.</p>
<p>Шановні колеги, на сьогоднішньому засіданні комітет розглянув запропонований законопроект. Єдине, що ми не розглядали ту редакцію, яку зараз зачитала пані Сироїд, оскільки цей текст було народжено пізніше. Комітет розглядав законопроект в первинній редакції. Комітет не дійшов згоди щодо цього законопроекту лише&nbsp; з однієї причини. Ми абсолютно і повністю підтримуємо право мешканців Кривого Рогу на чесні і прозорі вибори. Але в запропонованій первинній, я підкреслюю це, редакції формули, вони не зовсім відповідали вимогам діючої української Конституції. Ці недоліки частково усунуті і в тому тексті, який запропонувала Оксана Іванівна Сироїд. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, шановні колеги, запишіться: два –"за", два – "проти".</p>
<p>Єгор Соболєв,&nbsp;&nbsp; будь ласка.</p>
<p>&nbsp;</p>
<p>18:02:43</p>
<p>СОБОЛЄВ Є.В.</p>
<p>Колеги, ми всі розуміємо, що це політико-правове рішення. Ми просимо парламент фактично виконати функцію поліції, виконати функцію прокуратури, виконати функцію суду і виконати функцію Центрвиборчкому. Це величезний урок для нас всіх, але відмовитися від&nbsp; виконання функції держави ми не можемо, тому що ми є остання інституція в цій державі, остання. У людей більше нічого не залишається, окрім права на самосуд.</p>
<p>Я відкрию&nbsp; секрет членам&nbsp; "Опозиційного&nbsp; блоку". Багато разів&nbsp; я чув пропозиції вбити кандидата від&nbsp; "Опозиційного&nbsp; блоку" на цих виборах.&nbsp; І я казав,&nbsp; не можна так діяти, давайте залишимося людьми, давайте&nbsp; залишимося європейською державою. Давайте призначимо вибори і зробимо європейський вихід із ситуації.</p>
<p>&nbsp;</p>
<p>ГОЛОВУЮЧИЙ.&nbsp; Ігор Луценко.</p>
<p>Іван&nbsp; Крулько.</p>
<p>&nbsp;</p>
<p>18:04:00</p>
<p>КРУЛЬКО І.І.</p>
<p>Іван Крулько,&nbsp; фракція "Батьківщина".</p>
<p>Шановні колеги, іншого варіанту для вирішення цієї ситуації, яка склалася в Кривому Розі аніж як&nbsp; проведення повторних виборів – немає.&nbsp;&nbsp;&nbsp;&nbsp;&nbsp;&nbsp; Вибори&nbsp; це є єдиний демократичний засіб обрання влади.</p>
<p>І якщо є сумніви у суспільства, якщо є сумніви у тимчасової слідчої комісії Верховної Ради, яка вивчала це питання, якщо є сумнів в усіх депутатів стосовно того, що вибори пройшли у легітимний спосіб, і виборці могли в належний спосіб висловити своє волевиявлення, тоді потрібно проводити перевибори, і цього не потрібно боятися.</p>
<p>В багатьох країнах Європейського Союзу, а ми прагнемо до Європейського Союзу, дострокові вибори, перевибори є єдиним варіантом для того, щоб виходити з тупикових ситуацій. Саме так ми повинні поступити і зараз. І нехай виборці Кривого Рогу в черговий раз, прийшовши на виборчу дільницю, встановлять, хто ж таки є переможцем і хто повинен бути міським головою в цьому&nbsp; мільйонному місці. Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, перед тим як запросити до слова представника "Опозиційного блоку", я хочу сказати одну річ. Якщо, можливо, хтось хоче вбивати один одного, але, я думаю, що через насилля і вбивство ми ніколи в житті з вами не побудуємо успішної, доброзичливої, заможної європейської демократичної України. І маємо це всі усвідомлювати, не дивлячись на те, у кого які політичні погляди. Тому я б всіх закликав до толерантності, до людських висловлень і поваги один одного, кого б це не стосувалося, в першу чергу до українського народу. Будь ласка. Поваги до українського народу.</p>
<p>&nbsp;</p>
<p>18:05:57</p>
<p>ШПЕНОВ Д.Ю.</p>
<p>Первое. У<a name=Temp></a>важаемые коллеги, данный законопроект, который рассматривается, начинается с обмана на всех и всех избирателей. Пункт 5 реалізація положень законопроекту не потребує дострокових витрат з державного бюджету України. Это обман, более 10 миллионов было потрачено и будет потрачено на выборы.</p>
<p>Второе. Я подписал зауваження со своими коллегами и зарегистрировал непосредственно уже в секретариате Верховной Рады, также передаю, уважаемый ведущий. Это говорит о том, что мы не имеем права нарушать Регламент, и данный законопроект должен рассматриваться во втором чтении, на&nbsp; основании тех пунктов, которые были сказаны.</p>
<p>Также хотел бы сказать о том, что кроме того, что нарушается решение Конституционного Суда, предложенный законопроект на очередные выборы неконституционные. Конституция Украины в статье 7 устанавливает, что Украиной признается и гарантируется местное самоуправление, тем самым защищая права местного самоуправления. В соответствие с пунктом 30 статьи 85 Конституции Украины Верховная Рада может назначать очередные, внеочередные выборы органов самоуправления. Конституция не предусматривает полномочия парламента на досрочное прекращение полномочий мэра. Парламент не может выходить за рамки своих полномочий, и это подтверждено решением Конституционного Суда. Вопрос о досрочном прекращении полномочий&nbsp; городского головы – это исключительно полномочия городского совета, статья 26 о местном самоуправлении.</p>
<p>Хотел бы также отметить, что в статье 79 Закона Украины "О местном самоуправлении" предусмотрено: устанавливается исчерпывающий перечень, когда или умирает мэр, или отказывается самостоятельно, или также другие пункты, которые не подходят, но выборы – это не только одно из основоположных прав человека, залог его свободы, но и базовый принцип демократии. И отступать от закона для политической выгоды – это недопустимо.</p>
<p>Если мы сегодня примем решение о повторных, внеочередных выборах без надлежащей аргументации, то это бомба замедленного действия. Мы создадим прецедент, что результаты выборов можно будет заменять в зависимости от политической целесообразности. Это не путь Европы, это не демократия – это деградация. Хочу также…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 30 секунд, завершуйте.</p>
<p>&nbsp;</p>
<p>ШПЕНОВ Д.Ю. Отметить, что я зарегистрировал законопроект зеркальный по выборам Кривого Рога, по выборам Садового и по выборам Львова. Пожалуйста, также ставьте его, и будем голосовать.</p>
<p>А также у меня есть село Кукуевка на моем округе. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, обговорення завершено даного&nbsp; питання.</p>
<p>Прошу, будь ласка, всіх народних депутатів зайти до залу і зайняти свої місця. Будь ласка, заходьте до залу і займайте свої місця. <i>(Шум у залі)</i> Колеги, займаємо свої місця! <i>(Шум у залі)</i> Ітак, колеги, у порядку обговорення… <i>(Шум у залі)</i> Увага, колеги! Переходимо до голосування.</p>
<p>Першим був розгляд постанови 3616 – про звіт Тимчасової спеціальної комісії Верховної Ради. Вноситься пропозиція ухвалити постанову в цілому (реєстраційний номер 3616). Готові? Голосуємо.</p>
<p>&nbsp;</p>
<p>18:10:24</p>
<p>За-203</p>
<p><i>(Шум у залі)</i></p>
<p>&nbsp;Шановні колеги народні депутати, поступила пропозиція повернутися до розгляду постанови 3616 з метою її ухвалення. Постанова 3616, готові? Голосуємо за повернення до розгляду 3616. Це повернення до розгляду.</p>
<p>&nbsp;</p>
<p>18:11:19</p>
<p>За-215</p>
<p>Шановні колеги, не повернулися. Добре, я зрозумів.</p>
<p>Будь ласка, Оксана Іванівна Сироїд, обговорений проект Закону про проведення позачергових виборів Криворізького міського голови (3613). Прошу, пропозиція? Увага!</p>
<p>&nbsp;</p>
<p>18:11:44</p>
<p>СИРОЇД О.І.</p>
<p>Прошу підтримати законопроект. Прошу підтримати законопроект (номер 3613) про проведення позачергових виборів Криворізького міського голови. Прошу підтримати. Сигнальне....</p>
<p>&nbsp;</p>
<p>ГОЛОВУЮЧИЙ. Відповідно до пропозиції, колеги, сигнальне голосування пропозиція Оксани Іванівни Сироїд. Будь ласка, голосуємо, сигнальне голосування.</p>
<p>&nbsp;</p>
<p>18:12:20</p>
<p>За-203</p>
<p>203 голоси.</p>
<p>Шановні колеги, давайте по хвилині від фракцій. Це було сигнальне голосування. Чи ще раз сигнальне? Ще раз сигнальне? <i>(Шум у залі)</i></p>
<p>&nbsp;Добре, колеги. Є пропозиція від народних депутатів України ще раз провести сигнальне голосування за пропозицією Оксани Іванівни Сироїд. Будь ласка, запросіть депутатів до зали.</p>
<p>Будь ласка, колеги, ще раз сигнальне голосування за пропозицією Оксани Іванівни Сироїд.</p>
<p>&nbsp;</p>
<p>18:14:03</p>
<p>За-216</p>
<p>Будь ласка, по фракціях, хвилину. Якщо маєте, давайте.</p>
<p>Прошу, Олег Березюк.</p>
<p>&nbsp;</p>
<p>18:14:23</p>
<p>БЕРЕЗЮК О.Р.</p>
<p>Вельмишановні панове депутати, вельмишановні громадяни України! Голосуючи за цей законопроект, ми голосуємо за повагу і увагу до кожного виборця Кривого Рогу, який голосував за того чи іншого кандидата. Не голосуючи за цей закон, ми зневажаємо обидвох. Дамо шанс людям прийти і обрати свого кандидата чесно і прозоро! І це повага до людей, це повага до кандидатів. Протилежна річ – це зневага до кандидатів і зневага до людей. Для чого ми це робимо? Це європейський шлях вирішення будь-якого конфлікту, не шлях перегинання через коліно, зброї чи зневаги. Зробимо крок, який перетворить українську політику на політику поваги, а не зневаги.</p>
<p>&nbsp;</p>
<p>ГОЛОВУЮЧИЙ. Колеги, будь ласка, Юрій Бойко, "Опозиційний блок". Хвилина, хвилинавід фракції.</p>
<p>Я просив би запрошених трошки краще себе вести.</p>
<p>&nbsp;</p>
<p>18:15:38</p>
<p>БОЙКО Ю.А.</p>
<p>Шановний пане Голово, шановні народні депутати! Ну, невже незрозуміло, що закон приймається з настільки грубими порушеннями Конституції і самого закону, що навіть неможливо правлячій коаліції прийняти таке рішення. Ну, не можна знімати мера рішенням парламенту. Завтра якийсь мер іншого міста щось не так зробить – збереться декілька активних депутатів, приймуть рішення і знімуть його з роботи. Це неможливо. Це пряме порушення закону і так робити парламент не може. Парламент повинен давати приклад законодавчої роботи! Парламент повинен давати приклад, як працювати! Дякую.</p>
<p>&nbsp;</p>
<p>18:16:33</p>
<p>СИРОЇД О.І.</p>
<p>Шановні народні депутати, це рішення пропонує конституційний спосіб вирішення проблеми. Відповідно до Конституції парламент має повноваження призначати позачергові вибори органів місцевого самоврядування.</p>
<p>Ніхто не приймає рішення про зняття чинного мера. Йдеться про призначення позачергових виборів для того, щоб люди могли визначитися без фальсифікацій. Це є завдання цього рішення.</p>
<p>&nbsp;</p>
<p>ГОЛОВУЮЧИЙ. Будь ласка, ще Олег Березюк.</p>
<p>&nbsp;</p>
<p>18:17:13</p>
<p>БЕРЕЗЮК О.Р.</p>
<p>Шановні… вельмишановні панове депутати, цей проект закону не містить в собі сентенції відсторонення мера. Там такої сентенції немає. Там є призначення позачергових виборів у зв'язку з рішенням ТСК і неможливістю підрахунку голосів. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Борислав Береза. Борислав Береза, будь ласка, хвилина.</p>
<p>Заспокойтесь, колеги.</p>
<p>&nbsp;</p>
<p>18:17:50</p>
<p>БЕРЕЗА Б.Ю.</p>
<p>Борислав Береза, 213 округ.&nbsp; Це дуже гарно, що хтось в парламенті каже про те, що треба відновити справедливість. Дуже гарно. Але дуже зацікавлені в тому, що чому така вибіркова справедливість від "Самопомочі" зараз. Чому ніхто не піднімає питання, що в Ужгороді зараз є карна справа, що за гроші вибори пройшли? Чому ніхто не питає, тому що "Єдність" в Києві фальсифікувала вибори? Чому ви про це не кажете? А? Чому ви питаєте виключно про одне?</p>
<p>Я хочу сказати про те, що треба, щоб була справедливість. Але вона не повинна бути вибірковою. І чому "Самопоміч" тут бачить, а тут ні?&nbsp;&nbsp; Запитайте і відповідь візьміть з них про це. Дякую.</p>
<p>&nbsp;</p>
<p>ГОЛОВУЮЧИЙ. Колеги, Юрій Луценко, "Блок Петра Порошенка".</p>
<p>&nbsp;</p>
<p>18:18:46</p>
<p>ЛУЦЕНКО Ю.В.</p>
<p>Шановний пане Голово, шановні народні депутати, я зараз хочу ще раз звернутися до правової частини сьогоднішнього рішення. В Україні існує Закон про порядок дострокових виборів, існує. В ньому передбачені причини про те, що має бути допущено мером порушення встановлене судом. Такий суд відбувся засідання Апеляційного адміністративного Дніпропетровського суду. Тому сьогоднішнє рішення є в рамках діючого законодавства, це перше.</p>
<p>Друге. Ця Верховна Рада може працювати в цьому приміщенні і в цьому складі саме тому, що два майдани вийшли на вулицю заради встановлення чесних виборів. Ніхто&nbsp; не збирається позбавляти пана Вілкула або будь-якого іншого громадянина України право піти до людей Кривого Рогу і отримати їхню чи не отримати їхню підтримку. Але ми сьогодні маємо сказати, сто&nbsp; мільйонів, які підуть на організацію цих дострокових виборів, означають …</p>
<p>&nbsp;</p>
<p>ГОЛОВУЮЧИЙ. Будь ласка, продовжуйте.</p>
<p>&nbsp;</p>
<p>ЛУЦЕНКО Ю.В. Означають, перше, більше ніколи мер не буде приймати присягу до розгляду всіх скарг в суді.</p>
<p>Друге.&nbsp; 10 мільйонів – це&nbsp; мінімальна ціна за чесні вибори в&nbsp; цій країні.</p>
<p>Я закликаю усіх проголосувати, а завтра поїхати у Кривий Ріг і поздоровити людей з тим, що вони можуть обрати будь-якого мера свого великого міста.</p>
<p>&nbsp;</p>
<p>ГОЛОВУЮЧИЙ.&nbsp; Колеги, сигнальне голосування за пропозицією Оксани Іванівни Сироїд (3613). Прошу, 3613,&nbsp; сигнальне голосування. Готові? Хвилину. Запросіть депутатів.&nbsp; Будь ласка, готові?&nbsp; Будь ласка, сигнальне голосування,&nbsp; 3613. Оксана Сироїд внесла пропозицію. Сигнальне голосування за цю пропозицію. Прошу.</p>
<p>&nbsp;</p>
<p>18:21:22</p>
<p>За-208</p>
<p>Шановні колеги, давайте ще раз, всі займуть свої місця. Давайте,&nbsp; ще раз, всі займуть свої місця і приготуються до голосування.</p>
<p>Колеги, я останній раз ставлю сигнальне голосування! Запросіть всіх своїх колег!&nbsp; Будь ласка, займіть свої місця!&nbsp;&nbsp;&nbsp;&nbsp;</p>
<p>Будь ласка, 3613 сигнальне голосування. Пропозиція, яка була внесена Оксаною Сироїд.</p>
<p>&nbsp;</p>
<p>18:22:34</p>
<p>За-212</p>
<p><i>(Шум у залі)</i></p>
<p>&nbsp;</p>
<p>18:23:32</p>
<p>БЕРЕЗЮК О.Р.</p>
<p>Шановні депутати, ми мусимо дуже серйозно усвідомити роль парламенту сьогодні в цю секунду, це є спроможність або не спроможність парламенту вирішити конфлікт цивілізованим способом, спроможність або не спроможність. Люди чекають на спроможність і ми її маємо, і можемо, давайте це зробимо.</p>
<p>Закликаю всі фракції, прийняти якісне демократичне рішення про прийняття виборів, а не покарання кого не будь.</p>
<p>&nbsp;</p>
<p>ГОЛОВУЮЧИЙ.&nbsp; Колеги, очевидно є дві речі. Річ перша. Ми зараз ще раз проводимо голосування сигнальне. В разі, якщо ми не знайдемо голосів, я пропоную ще раз фракціям провести консультації, закон є обговорений, і ми зможемо по ньому приймати рішення.</p>
<p>Будь ласка,&nbsp; сигнальне голосування, готові? Голосуємо 3613.</p>
<p>&nbsp;</p>
<p>18:25:08</p>
<p>За-209</p>
<p>Я закликаю всі фракції коаліції провести додаткові консультації, закон є обговорений і може бути проголосований в будь-яку хвилину. Я прошу це зробити, колеги. Ми маємо знайти політико-правове рішення щодо вирішення цього конфлікту.</p>
<p>Зараз оголошую засідання…</p>
<p>Колеги, хвилину! <i>(Шум у залі)</i> Будь ласка! <i>(Шум у залі)</i> Будь ласка, прошу провести консультації, фракції коаліції. Будь ласка.</p>
<p>Шановні колеги, оскільки зараз немає порозуміння в цьому питанні і нам не вистачає кількості необхідної голосів для ухвалення позитивного рішення, але ми його вже обговорили, ми проведемо додаткові консультації. Хочу ще раз підкреслити, що ми маємо знайти можливості для прийняття рішення і зняття цієї напруги, яка відбулася. Тому я всі закликаю політичні сили до знаходження компромісу – 226 голосів, всіляко готовий цьому сприяти.</p>
<p>Зараз я дякую. На сьогодні&nbsp; ми&nbsp; засідання закриваємо. Проведемо ще додаткові консультації. І я думаю, що ми знайдемо сили для прийняття позитивного рішення.</p>
<p>Дякую. Оголошую вечірнє засідання Верховної Ради України закритим. Завтра ранкове засідання відбудеться о 10 годині ранку.</p>
<p>&nbsp;</p>

