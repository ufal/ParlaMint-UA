Стенограма пленарного засідання
14 жовтня 2014
&nbsp;
<p align=center>ЗАСІДАННЯ П'ЯТЕ</p>
<p align=center>Сесійний зал Верховної Ради України</p>
<p align=center>14 жовтня 2014 року, 10.17 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p>&nbsp;</p>
<p>ГОЛОВУЮЧИЙ. Доброго ранку, доброго ранку, шановні народні депутати! Прошу сідати на свої робочі місця. Ми трошки пізніше починаємо працювати, тому що дуже важливі питання зараз розглядаються в другому читанні: питання боротьби з корупцією, Закон про прокуратуру. І в зв'язку з цим буквально зараз доопрацьовувались ці питання, щоб вони були повністю готові до другого читання.</p>
<p>Шановні колеги, прошу, прошу сідати. Поки народні депутати сідають, шановні співвітчизники, шановні колеги, я хочу сердечно привітати вас зі святом Покрови Пресвятої Богородиці! <i>(Оплески)</i></p>
<p>&nbsp;Свято Покрови дуже важливе для українського народу. Як свою заступницю Пречисту Діву Марію особливо шанували наші козаки, наше Українське військо. І вчора, коли ми спілкувались з Президентом України, то керівники депутатських груп і фракцій внесли пропозицію, щоб оголосити 14 жовтня Днем Українського війська. І ми дуже сподіваємось, що такий Указ Президентом сьогодні буде підписаний. <i>(Оплески)</i></p>
<p>&nbsp;Це свято українського духу та незламності, волі до свободи та незалежності. Шановні друзі, зичу вам міцного здоров'я, щастя, миру, злагоди і добробуту! Нехай Покров Пресвятої Богородиці оберігає усіх нас і головне – нашу Україну! Слава Україні!</p>
<p>&nbsp;</p>
<p>ГОЛОСИ ІЗ ЗАЛУ. Героям слава!</p>
<p>&nbsp;</p>
<p>ГОЛОВУЮЧИЙ. Шановні колеги, прошу зареєструватись.</p>
<p>10:19:39</p>
<p>В залі зареєструвалося&nbsp;294 народних депутатів. Ранкове засідання Верховної Ради оголошую відкритим.</p>
<p>Шановні колеги, за традицією інформую вас, що сьогодні день народження святкують народні депутати: Пашинський Сергій Володимирович, Солошенко Микола Павлович. Привітаймо їх, шановні колеги! <i>(Оплески)</i></p>
<p>Шановні народні депутати, у нас вчора відбулась Погоджувальна рада за участю Президента України, і, враховуючи, що сьогодні дуже багато питань, які треба негайно розглянути, Президент має бажання приймати участь в ранковому засіданні Верховної Ради. І внесена була пропозиція, яка підтримана керівниками депутатських груп і фракцій, щодо часу для оголошень і виступів від депутатських груп і фракцій, щоб цей час був надано о 16-ій годині. А зараз, щоб ми зразу з вами могли перейти до порядку денного нашої роботи.</p>
<p>Шановні колеги, я хочу зробити декілька оголошень, і зразу, щоб ми з вами перейшли до прийняття рішень.</p>
<p>Шановні депутати, що стосується оголошення. Згідно з поданою заявою та відповідно до частини третьої статті 60 Регламенту Верховної Ради України повідомляємо про вихід народного депутата Миримського Льва Юлійовича зі складу депутатської групи "За мир та стабільність".</p>
<p>Шановні колеги, я даю доручення секретаріату перевірити чисельність цієї фракції, вірніше, депутатської групи. У випадку, коли чисельність менше за встановлену Регламентом, надати мені інформацію щодо розпуску депутатської групи.</p>
<p>Наступне оголошення. Повідомляю про відкликання рішення раніше. Вибачте, поданої заяви про вихід народного депутата України Ільюка Артема Олександровича зі складу депутатської групи "Економічний розвиток".</p>
<p>Шановні колеги, зараз у нас є можливість… Зараз. Шановні колеги. Є прохання народних депутатів, щоб ми озвучку включили на вулицю. Я не заперечую. І пропоную, як тільки ми починаємо розгляд питання про… кадрові питання, про прокуратуру, щоб ми зразу включили звук для того, щоби громадяни, що зараз знаходяться біля Верховної Ради, могли чути, що відбувається в сесійній залі.</p>
<p>У той же час, шановні колеги, зараз є прохання, щоб ми відчули як парламент голосує, прийняти суто технічне питання –&nbsp; це проект Постанови про зміни до календарного плану проведення п'ятої сесії Верховної Ради України.</p>
<p>Шановні колеги, хочу нагадати –&nbsp; може хтось забув або хтось не знає, – що 26 жовтня відбудуться вибори, позачергові вибори Верховної Ради України. І у зв'язку з цим за традицією після обрання Верховної Ради, після голосування за Верховну Раду, до приведення до присяги нової Верховної Ради, як правило, парламенти працюють в режимі роботи в комітетах і в депутатських, вибачте, і на округах. Саме така пропозиція, шановні колеги, і вноситься: щоб після 26 жовтня парламент працював в комітетах, фракціях і на округах і збирався у випадку необхідності. Ви розумієте, що ситуація в Україні достатньо небезпечна, достатньо проблемна, і у зв'язку з цим ми повинні у будь-яку мить, у будь-який час зібратись для прийняття рішень навіть уже після 26 жовтня, навіть, до приведення до присяги нового парламенту.</p>
<p>Тому, шановні колеги, проект Постанови про внесення змін до календарного плану (реєстраційний номер 5158), можемо його проголосувати за основу і в цілому? Можемо. Дякую, Несторе Івановичу.</p>
<p>Прошу, шановні колеги, підтримати прийняття за основу і в цілому проекту Постанови про внесення змін до календарного плану проведення п'ятої сесії Верховної Ради України сьомого скликання.</p>
<p>Прошу, шановні колеги, голосувати. Прошу голосувати.</p>
<p>&nbsp;</p>
<p>10:24:27</p>
<p>За-273</p>
<p>Рішення прийнято. Дякую.</p>
<p>Шановні колеги, зараз ми можемо з вами переходити уже до головних питань порядку денного. І я хочу з'ясувати у секретаріату, є уже в парламенті Президент? Коли він є, то прошу запросити його до залу.</p>
<p>Шановні народні депутати, мене інформують, що Президент уже в Верховній Раді. Будь ласка, запросіть Президента України до сесійної зали парламенту. <i>(Оплески)</i></p>
<p>&nbsp;Колеги, я також прошу привітати Прем'єр-міністра України Арсенія Петровича Яценюка. <i>(Оплески)</i></p>
<p>&nbsp;Шановні народні депутати, відповідно до статті 85, 106, 114 ми з вами повинні прийняти кадрові рішення. І я, враховуючи, що йдеться про посаду міністра оборони, а внесення кон'юнктури на цю посаду – це виключно прерогатива Президента України, я запрошую до слова Президента України Петра Олексійовича Порошенка.</p>
<p>&nbsp;</p>
<p>ПОРШЕНКО П.О.</p>
<p>Вельмишановні народні депутати, дорогі колеги! Перш за все, я теж хотів би привітати вас із Покровою Пресвятої Богородиці! Я впевнений в тому, що Покрова завжди була одним із найголовніших свят для українців – святом запорізьких козаків, настільки великим, що це свято називалося Козацькою Покровою. Саме тому 14 жовтня я прийняв рішення, щоби йому судилося стати новим державним святом – Днем захисника Вітчизни. <i>(Оплески)</i><b> </b></p>
<p>Відповідний указ я підписав вчора. І, як я і обіцяв на День незалежності, 23 лютого день збройних сил іншої&nbsp; держави більше не буде, нарешті, святкуватися в Україні. <i>(Оплески) </i></p>
<p>Я від щирого серця вітаю і&nbsp; Верховну Раду&nbsp; України, і всю нашу&nbsp; державу з новим святом, яке&nbsp; з часом, я впевнений, стане&nbsp; одним із головних в нашому календарі.&nbsp;&nbsp;</p>
<p>Дорогі друзі! Сьогоднішнє засідання, ймовірно, одне з останніх в історії&nbsp; Верховної Ради цього скликання. Але воно може стати і одним з найважливіших, якщо будуть ухвалені ті рішення, які винесені сьогодні в порядок денний і&nbsp; які заплановано розглянути.</p>
<p>Перш за все&nbsp; я хотів би зупинитися на&nbsp; тому, що вважаю&nbsp; пріоритетним і невідкладним. Це стосується насамперед обороноздатності держави. Як відомо, я ухвалив рішення прийняти рапорт про відставку Валерія Гелетея&nbsp; з посади міністра оборони. Я дякую йому за вірну і самовіддану службу&nbsp; Україні і просив&nbsp; би Верховну Раду&nbsp; проголосувати за його звільнення.&nbsp;</p>
<p>Так само звертаюся до вас із пропозицією підтримати кандидатуру Степана Полторака, запропоновану мною, на посаду міністра оборони. Реклами ця людина не потребує. Але раз вже формально маю його представити, то стисло Степана Тимофійовича охарактеризував би&nbsp; таким чином.</p>
<p>Людина з високим авторитетом, у тому числі і серед учасників АТО, великим бойовим досвідом і стратегічним баченням реформування оборонного сектору. Фахівець, який вже на нових засадах&nbsp; практично з нуля створив Національну гвардію України. І під час останньої моєї поїздки до&nbsp; зони АТО (вона відбулася в п'ятницю) я поцікавився ставленням&nbsp; її учасників, в тому числі і рядових до пана Полторака. Характеристики винятково позитивні. <b></b></p>
<p>Пригадую і рішучі дії Степана Тимофійовича, коли він разом із спецпідрозділом "Ягуар" очистив від проросійських сепаратистів приміщення Харківської обласної державної адміністрації. І цього дня проект так званої ХНР так і залишився на папері, значною мірою, дякуючи скоординованим рішучим діям. Скажіть мені: у кого не підніметься рука, щоб проголосувати за бойового генерала, патріота, професіонала і порядну людину?</p>
<p>Шановні колеги, я прошу вашої уваги! Шановні колеги, я просив би, виступає Президент України.</p>
<p>Хотів би нагадати, що реформа оборонно-безпекового сектору в національному плані реформ "Стратегія 2020" також віднесена до найголовніших пріоритетів. Вчора з кандидатом на посаду міністра оборони я мав тривалу і змістовну розмову. Поставив йому завдання – створити по<a name=_GoBack></a>тужну систему оборони України, перебудувати систему забезпечення і логістики військ, в тому числі із урахуванням позитивного досвіду Національної гвардії України.</p>
<p>На кардинально іншому рівні стоять нині питання міжнародної співпраці, включаючи військово-технічну і військову кооперацію з нашими партнерами: країнами НАТО, Євросоюзом, Сполученими Штатами Америки, Канадою та іншими.</p>
<p>Досі як слід не налагоджений механізм взаємодії Міноборони з волонтерами. Ми будуємо армію з нуля, і допомога волонтерів, слід визнати, потрібно ще не день, не місяць і не рік. І лише сильна армія є найкращим гарантом миру, за який всі ми, всі народні депутати і весь народ України, наполегливо боремося. У тих умовах, в яких зараз перебуває Україна, Міністерство оборони без голови не може залишатися жодного дня, підкреслюю, жодного дня. І тому величезна відповідальність лежить зараз на нас з вами. Армія несе головну відповідальність в захисті країни, в ці складні часи.</p>
<p>Так, потрібно вдосконалювати володіння сучасними прийомами ведення війни. Деякі види новітньої високоточної зброї ми лише почали поставляти. І сьогодні зранку у мене були переговори з керівниками двох надзвичайно важливих наших партнерів, де мені підтвердили поставки нової розвідувальної техніки, яке значно підвищить ефективність застосування&nbsp; Збройних Сил України.</p>
<p>На жаль, про деякі види високоточної зброї ми поки що не можемо і мріяти, і це буде завдання нового міністра оборони – налагодити таку ефективну співпрацю, продемонструвати таку ефективність дій нашої армії, що дозволить нам на це претендувати.</p>
<p>Армія щойно народжується, але віддача від неї країні вже на порядки вища, ніж те, що ми змогли за ці півроку вкласти в армію. За щоденний ратний подвиг я низько вклоняюся українським воїнам. А до присутніх тут численних кандидатів в народні депутати також звертаюсь із закликом винести критику армії за межі виборчої кампанії. <i>(Оплески)</i></p>
<p>&nbsp;Іноді ця критика справедлива. Правди, дійсно, ніде діти. Але масштаби та тональність цієї критики такі, що часто-густо вона виливається в паплюження та цькування Збройних Сил України. Особливо болісно бачити і чути, коли деякі штампи російської пропаганди починають несамовито тиражуватися українськими політиками. <i>(Оплески)</i> Дійсно, я розумію, може воно і не навмисно, мітять, напевно, в політичних опонентів, але волею-неволею поцілюють в Збройні Сили Україні, підривають обороноздатність України. Хто хоче не піару, а реально допомогти армії, посприяти вирішенню численних проблем, друзі, тому краще не в телевізор, ласкаво просимо до приймальної Президента! Ми обов'язково знайдемо з вами спільну мову і хто-хто, а я точно радий будь-якій пропозиції, яка зміцнить наші Збройні Сили, Національну гвардію, Прикордонну службу, військово-промисловий комплекс.</p>
<p>Шановні народні депутати! Не буде перебільшенням сказати, що в ширшому сенсі питанням обороноздатності є і пакет антикорупційних законів, на остаточне ухвалення яких я сьогодні дуже розраховую. Не&nbsp; тому що в&nbsp; армії теж є корупція. За умов, коли вся країна віддає останню копійку на оборону – це не просто злочин, корупція зараз – це смертний гріх. І я впевнений, що&nbsp; корупція є не меншим нашим ворогом, аніж терористи, бойовики чи найманці.</p>
<p>І щоб її мінімізувати, нам потрібен теж арсенал сучасної&nbsp; високотехнологічної зброї. Саме тому в якості пріоритетного я&nbsp; вніс на розгляд Верховної Ради проект Закону, який передбачає створення Національного Антикорупційного бюро – спеціальної структури, покликаної боротися з корупцією в середовищі найвищих посадових осіб держави. Бюро має бути незалежним від&nbsp; будь-яких політичних впливів, що стане&nbsp; запорукою його об'єктивності, неупередженості, ефективності.</p>
<p>Я не прошу. Вимагаю ухвалити цей законопроект, як і три антикорупційних ініціативи уряду. Ми ретельно підготували їх до&nbsp; другого читання разом: Президент, Кабінет Міністрів, народні депутати. Ухвалення цих законів – наш&nbsp; обов'язок не лише перед народом України, це наше зобов'язання&nbsp; по Угоді по асоціації з Європейським Союзом, це наші зобов'язання по&nbsp; меморандуму співпраці з Міжнародним валютним фондом, це наше зобов'язання перед народом України.&nbsp;&nbsp;&nbsp;&nbsp;</p>
<p>Якщо ви його приймете, я негайно підпишу, і у сукупності&nbsp; це стане свідченням того, що Україна не словом, а ділом почала імплементувати Угоду про&nbsp; асоціацію. Кожна політична&nbsp; сила, що вимагала негайної імплементації&nbsp; цієї угоди, має шанси довести щирість своїх заявок,&nbsp; підтримавши ці закони.</p>
<p>Втім не слід забувати, що боротьба з корупцією – це насамперед наша внутрішня проблема. Це&nbsp; вже питання життя і смерті, буття чи не буття, і я не хочу&nbsp; більше говорити про цю проблему. Треба діяти. Я не маю жодних сумнівів, що так само, як і для мене боротьба з корупцією є першим пріоритетом, так само вона є і для вас: щоб одні не брали, інші не давали. Бо перед нами багатоголова гідра, але моя політична воля кинути виклик корупції є значно сильнішою. Цей шлях не буде коротким, цей шлях не буде простим, але ми його здолаємо, бо іншого не дано.</p>
<p>І останнє, дорогі друзі, на чому я хотів би зупинитися сьогодні. Багато з вами ми, можливо, більше року говорили про необхідність прийняття Закону про прокуратуру. На необхідності прийняття його наполягали велика кількість громадських організацій, Рада Європи. Мушу зробити те, до чого аж у чотирьох моїх попередників ніколи не доходили руки <i>(Оплески)</i>.<i> </i>Продемонструвати політичну волю і дати поштовх, щоб нарешті позбавити прокуратуру того права, яке їй надав ще Йосип Сталін. Йдеться про право загального нагляду, загального нагляду прокуратури в Україні більше не буде, крапка <i>(Оплески)</i>. Про передачу слідства Державного бюро розслідувань. Про прозорість роботи прокуратури. Час терміново ухвалити цей багатостраждальний закон з урахуванням тих зауважень, які надала нам Рада Європи, Венеційська комісія. Несприятливими і неприйнятними вважаю спроби знову затягнути це питання в довгий ящик, розводити довгу дискусію, яка і без того вже триває роками.</p>
<p>Ухвалення цього закону теж є частиною імплементації Угоди про асоціацію з Європейським Союзом. Тож закликаю вас, шановні колеги, вперед до Європи. Бажаю вам плідної роботи сьогодні, щоб було, про що звітувати всім нам, об'єднаним, виборцям 26 жовтня 2014 року. Слава Україні!</p>
<p><i>(Оплески) </i><b></b></p>
<p>&nbsp;</p>
<p>ГОЛОВУЮЧИЙ. Шановні народні депутати! Відповідно до пункту 12 статті 85 Конституції України, статті 18 Закону "Про Кабінет Міністрів України" на голосування ставиться питання про звільнення Гелетея Валерія Вікторовича з посади міністра оборони України у зв'язку з поданою заявою про відставку. Відповідний проект Постанови наданий Президентом України, його реєстраційний номер – 5162.</p>
<p>&nbsp;Прошу підтримати проект Постанови про звільнення Гелетея Валерія Вікторовича з посади міністра оборони України за основу і в цілому.</p>
<p>Прошу голосувати.</p>
<p>&nbsp;</p>
<p>&nbsp;</p>
<p>10:40:48</p>
<p>За-293</p>
<p>Рішення прийнято.</p>
<p>Шановні колеги! Ставлю на голосування проект Постанови (реєстраційний номер 5164) внесений Президентом України про призначення Степана Тимофійовича Полторака міністром оборони України.</p>
<p>Прошу підтримати Проект за основу і в цілому.</p>
<p>Прошу голосувати.</p>
<p>&nbsp;</p>
<p>10:41:30</p>
<p>За-245</p>
<p>Рішення прийнято.</p>
<p>Давайте привітаємо Степана Тимофійовича з обранням на посаду.</p>
<p>Шановні колеги! Відповідно до статті 10 Закону України про Кабінет Міністрів України, особа призначена на посаду члена Кабінету Міністрів України в день свого призначення перед вступом на посаду складає на пленарному засіданні Верховної Ради України присягу перед українським народом. Для складання присяги на трибуну запрошується міністр оборони України Степан Тимофійович Полторак. Будь ласка.</p>
<p>&nbsp;</p>
<p>ПОЛТОРАК С.Т.</p>
<p>Я, Полторак Степан Тимофійович, усвідомлюючи високу відповідальності члена Кабінету Міністрів України, урочисто присягаю на вірність українському народові. Зобов'язуюся додержуватись Конституції України та законів України. Зміцнювати суверенітет та незалежність України, обстоювати права і свободи людини та громадянами, дбати про добробут українського народу, сталий демократичний розвиток нашого суспільства. <i>(Оплески)</i></p>
<p><i>&nbsp;</i></p>
<p>ГОЛОВУЮЧИЙ. Степан Тимофійович, декілька слів є бажання сказати? Будь ласка.</p>
<p>&nbsp;</p>
<p>ПОЛТОРАК С.Т.&nbsp; Пане Президенте, шановний Головнокомандуючий Збройних Сил України! Шановний Голово Верховної Ради! Шановний Голово уряду! Шановні депутати! Україна потребує миру. Гарантом цього миру може бути тільки сучасні, добре підготовлені, мобільні і добре оснащені Збройні Сили України. Я чітко розумію і знаю, що необхідно робити. Для цього мені потрібно час, ваша підтримка і допомога для того, щоб створити Збройні Сили, якими би пишався би український народ. Збройні Сили, які були б гарантом недоторканості наших кордонів. В своїй роботі я буду опиратись на професіоналів і патріотів України. Я дякую всім вам за довіру. Слава Україні! Слава українським Збройним Силам! <i>(Оплески)</i></p>
<p><i>&nbsp;</i></p>
<p>ГОЛОВУЮЧИЙ. Дякуємо, Степане Тимофійовичу.</p>
<p>Шановні колеги, ми зараз можемо з вами переходити до порядку денного, дуже важливого, напруженого порядку денного нашої роботи. Ми з вами сьогодні повинні прийняти, я вважаю, історичні для нашої країни закони, це Закон про прокуратуру, це Закони про боротьбу з корупцією, про, зокрема, створення Антикорупційного бюро, тощо.&nbsp; Тому, шановні колеги, є пропозиція, щоб ми працювали інтенсивно, ефективно і результативно.</p>
<p>Зараз я запрошую на парламентську трибуну голову Комітету з питань законодавчого забезпечення правоохоронної діяльності Кожем'якіна Андрія Анатолійовича. Прошу.</p>
<p>Прошу народних депутатів не розходитись з сесійної зали, ми зараз зразу будемо приймати рішення.</p>
<p>&nbsp;</p>
<p>10:44:54</p>
<p>КОЖЕМ'ЯКІН А.А.</p>
<p>Шановний пане Президенте України! Шановний Голово Верховної Ради України! Шановні народні депутати!</p>
<p>Комітетом з питань законодавчого забезпечення правоохоронної діяльності підготовлений для розгляду в другому читанні проект Закону України "Про прокуратуру" (номер 3541).</p>
<p>Хочу наголосити на тому, що прийняття цього довгоочікуваного закону, по-перше, дозволить реалізувати вимогу пункту 9 "Перехідних положень" Конституції України, а саме, позбавити прокуратуру не власних їй функцій, тобто загального нагляду та слідства. По-друге, дозволить виконати зобов'язання, яке добровільно взяла на себе Україна у 1995 році при вступі до Ради Європи, яке полягає в тому, що роль та функції прокуратури України будуть змінені шляхом перетворення її в орган, який відповідатиме принципам Ради Європи.</p>
<p>Під час підготовки законопроекту до розгляду в другому читанні надійшло 905 пропозицій від суб'єктів права законодавчої ініціативи. З яких:</p>
<p>&nbsp;301 пропозиція врахована, 604 пропозиції відхилені.</p>
<p>4 червня цього року комітет затвердив порівняльну таблицю до розгляду в другому читанні, і вона була передана на розгляд Верховній Раді.</p>
<p>У зв'язку з тим, що 14 вересня цього року був прийнятий Закон України "Про внесення змін до Закону "Про прокуратуру" щодо утворення військових прокуратур", виникла необхідність внесення змін до підготовленого до розгляду у другому читанні законопроекту номер 3541.</p>
<p>Отже, 10 жовтня цього року комітет повторно, у відповідності до статті номер 43 Закону України "Про комітети Верховної Ради України", повернувся до розгляду цього закону, законопроекту, і врахував пропозиції, що стосувались утворення військових прокуратур у вищезазначених статтях законопроекту. Це статті: 4, 7, 8, 15, 27, 39, 51, 83, 85 та "Перехідні положення".</p>
<p>Крім того, хочу сказати, що прийняття цього законопроекту внесе зміни до 51 закону України, а також внесе зміни до 10 кодексів, які сьогодні діють в Україні.</p>
<p>Порівняльна таблиця роздана народним депутатам, і зміни, які підтримані комітетом 10 жовтня, виділені у правій колонці таблиці жирним шрифтом.</p>
<p>Тому в остаточній редакції, шановні колеги, увага, в остаточній редакції пропонується ще статтю 71 пункт 9 підпункт 1 після слів "передбачених цим законом" доповнити: "У випадку, якщо Генеральний прокурор не погоджується з рекомендованою радою прокурорів кандидатурою, він вносить на розгляд ради прокуратури іншу кандидатуру".</p>
<p>Комітет Верховної Ради України зі всіма поправками і в редакції комітету, які сьогодні є, а також за редакцією…</p>
<p>&nbsp;</p>
<p>ГОЛОВУЮЧИЙ. Дайте завершити виступ. Прошу не переривати.</p>
<p>Будь ласка, Андрію Анатолійовичу.</p>
<p>&nbsp;</p>
<p>КОЖЕМ'ЯКІН А.А.&nbsp; …за редакцією, яку я тільки що наголосив, просить прийняти Верховну Раду цей законопроект в цілому. І дійсно зробити сьогодні дуже важливий крок для того, щоб українська прокуратура перетворилась в прокуратуру європейського зразка.</p>
<p>Зникає загальний нагляд. Прокурор стає самостійною фігурою. Прокурор діє сьогодні виключно згідно з законом і займається тільки кримінальною юстицією. Прокуратура позбавляється повноважень, які сьогодні їй не властиві.</p>
<p>І головне – створюється прокурорське самоврядування, яке зможе контролювати будь-які призначення кадрові, будь-які дисциплінарні провадження. І може в будь-яку мить захистити кожного порядного, патріотичного прокурора, який буде виконувати свій обов'язок згідно з законом.</p>
<p>Шановні колеги, цей законопроект ми узгодили робочою групою. Верховна Рада сьогодні дочекалась цього моменту. Я думаю, що питання прокуратури, питання, які ставив нам Президент України, ми всі узгодили. І проект готовий до голосування. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую. Андрію Анатолійовичу, одну хвилинку. Шановні колеги, я прошу сісти на свої робочі місця, підготуватися до історичної події, без перебільшення, щодо голосування за проект Закону про прокуратуру.<b> </b></p>
<p>Пропозиція, шановні колеги, наступна. Андрій Анатолійович, коли всі уважно, я сподіваюсь, його слухали, вніс пропозицію проголосувати проект закону… Увага! Не відволікайте Президента, будь ласка, сідайте на свої робочі місця. Проголосувати закон в редакції комітету. Комітет дуже важко йшов до цієї редакції з поправкою, яку зараз оголосив Андрій Анатолійович Кожем'якін.&nbsp; 81 статті. Це узгоджена позиція, шановні колеги!</p>
<p>Прошу зараз підтримати проект закону в редакції комітету, і у нас з вами буде, справді, європейська прокуратура, починається реформа силових структур саме з Генеральної прокуратури. Ви знаєте, реформу розпочали Міністерство внутрішніх справ. Україна буде європейською державою! Підтримаємо Закон про прокуратуру за основу і в цілому! Голосуємо! В другому читанні, вибачте, і в цілому. Прошу голосувати.</p>
<p>&nbsp;</p>
<p>10:50:58</p>
<p>За-316</p>
<p>Рішення прийнято! Конституційною більшістю!</p>
<p>Дякую, шановні колеги! Дякую! Це дійсно мужній крок, який ми разом зробили. Але, я переконаний, і інші закони, які ми зараз будемо приймати, це буде продовження нашого кроку до Європи, до цивілізації, до демократичного суспільства. А ви знаєте, що демократія і корупція – речі, які не сумісні.</p>
<p>Тому, шановні колеги, переходимо до прийняття Закону про систему спеціально уповноважених суб'єктів у сфері протидії корупції. Чумак Віктор Васильович, голова Комітету з питань боротьби з організованою злочинністю і корупцією, має натхнення і бажання доповісти цей закон в другому читанні. Будь ласка. Таблиць? Я вибачаюсь, по таблицям… Зараз, зараз, шановні колеги, спокійно. <b></b></p>
<p>Шановні колеги, за 10 хвилин, тому що таблиці, ви розумієте, вони вночі готувались. Комітет працював фактично і вночі. Так, Віктор Васильович? Так.</p>
<p>Є пропозиція, шановні колеги, поки роздають таблиці, ми з вами можемо зараз проголосувати проект Закону про засади державної антикорупційної політики в Україні. Так? Нема заперечень?</p>
<p>Є таблиці тут. Тут фактично все залишається у першому читанні, шановні колеги. Давайте, я прошу.</p>
<p>Прошу, Вікторе Васильовичу.</p>
<p>&nbsp;</p>
<p>10:52:48</p>
<p>ЧУМАК В.В.&nbsp;</p>
<p>Шановні колеги, я прошу вас послухати уважно. Ми можемо зараз проголосувати про засади державної антикорупційної політики, так звану про антикорупційну стратегію. Тому що на розгляд комітету не надійшло жодної поправки, жодної поправки. Напевно, це перший в історії України закон, який не викликав зауважень серед депутатів і не викликав жодної поправки до комітету.</p>
<p>Тому комітет запропонував його, на вчорашньому засіданні&nbsp; запропонував його прийняти в цілому в редакції першого читання. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, нема заперечень? Нема заперечень.</p>
<p>Є бажання, я розумію, проголосувати. У зв'язку з тим, що це саме урядовий проект і засади державної антикорупційної політики відпрацьовував уряд, я прошу Прем'єр-міністру, щоб ми декілька слів надали перед голосуванням. Якраз підтягують таблиці по іншим законам.</p>
<p>&nbsp;</p>
<p>ЯЦЕНЮК А.П.</p>
<p>Шановний пане Президенте, пане Голово, народні депутати України! Дозвольте від імені уряду України висловити подяку за дуже активну роботу по підготовці всіх п'яти законопроектів до другого читання.</p>
<p>Національна антикорупційна стратегія, яка не має жодного зауваження від парламенту, є базовим документом по тому, як оголосити і виграти війну по боротьбі з корупцією. В рамках нашої Національної антикорупційної стратегії ще також вноситься чотири законопроекти, в тому числі вноситься Президентом України законопроект про Національне антикорупційне бюро, а також фактично Національний антикорупційний кодекс, який передбачає запровадження процедури моніторингу життя державних службовців і не тільки державних службовців І-ІІІ категорії (а це міністри, прем'єри, депутати), але в тому числі і запровадження моніторингу життя як прокурорів, так і суддів, так і інших посадових осіб державної влади, які можуть використовувати державно-владні повноваження з метою збагачення.</p>
<p>Низку законопроектів, які сьогодні ви будете розглядати і, сподіваюсь, приймете в другому читанні, опрацьовувалися всіма світовими експертами. У тому випадку, якщо ці закони будуть прийняті, то ми зробимо просто декілька кроків вперед в реальній боротьбі з корупцією. В тому числі в Україні буде запроваджена процедура електронного декларування всіх доходів і витрат державних службовців, суддів і прокурорів. В тому числі в Україні буде запроваджена процедура моніторингу життя відповідного державного службовця і того, що він написав у декларації.</p>
<p>Окремий законопроект, який вноситься на ваш розгляд, передбачає процедуру розкриття всієї інформації&nbsp; щодо власності державних службовців, суддів і прокурорів, та їхніх родичів. Мова йде про розкриття права власності як на суб'єкти підприємницької діяльності, так і&nbsp; права власності&nbsp; на об'єкти нерухомого майна. Тепер будь-який громадянин України отримає доступ до всіх публічних реєстрів власності нерухомості та нерухомості, і в тому числі щодо розкриття остаточного власника суб'єкта підприємницької діяльності. Зараз компанії реєструють на одних осіб, а фактичними власниками є інші особи, в&nbsp; тому числі&nbsp; і з колишньої, і з чинної влади. Цьому буде поставлена крапка і весь пакет, який вноситься сьогодні Президентом та урядом, опрацьований міжнародними експертами і саме основне – цей пакет очікує Україна. Чесна і прозора влада, чесні прокурори і судді, і для того, щоб вони стали чесними, їх треба всіх вивести на світло. Тому цей закон дає можливість контролювати всіх чиновників, суддів і прокурорів. І цей закон є реальним кроком по боротьбі з корупцією в Україні.</p>
<p>Ми просимо членів парламенту підтримати напрацьовані до другого читання відповідні законопроекти. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, Арсенію Петровичу.</p>
<p>Шановні колеги, ви почули від голови комітету, що до проекту Закону про засади державної антикорупційної політики в Україні (Антикорупційна стратегія) на 2014-2017 роки.&nbsp; Не надійшло під час підготовки до другого читання жодної поправки. Тому у нас є всі підстави прийняти проект&nbsp; таким, яким він був поданий до першого читання.</p>
<p>Прошу,&nbsp; шановні колеги, всіх сісти на свої робочі місця, підготуватися до дуже важливого голосування і підтримати антикорупційну політику в&nbsp; Україні, Антикорупційну стратегію – спільну стратегію боротьби з корупцією. Прошу,&nbsp; шановні колеги,&nbsp; підтримати і в другому читанні закон та в цілому.</p>
<p>Прошу голосувати. Реєстраційний номер, нагадаю, 4284а. Прошу голосувати.</p>
<p>&nbsp;</p>
<p>10:58:12</p>
<p>За-284</p>
<p>Рішення прийнято.&nbsp; Дякую!</p>
<p>По фракціях подивимось? Давайте, по фракціях. "Батьківщина" – 81,&nbsp; Партія регіонів – 18, "УДАР" – 40, "Економічний розвиток" – 37, "Суверенна європейська Україна" – 28, "Свобода" – 35, ЗМС – 4, позафракційні – 41.</p>
<p>Шановні колеги, я так бачу, що таблиці зараз&nbsp; тільки підходять. Віктор Васильович,&nbsp; є проект, який можемо голосувати, де є таблиці?</p>
<p>Колеги, а почути голову комітету? Друзі, величезний обсяг, пропозиція взагалі пакетом проголосувати всі закони про антикорупцію, щоб не тягнути час, а ви говорите про таблиці. &nbsp;Колеги, давайте я подивлюсь, що ми можемо зараз з вами прийняти.&nbsp;</p>
<p>Шановні колеги, технічне питання… <i>(Шум у залі) </i>Приймемо обов'язково, не розійдемось, поки не приймемо.&nbsp;</p>
<p>Шановні колеги,&nbsp; я просто по порядку денному дивлюся. Є таблиця 5067. Олексій Петрович Кайда, готовий доповісти? Будь ласка. Це важливе питання –&nbsp; боротьби з нетрудовими тіньовими доходами. Нагадаю, 5067 – це проект Закону про запобігання та протидію легалізації (відмиванню) доходів, одержаних злочинним шляхом, фінансуванню тероризму та фінансування розповсюдження зброї масового знищення.</p>
<p>Шановні колеги, важливіше питання FAТF, ви знаєте, наполегливо радить нам негайно розглянути і прийняти цей проект закону. І я прошу першого заступника голови Комітету з питань фінансів і банківської діяльності Кайду Олексія Петровича доповісти готовність закону до прийняття у другому читанні. Будь ласка, Олексій Петрович.</p>
<p>&nbsp;</p>
<p>11:00:26</p>
<p>КАЙДА О.П.</p>
<p>Дякую, Олександр Валентиновичу.</p>
<p>Шановний пане Президенте, шановні колеги депутати, 7 жовтня Верховною Радою було прийнято за основу у першому читанні проект Закону 5067. Цей законопроект прийнято в рамках антикорупційного пакету зі скороченою підготовкою його до другого читання. Комітетом з питань фінансів та банківської діяльності проведено ґрунтовну роботу над проектом. За цей тиждень ми плідно працювали із основними державними органами, які задіяні у системі боротьби з відмиванням коштів та фінансуванням тероризму. Це Держфінмоніторинг, Національний банк, комісію, що працюють на ринках фінансових послуг цінних паперів.</p>
<p>Комітетом опрацьовано 111 поправок від народних депутатів України. Переважна більшість пропозицій народних депутатів була врахована повністю або редакційно, це 72 поправки, які професійно удосконалили законопроект. 38 поправок комітетом було відхилено і основними аргументами для цього є стандарти групиFAТF, які ми не можемо порушувати, а саме: непорушність принципів передачі інформації про підозрілі операції до підрозділу фінансової розвідки (рекомендація FAТF 20), неможливість притягнення до відповідальності учасників фінансових та не фінансових ринків за дії, пов'язані з виконанням закону (це рекомендація FATF номер 21), це необхідність включення податкових злочинів до числа предикатних до відмивання доходів, одержаних злочинним шляхом – це є перша рекомендація FATF, і 16-а рекомендація FATF – потреба у ідентифікації осіб, які здійснюють грошові перекази на суму, що перевищує визначений міжнародним стандартом поріг – це одна тисяча доларів США або євро.</p>
<p>Завдяки роботі в комітеті законопроект набув цілісності, став комплексним та послідовним, він якісно удосконалює національне законодавство з питань протидії відмиванню коштів та фінансуванню тероризму.</p>
<p>Шановні народні депутати! Прошу звернути увагу, прийняття цього закону є життєво важливим, треба впроваджувати стандарти FATF, на це, в першу чергу, розрахований даний законопроект. Ви знаєте, яка конкуренція на світових ринках, особливо в сьогоднішніх умовах недотримання міжнародних стандартів, в таких умовах як ніколи може вдарити по національній економіці та іміджу України, зашкодить стабільному функціонуванню всього банківського сектору, інтересам клієнтів банків та негативно вплине на пересічних громадян.</p>
<p>Комітет підтримує зазначений законопроект. З огляду на викладене, прошу прийняти цей закон в другому читанні та в цілому, а також прошу дати доручення Головному юридичному управлінню Апарату Верховної….</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити.</p>
<p>&nbsp;</p>
<p>КАЙДА П.О. … разом з комітетом після прийняття закону в цілому внести відповідні техніко-юридичні правки до закону.</p>
<p>Дякую за увагу, прошу підтримати цей законопроект.</p>
<p>&nbsp;</p>
<p>ГОЛОВУЮЧИЙ. Шановні колеги, зрозуміла позиція? В редакції, запропонованій комітетом прошу – сідайте, будь ласка, Олексій Петрович –&nbsp; підтримати. Прошу, шановні колеги, підтримати проект в редакції… Це не обговорення, колеги – це друге читання, я нагадаю, Регламент відкрийте почитайте. В редакції запропонованій комітетом прошу підтримати в другому читанні і в цілому. Колеги, по місцям, бистріше! Бистріше по місцям, зараз будемо голосувати! Прошу в другому читанні і в цілому, прошу, шановні колеги, голосуємо. <b></b></p>
<p><b>&nbsp;</b></p>
<p>&nbsp;</p>
<p>11:04:40</p>
<p>За-232</p>
<p>Рішення прийнято.</p>
<p>Дякую, шановні колеги, але не всі фракції голосували.</p>
<p>Будь ласка, по&nbsp; фракціях. "Батьківщина" – 78, Регіони – 8, "УДАР" – 38, "Економічний розвиток" тільки – 7, "Суверенна європейська Україна" – 26, "Свобода" – 35, "За мир та стабільність" – 4, позафракційні – 36.</p>
<p>Шановні колеги, уже я бачу роздають так чи ні, таблицю? Дайте, будь ласка, в першу чергу керівникам фракцій.</p>
<p>Шановні колеги, будь ласка,&nbsp; зараз по рядах роздають&nbsp; таблицю Закону 5114 і&nbsp; 4284. Так це ми вже проголосували. Я вибачаюсь.</p>
<p>Шановні колеги, будь ласка, я запрошую на трибуну Віктора Васильовича Чумака, і зараз ми розглянемо проект Закону про внесення змін до деяких законодавчих актів України щодо визначення кінцевих вигодоодержувачів юридичних осіб та публічних діячів, друге читання.</p>
<p>Шановні колеги, нагадаю, це&nbsp; дуже важливе питання. Я маю підозру, що не&nbsp; всі в залі хочуть, щоб цей закон був прийнятий. Тому що відповідно до&nbsp; цього закону всі офшорні рахунки і фірми, всі інші прокладки, якими прикривають приватизацію в Україні, привласнення нерухомості і інших активів, все одно повинні будуть показати головного вигодонадавача.</p>
<p>І про це більш детально зараз розкаже&nbsp; Віктор Васильович Чумак щодо готовності закону до другого читання. Прошу, шановні колеги, 5114.</p>
<p>&nbsp;</p>
<p>11:06:49</p>
<p>ЧУМАК В.В.</p>
<p>Шановний пане Президенте! Шановний Голово! Шановний пане Прем'єр-міністр! Шановна українська громадо! Я хотів би сказати, що Закон 5114 дуже важливий, тому що це закон, який відкриває реєстри кінцевих бенефіціарів, або кінцевих вигодоодержувачів, власників юридичних осіб, в першу чергу, а в другу чергу відкриває реєстри речових прав на нерухоме майно всіх українських громадян, при цьому зберігаючи абсолютно повністю систему захисту персональних даних наших з вами співгромадян.</p>
<p>Я хотів би сказати, що в процесі над законопроектом від суб'єктів права законодавчої ініціативи&nbsp; - народних депутатів надійшло 60 пропозицій, 10 з яких було повністю враховано.</p>
<p>Я хотів би сказати, що головною зміною до цього проекту, яка є достатньо суттєвою, - це є зміна кримінальної відповідальності за неподання інформації директора або уповноваженої особи кінцевого вигодоодержувача прізвищ та імен власників цієї компанії на адміністративну відповідальність. Чому це було зроблено? Тому що ви розумієте, що директор або якась інша уповноважена особа фірми не може інколи в принципі визначити сам факт кінцевого одержувача, кінцевого вигодоодержувача. Тому така зміна була проведена, і комітетом вона була схвалена.</p>
<p>Комітет розглянув учора на своєму засіданні цей законопроект – і рекомендував його ухвалити в другому читанні і в цілому в редакції до другого читання Комітету по боротьбі з корупцією і організованою злочинністю. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, зрозуміла пропозиція? Текст є. Віктор Васильович, є текст? Будь ласка, Віктору Пинзенику дайте в першу чергу текст.</p>
<p>Шановні колеги, ще раз. Йдеться про проект Закону про внесення змін до законодавчих актів України щодо визнання кінцевих вигодоодержувачів юридичних осіб та публічних діячів, щоб не було ніякої можливості приховати справжнього власника того чи іншого об'єкта нерухомості, того чи іншого підприємства, або засобів масової інформації тощо.</p>
<p>Тому, шановні народні депутати, прошу сісти на свої робочі місця.</p>
<p>Будь ласка, Віктор Васильович, ще коментар від комітету.</p>
<p>&nbsp;</p>
<p>11:09:15</p>
<p>ЧУМАК В.В.</p>
<p>Шановні колеги, є одне зауваження і прохання до пана Кайди, який тільки що доповідав попередній закон. Я хотів би сказати, що визначення бенефіціарів у цьому проекті закону, який ми зараз будемо з вами голосувати і в законі 5067, повинні бути однакові. Тому я би дуже хотів, щоб у процесі техніко-юридичного опрацювання цього закону визначення бенефіціарів були узгоджені між двома проектами цих законів: 5114 і 5067. Дякую.</p>
<p>&nbsp;</p>
<p>ГОЛОВУЮЧИЙ. Нема заперечень. Шановні колеги, можемо голосувати? Колеги, ну є текст, можемо голосувати, я ж бачу, що можемо. Народний депутат Карпунцов, будь ласка.</p>
<p>&nbsp;</p>
<p>11:10:07</p>
<p>КАРПУНЦОВ В.В.</p>
<p>Шановний Олександр Валенитинович, шановні колеги! Там поправка до статті 28-ої, коли приймали, ми дозволяємо і за суб'єктом, і за об'єктом органам місцевої влади, Служби безпеки, прокуратури, судам, нотаріусам, а адвокатів випустили в даному випадку. То прохання, з врахуванням цим, що адвокати також мають право на запит, отримати і за суб'єктом, і за об'єктом. Була поправка Бєлькової там, ну, голова комітету, можливо, вислухаєте з приводу цієї поправки. Якщо не буде заперечень в депутатів, а я не думаю, якщо ми розширюємо коло суб'єктів, що це якісь проблеми, навпаки ми даємо більше публічності, Олександр Валенитинович.</p>
<p>&nbsp;</p>
<p>ГОЛОВУЮЧИЙ. Зрозуміло. Шановні колеги! Пропозиція, щоби запити могли надавати і адвокати. Нема заперечень в цій редакції? Прошу, шановні колеги, Андрій Володимирович, я, прошу, на місце сідайте, зараз голосуємо.</p>
<p>Шановні колеги! Прошу сідати на свої робочі місця, підготуватися до голосування, відповідального голосування, і зробити економічну систему в Україні прозорою. Щоб корупціонери і хабарники не мали можливість сховатись за офшорні структури, за будь-які структури, щоб приховати справжнього власника того чи іншого об'єкта.</p>
<p>Прошу, шановні колеги, 5114 підтримати за пропозицією голови комітету. Підтримати в редакції комітету з поправкою народного депутата Карпунцова, яку він оголосив. Прошу в другому читанні і в цілому.</p>
<p>Прошу голосувати, шановні колеги, разом.</p>
<p>&nbsp;</p>
<p>11:11:54</p>
<p>За-265</p>
<p>Рішення прийнято.</p>
<p>Дякую, шановні колеги, дякую.</p>
<p>Прем'єр-міністр з цього приводу хоче сказати. Будь ласка.</p>
<p>&nbsp;</p>
<p>ЯЦЕНЮК А.П. Шановні народні депутати! Пане Президенте! Пане Голово! Я всіх хочу привітати. Офшорна ера в Україні закінчилась! Тепер кожен чиновник буде, як на ладоні: всі рахунки, вся власність, всі компанії будуть розкриті і ті, хто незаконно володіє, будуть притягнуті до відповідальності. З чим всіх і вітаю.</p>
<p>&nbsp;</p>
<p>ГОЛОВУЮЧИЙ. Шановні колеги. Мені секретаріат доповідає, що зараз уже таблиці по Антикорупційному бюро заносять до залу.</p>
<p>Вікторе Васильовичу, по закону, який стосується запобігання корупції є можливість доповідати?&nbsp; 5113, є можливість доповідати?</p>
<p>Шановні колеги! Верховна Рада працює в такому високому темпі, що технічні засоби не встигають розмножувати законопроекти, обсяг який достатньо величезний. І у зв'язку з цим, шановні колеги, щоб ми не втрачали час на роботу Верховної Ради, є пропозиція, поки підносять дві таблиці по Антикорупційному бюро і по Закону щодо запобігання корупції, щоб ми далі за порядком денним не втрачали час і проголосували.</p>
<p>Шановні колеги є технічне одне голосування – звертаю вашу увагу, –&nbsp; що нам треба усунути неузгодженості в тексті прийнятого нами 2 вересня Закону про мораторій на примусову реалізацію житла, примусове відключення від мереж житлово-комунальних послуг, заборону нарахування та стягнення пені та інших штрафних санкцій у разі несвоєчасного здійснення платежу за житлово-комунальні послуги громадянами, які проживають на території проведення антитерористичної операції у Донецькій та Луганській областях (реєстраційний номер 4188а). Під час голосування є технічні неточності, тому відповідно до статті 131 Регламенту нам треба ще раз підтвердити голосування за цей закон.</p>
<p>Я прошу Сальда Володимира Володимировича дуже коротко проінформувати щодо технічних неузгодженостей. Будь ласка.</p>
<p>Є народний депутат Сальдо? Будь ласка.</p>
<p>&nbsp;</p>
<p>11:14:41</p>
<p>САЛЬДО В.В.</p>
<p>Шановні депутати, були внесені декілька питань, які не узгоджені були спочатку, коли ми приймали перший раз, розглядали цей закон стосовно Луганської й Донецької областей. Наш комітет їх розглянув, врахував і пропонуємо його до затвердження.</p>
<p>&nbsp;</p>
<p>ГОЛОВУЮЧИЙ. Шановні колеги, нема заперечень? Ви зрозуміли, йдеться про наших громадян, які мешкають на території проведення антитерористичної операції. І зрозуміло, що у них є проблеми з проплатою за комунальні послуги тощо. І саме закон цей регламентує це питання.</p>
<p>Шановні колеги, ще раз нагадую, відповідно до статті 131 Регламенту я мушу ставити цей документ на голосування для прийняття його уже повторно. Ставлю на голосування, сідайте, будь ласка, пропозиції, які внесені комітетом,&nbsp; про усунення неузгодженості в тексті прийняття закону. Будь ласка.</p>
<p>Нагадаю, йдеться про Закон про мораторій на примусову реалізацію житла. Тобто забороняється примусово реалізовувати житло, відключення від мережі житлово-комунальних послуг, заборона нарахування та стягнення пені та інших штрафних санкцій у разі несвоєчасного здійснення платежу за житлово-комунальні послуги громадян, які проживають на території проведення антитерористичної операції у Донецькій та Луганській областях.</p>
<p>Шановні колеги, реєстраційний номер цього закону 4188а. Відповідно до 131 статті Регламенту ставлю пропозицію комітету на голосування.</p>
<p>Прошу, прошу голосувати.</p>
<p>&nbsp;</p>
<p>11:16:42</p>
<p>За-282</p>
<p>Рішення прийнято.</p>
<p>По фракціях, будь ласка. 75 – "Батьківщина", 36 – Регіони, "УДАР" – 35, 34 – "Економічний розвиток", 24 – "Суверенна європейська Україна", "Свобода" – 35, ЗМС – 5, позафракційні – 38.</p>
<p>Шановні колеги, народний депутат Хомутиннік, голова комітету просить одну хвилину.</p>
<p>Секретаріат прошу прискорити роздачу табличних матеріалів.</p>
<p>&nbsp;</p>
<p>11:17:05</p>
<p>ХОМУТИННІК В.Ю.</p>
<p>Шановний Олександре Валентиновичу, шановні колеги! Також 2 вересня був проголосований законопроект 4766 народних депутатів Блавацького, Кошулинського, Кривецького і Кириленка щодо змін до Податкового кодексу щодо вдосконалення оподаткування інвестиційної діяльності.</p>
<p>Цей законопроект був проголосований в цілому без відома комітету. І там сталося так, що низку технічних уточнень нам необхідно було робити разом з Юридичним управлінням.</p>
<p>В тому числі і питання набрання чинності цього законопроекту в законі було сказано, що він набуває чинності з 1 червня. Ці питання врегульовані. Також врегульовані питання з Юридичним управлінням Верховної Ради. Також прохання по 131 статті підтримати даний законопроект. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, зрозуміла пропозиція? 4766 Закон, відповідно неточності дати, прошу, шановні колеги, підтримати пропозицію комітету. І переголосувати його, щоби зняти неузгодженості відповідно до статті 131 Регламенту Верховної Ради України. Нема заперечень? Нема.</p>
<p><a href="http://w1.c1.rada.gov.ua/pls/zweb2/webproc4_2?pf3516=4766&skl=8" target=_blank>4766</a> – прошу, прошу голосувати.</p>
<p>&nbsp;</p>
<p>11:18:41</p>
<p>За-243</p>
<p>Рішення прийнято.</p>
<p>Шановні колеги! Шановні народні депутати! Наступне питання. Проект Закону про внесення змін до Кримінального кодексу України (щодо посилення відповідальності за порушення виборчих прав громадян). Шановні колеги, дуже важливе, стратегічно важливе питання. Питання стосується не тільки цих виборів, а взагалі проведення виборів в Україні. Для того, щоб ніхто не мав можливості, навіть спроби, фальшувати результати виборів або підкуповувати виборців.</p>
<p>Шановні колеги, прошу сісти на свої робочі місця. Для того, щоб підтримати цей закон нам треба повернутись до його розгляду. Прошу, шановні колеги, підтримати повернення до розгляду закону, повернення, потім, ми зараз обговоримо його, 4741, шановні колеги. Проект Закону про внесення змін до Кримінального кодексу України (щодо посилення відповідальності за порушення виборчих прав). Шановні колеги, прошу підтримати повернення до цього питання. Прошу голосувати.</p>
<p>&nbsp;</p>
<p>11:20:17</p>
<p>За-233</p>
<p>Рішення прийнято. Дякую, шановні колеги.</p>
<p>По фракціях, будь ласка. 74 – "Батьківщина", Партія регіонів – 6, борються за виборчі права громадян, "УДАР" – 37, 33 – "Економічний розвиток", 10 – "Суверенна європейська Україна",&nbsp; "Свобода" – 35, ЗМС – 1 і позафракційні 37.</p>
<p>Шановні колеги, прошу Андрій Анатолійович Кожем'якін. Прошу, Андрій Анатолійович Кожем'якін, готовий доповісти проект? Чи від уряду давайте. Андрій Анатолійович, від уряду.</p>
<p>Арсеній Петрович, хто від уряду готовий доповісти? Давайте, це урядовий закон, комітет підтримає його прийняття. Будь ласка.</p>
<p>&nbsp;</p>
<p>ЯЦЕНЮК А.П. Шановні народні депутати України, Україна напередодні виборчого процесу&nbsp; і так як ми не перший раз проводимо вибори, хотів би відзначити, що основне питання – це прозорість, чесність і демократичність виборів.</p>
<p>Президентські вибори були проведені відповідно до всіх стандартів ОБСЄ і міжнародна спільнота визначила вибори Президента України, які відбулись декілька місяців тому як демократичні. І зараз ми повинні пройти той самий шлях щодо демократичності і прозорості виборчого процесу під час голосування 26 жовтня поточного року за новий склад Верховної Ради України.</p>
<p>На жаль, чинний Кримінально-процесуальний і кримінальний закон не передбачає чіткої&nbsp; відповідальності за підкуп виборців, за фальсифікацію виборчої документації, за захоплення виборчих скриньок і, фактично, за фальсифікацію виборчого процесу. Саме тому уряд України два місяці тому підготував внесення змін до Кримінального кодексу України щодо посилення відповідальності за порушення прав громадян під час виборів.</p>
<p>Ми пропонуємо парламенту підвищити кримінальну відповідальність і встановити конкретну чітку відповідальність за підкуп виборців, також встановити відповідальність за фальсифікацію виборчої документації, також встановити відповідальність за підробку виборчих бюлетенів і протоколів, також встановити відповідальність за незаконне захоплення виборчих скринь, також встановити відповідальність за будь-які спроби фальсифікації виборчого процесу.</p>
<p>Основна проблема, яка сьогодні є в Україні, – це підкуп виборців. Це повинно переслідуватись по закону. Ті, хто роздають гречку і згущене молоко, повинні споживати і гречку, і згущене молоко в тюрмі, а не купувати виборців.</p>
<p>Саме тому ми просимо парламент підтримати дані зміни і дати можливість Україні обрати чесний і демократичний парламент.&nbsp;</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я прошу звернути вашу увагу, що раніше влада все робила, щоб фальшувати вибори, а зараз влада вносить пропозиції щодо кримінальної відповідальності, жорсткої кримінальної відповідальності, за будь-яку спробу фальшувати вибори або впливати на волю наших виборців. Це, мені здається, принципові відмінності, які відбулись у нашій країні.</p>
<p>І саме тому, шановні колеги, є пропозиція без обговорення, колеги... Колеги, без обговорення, послухайте мене, да, підтримати пропозицію…<i>(Шум у залі) </i>На округах у вас буде можливість виступати. Шановні колеги, у нас багато питань. Зараз переходимо до Антикорупційного бюро.</p>
<p>Тому прошу, колеги, без піару голосуємо, підтримуємо Закон (реєстраційний номер 4741) про внесення змін до Кримінального кодексу України (щодо посилення відповідальності за порушення виборчих прав громадян. Прошу, шановні колеги, разом подолаємо це зло, підтримаємо закон за основу і в цілому! Прошу голосувати! Прошу, шановні колеги, голосуємо всі!</p>
<p>&nbsp;</p>
<p>11:24:36</p>
<p>За-233</p>
<p>Рішення прийнято. Дякую, шановні колеги! <i>(Оплески)</i></p>
<p>&nbsp;По фракціях. По фракціях. "Батьківщина" – 80, Партія регіонів – 10, "УДАР" – 39, "Економічний розвиток" – 20, "Суверенна європейська Україна" – 10, "Свобода" – 35, "За мир та стабільність" – 4, позафракційні – 35.</p>
<p>Шановні колеги, є всі можливості у нас переходити до принципово важливого питання (реєстраційний номер 5085). Це проект Закону про систему спеціально уповноважених суб'єктів у сфері протидії корупції. Тобто проект Закону про створення Антикорупційного бюро. В саме таку пропозицію щодо зміни назви буде зараз пропонувати профільний комітет.</p>
<p>Я запрошую на парламентську трибуну голову Комітету з питань боротьби з організованою злочинністю і корупцією Чумака Віктора Васильовича. Будь ласка, Вікторе Васильовичу, доповідь щодо готовності закону для прийняття у другому читанні.</p>
<p>Шановні колеги, не розходимось, дуже важливе питання, стратегічна важливість цього питання. Будь ласка.</p>
<p>&nbsp;</p>
<p>11:25:50</p>
<p>ЧУМАК В.В.</p>
<p>Шановні колеги, це дійсно стратегічне питання, тому що відповідно до цього закону створюється спеціально уповноважений правоохоронний орган для боротьби з корупцією, а саме з високопосадовою корупцією, виключно чиновниками І і ІІ категорії, виключно політичними, публічними особами, виключно правоохоронцями на вищих посадах, виключно військовослужбовцями на вищих керівних посадах. Цей правоохоронний орган не буде займатися дрібною корупцією сільських голів місцевих, сільських і місцевих голів,&nbsp; а також працівників районо і інших відділів державних адміністрацій. Це саме те, що необхідно Україні для боротьби з високопосадовою корупцією.</p>
<p>Я хотів би сказати, що вчора закінчили ми обговорення цього законопроекту за 5 хвилин до 12-ї. Достатньо бурхливе було обговорення на протязі&nbsp; 5 годин. Але&nbsp; закон зазнав деяких змін. Але, на мій погляд, вони не є критичними&nbsp; і не вимивають самої сутності&nbsp; закону.</p>
<p>Хоча&nbsp; основні зміни, я хочу вам доповісти, були такі. 176 поправок було подано, з яких&nbsp; 52&nbsp; були&nbsp; враховані. Основні зміни&nbsp; були наступними. Прибрані розділи І та ІІ&nbsp; законопроекту,&nbsp; які розмивали фокус закону, відповідним чином&nbsp; і змінена назва. Тепер&nbsp; закон називається не "Про систему спеціально уповноважених органів по боротьбі з корупцією", а "Про Національне антикорупційне бюро&nbsp; України".</p>
<p>Друга критична зміна&nbsp; або дуже важлива зміна. Це пропонується&nbsp; більш жорсткі кваліфікаційні вимоги&nbsp; до кандидатів на посаду директора бюро. Це було декілька поправок&nbsp; народних депутатів із різних фракцій, які&nbsp; вимагали, що директор бюро повинен мати вищу юридичну освіту, 10 років&nbsp;&nbsp; стажу з роботи за фахом, 5 років досвіду на керівних посадах. Поправка була врахована.&nbsp; В процедуру&nbsp; призначення директора вноситься елемент парламентського контролю. А саме: призначення директора відбувається за згодою Верховної Ради Президентом&nbsp; України за поданням&nbsp; конкурсної комісії.</p>
<p>Тобто враховані всі елементи контролю, починаючи з контролю&nbsp; громадського, продовжуючи контролем президентським і закінчуючи контролем Верховної Ради. Разом з тим Верховна Рада може висловити політичну недовіру директору цього бюро більшістю від своїх голосів, але для цього потрібно зібрати не&nbsp; менш як 150 підписів народних депутатів&nbsp; для ініціації питання&nbsp;&nbsp; висловлення недовіри директору бюро.</p>
<p>Уточнено роботу або скажемо уточнений алгоритм роботи конкурсної комісії. Комісія визначає трьох&nbsp; кандидатів, з яких Президент може обрати&nbsp;&nbsp; будь-яку кандидатуру та подати її до схвалення Верховною Радою. Якщо Рада відмовляє,&nbsp; Президент подає іншу. Якщо&nbsp; Рада відмовляє наступного разу, він подає третю. Якщо є третє відмовлення, оголошується&nbsp; новий конкурс.</p>
<p>Уточнюються люстраційні вимоги до працівників&nbsp; Антикорупційного бюро. Додається&nbsp; вимога про те, що всі працівники мають&nbsp; пройти перевірку у відповідності&nbsp; до Закону про очищення влади,&nbsp; і відповідні положення іншого подібного такого характеру вони вилучаються.</p>
<p>У зв'язку з нормативною неврегульованістю і…</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, дайте завершити і не відключайте мікрофон до завершення&nbsp; виступу.</p>
<p>&nbsp;</p>
<p>ЧУМАК&nbsp; В.В. У зв'язку з нормативною неврегульованістю процедура перевірки на детекторі брехні щодо проходження такої перевірки з тексту теж вибрано. А також пропонується визначити рівень заробітних плат бюро у відповідності до наявних бюджетних ресурсів і у відповідності діючого законодавства.</p>
<p>Це основні, я б сказав, краєугольні зміни цього органу. Разом з тим у нього залишаються достатні високі повноваження щодо проведення оперативно-розшукової та слідчої діяльності, захисту осіб, які беруть участь у кримінальному судочинстві, розгляду питань, заяв і скарг осіб, які подають відомості щодо порушення антикорупційної діяльності. І тому вважаємо, що такий орган, який він буде створений, він дуже важливий, дуже критичний і необхідний Україні для сьогоднішнього часу. Дякую за увагу.</p>
<p>&nbsp;</p>
<p>ГОЛОВУЮЧИЙ. Вікторе Васильовичу!</p>
<p>&nbsp;</p>
<p>ЧУМАК В.В. Зарплата не встановлена законом, зарплата буде встановлена від наявності бюджетних ресурсів Кабінетом Міністрів України.</p>
<p>&nbsp;</p>
<p>ГОЛОВУЮЧИЙ. Вікторе Васильовичу, проект готовий для голосування в редакції комітету, чи там є які правки, які треба ще ставити на голосування?</p>
<p>&nbsp;</p>
<p>ЧУМАК В.В. Там є три поправки.</p>
<p>&nbsp;</p>
<p>ГОЛОВУЮЧИЙ. Так, будь ласка, в мікрофон, що ж ви мені говорите.</p>
<p>&nbsp;</p>
<p>ЧУМАК В.В. Є три поправки, які викликають певні сумніви.</p>
<p>&nbsp;</p>
<p>ГОЛОВУЮЧИЙ. Будь ласка, Пинзенику Віктору Михайловичу включіть мікрофон.</p>
<p>Розенку, народному депутату, включіть мікрофон.</p>
<p>&nbsp;</p>
<p>11:30:30</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка". Ми просимо поставити на підтвердження поправки номер 92, 93 і 94. Наявність цих поправок просто може реально заблокувати&nbsp; діяльність Антикорупційного бюро, адже для відповідних приписів керівника Антикорупційного бюро буде вимагатися рішення суду.</p>
<p>Ми знаємо, в якому стані сьогодні знаходяться українські суди. Тому ми просимо ці поправки поставити на підтвердження і не голосувати за них, щоб сам керівник Антикорупційного бюро мав право запитувати відповідну інформацію у відповідних органів без будь-яких рішень судів. Так, як це було в першому читанні. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, була пропозиція поставити на підтвердження поправки 92, 93, 94. Я даю слово автору цих поправок. Включіть мікрофон Власенку, народному депутату.</p>
<p>&nbsp;</p>
<p>ВЛАСЕНКО С.В. Шановні колеги, що пропонується зробити зараз? Зараз пропонується надати можливість якомусь директору бюро, без рішення суду входити в будь-яке приміщення, витребовувати будь-які речі, забирати будь-які речі, на 10 днів опечатувати каси підприємств, виставляти якусь охорону, без рішення суду це є неприпустимо. На мій погляд, на сьогоднішній день немає жодних проблем в отриманні рішень суду на те, щоб здійснювати такі дії, це порушення базових принципів права власності.</p>
<p>Ми знаємо, як у нас, на жаль, сьогодні&nbsp; працюють правоохоронні органи. Ще раз підкреслюю, це порушення базових принципів, а не ігри. Завтра в будь-яке приміщення зайдуть ці люди, пов'язано воно з корупцією чи не пов'язано, заблокують роботу підприємства, а потім ми будемо комусь щось&nbsp; доказувати. І це все відбувається&nbsp; без судових рішень.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; я прошу голову комітету прокоментувати ці поправки.</p>
<p>&nbsp;</p>
<p>ЧУМАК В.В. Я хотів би сказати, що до бюро відряджаються спеціальні прокурори, які будуть відповідно до своїх повноважень організовувати процесуальні слідчі дії, крім того, слідкувати за дотриманням законності під час проведення досудового слідства і оперативно-розшукової діяльності. Тому казати, про те, що це буде беззаконня, по-перше, не можна.</p>
<p>По-друге, я хотів би сказати, не якомусь директору бюро, а директору бюро, який пройде чистилище громадського контролю, який пройде чистилище вибору Президента і який буде затверджений нами з вами.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, я бачу багато рук, але ж я нагадаю, що за процедурою другого читання ми не обговорюємо питання, ми голосуємо. Була пропозиція підтвердити голосуванням поправки 92, 93, 94.</p>
<p>Колеги, я прошу, давайте заспокоїмося. Добре, я бачу, я трьом депутатам дам з цього приводу виступити.</p>
<p>Будь ласка,&nbsp; народний депутат Мирний.</p>
<p>&nbsp;</p>
<p>11:34:04</p>
<p>МИРНИЙ О.Б. &nbsp; <b></b></p>
<p>Олександр Мирний, Всеукраїнське об'єднання "Свобода".&nbsp; Підняте зараз питання –&nbsp; надзвичайно&nbsp; важливе. Ми повинні чітко давати&nbsp; відповідь самі собі, що є процедура і є гарантія. І однозначно правильно поставлено питання, що всі ті дії, які плануються робити керівником, мають бути санкціоновані&nbsp; судом. А&nbsp; аргумент, ви знаєте, які&nbsp; у нас зараз&nbsp; суди, він не&nbsp; витримує жодної критики. Так ми маємо просто зробити судову реформу, а&nbsp; не підганяти ситуацію під нинішній стан судів. Тому що влада&nbsp; розбещує. І ми можемо прийняти на цю посаду будь-яку прекрасну людину, але коли людина через півроку побачить, що він абсолютно безконтрольний, а біля нього з'явиться маса людей, які йому готові порадити, як правильно робити, не виключено, що рука здригнеться і захочеться використати свою можливість з будь-якою метою.</p>
<p>Тому судова реформа –&nbsp; і все нормально, не&nbsp; треба придумувати. Абсолютно правильні поправки. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Ляшко.</p>
<p>&nbsp;</p>
<p>11:35:14</p>
<p>ЛЯШКО О.В.</p>
<p>Олег Ляшко, Радикальна партія. Коли я чую виправдання волюнтаризму посиланням на те, що в Україні немає судів, скажіть мені, будь ласка, шановні колеги, а хто – ангели з білими крилами –&nbsp;&nbsp; будуть працювати в Антикорупційному бюро?&nbsp; Де ви візьмете цих ангелів? Із прокуратур, із судів, із СБУ, із правоохоронних органів – от звідки ви візьмете. Вони&nbsp; такі ж грішні, як і ми&nbsp; всі з вами. Для того є Конституція, для того є рішення суду. Не подобається рішення суду, купили рішення&nbsp; суду, посадіть того суддю. Але&nbsp; заходити&nbsp;&nbsp; до кого завгодно тільки тому, що вам так захотілось, вибачте мене, уже&nbsp; при Януковичу так заходили.</p>
<p>То немає значення прізвища того, хто заходить, закон має бути і працювати один для всіх. Якщо він корупціонер, візьміть його за задницю і посадіть. Але відповідно до&nbsp; вимог закону, а не тому що вам так&nbsp; захотілось.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Богословська.</p>
<p>&nbsp;</p>
<p>11:36:20</p>
<p>БОГОСЛОВСЬКА І.Г.</p>
<p>Шановні колеги! Про що зараз йде&nbsp; мова? Давайте будемо відвертими один з одним, мова йде про спеціальний орган із спеціальними повноваженнями, тому що ми змушені його створити, саме тому що не працює ні судова система, ні система правоохоронних органів.</p>
<p>Ще хочу звернути вашу увагу, що Антикорупційне бюро буде працювати тільки стосовно вищих посадових осіб, вищих посадових осіб, тих саме осіб, які мають можливість більше, ніж всі решта, впливати на суди. Тому ми не можемо підтримувати цю поправку.</p>
<p>Крім того, в самому законі передбачена спеціальна процедура висловлення недовіри до членів Антикорупційного бюро: за поданням третини депутатського корпусу. Тобто політична меншість має можливість захистити свої права, так як і політична більшість…</p>
<p>&nbsp;</p>
<p>ГОЛОВУЮЧИЙ. Шановні колеги, ну, обмін думками відбувся. Давайте я ще Володимиру Михайловичу Литвину дам слова. І голова комітету прокоментує – будемо приймати рішення голосуванням.</p>
<p>&nbsp;</p>
<p>11:37:40</p>
<p>ЛИТВИН В.М.</p>
<p>Шановний Голово, шановні колеги! У цього законі не вистачає лише одного: прізвища, хто буде очолювати Антикорупційне бюро. Треба приймати закон для країни, а не під конкретну особу. Це перше.</p>
<p>Якщо така сверблячка – вибірково поправки ставити на підтвердження, тоді пропозиція: всі поправки, які враховані, поставити на підтвердження. Ми маємо вибудовувати систему, а не чергову встановлювати диктатуру в країні. Не треба йти цим шляхом і під гаслами "хто не проголосує, той негідник" проштовхувати те, що не проштовхується. Давайте виважено приймемо рішення для країни, а не під політичний момент і під вибори.</p>
<p>&nbsp;</p>
<p>ГОЛОВУЮЧИЙ. Шановні колеги, голова є. Заспокойтесь, будь ласка, шановний депутат Каплін! Я вас зараз з залу видалю! Заспокойтесь, будь ласка! Ваш представник фракції – голова комітету, він буде зараз, він професійніше вас виступить. Заспокойтеся, будь ласка!</p>
<p>&nbsp;</p>
<p>11:38:36</p>
<p>ЧУМАК В.В.</p>
<p>Шановні колеги, я хотів би сказати, що, дійсно, я абсолютно згоден з Володимиром Михайловичем, що необхідно думати про країну. Якраз-таки 23 роки ми про неї не думали – і корупція розквітла буйним квітом. І я хотів би сказати, що це бюро саме так буде працювати: не по пересічних громадянах. А я розумію, чому таке негодування в цьому залі: тому що депутати є першими клієнтами цього бюро.<b> </b></p>
<p>Я абсолютно розумію, що це перші клієнти, і я розумію чому так всі активно протидіють. Тому давайте скажемо так, коли створювалось Національне бюро розслідувань в Сполучених Штатах Америки було всього 25 спеціальних слідчих і прокурорів з Едвардом Гувером. Але в них була єдина сильна підтримка – політична, політична підтримка! Не було, вони не ходили до суду тоді. І в них була дуже сильна підтримка. Я знову ж таки кажу, у нас достатньо політичних механізмів впливу через цей закон на директора бюро, в нас достатньо політичних механізмів і правових впливів на діяльність цього бюро. Тому для того, щоб зараз запустити цю діяльність бюро…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ЧУМАК В.В.&nbsp; …а не заблокувати її судами, я просив би вас ці поправки не підтримувати.</p>
<p>&nbsp;</p>
<p>ГОЛОВУЮЧИЙ. Шановні колеги! Прошу, зараз, колеги, ну в нас це ж не перше читання, це друге. Да, я дав можливість виступити і автору поправок, і представникам різних фракцій. Колеги, нам треба приймати рішення, інакше зараз ми зайдемо в тупік. Колеги, спокійно. Зараз ми можемо визначитись шляхом голосування.</p>
<p>Що стосується – спокійно! – пропозиції Володимира Михайловича Литвина, що треба всі поправки, підтримані комітетом, проголосувати, я з цим погоджуюсь. Коли ми будемо в цілому голосувати, фактично ми тоді будемо голосувати за всі поправки, які підтримані комітетом. Колеги, я вибачаюсь, ну я дав слово голові комітету, Голова комітету веде друге читання. Я виконую технічну функцію відповідно до Регламенту: є пропозиція ставити на голосування – я ставлю, нема пропозиції – я не ставлю. Тому спокійно, шановні колеги. Прошу, шановні колеги, 92, 93, 94 поправка... <i>(Шум у залі)</i>Я кожну окремо ставлю. 92-га, шановні колеги, була пропозиція представника фракції "УДАР" щодо підтвердження цієї поправки. Колеги…</p>
<p>&nbsp;</p>
<p>ЛЯШКО О.В. <i>(Із залу).</i> …голосують за цю поправку, не голосуватимуть за весь закон. Давайте в цілому голосувати.</p>
<p><i>&nbsp;</i></p>
<p>ГОЛОВУЮЧИЙ. Олег, потім я тоді з поправками цими поставлю на голосування і все. Да. Тому… Ну я не можу Регламент порушувати, колеги. <i>(Шум у залі) </i>Значить, потім з поправкою проголосуємо, я виведу цю… Колеги, прошу. Прошу визначитись щодо підтримки поправки номер 92. Прошу, шановні колеги, голосувати щодо підтримки цієї поправки, прошу голосувати.</p>
<p>&nbsp;</p>
<p>11:41:47</p>
<p>За-229</p>
<p>Рішення прийнято.</p>
<p>Будь ласка, наступна поправка…<i>(Шум у залі) </i>По фракція?</p>
<p>Будь ласка, по фракціям. "Батьківщина" – 68, Регіони – 28, "УДАР" – 1, 35 – "Економічний розвиток", 27 – "Суверенна європейська Україна", 34 – "Свобода", ЗМС – 4, позафракційні – 32.</p>
<p>Шановні колеги, щоб зекономити час, можу зразу 93-ю і 94-у ставити на підтвердження? Можу, шановні колеги? Можу. Ставлю на підтвердження. Колеги, увага! Поправки 93 і 94, прошу визначитись народних депутатів щодо підтримки цих поправок: 93 і 94. Прошу голосувати.</p>
<p>&nbsp;</p>
<p>11:42:48</p>
<p>За-243</p>
<p>Рішення прийнято.</p>
<p>По фракціях, будь ласка. 64 – "Батьківщина", Регіони – 38, "УДАР" – 0, 38 – "Економічний розвиток", 29 – "Суверенна європейська Україна", "Свобода" – 35, ЗМС – 4, позафракційні – 35.</p>
<p>Шановні колеги! Можем зараз в цілому голосувати? Що таке "ні"? Можемо. Колеги, ну, не зривайте закон. Ну, визначились. Колеги, будь ласка, представнику Президента, включіть мікрофон.</p>
<p>&nbsp;</p>
<p>11:43:24</p>
<p>КНЯЗЕВИЧ Р.П.</p>
<p>Я хотів би, щоб ще раз голова комітету підтвердив вчорашню домовленість. Про те, що зараз відповідно ідучи на поступки в сесійній залі виносимо пропозицію про те, що і парламент може висловити недовіру, що має наслідок відставку відповідно директора, але з підстав визначених законом, щоб не на власний розсуд так, як вимагає Венеціанська комісія. Тому що Президент це може робити з підстав визначених законом і парламент відповідно так має робить. Тому я просто ще раз для стенограми це підтвердити.</p>
<p>&nbsp;</p>
<p>ЧУМАК В.В. Абсолютно точно. Вчора це було проголосовано, абсолютно точно підтверджую.<b></b></p>
<p>&nbsp;</p>
<p>ГОЛОВУЮЧИЙ. З&nbsp; урахуванням цієї позиції, будь ласка, колеги, для голосування в цілому. <i>(Шум в залі)</i></p>
<p>Добре. Пинзеник Віктор Михайлович, будь ласка. Я дам, дам можливість, я дам можливість. Колеги!</p>
<p>&nbsp;</p>
<p>11:44:07</p>
<p>ПИНЗЕНИК В.М.</p>
<p>Шановний Голово! Шановний пане Президенте! Шановні колеги! На жаль, парламент відхилив поправку, комітет відхилив поправку, яку я пропонував з приводу статей, які викликали застереження в багатьох народних депутатів. Вона стосується статті 28 і 29 щодо умов оплати праці працівників Антикорупційного бюро.</p>
<p>В нинішніх критичних умовах ми не можемо говорити про такого розміру оплати. На жаль, комітет не врахував поправку, і для того, щоб не руйнувати конструкцію даного закону, я пропоную вилучити пункти, які стосуються виплати, винагороди при виході на пенсію у розмірі 50 відсотків місячного заробітку і навіть 25 відсотків – при звільненні за сімейними обставинами. І лишити в статті 28 тільки першу статтю, яка визначає умови соціального захисту, регулюється цим законом та іншими актами законодавства. А всі решта пункти цієї статті вилучити.</p>
<p>Я прошу колег підтримати вилучення всіх інших норм цієї статті.</p>
<p>&nbsp;</p>
<p>ГОЛОВУЮЧИЙ. Будь ласка, Віктор Васильович, прокоментуйте.</p>
<p>&nbsp;</p>
<p>11:45:16</p>
<p>ЧУМАК В.В.</p>
<p>Шановні колеги, я хотів би сказати, що всі, всі норми законів, які визначають розмір оплати праці працівників бюро, із закону, із проекту закону вилучені. Залишаються тільки принципи соціальної захищеності, які встановлені точно такими ж самими принципами захищеності інших працівників правоохоронних органів щодо виходу на пенсію або втрати здоров'я, або втрати життя. Це принцип, там не записано конкретні цифри, там записані розміри під посаду в процентних, які стосуються цих людей, коли вони виходять або на пенсію, або отримують пенсію по інвалідності, або сім'я внаслідок втрати годувальника. Все.</p>
<p>&nbsp;</p>
<p>ГОЛОВУЮЧИЙ. Колеги, зрозуміло коментар голови комітету? Зрозуміло.</p>
<p>Я прошу, колеги, я прошу зараз підтримати цей закон в другому читанні і в цілому, тому що інакше ми зараз почнемо вихолощувати зміст цього закону.</p>
<p>Шановні колеги, я дуже прошу підтримати в другому читанні і в цілому Закон, реєстраційний номер якого<b> </b><a href="http://w1.c1.rada.gov.ua/pls/zweb2/webproc4_2?pf3516=5085&skl=8" target=_blank>5085</a> з урахуванням проголосованих зараз позицій, а також коментарів, які висловив представник Президента та відповіді голови профільного комітету, прошу, колеги, прошу голосувати в другому читанні і в цілому. Прошу, шановні колеги, голосуємо.</p>
<p>&nbsp;</p>
<p>11:47:00</p>
<p>За-278</p>
<p>Рішення прийнято.</p>
<p>Вітаю, вас, шановні колеги! Це дуже серйозний крок в боротьбі з корупцією в Україні! По фракціям, будь ласка. "Батьківщина" – 78, Партія регіонів – 14, "УДАР" – 39, "Економічний розвиток" – 35, "Суверенна європейська Україна" – 28, "Свобода" – 35, "За мир та стабільність" – 5, позафракційні – 44.</p>
<p>Президент України має бажання прокоментувати прийняття закону. Будь ласка, Петро Олексійович.</p>
<p>&nbsp;</p>
<p>ПОРОШЕНКО П.О.</p>
<p>Шановні народні депутати! Дорогі друзі! Ми зробили рішучий крок по посиленню боротьби з корупцією – раковою пухлиною, яка роз'їдає всю нашу країну.</p>
<p>Я не маю жодного сумніву, що призначення керівника бюро відбудуться вперше в Україні за абсолютно прозорою процедурою, яка буде узгоджена з громадськими організаціями. І ця людина буде відповідати всім критеріям, яких сьогодні вимагає час.</p>
<p>І ми зможемо нарешті зробити рішучі кроки для того, щоб подолати корупцію в Україні. Я дякую вам за ефективну роботу сьогодні. Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякуємо, Петро Олексійовичу.</p>
<p>Шановні колеги, прошу, прошу, продовжуємо працювати. Я, шановні колеги, звертаю вашу увагу, що у нас ще сьогодні дуже багато важливих питань. Дуже важливі питання, які ми повинні зараз обговорювати і приймати.</p>
<p>Це питання і забезпечення прозорих виборів в Україні. Це питання і змін до бюджету. Це багато інших важливих питань, які стосуються і соціального захисту наших громадян. Тому, шановні колеги, є пропозиція, зараз, <a name=Temp></a>я бачу все, друзі. Є пропозиція без перерви працювати. Підтримуємо пропозицію?&nbsp; Підтримуємо. Дякую. Прошу закрити буфет, щоб ми не втратили там відповідальних народних депутатів.</p>
<p>Колеги, Олегу Тягнибоку прошу включити мікрофон. Не розходимось, шановні друзі.</p>
<p>&nbsp;</p>
<p>11:49:11</p>
<p>ТЯГНИБОК О.Я.</p>
<p>Шановний пане Голово, шановні колеги народні депутати, шановне товариство! Надзвичайно важливо, що ми сьогодні проголосували антикорупційні закони. Але ще раз хочу нагадати, що нині 14 жовтня –&nbsp; день Пресвятої Покрови. Це є не тільки День українського козацтва, і від сьогоднішнього дня це вже є день Українського війська, але це ще є і днем створення Української Повстанської Армії.</p>
<p>Велелюдне віче зараз під стінами парламенту вимагає, щоб ми в цьому залі проголосували, спочатку внісши в порядок денний законопроект 2111а щодо визнання боротьби ОУН-УПА боротьбою за державну незалежність України.</p>
<p>Так само мені дуже прикро, що на Погоджувальній раді ми це узгодили, але зараз немає в порядку денному. Тому наполягає фракція "Свободи", щоб зараз проголосувати за внесення в порядок денний і розгляд 3530 – про заборону комуністичної ідеології України. А так само наш законопроект 5138 щодо зміни вітання "Слава Україні!" в українських Збройних Силах. Прошу поставити на…</p>
<p>&nbsp;</p>
<p>ГОЛОВУЮЧИЙ. Шановні колеги, є пропозиція народних депутатів, я розумію, що на вулиці її підтримують, щоб зараз включити до порядку денного проект Закону про визнання Організації українських націоналістів і Української Повстанської Армії воюючою&nbsp; стороною у Другій світовій війні за свободу і незалежність України.</p>
<p>Шановні… Колеги, зараз, зараз, почекайте. Тому от уряд також пропонує, шановні колеги, щоб ми повернулись і проголосували підтримку УПА зразу після останнього корупційного закону. Немає заперечень? Підтримується.</p>
<p>Корупційний закон голосуємо – і зразу голосуємо УПА. Колеги! Щоб пакет завершити, я погоджуюсь з Прем'єром. І зразу не розходимось, зразу голосуємо УПА. Прошу, шановні колеги, у нас залишився останній антикорупційний закон – це проект Закону про запобігання корупції (5113). І зразу після цього я підтримую ініціативу Олега Тягнибока&nbsp; проголосувати включення до порядку денного проект відносно Української Повстанської Армії.</p>
<p>Прошу, Віктор Васильович… Колеги, не розходимось! Останній важливий корупційний закон. Антикорупційний закон. Останній антикорупційний закон. Дякую.</p>
<p>&nbsp;</p>
<p>11:51:49</p>
<p>ЧУМАК В.В.</p>
<p>Шановні колеги, ви знаєте, я думаю, що те, що перед цим зробив цей парламент, це все-таки цей парламент увійде в історію. Він не вляпався, а ще просто зміг і увійти в історію певними своїми рішеннями.</p>
<p>Але я хочу вам сказати, що у нас є ще один закон, який необхідно прийняти, який визначає всі заходи запобігання корупції. Не боротьби з корупцією, скажемо, силовими методами, а саме превентивні заходи щодо запобігання.</p>
<p>Вчора ми його розглядали на комітеті. Було надійшло 250 пропозицій, 122 з яких враховано. І комітет на своєму засіданні рекомендував Верховній Раді прийняти його в другому читанні і в цілому. Практично в цьому законі не залишилося достатньо серйозних розбіжностей в усіх зацікавлених сторін.&nbsp; Міністерство юстиції підтримує, Президент підтримує, Верховна Рада повинна підтримувати. І ми виконаємо свою місію по розбудові оцієї частини антикорупційного законодавства в Україні. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, пропозиція в редакції комітету підтримати проект Закону про запобігання корупції (реєстраційний номер 5113) разом. Прошу, Вікторе Васильовичу, щоб ви проголосували. Сідаємо на свої робочі місця, шановні колеги. Останній цвях в труну з корупцією давайте увіб'ємо зараз на засіданні Верховної Ради.</p>
<p>Прошу, колеги, 5113, пропозиція в редакції комітету підтримати в другому читанні і в цілому. 5113 голосуємо в другому читанні і в цілому в редакції комітету. Прошу, шановні колеги. Історична подія. Весь пакет законів про боротьбу з корупцією. Голосуємо.</p>
<p>&nbsp;</p>
<p>11:53:39</p>
<p>За-230</p>
<p>Рішення прийнято. Дякую, шановні колеги!</p>
<p>Про фракціях, щоб всі бачили героїв, які прийняли сьогодні ці закони. "Батьківщина" – 79, Партія регіонів – 12, "УДАР" – 33, "Економічний розвиток" – 23, "Суверенна європейська Україна" – 15, 35 – "Свобода", ЗМС – 2, позафракційні – 31.</p>
<p>Шановні колеги, була пропозиція народних депутатів, щоб зараз ми включили до порядку денного проект 2111а.&nbsp; 2111а – про внесення… Вибачте. Закон про визначення Організації українських націоналістів і Української Повстанської Армії воюючою стороною в Другій світовій війні за свободу і незалежність України. Патріоти, які захищали нашу країну і проти фашистської загрози, і&nbsp; проти комуністичної загрози.</p>
<p>Прошу, шановні колеги, підтримати включення цього проекту до порядку денного. 2111а, прошу голосувати.</p>
<p>&nbsp;</p>
<p>11:55:02</p>
<p>За-187</p>
<p>Рішення не прийнято. <i>(Шум у залі)</i></p>
<p>&nbsp;По фракціям, будь ласка. "Батьківщина" – 77, регіони – 0, "УДАР" – 30, "Економічний розвиток" – 11, "Суверенна європейська Україна" – 9, "Свобода" – 35, "За мир та стабільність" – 0, позафракційні – 25. <i>(Шум у залі)</i></p>
<p>Шановні колеги, я прошу, є можливість все ж таки. Ми говоримо про включення до порядку денного. Колеги, про включення до порядку денного. Потім буде можливість визначитись щодо голосування про цей закон. Я прошу, сьогодні 14 жовтня, друзі, давайте в цей день підтримаємо включення цього закону до порядку денного, важливий закон. Я бачу, всі підтримують його. Так? <i>(Шум у залі)</i> Підтримують.</p>
<p>Прошу ще раз, колеги, ми можемо це зробити, включити до порядку денного. 2111а, прошу ще раз, колеги, підтримайте включення до порядку денного цього закону. Прошу голосувати.</p>
<p>&nbsp;</p>
<p>11:56:13</p>
<p>За-205</p>
<p>Рішення не прийнято. <b></b></p>
<p>По фракціях, будь ласка.&nbsp;79 –&nbsp; "Батьківщина", Регіони – 1, 36 – "УДАР", "Економічний розвиток" – 12, "Суверенна європейська Україна" – 14, &nbsp;35 – "Свобода", ЗМС – 1, позафракційні – 27.</p>
<p>Олегу Тягнибоку, будь ласка, мікрофон на одну хвилину.</p>
<p>Колеги, не розходимось, без перерви&nbsp; працюємо.</p>
<p>&nbsp;</p>
<p>&nbsp;11:56:33</p>
<p>ТЯГНИБОК О.Я.</p>
<p>Шановне товариство! Дійсно, може таке статися, що сьогодні&nbsp; ми проводимо останнє пленарне засідання в цьому складі Верховної Ради&nbsp; України. Цей парламент зробив багато чого доброго для української держави, хоча і відзначився&nbsp; голосуваннями 16 січня і співпрацею з бандитським режимом Януковича. Але це голосування може реабілітувати багатьох, і це&nbsp; голосування&nbsp; це буде історична справедливість, що ті вояки&nbsp; Української Повстанської Армії, які&nbsp; боролися на&nbsp; своїй землі,&nbsp; не під Краковом, чи під Варшавою, чи&nbsp; під Москвою,&nbsp; а на своїй землі за українську незалежність, таки нарешті будуть визнані українською державою. Те саме, що і зараз, коли наші&nbsp; герої борються на Донбасі,&nbsp; в Криму, за незалежність&nbsp; України.</p>
<p>Це є історична місія. Це є завдання кожного з нас сьогодні мобілізувати всі зусилля&nbsp; і зараз стовідсотково, як це робить&nbsp; фракція "Свобода", ми просимо і інші фракції так зробити, давайте проголосуємо, внесемо в порядок денний, обговоримо і таки визнаємо боротьбу ОУН-УПА боротьбою за державну незалежність України. Історична справедливість має торжествувати! Слава Україні!</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Шановні колеги, від авторів закону,&nbsp; будь ласка,&nbsp; Кириленку В'ячеславу Анатолійовичу.</p>
<p>&nbsp;</p>
<p>11:58:11</p>
<p>КИРИЛЕНКО В.А.</p>
<p>Шановні виборці, дорогі українці, шановні колеги! Неодноразово в цьому&nbsp; залі це питання виносилось, завжди не вистачало голосів. Правда, це було за злочинного режиму.</p>
<p>Зараз в країні, нарешті, українська влада. Правда, несповна патріотичний депутатський корпус. Тому є загроза,&nbsp; що закон не пройде і зараз. Разом з тим є декілька&nbsp; аргументів, чому саме сьогодні треба ухвалити цей закон.</p>
<p>Боротьба Української Повстанської Армії&nbsp; це є одна з найяскравіших сторінок новітньої української історії. Спротив УПА розпочався офіційно від 14 жовтня 1942 року, а до того діяли інші збройні загони. І останній акт супротиву УПА історики датують 2 травня 1961 року у місті Бережани Тернопільської області. Тобто двадцятилітня підпільна повстанча боротьба не мала інших таких аналогів в історії, як боротьба Української Повстанчої Армії.</p>
<p>По-друге, ми повинні просто вшанувати людей, дуже не багато ветеранів УПА лишилися в живих. Вони старіють і, на жаль, відходять із життя. Не більше 8 тисяч ветеранів по всій Україні лишилося серед нас, лишилося в живих. Хоча би зараз зробити на Покрову їм цей подарунок.</p>
<p>Третє. Дев'ять областей вже давно визнали статус УПА і бійців УПА як ветеранів Збройних Сил і ветеранів війни. Від Заходу аж по Схід такі області, рішеннями обласних рад, повизнавали бійців УПА.</p>
<p>Саме зараз, сьогодні, час це зробити на рівні парламенту. Бо саме сьогодні зранку новообраний українським народом Президент Порошенко зробив те, що мали зробити всі попередні президенти. Саме сьогодні&nbsp; день створення УПА і день українського козацтва оголошено Днем захисника Вітчизни. Дев'ять років тому у цей день, 14 жовтня 2005 року, урядова комісія по вивченню діяльності ОУН-УПА&nbsp; ухвалила остаточний висновок…</p>
<p>&nbsp;</p>
<p>ГОЛОВУЮЧИЙ. Дайте завершити виступ.</p>
<p>&nbsp;</p>
<p>КИРИЛЕНКО В.А. …істориків щодо діяльності ОУН-УПА. І цей висновок Національної академії наук України оприлюднений ще 2005 року, розтиражований, і з ним можна ознайомитися у кожній українській бібліотеці. Ці дев'ять років з 2005 року пішли для того, щоб розповісти суспільству більше, чим для українців є боротьба героїв із УПА.</p>
<p>І сьогодні у нас, можливо, останній шанс у цьому парламенті&nbsp; віддати борги перед ветеранами. Включаємо це до порядку денного і проголосуємо, це буде шана і до загиблих, і до ще нині живих ветеранів УПА.</p>
<p>Слава Україні!<b> </b></p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, я бачу ще декілька рук, давайте по одній хвилині дам на виступ, і ще раз спробуємо поставити це питання на голосування. Колеги, давайте по одному виступу.</p>
<p>Будь ласка,&nbsp; народний депутат Доній.</p>
<p>&nbsp;</p>
<p>12:01:30</p>
<p>ДОНІЙ О.С.</p>
<p>Добрий день, пані і панове! Сьогодні в Київ приїхав спеціально Мирослав Симчич. Це людина-легенда, людина, яка відсиділа понад 30 років за те, що брав участь в Українській Повстанській Армії і під Космачем він поклав найбільшу кількість НКВДистів.</p>
<p>Це була не лише помста за українців, а нагадаю, що генерал Дергачов, який загинув під Космачем від рук таких патріотів, як Мирослав Симчич, він виселяв кримських татарів свого часу. Він брав участь в геноциді кримськотатарського народу. І зараз мусить бути справедливість, історична справедливість. Мирославу Симчичу 91 рік, щоб ви розуміли. Це люди вже похилого віку, але вони з такою ж енергією, і вони мають право на визнання. І це приклад для тих хто зараз захищає кордони нашої Вітчизни там на Сході, такі люди як Мирослав Симчич. Потрібно ставитись з належною повагою.</p>
<p>І у мене особисте прохання від всієї Коломийщини і Городенківщини прислухатись до Мирослава Симчича і проголосувати за визнання героїв ОУН і УПА. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, будь ласка,&nbsp; народний депутат Рудьковський.</p>
<p>&nbsp;</p>
<p>12:02:43</p>
<p>РУДЬКОВСЬКИЙ М.М.</p>
<p>Шановні колеги, я також звертаюсь до всіх народних депутатів, сьогодні, користуючись нагодою, що тут присутній і Прем'єр-міністр України, проголосувати відміну мораторію на індексацію заробітних плат і пенсій, і стипендій. <i>(Шум у залі)</i></p>
<p>Це питання турбує десятки мільйонів громадян України, бо третина заробітних плат, доходів сімей була скорочена. <i>(Шум у залі)</i> Вважаю, шановні колеги,&nbsp; всі питання, які турбують людей повинні бути поставлені сьогодні на голосування і включені…</p>
<p>&nbsp;</p>
<p>ГОЛОВУЮЧИЙ.&nbsp; Давайте припиняти провокації, давайте виступати за змістом закону.</p>
<p>Будь ласка,&nbsp; народний депутат Яворівський.</p>
<p>&nbsp;</p>
<p>12:03:36</p>
<p>ЯВОРІВСЬКИЙ В.О.</p>
<p>Володимир Яворівський, Троєщина, "Батьківщина".</p>
<p>Шановні колеги! Так склалося, що&nbsp; сьогодні&nbsp; такий імпровізований день&nbsp; справедливості. Подивіться, скільки ми прийняли законів, ті, довкола яких топталися місяцями, тижнями, а то й роками. Точнісінько те ж саме із темою Української Повстанської Армії, яка&nbsp; продовжила духовну лінію українства. Тривалий час ті люди, які&nbsp; сидять у парламенті, не&nbsp; хотіли сприймати цієї реальності.</p>
<p>Ми маємо незалежну країну. На наших очах формується дивовижно патріотична українська армія, яка продовжує сьогодні лінію УПА. Через те ми повинні обов'язково прийняти це питання сьогодні. Прийняти і&nbsp; поставити крапку. Інші народи зробили&nbsp; вже це давно. Прибалти визнали своїх лісових братів, і ми повинні це зробити.</p>
<p>І, Олександре Валентиновичу, добре,&nbsp; що Президент, добре, що він перехопив нашу ініціативу для того, щоб оголосити сьогоднішній…</p>
<p>&nbsp;</p>
<p>ГОЛОВУЮЧИЙ. Шановні колеги, вчора я вас інформував і ще раз інформую. Керівники депутатських груп і фракцій під час Погоджувальної ради з Президентом внесли цю пропозицію. І Президент виконав свою обіцянку, підписав указ. Це нормально.</p>
<p>Тому я ще раз хочу сказати, це прерогатива не&nbsp; Верховної Ради. Верховна Рада&nbsp; робить вихідні дні, а святкові дні визначається саме указом Президента.</p>
<p>Колеги, будь ласка, народний&nbsp; депутат Ляшко, Стойко, і будемо приймати рішення.</p>
<p>&nbsp;</p>
<p>12:05:13</p>
<p>ЛЯШКО О.В.</p>
<p>14 жовтня 2014 року – це день відновлення історичної справедливості. Нарешті, на 24-му році незалежності цей день встановлений як День захисника Вітчизни. Наш обов'язок молодшого покоління – це віддати шану героям України, які&nbsp; боролися за незалежність України, згаданому ветерану Олесем&nbsp; Донієм.</p>
<p>Є живий, слава Богу, Юрій Шухевич, який за два тижні буде&nbsp; обраний депутатом Верховної Ради від Радикальної партії. У цьому… син Юрія Шухевича, син Романа Шухевича, легендарного командира Української Повстанської Армії, який&nbsp; загинув у боротьбі з&nbsp; московськими окупантами.</p>
<p>У цьому парламенті під цими стінами, під цим дахом має бути дух свободи, має бути дух боротьби за Україну, має бути дух героїв. І тому наш обов'язок – проголосувати і визнати героїв Української повстанської армії борцями за незалежність України…</p>
<p>&nbsp;</p>
<p>ГОЛОВУЮЧИЙ. Шановні колеги, давайте: народний депутат Стойко – і будемо переходити до голосування.</p>
<p>&nbsp;</p>
<p>12:06:26</p>
<p>СТОЙКО І.М.</p>
<p>Дякую. Шановні колеги, дорогі українці! Справді, сьогодні великий день в Україні: день народження УПА і день Святої Покрови. Тому для нас, для тих, хто представляє український парламент, є справою честі проголосувати за визнання тих борців, котрі більше ніж півстоліття тому боролися за самостійну, незалежну, вільну Україну. Вони вірили в неї. Ми сьогодні маємо, дійсно, суверенну Україну, Україну, яка бореться з путінською ордою за свою територіальну цілісність.</p>
<p>І ми з В'ячеславом Кириленком, з Олегом Медуницею давно розробили цей законопроект. Тому прохання до всіх сьогодні, хто себе вважає українцями, патріотами-українцями, нащадками тих борців, котрі боролися за нашу волю, проголосувати за цей законопроект. І це буде справді честь тим, хто сьогодні ще живе, і шана тим, кого немає.</p>
<p>&nbsp;</p>
<p>ГОЛОВУЮЧИЙ. Шановні колеги, ми вичерпали час уже для обговорення двічі. Тому, я прошу, зараз позицію свою висловіть, будь ласка, голосуванням.</p>
<p>Я ще раз ставлю на голосування пропозицію щодо включення до порядку денного цієї сесії проекту Закону про визнання ОУН-УПА воюючою стороною в Другій світовій війні за свободу і незалежність України. Прошу, реєстраційний номер проекту 2111а. Прошу, шановні колеги, підтримати пропозицію включення до порядку денного. Прошу голосувати.</p>
<p>&nbsp;</p>
<p>12:08:21</p>
<p>За-211</p>
<p>Рішення не прийнято.</p>
<p>Шановні колеги, у мене пропозиція наступна. Ми…</p>
<p>По фракціях, будь ласка. 78 - "Батьківщина", 1 – Партія регіонів, &nbsp;"УДАР" – 37, 12 – "Економічний розвиток", 17 – "Северенна європейська Україна", "Свобода" – 35, 0 – ЗМС, позафракційні – 31.</p>
<p>Шановні колеги! Я пропоную, зараз ми йдемо по порядку денному і коли дійдемо до цього питання ми ще раз поставимо на голосування. <i>(Шум у залі) </i></p>
<p>Колеги, я ще раз,&nbsp; я готовий ставити, коли я бачу динаміку.</p>
<p>Олег Ярославович, я ще раз кажу, зараз по питаннях важливих попроходимо і зразу, ще раз ми переходимо до цього голосування.</p>
<p>Колеги, ще раз я ставлю на голосування, але єдине я прошу, щоб ми не гралися, а всі мобілізували своїх депутатів. Колеги, всі мобілізували своїх депутатів. Друзі, мобілізуйте, ну що ви руки піднімаєте знову виступати. Виступи гарні, а голосування… у нас не вистачає голосів. Тому, колеги, Ар'єву дайте одну хвилину і проголосуємо. Він знає, де взяти ще декілька голосів, будь ласка.</p>
<p>&nbsp;</p>
<p>12:09:34</p>
<p>АР’ЄВ В.І.</p>
<p>Шановні друзі! Є деякі історичні міфи, які заважають, можливо, комусь проголосувати. У мене є три томи документів врятовані зі Львова, які з львівських архівів КДБ, які вивозилися раніше в Москву. Три тома вдалося якимось дивом врятувати. Так от, там чітко абсолютно написано, це для тих, хто вважає, що УПА воювало проти Червоної армії, яка поверталася з фронту. Не було жодних… були навіть накази всередині Української повстанської армії, щоб бійців Червоної армії не чіпати. З ким воювало УПА? УПА воювало проти НКВД, які стріляли і в українців, і в Червону армію, будучи заградотрядами, женучи людей на вірну смерть під кулі фашистів. Так от, УПА фактично була союзником Червоної армії і цьому є підтвердження, цьому є документи. Давайте нарешті зробимо одну єдину річ, справедливість історична повинна бути…</p>
<p>&nbsp;</p>
<p>ГОЛОВУЮЧИЙ. Шановні колеги! Я нагадую, що УПА не тільки з НКВД воювало, вона і з фашистами воювала, захищаючи Україну. Шановні колеги! Саме тому ми повинні підтримати пропозицію щодо включення розгляду цього питання.</p>
<p>Прошу, колеги, щодо відновлення історичної справедливості. Прошу всіх народних депутатів мобілізувати свої можливості щодо голосування. Колеги, я ставлю ще раз на голосування. І, будь ласка, спробуйте весь ресурс, який є у фракціях, депутатських групах, використати для цього голосування. Прошу. Прошу підтримати включення до порядку денного…<i>(Шум у залі) </i>Прошу підтримати включення до порядку. Тиша в залі.</p>
<p>До порядку денного проект Закону (реєстраційний номер 2111) "Про визнання ОУН-УПА воюючою стороною в Другій світовій війні". Прошу підтримати голосування колеги, не словами, а голосом. Прошу голосувати.</p>
<p>&nbsp;</p>
<p>12:12:01</p>
<p>За-216</p>
<p>Рішення не прийнято.</p>
<p>Колеги… <i>(Шум у залі) </i>Колеги. Я прошу, прошу. Друзі, мені не складно сто разів ставити на голосування, мені важливо, щоб був результат. Я не бачу поки результату. Тому прошу, колеги. Зараз ми розглядаємо ще…</p>
<p>Олег Ярославович, я зараз, послухайте я зараз, я чую.</p>
<p>Я що прошу, шановні колеги, оголосити секретаріату у всіх кулуарах, щоб всі підійшли до залу. Зараз ми розглядаємо три закони і повертаємось до цього питання.</p>
<p>Ні, колеги, давайте не зривати засідання. <i>(Шум у залі)</i></p>
<p>Я розумію. Працюйте не зі мною, працюйте з залом. Шукайте голоси. Голоси шукайте, колеги. Давайте не&nbsp; зривати рішень, ну багато важливих питань. Я ще раз повернусь до цього питання. Зараз за порядком денним працюємо. Я даю можливість, працюйте з залом. Колеги, працюйте. <i>(Шум у залі)&nbsp;&nbsp;&nbsp;&nbsp;&nbsp;&nbsp;&nbsp; </i></p>
<p>&nbsp;Працюйте. Колеги, колеги. Я ще раз.. У мене наступна пропозиція. Шановні депутати! Колеги, послухайте. У мене наступна пропозиція… Проблема, я ще раз хочу сказати…</p>
<p>Друзі, в президії тут нема чого робити, треба робити в залі шукати голоси.</p>
<p>Я пропоную, шановні колеги, увага! Я пропоную наступний формат нашої роботи. Я ще раз ставлю на голосування без всяких питань, да. Після цього… З місця, будь ласка.</p>
<p>Після цього, шановні колеги, ми в будь-якому форматі працюємо за порядком денним, ми не можемо сьогодні зупинити розгляд&nbsp; питань… Бачите, уряд в повному складі чекає на ці питання. І потім в будь-якому варіанті ми будемо голосувати за цей процес.</p>
<p>Але я ще раз, шановні колеги, прошу, я все роблю, щоб це питання пройшло. Тому проблема не в тому, щоб тут в президії хтось стояв і мені допомагав, проблема в залі. Працюйте з залом, шукайте голоси, переконуйте своїх колег, які мають сумніви щодо голосування за питання. Переконуйте їх.</p>
<p>Шановні колеги, ставлю на голосування проект Закону (реєстраційний номер 2111а) про визнання ОУН-УПА воюючою стороною у Другій світовій війні щодо включення до порядку денного. Колеги, прошу, прошу. 216 – в принципі є ресурс. Прошу голосувати.</p>
<p>&nbsp;</p>
<p>12:14:49</p>
<p>За-220</p>
<p>Рішення не прийнято.</p>
<p>Шановні колеги, я ще раз… Нехай працюють картки, друзі. Прошу попрацюйте з залом. Колеги, попрацюйте з залом. Давайте. <i>(Шум в залі)</i></p>
<p>Давай шукай шість голосів. Сідай в цю частину залу і працюйте. Колеги, є можливість проголосувати чи ні?</p>
<p>&nbsp;</p>
<p>ГОЛОСИ ІЗ ЗАЛУ. Є!</p>
<p>&nbsp;</p>
<p>ГОЛОВУЮЧИЙ. Не чую! Щось слабо говорять.</p>
<p>Колеги, прошу працюйте з фракціями і депутатськими групами, друзі. Депутатські групи можуть підтримати.</p>
<p>Колеги, щодо включення до порядку денного. Колеги, давайте підтримаємо, підтримаємо цей проект. Спробуйте, шановні колеги, і у нас ще порядок денний, величезне навантаження.</p>
<p>Прошу, шановні колеги, підтримайте. Ви ж розумієте, як Путін боїться цього закону. Як російські загарбники бояться цього закону! Щоб історична справедливість в Україні відновилась! Прошу, колеги, давайте разом підтримаємо закон.</p>
<p>Прошу, голосуємо всі. Проти загарбників, за Україну – 2111а,- включення до порядку денного. Прошу голосувати.</p>
<p>&nbsp;</p>
<p>12:16:34</p>
<p>За-218</p>
<p>Рішення не прийнято.</p>
<p>По фракціям. "Батьківщина" – 78, регіони – 1, 39 – "УДАР", 11 – "Економічний розвиток", 21 – "Європейська Україна", "Свобода" – 35, "ЗМС" – 0, позафракційні – 33.</p>
<p>Будь ласка, Олег Тягнибок.</p>
<p>&nbsp;</p>
<p>12:17:03</p>
<p>ТЯГНИБОК О.Я.</p>
<p>Шановні колеги&nbsp; народні депутати України! Я розумію, що&nbsp; вже з 220 спало на 218. Я вас прошу, давайте сконцентруємося! Зберемося всі тут, в цьому залі, і таке проголосуємо! Та зрозумійте, будь ласка, це є надзвичайно важливий закон! Сьогодні наші герої східного фронту гинуть там, на Сході, за збереження територіальної цілісності української держави! За нашу незалежність! Гинуть там ті люди, які виховувалися власне на ідеях Української Повстанської Армії! Це історично буде дуже справедливо, коли наш парламент це зробить. Я розумію, що може, для когось це не є так важливо. Може, хтось не приділяє тому особливого значення.</p>
<p>Але насправді для того, щоб змінити систему влади в Україні, для того, щоб ми почали реально будувати іншу українську державу, справді державу велику і могутню, де буде панувати українська нація, де український народ буде господарем на своїй землі, ми маємо такі речі пам'ятати! Я вас благаю зараз! Сьогодні 14 жовтня, сьогодні є всі необхідні можливості! Беремося і ще раз голосуємо! Вводимо в порядок денний!</p>
<p>Олександре Валентиновичу, кличте людей в залу і…</p>
<p>&nbsp;</p>
<p>ГОЛОВУЮЧИЙ. Шановні колеги!</p>
<p>&nbsp;</p>
<p>ТЯГНИБОК О.Я. Олександре Валентиновичу, я вас прошу, кличте людей до залу. Люди на вулиці зараз вимагають того голосування. Ми не можемо вийти звідси, якщо цей закон не буде проголосований! Українці нам того<b> </b>не пробачать! <i>(Оплески) </i></p>
<p>&nbsp;</p>
<p>ГОЛОВУЮЧИЙ. Шановні колеги, я прошу, давайте сядемо на свої робочі місця. Всі, будь ласка, заходьте до зали. Я єдине, шановні співвітчизники, звертаюсь до тих, хто зараз за межами Верховної Ради. Зараз мені доповідають, що там почали якісь шини підпалювати тощо. Я звертаюсь до громадян, які це роблять. Ви своїми діями мені не допоможете прийняти закон. Ви зараз тільки приведете до того, що частина депутатів покине залу і взагалі не буде кому голосувати. Тому той, хто організував людей прошу, щоб була дисципліна на вулиці і не зривати роботу Верховної Ради, яка повинна працювати.</p>
<p>Я прошу, шановні колеги, зараз давайте мобілізуємось. Я не бачу, щоб зараз хтось зайшов ще до зали. Прошу секретаріат зробить оголошення. Тут тиском не візьмеш, тут треба серцем голосувати, відповідально ставитися до цього питання, шановні колеги.</p>
<p>Тому я дивлюсь зараз на динаміку голосування. Будь ласка, давайте визначимо щодо включення цього проекту до порядку денного. Прошу не покидати залу депутатів. Прошу, шановні колеги, прошу підтримати включення 2111а до порядку денного. Прошу голосувати.</p>
<p>&nbsp;</p>
<p>12:20:14</p>
<p>За-217</p>
<p>Рішення не прийнято.</p>
<p>Шановні колеги! Шановні колеги! Колеги, увага! Увага! Ми можемо зараз двома шляхами йти: оголосити перерву… Але у мене є підозра, що після перерви буде ще менше людей в залі сесійній. Да. Або… Колеги… Спокійно. Або є пропозиція, щоб ми пройшли, тут і по вкладникам треба нам приймати рішення, ви розумієте. Нам треба приймати рішення щодо повернення людям грошей. Це дуже серйозні питання. Тому по виборчим питанням нам треба прозорі вибори забезпечити. Тому, шановні колеги, я прошу не покидати зал, прошу попрацювати. Не покидати зал, шановні колеги, прошу попрацювати з депутатами, які можуть підтримати цей закон, ми ще повернемося до цього питання. А зараз, шановні колеги, прошу підтримати внесення до порядку денного Закону про внесення змін до деяких законодавчих актів України щодо фінансових векселів Фонду гарантування вкладів фізичних осіб.</p>
<p>Шановні колеги, ви пам'ятаєте, це питання пов'язане з необхідністю повернути вклади населенню. Я переконаний, що ті, хто на вулиці зараз стоїть, вони також цікавляться цим питанням щодо повернення вкладів населенню. Прошу, шановні колеги, підтримати повернення до цього питання.</p>
<p>Прошу, 5049, стосується всіх фракцій, щодо повернення до цього питання. Прошу голосувати. 5049, повернення до цього питання.</p>
<p>&nbsp;</p>
<p>12:21:59</p>
<p>За-201</p>
<p>Рішення не прийнято.</p>
<p>Шановні колеги, я оголошую перерву на 10 хвилин. Керівників фракцій прошу зайти до мене в кабінет. Керівництво уряду також прошу зайти. Перерва до 12 години 35 хвилин.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p><b>&nbsp;</b></p>
<p>ГОЛОВУЮЧИЙ. Шановні колеги, я ще раз прошу зайти до сесійної зали всіх народних депутатів.</p>
<p>Шановні народні депутати, я бачу, що у нас зараз фактично пуста сесійна зала. У зв'язку з тим, що під стінами Верховної Ради розпочались провокації, спроби штурму Верховної Ради, кидали вибухові пристрої, я маю переконання, що ті, хто це робив, вони свідомо хотіли зірвати сьогоднішнє засідання парламенту. Ті, хто це робив, щоби важливі соціальні питання, важливі економічні питання, важливі питання, пов'язані з правоохоронною діяльністю країни, сьогодні не були прийняті.</p>
<p>Ми з вами змогли прийняти важливий, стратегічно важливий для країни пакет законів, пов’язаних з боротьбою з корупцією. Це колосальний плюс. Я переконаний, що коли б сьогодні не було провокацій біля стін парламенту, ми би і інші закони з вами змогли б протягом дня прийняти.</p>
<p>У зв’язку з тим, що зараз у Верховній Раді присутньо значно менше ніж 226 народних депутатів, і жодне питання ми не можемо розглянути і проголосувати, я закриваю сьогоднішнє сесійне засідання. І проведу консультації з керівниками депутатських груп і фракцій щодо проведення, можливо, позачергового ще одного сесійного засідання в нормальних умовах, коли Верховна Рада зможе приймати рішення і ефективно голосувати.</p>
<p>До мене звернулись народні депутати, я інформую також, що сьогодні перебувають у відрядженнях народні депутати: Павленко, Гриневецький, Ващук, Кравчук.&nbsp; За їх зверненням я оголосив цю інформацію.</p>
<p>До побачення.</p>

