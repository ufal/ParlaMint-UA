Стенограма пленарного засідання
11 грудня 2014

<p align=center>ЗАСІДАННЯ ШОСТЕ&nbsp;</p>
<p align=center>Сесійний зал Верховної Ради України</p>
<p align=center>11 грудня 2014 року, 10.14 година</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p><b>&nbsp;</b></p>
<p>ГОЛОВУЮЧИЙ. Доброго дня, шановні депутати! Прошу заходити в зал і займати свої робочі місця.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>ГОЛОВУЮЧИЙ. Доброго ранку, шановні колеги народні депутати! Прошу займати свої місця.</p>
<p>Прошу увімкнути систему "Рада".&nbsp; Зареєструватись народних депутатів прошу.</p>
<p>10:15:49</p>
<p>368 народних депутатів знаходяться у сесійній залі. Ранкове засідання Верховної Ради оголошую відкритим.</p>
<p>Шановні колеги, перед початком нашої роботи я хотів би, щоб ми традиційно привітали іменинників. Давайте привітаємо з днем народження наших колег – Григорія Івановича Тіміша та Миколу Володимировича Томенка. <i>(Оплески)</i> Вітаємо іменинників.</p>
<p>Шановні колеги, декілька оголошень, і переходимо до розгляду питань порядку денного.</p>
<p>Відповідно до 60 статті Регламенту Верховної Ради України повідомляю про створення у Верховній Раді України восьмого скликання міжфракційного депутатського Аграрного об'єднання. Головою об'єднання обрано народного депутата України Козаченка Леоніда Петровича.</p>
<p>Відповідно до 60 статті, згідно з протоколом засідання депутатської фракції політичної партії Всеукраїнського об'єднання&nbsp; "Батьківщина" у Верховній Раді України восьмого скликання повідомляю про обрання заступником голови депутатської фракції "Батьківщина" народного депутата України Соболєва Сергія Владиславовича.</p>
<p>Відповідно до статті 60 Регламенту Верховної Ради&nbsp; України оголошую про створення міжфракційного депутатського об'єднання "Депутатський контроль". Співголовами даного об'єднання обрано Барну Степана Степановича, Кривошею Геннадія Григоровича, Сидоровича Руслана Михайловича, Попова Ігоря Володимировича, Івченка Вадима Євгеновича.</p>
<p>Шановні колеги, відповідно до постанови, яку ми з вами ухвалили, 1002, яку ми прийняли 27 листопада, зараз у нас на черзі розгляд питань про порядок денний першої сесії Верховної Ради&nbsp; України восьмого скликання. Я вчора проводив погоджувальну раду з керівниками фракцій і груп, і ми прийняли рішення запропонувати Верховній Раді ухвалити порядок денний, який враховує всі законопроекти, які зареєстровані у Апараті Верховної Ради&nbsp; України станом на включно 10 грудня 2014 року. Тобто всі законопроекти, які в нас є, ми включаємо до порядку денного сесії, і далі відповідно відправляємо їх у комітети, і після того розглядаємо відповідно до Регламенту.</p>
<p>Оскільки всі законопроекти включені, абсолютно, то я думаю, що немає зауважень до того, щоби це питання зараз проголосувати. Хоча я бачу, що є пропозиція.</p>
<p>Будь ласка, Кужель Олександра Володимирівна.</p>
<p>&nbsp;</p>
<p>10:18:41</p>
<p>КУЖЕЛЬ О.В.</p>
<p>Дуже дякую, пане Голово. Я просто звертаюся у зв'язку з тим, що дуже багато депутатів вчора працювали плідно, і дуже великі засідання комітетів були, не всі встигли зареєструвати останні законопроекти, поставити не 10, а 11, сьогоднішній день, хто зранку ще подав і щоби було включено. Бо так буде більш справедливо. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, народний депутат&nbsp; Чумак. Прошу.</p>
<p>&nbsp;</p>
<p>10:19:11</p>
<p>ЧУМАК В.В.</p>
<p>Пане Голово, я хочу підтримати пропозицію народного депутата&nbsp; Кужель.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Оксана Іванівна Сироїд.</p>
<p>&nbsp;</p>
<p>СИРОЇД О.І.</p>
<p>Як ви пам'ятаєте, у нас залишилося незавершене питання стосовно формування&nbsp; керівного складу комітетів, зокрема голів комітетів декількох. Тому з метою завершення власне&nbsp; цього питання розгляду комітетів, прошу включити до сьогоднішнього порядку&nbsp;&nbsp; денного Постанову за номером&nbsp; 1315 і розглядати її&nbsp; поряд із Постановою 1291, тобто те, що стосується складу комітетів. Дякую.</p>
<p>&nbsp;</p>
<p>ГОЛОВУЮЧИЙ. … взаємопов'язуючі. Дякую.</p>
<p>Шановні колеги,&nbsp; тоді є пропозиція наступна. Всі законопроекти включно з тими, які&nbsp; зареєстровані&nbsp; сьогодні в Апараті&nbsp; Верховної Ради. Тоді немає жодних ні виключень, ні обмежень. Немає заперечень?&nbsp;</p>
<p>Тоді я з цією пропозицією, в тому числі і ту, яку&nbsp; оголосила Оксана Іванівна Сироїд і народні депутати Кужель і Чумак, ставлю за основу і в цілому&nbsp; на голосування. Прошу голосувати.</p>
<p>&nbsp;</p>
<p>10:20:28</p>
<p>За-349</p>
<p>Постанову прийнято.&nbsp; Дякую, шановні колеги.</p>
<p>Наступне питання щодо нашого&nbsp; порядку&nbsp;&nbsp; денного. Сьогодні&nbsp;&nbsp; ми з вами розглядаємо достатньо важливе питання – питання затвердження Програми дій уряду, питання&nbsp; надзвичайно серйозне, потребує відповідного&nbsp;&nbsp; представлення і обговорення.&nbsp;</p>
<p>Тому я би вам запропонував сьогодні&nbsp; щоб ми працювали наступним чином: перше – доповідь&nbsp; Прем'єр-міністра&nbsp; України&nbsp; щодо Програми дій уряду, далі – відповідь на запитання до 20 хвилин, співдоповідь від голови комітету –&nbsp; до 5 хвилин, виступи від фракцій&nbsp; і груп –&nbsp; до 30 груп, виступи&nbsp; від позафракційних депутатів – по&nbsp; хвилині три виступи, а також потім заключне слово Прем'єр-міністра України &nbsp;відповідно. Я перд тим, як розпочати розгляд цього важливого питання, я поставлю на голосування саме такий порядок розгляду і прошу народних депутатів визначатись щодо такого порядку розхгляду. Прошу ставити на голосування.</p>
<p>&nbsp;</p>
<p>10:22:00</p>
<p>За-325</p>
<p>Рішення прийнято.</p>
<p>Я би просив секретаріат по фракціям постійно показувати голосування, щоб народні депутати і країна бачила, хто, як голосує, за яке рішення.</p>
<p>Шановні колеги, переходимо до розгляду першого питання сьогодні пленарного засідання. І я запрошую до слова Прем'єр-міністра України Арсенія Петровича Яценюка. Прошу, шановний Арсеній Петрович. <i>(Оплески)</i></p>
<p><i>&nbsp;</i></p>
<p>ЯЦЕНЮК А.П.</p>
<p>Пане Голово, шановні народні депутати України, вельмишановний український народ!&nbsp; На розгляд парламенту України вноситься Програма діяльності Кабінету Міністрів держави. Дана програма створена на підставі і на базі низки положень тексту Коаліційної угоди. Звичайно, що в основі цієї програми є наш курс на європейську інтеграцію. І база для такої програми є Угода про асоціацію між Україною і Європейським Союзом. Для того, щоб відповісти на запитання: що робити? – треба відповісти на запитання: які виклики є сьогодні в Україні.</p>
<p>Хотів би задекларувати 3 ключових виклики для української держави і запропонувати виходи з тієї складної ситуації, з тієї кризи, яка є в Україні, і від нас залежить, як швидко і ефективно ми знайдемо вихід і подолаємо цю кризу.</p>
<p>Ключова загроза сьогодні для України – це загроза незалежності. Ця загроза пов'язана, в першу чергу і виключно, з російською військовою агресією. Росія, яка анексувала Крим, Росія, яка відправила своїх терористів на Донбас чи в цілому <a name=Temp></a>&nbsp;на схід України. Росія, яка знищує економічний потенціал Украйни, і найважливіше те, що не можливо відновити – найвища цінність – це людське життя. Ми втрачаємо українців у війні, яка розв'язана Російською Федерацією. Окрім цього, ключовим викликом для незалежності є також енергетична залежність від Російської Федерації. Багато що було зроблено, але набагато більше треба зробити, про що буде сказано далі.</p>
<p>Другий блок, який стосується&nbsp; військових втрат економіки. Нагадаю: 20 відсотків української економіки сконцентровані в Луганську і Донецьку. Ми втратили саме за російської військової агресії 20 відсотків доходів, 20 відсотків валютної виручки, 20 відсотків економічного потенціалу держави. Сьогодні ситуація ще більш складна, ніж була 9 місяців тому. Так як об'єктивно розрушена економічна інфраструктура, знищені підприємства і заводи, знищена економіка зараз дається взнаки. Золотовалютні резерви нижче 10 мільярдів. І жодних підстав сьогодні сказати, що вони будуть збільшуватись, окрім, як підписання наступної угоди з нашими міжнародними кредиторами, немає.</p>
<p>Дефіцит державного бюджету. Зараз ми втримуємо дефіцит бюджету в цифрі 68 мільярдів гривень. Це близько 4 відсотків дефіциту. При цьому, окрім дефіциту державного бюджету, у нас є установа, яка має дефіцит більший, ніж весь бюджет країни, це Національна акціонерна компанія НАК "Нафтогаз України". У зв'язку з тим, що тарифи в країні не відповідають реальній ринковій вартості енергетичних ресурсів, в цьому році державний бюджет дав прямої фактично дотації НАК "Нафтогаз України" 110 мільярдів гривень для того, щоб закупити газ, і для того, щоб розрахуватися з нашими постачальниками як європейськими, так і &nbsp;північному сусіду.</p>
<p>Об'єктивно, що військова агресія має вплив в цілому на всі економічні показники. Ми прогнозували падіння ВВП мінус 10 відсотків, зараз прогнози дещо покращились: мінус 7, – але це впливає на реальне покращення економічної ситуації. Так само й стосується інфляції. Інфляція сягає 19 відсотків і прив'язана до низки чинників, в тому числі і до суттєвого падіння валютообмінного курсу, який потягнув за собою нестійкість української банківської системи. І тут окремо з Національним банком нам треба вживати заходів до стабілізації банківської системи.</p>
<p>Що стосується третього виклику, третій виклик – це корупція. Корупція, яка лежить в площині неефективного менеджменту, непрозорих державних закупівель. Корупція, яка лежить в площині суттєвої регуляції і надмірних повноважень органів центральної влади і місцевої влади, яка лежить в площині відсутності дієвої правоохоронної, прокурорської і судової системи щодо боротьби з реальною корупцією в країні.</p>
<p>Як нам знайти відповіді на всі ці надскладні виклики, які країна ніколи не переживала за всі роки своєї незалежності? В першу чергу, шановні члену парламенту, на такі виклики відповідь знаходиться тільки тоді, коли всі разом. Тільки тоді, коли парламент, уряд, Президент разом з українським народом і, в першу чергу, з українським народом, усвідомлюючи всю повноту відповідальності, роблять реальні зміни. Легких змін ніхто нікому не обіцяє. І сьогодні я спробую відповісти вам на слово що таке реформи, взявши, в першу чергу, європейський досвід. Ми ж в Європу йдемо, правда? Взявши, в першу чергу, ті вимоги і критерії, які ставляться нашими міжнародними партнерами і міжнародними кредиторами.</p>
<p>І, взявши те, що вже робилося дев'ять місяців. Мало, дорогі друзі, популярного, але те, що не робилося 23 роки, тепер треба зробити за 23 місяці.</p>
<p>Почну з першого виклику – це безпека. В країні повинна бути запроваджена нова політика безпеки. Об'єктивно: для того, щоб мати армію, правоохоронну систему, для того, щоб мати забезпечені і побудовані кордони – це необхідно фінансувати. Усвідомлюю, що в цьому залі всі хочуть, щоб дали не 5 відсотків ВВП, а 105. Нема. Ми можемо пообіцяти тільки те, що ми можемо зробити. Тому програма передбачає до 5 відсотків ВВП – це найбільша цифра за всю історію! – на фінансування оборони і правоохоронної системи.</p>
<p>Нагадаю, в поточному році з Резервного фонду уряду виділено додатково на фінансування заходів з національної безпеки і оборони 19 мільярдів гривень. Побудована з нуля Національна гвардія, куплено більше півтори тисячі одиниць техніки, грошове забезпечення для військовослужбовців в зоні антитерористичної операції збільшено вдвічі.</p>
<p>Другий блок, який є геополітичним – це де ми знаходимось, з ким ми? І тут була доволі тривала дискусія в Україні про те, так ми на Заході чи на Сході, ми будуємо самостійну систему безпеки чи кудись йдемо? І ця дискусія привела до того, що невизначеність дала можливість Росії визначитись: вона захопила Крим і вона зайшла на територію Донбасу. Саме тому це є ціна за прийнятий колишнім парламентом і колишнім Президентом закон України, який передбачав так званий позаблоковий статус. Виявляється, що позаблоковий статус – це стати частиною Росії.</p>
<p>Наша політична позиція – скасувати позаблоковий статус для України. <i>(Оплески)</i> Ми повинні визначатися і привести країну до всіх натівських стандартів.</p>
<p>Що стосується подальшого співробітництва з НАТО, то &nbsp;щорічне затвердження плану дій "Україна – НАТО", і тут окремо я хотів би звернутися до наших партнерів, і буду мати зустріч в понеділок з Генеральним секретарем НАТО. Ми сподіваємося на реальну підтримку, і тих 4 трастових фонди, які були заявлені 5 місяців тому, повинні мати реальне наповнення. Українська армія повинна бути побудована за логікою і стандартами найсильнішого, не просто військового, а правильного блоку миру, ким є НАТО.</p>
<p>Оборонно-промисловий комплекс. Є рішення Ради Національної безпеки і оборони, і уряд пропонує змінити Закон України "Про державне оборонне замовлення". В уряді буде створено агентство з військово-промислового комплексу. В рамках нашої зміни Закону "Про державне оборонне замовлення" також ми повинні суттєво і якісно змінити систему управління компанією "Укроборонпром", яка при всіх попередніх президентах була кишенею для збагачення, а не компанією, яка виготовляє нове озброєння і яка захоплює нові ринки через продаж українського озброєння.</p>
<p>Третє: що стосується державного кордону. Це також питання національної безпеки. Ми розпочали реалізацію проекту "Європейський вал". Кому подобається "Стіна", може називати "Стіна". Держава, яка не має облаштованого кордону, не може охороняти свою територію. Ми повинні побудувати кордон між Україною і Російською Федерацією, щоб через наш кордон не ходили російські терористи, найманці, незаконні мігранти, не передавалась зброя і щоб Україна всім сказала: "Це наша територія, ми її будемо захищати". Кордон між Україною і Росією буде побудований, і перший проект на 235 мільйонів гривень, які ми отримали від Європейського Союзу на забезпечення кордону, отримано.</p>
<p>Окрім цього, хочу зазначити, що без наявності кордону і контролю за переміщенням осіб, в тому числі і контролю за незаконною еміграцією, нам безвізовий режим ніхто не дасть. Тому в рамках нашої програми по отриманню безвізового режиму побудова державного кордону, забезпечення безпеки на кордоні і перехід до наступної стадії безвізового режиму. Ми вважаємо, що це також предмет національної безпеки. І що стосується отримання безвізового режиму для України, то видача біометричних паспортів розпочнеться з 2015 року.</p>
<p>Що стосується забезпечення військовослужбовців і учасників АТО. Створена Державна служба ветеранів та учасників АТО. Програма реабілітації і соціальної інтеграції наших хлопців, які воювали і воюють за незалежність і свободу України, – це є ключовим пріоритетом уряду. Програма, і не просто програма, а забезпечення українських військовослужбовців і нова система логістики, яка зараз будується новим міністром оборони, дасть можливість змінити систему постачання і оснащення українських Збройних Сил.</p>
<p>Предмет національної безпеки – також захист наших інтересів в судах. Нагадаю: українська держава подала проти Російської Федерації два позови до Європейського суду з прав людини. Росія як держава-агресор зобов’язана відшкодувати Україні ті збитки, які нанесені незаконною анексією Криму і російською військовою агресією. Загальний обсяг позову вже сьогодні сягає вище одного трильйона.</p>
<p>Окрім цього, Україна розпочала подачу позову до Російської Федерації, до Міжнародного суду ООН з приводу порушення Російською Федерацією Міжнародної конвенції про боротьбу з тероризмом. Росія фінансує тероризм, і вона зобов’язана за це відповісти! І вона відповість у Міжнародному суді ООН. <i>(Оплески)</i></p>
<p>Окреме питання національної безпеки – це інформаційна політика. Знаю про тривалі дискусії, які відбувалися з приводу створення міністерств. Наша відповідь полягає в тому, що й було передбачено в Коаліційній угоді.</p>
<p>Перше: створення іномовлення. Про Україну повинні знати в світі. В кожному готелі, в кожній країні повинно бути українське іномовлення, де розповідають про Україну англійською і німецькою, французькою і іспанською. Ми – країна, яка повинна бути у всіх на устах.</p>
<p><a name=_GoBack></a>Тому активна інформаційна політика на Заході.</p>
<p>Друге, що стосується внутрішньої інформаційної політики. Парламентом було прийнято рішення про створення суспільного телебачення. Уряд прийняв рішення про створення публічного акціонерного товариства "Суспільне мовлення України". Ми йдемо по шляху роздержавлення всіх засобів масової інформації і реалізації прийнятих рішень про суспільне телебачення. В країні почався процес формування суспільного телебачення, і інформаційна безпека є ключовим і одним з основних пріоритетів для країни в цілому. Країна повинна знати правду, країна повинна знати куди ми йдемо, як ми йдемо і які цілі ми досягаємо. Країна себе повинна захищати в інформаційному полі як всередині країни, так і назовні.</p>
<p>Другий блок – це нова політика державного управління або, як правильно сказали наші партнери по коаліції, фракція "Самопоміч", публічної адміністрації. Почав би з системи державного управління. Що відбувається? Об'єктивно у нас змінилися за 20 з гаком років таблички на різного роду установах, але суть залишилась та ж – надмірне значне державне регулювання. Держава присутня всюди. Якщо б це було на користь – нема питань, але так як це використовується, в першу чергу і, в тому числі з точки зору збагачення і корупції, від цього треба збуватися. Я вам приведу приклад, шановні народні депутати. Півроку тому колишній парламент за наполяганням уряду прийняв рішення про заборону перевірок всіх суб'єктів підприємницької діяльності, тільки одна установа мала право перевірки – це Державна фіскальна служба. Півроку нікого не перевіряли. Щось сталось в країні? Нічого. Це не означає, що держава не повинна регулювати, вона повинна. Але це означає, що функції державних регуляторів, які є сьогодні в країні, є настільки неефективні, що країна може успішно жити без них.</p>
<p>&nbsp;Саме тому ми пропонуємо наступний підхід в публічній адміністрації. Беремо Угоду з ЄС, беремо стандарти Європейського Союзу і поступово накладаємо європейську матрицю на українські реалії. Почну з зменшення кількості&nbsp;&nbsp; точок дотику для українського бізнесу з українською владою. Ми йдемо по завершенню першого етапу дерегуляції – це скорочення кількості суб'єктів перевірки і контролюючих органів. З 56-ти ми перейшли вже на цифру 28 – вдвічі скоротили! – це перший етап, шановні колеги.</p>
<p>Друге, що стосується функцій, про що нам не можна забувати; а то органів може бути менше, а функцій може бути більше. Загалом у нас була 1 тисячі 63 різного роду функцій залишилося близько 600. Разом з парламентом, ми з вами внесем зміни до Закону України про ліцензування, зменшимо далі наступним етапом кількість контролюючих функцій і поступово будемо займатися питаннями реальної дерегуляції, зменшенням кількості як контролюючих, так і інших органів.</p>
<p>Окремо хотів би відзначити питання дерегуляції і нашої відповідності європейським стандартам. Зараз в країні існують старі совєтські, радянські, а уже можна зараз їх назвати російські ГОСТи. І дискусія по імплементації Угоди між Україною і Європейським Союзом лежало, в першу чергу в площині того, щоб не дати можливості Україні перейти на європейські стандарти. Це, знаєте, як з широкої колії – на вузьку або навпаки, як з 110 вольт – на 220. Тобто це відмовитись від свого радянського минулого і стати частиною того цивілізованого світу, де конкурентна економіка, там, де передбачена можливість реалізації товарів на ринках, там, де найбільші ринки.</p>
<p>Саме тому – уважно послухайте, промисловці! – 1500 різного роду національних стандартів, які є колишні радянські, будуть переведені повністю на європейські стандарти. Українська економіка повинна відповідати повністю тим критеріям і реаліям, які є в ЄС. Загалом, в загальній базі даних, нових стандартів буде 28 тисяч. Це доволі тривала робота, доволі складна робота, робота по технічному регулювання і для цього у нас є технічна місія Європейського Союзу, яка нам буде допомагати перевести економіку України на реальні європейські рельси – це якість і стандарти.</p>
<p>Децентралізація та регіональний розвиток. Минулий уряд розпочав цю роботу, а поточний уряд разом з новим проєвропейським, проукраїнським парламентом повинен завершити цю роботу. Ми вбачаємо цю роботу в двох блоках.</p>
<p>Перше – це новий Бюджетний кодекс. І ми будемо пропонувати парламенту реалізацію цього Бюджетного кодесу, який передбачає передачу додаткових прав і повноважень, але окремо також відзначу, - і відповідальності органам місцевої влади. Правда? Гроші ж не передаються без відповідальності. І права не відповідають, не передаються без зобов'язань.</p>
<p>Тому ми передаємо на відповідні регіони додаткові повноваження по податкам, по зборам, по ресурсній базі і так само - додаткову відповідальність по утриманню регіонів і по зобов'язанням перед своїми територіальними громадами. Окремо хотів би також зазначити, ліквідація Держархбудінспекції і інших органів, які були сконцентровані в Києві. В процесі нашої роботи з вами тут внесення законів, ми будемо все обговорювати. Ну, і об'єктивно, що це реалізація прозорих офісів.</p>
<p>Що стосується процесу реальної децентралізації, то, вважаю, що в цьому питанні Президент України повинен бути лідером процесу. Так як реальна децентралізація повинна відбутись через внесення змін до Конституції України.</p>
<p>Моя політична позиція залишається незмінною: ліквідація обласних державних адміністрацій і передача повноважень відповідним радам. <i>(Оплески)</i></p>
<p>&nbsp;Тепер по кадрам, дорогі друзі. З кадрами у нас є суттєві проблеми в країні у цілому. І для того, щоб побудувати "соціальні ліфти", нам треба виконати дві функції.</p>
<p>Перше. Виконати Закон України про люстрацію і збутися того тягаря, який є на наших ногах. І це вже неефективний державний, їх навіть менеджментом не назвеш.</p>
<p>А тепер друге. Кого залучати? У нас була практика, коли ми зробили один раз відкритий конкурс по залученню заступників міністрів з питань європейської інтеграції. В принципі можу вам чітко сказати, що 60 відсотків людей, яких набрали на відкритому конкурсі, є дуже достойні люди. Але таку практику треба запровадити у всій системі державного &nbsp;управління країною. І тому прийняття нового Закону України "Про державну службу", де є ключовим принципом – конкурсний публічний відбір.</p>
<p>Окремо зобов'язаний зупинитися на системі навчання. Система навчання кадрів, які можуть працювати в публічній адміністрації, поки що зведена до того, що видають тільки дипломи і папірці. І тому наше Національне агентство з питань державної служби разом з відповідним віце-прем'єр-міністром будуть готові в першому кварталі внести до парламенту новий Закону України "Про&nbsp; державну службу".</p>
<p>І останнє. Воно не останнє, але що дуже важливо, це питання електронного врядування. Як в парламенті, так і в уряді ми фінансуємо компанії, які виготовляють папір. Тонни паперу години, місяці, а інколи і роки передачі тих чи інших паперів, які застрягають в різного роду міністерствах, відсутність швидкої реакції на листи і швидкої реакції в системі державного управління означає одне – естонський досвід – ми повинні перейти на систему електронного врядування. Це персональне ID кожної людини в країні, підкреслюю, для того, щоб людина по Інтернету звернулася за довідкою, і їй її дали. І те саме стосується органів державної влади. Персоніфікація і безпосередня можливість для електронного врядування в цілому для всього складу Кабінету Міністрів України. І ухвалення&nbsp; Закону про доступ до відкритих даних.</p>
<p>Тепер антикорупційна політика. В принципі можна вести дискусію про те, що ще треба прийняти якісь закони. Поверну цю дискусію в інше русло. Перший пакет найбільш жорстких і реформістських законів по боротьбі з корупцією був прийнятий два місяці тому. Один з законів був внесений Президентом, чотири закони&nbsp; були внесені урядом України. Законів у нас багато хороших, чудових. От проблема тільки з імплементацією законів.</p>
<p>Тому в питаннях антикорупційної політики ми вважаємо, перше, що необхідно зробити – це, накінець-то, створити Національне антикорупційне бюро. Національне антикорупційне бюро створюється за особливою процедурою, і парламент остаточно приймає рішення, хто буде керувати Національним антикорупційним бюро.</p>
<p>Тому звертаюсь до членів парламенту, щоб ми прискорили цей процес разом з Президентом призначили цей орган.&nbsp; Окрім Національного антикорупційного&nbsp; бюро нами прийнятий закон, який передбачає створення Національної комісії&nbsp; з протидії корупції. І хочу вас всіх привітати з тим, що&nbsp; відповідно до даного закону тепер всі декларації державних чиновників будуть публікуватися в електронній базі&nbsp; даних. А також даний закон дає право національному органу з питань боротьби, превентивному органу з питань боротьби з корупцією займатися так званим моніторингом життя державного&nbsp; службовця. Моніторинг життя державного&nbsp; службовця – це&nbsp; відповідність того, що написано&nbsp; в декларації, і того, як цей чиновник живе.</p>
<p>Що стосується останнього&nbsp; в боротьбі з корупцією, не останнього, але те, що&nbsp; відповідає рішенням уряду, – це&nbsp; відкриття всіх баз даних і всіх реєстрів про всі активи і майно, які&nbsp; належать чиновникам. Я бачив пропозицію однієї із фракцій, що стосується землі. Відповідно до закону ця інформація також підлягає розкриттю. Саме тому нам треба накінець-то завершити Державний земельний кадастр, який є об'єктом,&nbsp; де&nbsp;&nbsp; зберігаються&nbsp; всі бази даних по землі.</p>
<p>Правоохоронна система. Чув також низку&nbsp; критичних пропозицій з приводу правоохоронної системи. Думаю, що ми готові&nbsp; провести у цьому плані дискусію. Але є концептуальний&nbsp; документ, який затверджений Міністерством внутрішніх справ, про реформу системи МВС. Особисто був два дні тому&nbsp; присутній на&nbsp; Експертній раді&nbsp; з реформи МВС, де залучені іноземні фахівці, де залучене громадянське суспільство і де працює&nbsp; система Міністерства внутрішніх справ. Така концепція є і на&nbsp; реалізацію цієї концепції до парламенту буде внесений Закон&nbsp; про національну поліцію. Дискусія з приводу того, що&nbsp; повинно бути в законі, обов'язково відбудеться в рамках нашої коаліції.</p>
<p>Що стосується правосуддя. І тут, дорогі друзі, ніяка корупція не буде поборена, доки&nbsp; основа корупції лежить в суддівській системі, і прокурорській і правоохоронній. Саме тому&nbsp; ми і пропонуємо&nbsp; і звертаємося&nbsp; до парламенту, прийняти новий&nbsp; Закон про судоустрій і статус &nbsp;суддів. І провести повну переатестацію всіх 9 тисяч українських суддів. <i>(Оплески) </i></p>
<p>Що стосується базової ключової реформи в системі судоустрою. Звертаюсь до членів парламенту з наступною пропозицією. Відповідно до статті 124 Конституції України Верховний Суд України є вищою судовою інстанцією. Планомірно протягом останніх 10 років Верховний Суд України позбавлявся ключової функції – це права виносити законні і правосудні рішення. Були створені низка спеціальних судів, які, на превеликий жаль, в окремих випадках можна називати не як спецсуди, а як закриті акціонерні товариства.</p>
<p>&nbsp;Саме тому уряд пропонує повернути Верховному Суду право вищої судової інстанції і створити не чотирьохланкову, а трьохланкову судову систему. І зробити все для того, щоб українські громадяни мали безпосередній доступ до суду, щоб не в Київ їздити, щоб захистити свої права, а щоб місцеві суди мали весь обсяг необхідних повноважень для того, щоб вирішувати відповідні спори. І для цього будуть внесені відповідні зміни як до Конституції України, так і до процесуальних законів країни.</p>
<p>Економічна політика – один з найскладніших елементів, шановні народні депутати України. Ми з вами будемо приймати всього-на-всього за два тижні вкрай складні і дуже-дуже непопулярні рішення, які називаються реформами. Такі реформи були проведені в країнах Балтики, такі реформи були проведені в Греції, такі реформи проводились в Іспанії, Італії, в свій час в Німеччині і Франції. Ця реформа скорочення витрат державного апарату і скорочення витрат державного сектору. Ми зобов'язані протягом двох років на 10 відсотків скоротити витрати державного сектору. Для цього до парламенту, шановні колеги, до кінця року Закон про державний бюджет разом з загальним пакетом податкового законодавства, про яке я вам зараз окремо скажу.</p>
<p>Тепер, що стосується змін податкового законодавства. Значить, наша пропозиція уряду скоротити кількість податків, десь з 22 до 9 податків. Зразу хочу на упередження сказати, що це не означає, що скасувати всі податки. Ну, хотілося би, щоб у нас було щасливе комуністичне майбутнє, де ніхто не платить податки, всі можуть не працювати, і всі щасливі і посміхаються. Це тільки буває в фантастичних книжках, а в реальності зовсім інша історія. Є 22 податки, ми скорочуємо їх до 9. Низку податків ліквідовуємо, низку податків зливаємо.</p>
<p>Друге. Ми переводимо систему бухгалтерського і податкового обліку на рельси міжнародних стандартів і уніфікуємо фінансову і податкову звітність. Там будуть максимум 5 відмінностей, сьогодні їх є 40 з гаком. І будемо іти по шляху дальшого подолання цих відмінностей.</p>
<p>Тепер третє, що стосується заробітних плат. Я вам приведу цифру, яку приводив на засіданні уряду. По місту Києву, яке найбагатше місто в Україні. Якщо зняти із загального фонду оплати праці ті кошти, які державний бюджет фінансує на державних службовців… От відібрали, є у нас 100 відсотків ФОПу, забрали ті, які працюють на державній службі, залишився тільки приватний сектор. Так от цифра у приватному секторі: 40 відсотків киян офіційно отримують заробітню платню нижче, ніж 1 тисяча 218 гривень. Це брехня! Виплата тіньових заробітних плат. Непоступлення доходів у бюджет. Відсутність коштів у Пенсійному фонді і соціальних фондах. Ми усвідомлюємо, що треба дати стимули для того, щоб&nbsp; витягнути з тіні ці кошти.</p>
<p>Що пропонує уряд? І зараз ми ведемо тривалу дискусію з МВФ, тому що там не все так просто, товариші. Зараз ставка у нас 41, ЄСВ, єдиного соціального внеску. Ми&nbsp; поетапно пропонуємо її зменшити до 15 відсотків.</p>
<p>Моя ідея, щоб зразу поставити 15. Але наші міжнародні кредитори зазначають про надто великий ризик того, що 15 відсотків поставимо, а з тіні зразу зарплати не вийдуть. І тому… і ми можемо просто втратити значну дохідну базу. Зараз, за нашими розрахунками, якщо ми ставимо 15 відсотків, я вам скажу, що цифри мінуса близько 30 мільярдів гривень. Ми отримаємо певні компенсатори, але наполягає уряд на тому, щоб почати зменшення єдиного соціального внеску поетапно з 41 до 15 процентів. При цьому, шановні народні депутати, разом з Національним банком обмеження обігу тіньової готівки. Тіньової готівки, яка частково іде на корупцію, і тіньової готівки, яка виплачується як заробітні платні. Ми хочемо вибити у тіньового бізнесу інтерес в тому, щоби через різного роду схеми платити зарплати. Їм повинно бути вигідніше заплатити податок, ніж через тінь зняти готівку і заплатити в конверті ту чи іншу заробітну платню.</p>
<p>Тепер по малому і середньому бізнесу. Ми пропонуємо два рішення, щоб багато про це не говорити. Перше рішення: зменшити удвічі ставку єдиного податку. І друге рішення: на два роки просто перестати перевіряти малий і середній бізнес, і не морочити їм голову, і не помагати їм жити. <i>(Оплески)</i></p>
<p>Я на вашу дискусію, шановні колеги, також виношу рішення щодо так званого податкового компромісу. Хтось це називає "податкова амністія", хтось називає "нульова декларація". Якщо ми хочемо жити по-європейськи, кожен повинен задекларувати свої доходи і витрати. Давайте почнемо з чистого листа: всі покажуть, що мають, які кошти, які активи. Після цього ми так само повинні перейти з вами до загального декларування доходів, як це у країнах Європейського Союзу і Сполучених Штатах. Хто заробив – той платить податки, кому треба допомога від держави – той отримує пільги і субсидії. Це є принцип соціальної і фінансової справедливості.</p>
<p>Не можу не оминути людей, які мають багато грошей, але&nbsp; не дуже хочуть їх платити, це великий бізнес або, як люблять їх називати, олігархи. Хоча після цієї кризи, я думаю, що їх можна буде перевести у категорію представників малого і середнього бізнесу.</p>
<p>Що стосується трансфертного ціноутворення, дорогі друзі. Політика уряду залишається незмінною. В минулому уряді мною були підняті податки на великий бізнес, в першу чергу, це стосувалося ренти за користування корисними копалинами, це стосувалося ренти на нафту, на газ і наша політика в цьому питанні залишається незмінною. Хто більше заробляє, повинен вносити доходи до державного бюджету – це принцип соціальної справедливості великого бізнесу. Ми готові допомагати великому бізнесу пробиватися на ринки, відшкодовувати ПДВ, як ми відшкодовуємо, уникати тиску на великий бізнес у тому випадку, якщо великий бізнес готовий допомагати країні.</p>
<p>Дорогі друзі, прийшов час допомогти Україні. 20 років заробляли, зараз треба разом виходити з цієї кризи. Тому Закон України "Про трансфертне ціноутворення", нагадаю, що він був прийнятий, але трішки недоприйнятий. Урядом вносяться зміни до закону для того, щоб повністю закрити всі "дірки" в системі оподаткування, які пов'язані через офшорні компанії, в тому числі в металургії, хімії і інших прибуткових видах бізнесу.</p>
<p>По ПДВ. Шановні колеги, я хочу нагадати, що у нас, м'яко кажучи, проблеми з податком на додану вартість. За останні шість місяців ми багато що зробили в цьому питанні, в питанні електронного і автоматичного відшкодування ПДВ. Позиція уряду наступна: у нас прийнятий Закон про спеціальну процедуру адміністрування ПДВ, ми внесемо зміни до цього закону. Ми внесли, ми провели десятки зустрічей з представники малого, середнього і великого бізнесу, необхідно дещо дополірувати. Але спеціальна процедура адміністрування податку на додану вартість повинна почати працювати: той, хто має право – той отримає ПДВ, той, хто не має права – не буде &nbsp;залазити в систему через судові рішення і незаконно стягувати з бюджету мільярдні суми ПДВ.</p>
<p>Коротко про державні закупівлі. В свій час нам не вдалося провести Закон про електронні закупівлі. Ми внесемо до парламенту цей закон, з нашими європейськими партнерами узгодили. Тобто система електронних закупівель в державному секторі почне свою роботу, як почала система електронних торгів в Міністерстві юстиції по арештованому майну. І, до речі, дуже ефективно себе довела.</p>
<p>Монополії в економіці. Новий Закон про захист економічної конкуренції і формування нового складу Антимонопольного комітету України, в першу чергу нові правила антиконкурентної політики. Мова йде про те, що якщо немає конкуренції, немає росту; якщо є монополія, є консервація і відсутність прогресу. Тому Антимонопольний комітет повинен виконувати функцію економічної прокуратури по відношенню до тих суб'єктів, які зловживають своїм становищем на ринку.</p>
<p>По просуванню експорту. Шановні колеги, ви бачите в презентації, нам необхідно підписати нові угоди про зону вільної торгівлі. Звичайно, що базова угода – це угода з Європейським Союзом. Для того, щоб дати вам цифру, ми за останні півроку збільшили експорт до Європейського Союзу на 12,3 відсотка. При цьому поступово Росія нам надалі закриває свої ринки. Не дивлячись на те, що у нас є з ними угода, не дивлячись на те, що в нас є зона вільної торгівлі, вони об'єктивно будуть робити все для того, щоб знищити українську економіку і Українську державу як таку. Не вдасться!</p>
<p>Для нових ринків база – це Європейський Союз. Але ми пропонуємо і розпочинаємо переговори. До речі, по Канаді і Туреччині уже розпочаті про Угоду про зону вільної торгівлі. Далі – Ізраїль, Перська затока, Західна Африка. Це базові наші ринки, де ми хочемо підписати угоди про зону вільної торгівлі. Зразу кажу, це не швидко, інколи на зону вільної торгівлі йдуть роки, але це буде зроблено. І в Україні створений Офіс торгівельного представника, до речі, за таким прикладом, який створений у Сполучених Штатах Америки, який буде займатись активною наступальною політикою по захисту українського експорту і по захисту українського національного товаровиробника всіма методами і засобами Світової торговельної організації.</p>
<p>Система управління державною власністю. Коли я говорив про корупцію вам, колеги, то корупція – це не тільки в міліції, судів, в прокуратурі. Корупція – це в державних компаніях. Там ідуть потоки. І з цієї трибуни хочу публічно заявити про те, що політичне квотування в управліннях об’єктами державної власності не буде. <i>(Оплески) </i>Ми переводимо всі об’єкти державної власності в кардинально нову структуру управління.</p>
<p>Перше рішення. Закон України "Про перелік об’єктів, що не підлягають приватизації". Зараз в цьому законі більше півтори тисячі найменувань підприємств. Вони юридично не підлягають приватизації, а фактично приватизовані менеджментом цих компаній, які призначаються відповідними міністерствами. Тому наша позиція – це передати на приватизацію більше тисячі двісті об’єктів державної власності, провести прозору публічну приватизацію за принципом аукціону, віддати це в приватні руки і знищити корупцію в державному секторі. <i>(Оплески)</i></p>
<p>Що стосується порядку реалізації акцій, то також там буде запроваджена реалізація цих акцій на міжнародних біржах для того, щоб підняти вартість. Об’єктивно усвідомлюємо, що у сучасних умовах, коли в країні війна, дорого не продаси. Тому будемо разом радитися і думати, що продавати, коли продавати. Але в країні повинна бути проведена широкомасштабна приватизація. Залишок стратегічних об’єктів – це більше 2 сотень об’єктів. Буде створена низка холдингів під Кабінетом Міністрів України, які будуть під контролем "В four" великих 4 аудиторських компаній. І ми будемо шукати міжнародний менеджмент на конкурсній основі. Фахові люди, які здатні керувати власністю, які здатні капіталізувати власність, а не розграблювати державну власність.</p>
<p>Продовольча політика. Я окремо хочу зазначити, також чув про те, що ви вчора обговорювали питання нової продовольчої політики або нової аграрної політики. І начебто піднімалося питання Закону України про ринок земель. Якщо ви не готові навіть до дискусії про Закон про ринок земель, навіть до дискусії, тому що ще закону немає. Добре, тоді уряд заявляє про те, що коаліція не готова до розгляду даного законопроекту, тому з програми я офіційно вилучив пропозицію по Закону про ринок земель.&nbsp; <i>(Оплески)</i></p>
<p>Дорогі друзі! Дійдете, якщо поміняється настрій, скажете – напишемо закон.</p>
<p>Що стосується тепер інших відносин в питанні землі. Окрім того, що передбачено в Коаліційній угоді, окремо хотів би зазначити, це прийняття Закону про довгострокову оренду землі – це перше. І друге, на кінець-то наповнення Державного земельного кадастру. Він зараз наповнений тільки на 5 відсотків, не маючи першого і другого, нам складно переходити до третього, тобто до ринку землі.</p>
<p>По малому і середньому бізнесу. Значить, у нас зараз прибуткові, хто є?&nbsp; Як правило, великі аграрні компанії і вони продемонстрували неймовірний ріст. Єдина галузь, яка продемонструвала ріст в українській економіці, це 16 відсотків, це сільське господарство. При цьому у нас також була тривала дискусія і є, шановні друзі, з того приводу, що робити з малим і середнім аграрним бізнесом. Він виконує не тільки і не стільки економічну функцію, він виконує і соціальну функцію. І це мені складно пояснити нашим окремим іноземним кредиторам, але пробуємо. Саме тому ми пропонуємо по малому і середньому аграрному бізнесу прийняти закон про локальні ринки і дати можливість їм реалізовувати свою продукцію всередині України.</p>
<p>І друге – у них грошей немає. Їм світові банки грошей не дадуть. Саме для цього… з'явиться ресурс в бюджеті, ми відновимо програму компенсації процентної ставки по кредитам, які видаються малим сільськогосподарським підприємствам.</p>
<p>Що стосується взагалі, такого mainstream української політики економічної, то? звертаюсь до вас, шановні члени парламента, Україна повинна захопити лідерство на світових продовольчих ринках. У когось є нафта, у когось є газ, а в нас є те, без чого неможливо прожити – їда. <i>(Оплески)</i></p>
<p>Коротко декілька слів.</p>
<p>Ви ще змучились, товариші? Ні? Добре.</p>
<p>Значить коротко декілька слів по енергетиці. Ви знаєте про те, що у нас є реальна енергетична залежність. Я почну з газу. Дев'ять місяців тому у наших сховищах було аж 5 мільярдів кубічних метрів газу. Це моя відповідь тим розумникам, які зараз розповідають, як треба керувати країною. Ви докерувалися, що країна була і є сьогодні в надзвичайно складному становищі. Російський контракт був зупинений повністю. Борги за природній газ: 2013 рік – не розрахований; півтора мільярда доларів – перший квартал 2014, ще півтора мільярди доларів. Три мільярда доларів, які отримали від Росії, ніхто не знає куди поділись, зато Росія хоче нам зараз пред'явити їх до оплати. Казали, що вони на енергетику пішли. І, власне кажучи, перспективи по забезпеченню країни газом, ну, були не самі райдужні.</p>
<p>Що було зроблено і що ми далі робимо? Нам вдалось повністю побудувати систему реверсного постачання газу. 60 відсотків газу, який ми отримуємо сьогодні, йде з країн членів Європейського Союзу. І саме завдяки тому, що 5 місяців тому ми не піддались на тиск Російського Президента, який вимагав без підписання угоди прийняти так звану їхню ціну майже 500 доларів, а потім вони подумають про знижку, ми додатково зекономили півмільярда доларів, не віддали російському "Газпрому", а залишили в бюджеті на різниці ціни між російським "Газпромом" і тією ціною, яку ми отримаємо у наших європейських партнерів. Це крок важливий, але цього недостатньо, нам треба йти далі по шляху деверсифікації джерел енергетичного постачання. Для цього минулий парламент (декілька раз ми голосували цей закон), прийняв закон про модернізацію і експлуатацію газотранспортної системи.</p>
<p>Є так званий третій енергетичний пакет, колеги, Європейського Союзу. Саме із-за цього енергетичного пакету, саме тому, що Росія відмовляється виконувати вимоги третього&nbsp; енергетичного пакету, який передбачає розділення видобутку, транспортування і споживання енергетичних ресурсів, зупинене будівництво "Південного потоку". Так що, дорогі росіяни, нікуди не дінетесь, – будете транспортувати російський природний газ в Європу через Україну. З чим всіх хочу привітати. <i>(Оплески)</i></p>
<p>Тому реорганізація НАКу на три компанії і залучення інвестора, європейського або американського інвестора до спільної експлуатації і модернізації ГТС. 49 відсотків в операторській компанії. Власність на 100 відсотків ГТС із сховищ залишається в державній власності.</p>
<p>&nbsp;Окремо і хочу ще раз по енергетиці сказати. Іншого варіанту, ніж підняття тарифів до ринку, немає. Його не існує. Тому той, хто може платити, буде платити ринок; той, кому треба допомогти, держава через пільги і субсидії буде компенсовувати відповідні тарифи. Іншого шляху немає.</p>
<p>Що стосується електроенергетичної системи, то ми йдемо по шляху інтеграції української енергосистеми в Європейську енергетичну систему відповідно до правил і процедур UCTE.</p>
<p>Окремий блок, який стосується модернізації Української ГТС, вже підписано мною на минулому тижні 150 мільйонів євро в Європейський інвестиційний банк і 200 мільйонів доларів США – в Європейський банк розвитку і реконструкції, - реконструкція Української ГТС. І далі будемо будувати інтерконектори між Україною і Європейським Союзом.</p>
<p>По корисним копалинам. Ми змінили систему оподаткування для енергокомпаній. Суттєво збільшили ренти і готовий доводити тут, в цій парламентській залі про те, що є надприбутки при видобутку нафти і газу. Але для того, щоб збільшити обсяги видобутку нафти і газу, ми напрацювали три варіанта системи оподаткування енергокомпаній. Залишається рента і запроваджується нова схема оподаткування фактичного прибутку від видобутку корисних копалин.</p>
<p>Це три світові моделі. І тут, в парламенті, при внесенні змін до Податкового кодексу ми готові з вами провести широку дискусію, як з одного боку забрати надприбутки в енергокомпаній, а&nbsp;з іншого боку, як дати можливість, щоб свердлили і більше видобували.</p>
<p>Окремо зазначу про енергоефективність. Шановні колеги, якщо ми далі будемо палити газ і гнати теплоносій з такою температурою, як вона іде, не маючи регулюючих потужностей на ТЕС, то ніяка нас ціна на газ не спасе, і ніяка нас не спасе ефективна енергетична політика. Значить, енергозаощадження і енергоефективність, менше споживання енергоресурсів. Нагадаю усім, що Україна&nbsp; займає перше місце в споживанні енергетичних ресурсів на один долар валового внутрішнього продукту. Хороше почесне місце, але пропоную, щоб ми якось з іншого боку займали це місце.</p>
<p>Соціальна сфера. Надчутлива, надскладна. У соціальній сфері ми вже шість місяців тому ввели оподаткування високих пенсій, надвисоких пенсій, нагадаю. Значить, наша пропозиція, дорогі друзі, складна, але правильна – перевести всіх на єдину систему пенсійного забезпечення і на єдині принципи нарахування і виплати пенсій. Це принцип соціальної справедливості у пенсійному забезпеченні.</p>
<p>Також в рамках пільг і субсидій оптимізація всіх радянських пільг. Також прийдеться різати, дорогі друзі. Да. Дати пільги тільки тому, кому вони потрібні, а той, хто їх незаслужено отримає, повинен їх позбавитися. Прийняття Закону&nbsp; про адресну, про адресність і монетизацію пільг. Це також буде в парламенті, і будемо з вами разом працювати над цим.</p>
<p>Що стосується фондів, які ще однією корупційною складовою. Злиття фондів і зменшення витрат фондів на 600 мільйонів гривень, це перший етап.</p>
<p>Що стосується, шановні колеги, Трудового кодексу. Конкуренція передбачається тоді, коли є конкурентний ринок праці. І тому новий Трудовий кодекс з вами ми у 2015 році приймемо.</p>
<p>По тимчасово переміщеним особам. Тому що це також частина соціальної політики. Загалом у нас зараз зареєстровано вже більше 600 тисяч тимчасово переміщених осіб. Сотні мільйонів витрат.</p>
<p>Там деякі розповідають про те, що не виплачують пенсії, то я хочу сказати. Нехай росіяни з своїми бандитами заберуться геть&nbsp; з української землі,&nbsp; і тоді українці отримають пенсії. Ми ж якось&nbsp; їх повинні туди доставити. Тому, пане Путін,&nbsp; ви зробили заручниками жителів Донбасу. Виконайте Мінський протокол, заберіть бандитів, перестаньте постачати зброю, Україна відновить контроль над своєю територією і всі соціальні виплати ми виплатимо, але українцям, які під українським контролем. <i>&nbsp;(Оплески)</i></p>
<p>По освіті. Минулий парламент прийняв Закон України "Про вищу освіту", зараз залишилася імплементація цього закону. Були тривалі&nbsp; дискусії&nbsp; про те, як скоротити кількість освітніх&nbsp; закладів. Через&nbsp; ліквідацію –&nbsp;&nbsp; не працює. Саме тому у новому законі передбачена фактична атестація і оцінка якості освіти, а це природно потягне за собою зміну кількості навчальних закладів, також фінансова&nbsp; автономія вузів (і при доповіді по Бюджетному кодексі я&nbsp; вас&nbsp; поінформую про те, яка буде&nbsp; фінансова автономія вузів) і державні замовлення. Шановні колеги,&nbsp; тут повинна бути чітка формула. І я звертаюся до членів&nbsp; уряду зараз&nbsp; з цієї трибуни. Значить треба переставати фінансувати&nbsp;&nbsp; знайомих ректорів. Ми фінансуємо тільки&nbsp; ті потреби, які&nbsp; необхідні&nbsp;&nbsp; для української економіки. Треба спеціальність –&nbsp; ми її замовили, не потрібно –&nbsp; значить, сорі, нехай це переходить все на комерційній основи. Держава&nbsp; не буде фінансувати підприємницькі проекти в освіті.</p>
<p>Тепер закони, які&nbsp; треба ухвалити, які у нас поки що не готові, але будемо працювати – це позашкільна, дошкільна, середня&nbsp; і професійно-технічна освіта. Це буде комплексний Закон України&nbsp; про освіту&nbsp; і зразу вам кажу,&nbsp; усвідомлюючи, що всі будуть просити гроші на систему&nbsp; освіти, кажу: з грошима проблеми. Тому я прошу: оптимізація і ефективність&nbsp; системи освіти. Давайте зробимо цей перший крок.</p>
<p>По системі охорони здоров'я. Значить, що буде зроблено в лікарських препаратах&nbsp; і це те, що&nbsp; турбує людей у першу&nbsp; чергу. Ви знаєте, що у нас&nbsp; в Україні подвійне ліцензування і реєстрація лікарських&nbsp; засобів та медичних препаратів. Я буду просити парламент прийняти закон про… зміни до Закону про ліцензування лікарських… про лікарські засоби, точніше, закон називається, де скасувати реєстрацію медичних препаратів і лікарських засобів, які виготовлені в Європейському Союзі, США, Канаді, Австралії і Японії. <i>(Оплески) </i>Менше хабарів будуть носити компанії, які продають ці лікарські засоби і медичні препарати.</p>
<p>При цьому перехід всіх на довгострокові контракти з компаніями-виробниками. При цьому ми хочемо виділити з Міністерства охорони здоров'я функцію по закупівлям – це частина Коаліційної угоди. І передати функції по закупівлям вакцин, ретровірусних препаратів і так званих спеціальних препаратів в системи Організації Об'єднаних Націй – це ВОЗ і ЮНІСЕФ. Така практика була в низці країн, вона суттєво пливає на ціну медпрепарату - швидше, ефективніше і дешевше.</p>
<p>Що стосується системи медичного забезпечення, то, шановні народні депутати, прийшов час чесно визнати: конституційна норма про безкоштовну медицину – це просто текст на папері. В Україні немає безплатної медицини. Все платне! <i>(Оплески) </i></p>
<p>Тому прийшов час прийняти Закон України про медичне страхування. І 8 відсотків, які… від ВВП, які йдуть на фінансування медицини розподілити через механізм медичного страхування.</p>
<p>Що стосується культурної політики, то так, як грошей немає, то основа культурної політики – це стратегії української гуманітарної політики, яку В'ячеслав Анатолійович готує і представив вам, підтримка українського продукту через українських меценатів. Треба, щоб приватний сектор допомагав українській культурі.</p>
<p>І в котре повторюсь, відповідаючи на те, чи є український культурний продукт. Підіть і подивіться фільм "Поводир", і тоді ви скажете у нас є продукт чи немає. <i>(Оплески) </i></p>
<p>Політика молоді і спорту передбачає як ухвалення концепції молодіжної політики так і відродження національно-патріотичного виховання в країні, і це завдання як профільного міністерства так і Міністерства освіти.</p>
<p>Тепер на останок, шановні колеги, те, що стосується як вийти з кризи. Я публічно заявляю з цієї трибуни, що так як з 2010 по 2014 рік державний борг країни зріс вдвічі з 30 до 70 мільярдів&nbsp; доларів США, так як країна була розграбована і розтягнута, так як ми знаходимося в стані російської військової агресії, нам надскладно вийти з цієї кризи самостійно. Або скажу по іншому, без допомоги наших міжнародних партнерів це практично неможливо зробити. Ми в цьому році витиснули все, що могли витиснути. Економіка падає на 7 процентів, промисловість падає на 10, ми на 5 процентів збираємо більше податків. При чому, я усвідомлюю, що так вічно не може бути. Через фіскальний тиск ти довго не втримаєшся, але треба платити пенсії і зарплати.</p>
<p>Ми&nbsp; отримали загалом, ще раз скажу на цій трибуні, 9 мільярдів доларів США фінансової допомоги від МВФ, Світовий банк і інші міжнародні фінансові інститути. Начебто велика цифра, правда? Чотирнадцять мільярдів доларів відали боргів і кредитів. На наступний рік додатково до тієї програми, яка передбачена МВФом, це не ми сказали, це газета "Financial Times" написала, необхідно 15 мільярдів доларів США. Для того, щоб отримати фінансову допомогу, для того, щоб вижити в цей складний період часу, для того, щоб не допустити дефолту нам потрібна міжнародна донорська конференція, затвердження плану відновлення України на цій донорській конференції і допомога наших західних партнерів. Допомогу просто&nbsp;так ніхто не дасть. Для допомоги треба проводити ті жорсткі реформи, про які ви всі говорили на виборах. Тепер прийшов час натискати кнопки за ці реформи, і вони чітко виписані.</p>
<p>Для того, щоби Україна вже в 2016 році вийшла принаймні на стабілізацію, нам треба провести жорсткі пакети до бюджету і до податків, нам треба отримати відповідно міжнародну фінансову допомогу і нам треба злагоджено і єдино діяти. Діяти, а не стояти! На нас сподівається український народ. Шансів більше не буде. Цей шанс повинен бути використаний, він у наших руках і ми його реалізуємо для майбутнього нашої країни. Слава Україні! <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую, Арсенію Петровичу.</p>
<p>Шановні колеги, переходимо до запитань. На запитання, нагадаю, в нас відводиться до 20 хвилин. Тому просив би записатись на запитання. На кожне запитання буде відведено по 1 хвилині і 2 хвилини – на відповідь. Будь ласка, прошу записатись народних депутатів.&nbsp;</p>
<p>Будь ласка, Заболотний Григорій Михайлович, "Блок Петра Порошенка".</p>
<p>&nbsp;</p>
<p>11:22:46</p>
<p>ЗАБОЛОТНИЙ Г.М.</p>
<p>"Блок Петра Порошенка", Григорій Заболотний.</p>
<p>Я хочу, Арсеній Петрович, сказати одну річ, що той, хто тут виписував нову продовольчу політику, або взагалі в одному реченні тут нічого не розуміє, де пишеться про монетизацію орендних платежів за оренду землі. В селі, ми на сьогоднішній день знаємо, що практично 80 відсотків і 70 відсотків м'яса дають селянські господарства. І якщо завтра замінити орендну плату, натуральну орендну плату, виключно на гроші – це трагедія для села і трагедія для держави. Тому треба записати просто: за бажанням того, хто здає в оренду свою землю? Дякую.</p>
<p>&nbsp;</p>
<p>ЯЦЕНЮК А.П. Дякую за запитання. Почну з аграрного сектору про те, які взагалі були пропозиції по оподаткуванню аграрного сектору. Нагадаю:&nbsp; йде тривала дискусія про те, щоб перевести весь АПК на загальну систему оподаткування. Нагадаю вам про те, що це є ключовою вимогою іноземних кредиторів. Всі повинні, на їхню думку, бути в рівних рамках. На моїй останній зустрічі з ними, я заявив публічно, що наша коаліція і наш уряд не може з 2016 року перевести на загальну систему оподаткування весь аграрний сектор, так як спецсистема по ПДВ є єдиним інструментом державної підтримки для аграрного сектору, просто більше нічого немає.</p>
<p>Якщо, далі, мені також прикро і цікаво, коли йде дискусія з нашими іноземними кредиторами, я кажу "о'кей". Допустимо, ви праві, давайте приберемо субсидування аграрного сектору, ми ж рухаємось в Європу. Правда? Скажіть мені, покажіть одну європейську країну, яка не дотує свій аграрний сектор? Покажіть мені приклад. Всі повністю дотують.</p>
<p>Тому, не дивлячись на цю складну дискусію, ми залишаємо ПДВ для аграрного сектору. Але я також зразу вам публічно заявляю, що відшкодування ПДВ при експорті буде виключно для виробників сільськогосподарської продукції. <i>(Оплески)&nbsp; </i></p>
<p>Третє. Хватить, щоб трейдери наживались, ну, все. У нас в бюджеті нема грошей годувати трейдерів. Третє, що стосується монетизації, я почув вас, да, там є інша сторона медалі. З одного боку кажуть, що краще віддавати натурою, а з іншого боку, частина людей каже, ну, а нас дурять на ціні, а може ви нам дасте реальні гроші, а ми самі собі визначимось, яка це сума і куди ми їх будемо витрачати? Тому…</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>ЯЦЕНЮК А.П. Це предмет нашої дискусії при прийнятті закону. Дорогі друзі, тут немає, в цій програмі немає ніде догми, бо програма – це не догма. Буде закон, буде конкретний текст – будемо з вами дискутувати. Буде ваша позиція сильніша – нема проблем, ми її приймемо.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, запитання. Кулініч Олег Іванович, Полтавська область, група "Економічний розвиток".</p>
<p>&nbsp;</p>
<p>11:26:17</p>
<p>КУЛІНІЧ О.І.</p>
<p>Дякую. Доброго дня, шановні колеги.</p>
<p>Шановний Арсеній Петрович, скажіть, будь ласка, в проекті нової Програми діяльності уряду немає жодного слова про реформування у сфері житлово-комунального господарства. Чому так, прокоментуйте, будь ласка.</p>
<p>І чи буде уряд займатися питанням енергоефективності? І якщо буде займатися, то саме яким чином? Дякую.</p>
<p>&nbsp;</p>
<p>ЯЦЕНЮК А.П. Щиро дякую.</p>
<p>Якщо дозволите, я би хотів привернути вашу увагу до Програми діяльності уряду. Це 11-й слайд. І якщо ви маєте можливість, відкрийте його, будь ласка. На 11 слайді чітко передбачено два блоки: будівництво і реконструкція житла за новими стандартами, в тому числі енергоефективності, і підвищення енергоефективності за рахунок реалізації проектів по альтернативним джерелам. Тому об'єктивно, що, звичайно, це є пріоритетом уряду.</p>
<p>Є просто інша проблема. Що таке будівництво житла? Якщо хтось будує, то його треба за щось будувати. Після того, як збудували, треба за щось купити. У зв'язку з тим, що банківський сектор в надзвичайно складному становищі - це я так, м'яко, кажу, - і система кредитування споживчого сьогодні зупинена, тому на порядку денному в першу чергу – стабілізація фінансового і банківського сектору, щоб дати дешевий кредит, як будівельнику, так і дешевий кредит людині, яка здатна придбати це житло. Зараз ринок мертвий, і він буде мертвий до того моменту, доки тут стоять російські танки і доки сюди не прийде приватний інвестор. А приватний інвестор прийде тільки після того, коли ми з вами реалізуємо програму складних, але потрібних економічних реформ. Тому будівництво житла в програмі передбачено, нам ще тільки залишилося це зреалізувати.</p>
<p>&nbsp;</p>
<p>ГОЛОВУЮЧИЙ. Наступний – Сидорчук Вадим Васильович, політична партія "Народний фронт".</p>
<p>&nbsp;</p>
<p>11:28:11</p>
<p>СИДОРЧУК В.В.</p>
<p>Доброго дня. Сидорчук Вадим, фракція "Народний фронт".</p>
<p>Арсеній Петрович, запитання наступне. Учора відбувся Комітет з митної та податкової політики, і було обговорення таке, непросте, стосовно податку на додану вартість.</p>
<p>Електронного. От кілька слів буквально з цього приводу. І мотивація – це прибирання податкових ям. Будь ласка, більш предметно.</p>
<p>&nbsp;</p>
<p>ЯЦЕНЮК А.П. Шановні колеги, я нагадаю вам про те, що у нас був прийнятий Закон України "Про внесення змін до Закону України "Про податок на додану вартість". Ми пропонуємо залишити далі спеціальну систему адміністрування податку на додану вартість. Для того, щоб… То почуйте, в Коаліційній угоді все правильно написано, ми виконаємо Коаліційну угоду. Для того, щоб з бюджету не вимивали сотні мільйонів і мільярдів податку на додану вартість, в 15-му році запрацює ефективна система адміністрування ПДВ.</p>
<p>Принцип наступний. Ти – платник ПДВ, ти заплатив ПДВ, – ти в автоматичному режимі отримуєш його відшкодування. Без казначейства, без податкової, без нікого. Якщо ти тільки не платиш ПДВ, або в тебе є проблеми з 5-м додатком до декларації, ми не відшкодовуємо ПДВ, – ти просто його не отримуєш. Тому базовий принцип: хто є платник, той платить і отримує відшкодування в автоматі; хто не є платник, або хто хоче займатися тіньовими схемами, – просто не відшкодує ПДВ.</p>
<p>В рамках цього проекту нам треба буде внести зміни до цього закону. Тому що я приймаю, що при прийнятті 4 місяці тому там перетиснули певні моменти. Наприклад, такий момент: щоб загнати на рахунки, на спеціальні рахунки адміністрування ПДВ близько 30 мільярдів гривень. Я усвідомлюю, що це нереально. Тому цю норму ми знімемо, і ще 4 норми, які нас попросив бізнес зняти для того, щоб цей закон працював ефективно. Буду просити вас підтримати.</p>
<p>&nbsp;</p>
<p>ГОЛОВУЮЧИЙ. Наступний – Домбровський&nbsp; Олександр Георгійович, "Блок Петра Порошенка".</p>
<p>&nbsp;</p>
<p>11:30:27</p>
<p>ДОМБРОВСЬКИЙ О.Г.</p>
<p>Шановний Арсеній Петрович, 2 коротких, але, на мій погляд, важливих запитання.</p>
<p>Перше. Я в Програмі діяльності уряду не знайшов позицію про створення прозорого некорумпованого газового ринку в Україні. Як наші зобов’язання і по 3 енергетичному пакету, і перед Європейським енергетичним співтовариством. Більше того, рішення уряду, вони викликають такі запитання з точки зору монополізації продажу ринку газу Нафтогазом України, тобто, яка перспектива і як бачить вирішення цієї задачі Уряд?</p>
<p>І друге питання, державний менеджмент і заробітна плата. Тому що при тій системі, яку ми маємо сьогодні, питання корупції являється надзвичайно актуальним і як Уряд також бачить вирішення цієї проблеми. Дякую.</p>
<p>&nbsp;</p>
<p>ЯЦЕНЮК А.П. Шановний пане Домбровський, дякую вам за запитання. Що стосується енергетики, то хотів би звернути вашу увагу на те, що в Програмі діяльності Кабінету Міністрів України основа – це реалізація третього енергетичного пакету. І тому НАК "Нафтогаз України" буде реорганізовано, розділено на 3 компанії: "Українські газотранспортні мережі", "Українські сховища" і НАК залишиться, як компанія, яка продає газ.</p>
<p>Тепер, що стосується… що таке ринок газу. Ви підняли правильне питання. Ринок появиться тоді, коли всі будуть платити однакову ринкову ціну. Чому уряд прийняв рішення зробити тимчасово НАК "Нафтогаз України" монополістом по продажу газу для промислових підприємств? Я також з вами буду відверто говорити. Що робилось? НАК "Нафтогазу України" віддали споживачів, які платять найменше і найдешевшу ціну – населення і ТЕСи, які, взагалі, не розраховуються. При цьому ми беремо кредити, ми закачуємо газ, ми платимо проценти, як держава по цих кредитах. Приватний сектор при цьому взяв собі декілька десятків індустріальних промислових компаній і нормально заробляють по 7 тисяч гривень на тисячу кубічних метрів газу. Ми продаємо по півтора і несемо збитки 110 мільярдів гривень, вони продають по 7 і в них все добре. Прийшов час, як я заявив з цієї трибуни, щоб було все-таки справедливо. Пройдемо складний етап, трошки заробили вони, тепер заробить державна компанія. Частково зкомпенсуємо збитки, перейдемо на ринкові ціни і всі будуть щасливо платити однакові ціни і буде повний ринок. Де хочеш – там&nbsp; бери. Щодо принципу&nbsp; "де хочеш - там&nbsp; бери". То я офіційно також заявляю про те, що НАК "Нафтогаз України" видав дозвіл всім компаніям, будь-яким, які хочуть купувати газ по імпорту, купувати його там, де вони хочуть. Ми протранспортуємо весь природній газ, який закуплений по імпорту будь-якою компанією приватною .</p>
<p>Тепер по заробітнім платням. Ви правильно підняли питання і я також кажу, що …</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ЯЦЕНЮК А.П. Просто підняти рівень заробітної платні у 15-му році, ну, нема з чого. Нема. Але для того, щоб чиновник відчув себе по-іншому, що ми повинні зробить? Ми оптимізуємо мережу державного сектору на 10 відсотків і все що залишається в фонді оплати праці залишаєм там, щоб збільшити заробітню платню для всього державного сектору. Це та формула, яка пропонується урядом.</p>
<p>&nbsp;</p>
<p>ГОЛОВУЮЧИЙ. Дякую.&nbsp; Бойко Олена Петрівна, "Народний фронт".</p>
<p>&nbsp;</p>
<p>11:34:10</p>
<p>БОЙКО О.П.</p>
<p>Дякую. Олена Бойко, "Народний фронт". Прошу передати слово Турчинову Олександру Валентиновичу.</p>
<p>&nbsp;</p>
<p>11:34:19</p>
<p>ТУРЧИНОВ О.В.</p>
<p>Шановний Арсенію Петровичу. Зараз у фракціях коаліції жваво йде обговорення Програми уряду. І ви ж пам'ятаєте, що коли ми формували Кабінет Міністрів, то у нас нема жодного міністра, якого б не підтримувала та чи інша фракція коаліції.</p>
<p>У мене питання наступне. Скажіть, будь ласка, у нас всі міністри представники фракцій коаліції активно приймають участь у підготовці програми? Чи є ті, які не працювали в цьому напрямку або утримались від підтримки програми уряду. Дякую.</p>
<p>&nbsp;</p>
<p>ЯЦЕНЮК А.П. Вельмишановний Олександре Валентиновичу. Хотів би доповісти, як писалась програма уряду. І до речі тоді, коли приймався, коли ви голосували тут склад Кабінету Міністрів, також було публічно мною заявлено. Була ідея, щоб ми в той же день, коли був сформований склад Кабінету Міністрів, затвердили програму дій уряду, яка була написана не урядом, а тільки Прем'єр-міністром. І це би виглядало так, що уряд спішить затвердити програму, тому що програма дає на рік імунітет. Для мене програма – це&nbsp; що треба роботи не на рік, а на майбутнє. Тому ми зібрались всіма членами уряду, не просто по декілька годин, а по декілька днів, всі писали свої блоки. Потім на доручення уряду позавчора, як редактор я сів і за ніч відредактував, вранці затвердив всіма членами уряду і передав&nbsp;&nbsp;&nbsp;до Верховної Ради України. Тому рішення прийнято одноголосно. Просив всіх членів коаліційного уряду повідомити фракції. Якщо щось треба буде поправити, ми, звичайно, поправимо.</p>
<p>Але, щоб зняти дискусії, вчора на засіданні керівників фракцій була пропозиція, щоб додатком до Програми уряду була коаліційна угода. Ми погоджуємося на це. І сьогодні вранці ви отримали це, додатком до Програми уряду є коаліційна угода.</p>
<p>Стерильного і остаточного нічого зробити не можна. Life is not perfec. Воно, знаєте, життя, воно не саме таке просте і не перфектне.</p>
<p>Так що програма затверджена. Я сподіваюсь на підтримку програми всіма членами нової демократичної європейської коаліції. Що треба буде поправити – поправимо на марші. Дякую за увагу. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую. Будь ласка, Рибак Іван Петрович, "Блок Петра Порошенка".</p>
<p>&nbsp;</p>
<p>11:37:12</p>
<p>РИБАК І.П.</p>
<p>Рибак Іван, 202 виборчий округ, Чернівецька область. Шановний Арсенію Петровичу, в Програмі діяльності Кабінету Міністрів жодного слова немає про охорону навколишнього природного середовища. Лісокористування, землезбереження і тому подібне.</p>
<p>І друге питання. Жодного слова про соціальний захист військовослужбовців, які повертаються з зони антитерористичної операції. Дякую.</p>
<p>&nbsp;</p>
<p>ЯЦЕНЮК А.П. Шановний пане депутат, я дуже просив би вас, якщо ви маєте можливість, уважно читати програму. І був би вам вдячний за це. Прочитайте, будь ласка, першу сторінку програми, де чітко написано про соціальне забезпечення і реабілітацію учасників АТО та військовослужбовців.</p>
<p>Окремо зазначу про те, що створено в Кабінеті Міністрів Державне агентство з ветеранів та учасників антитерористичної операції. Вони безпосередньо реєструють, вони безпосередньо займаються соціальною реабілітацією наших хлопців.</p>
<p>Що стосується вашого питання по екології. Слушне запитання. Тут є в блоці, де передбачено прийняття нового Кодексу про надра. Але я так зрозумів, що ви, напевно, писали текст коаліційної угоди по лісам, ну, так мені почулось принаймні. Тому що ви зараз процитували текст коаліційної угоди, який передбачає екологічні питання. Там розписано це. Ви як депутат має право законодавчої ініціативи. Уряд готовий підтримати будь-яку законодавчу ініціативу, яка спрямована на покращання навколишнього природнього середовища.</p>
<p>&nbsp;</p>
<p>ГОЛОВУЮЧИЙ. Будь ласка, Мельничук Сергій Петрович, Радикальна партія.</p>
<p>&nbsp;</p>
<p>11:38:50</p>
<p>МЕЛЬНИЧУК С.П.</p>
<p>Радикальна партія, Сергій Мельничук. У мене питання по проекту "Стіна". Де буде проходити кордон Луганської і Донецької областей, як визначилися ви? І чи потрібно плодити ще одну структуру, тому що будівельна галузь – це сама корупційна галузь? Можливо, якщо вже будете будувати, то чи вистачить грошей в бюджеті і де їх взяти? Може визначитися на пізніші строки будування,&nbsp; і замовником щоб була Прикордонна служба?</p>
<p>Залишок часу – Андрій Лозовой.</p>
<p>&nbsp;</p>
<p>ГОЛОВУЮЧИЙ. Не можна передавати частину виступу від фракцій.</p>
<p>Будь ласка, відповідайте.</p>
<p>&nbsp;</p>
<p>ЯЦЕНЮК А.П.&nbsp; Я дякую за ваше запитання.</p>
<p>Ще раз хотів би наголосити про те, що держава зобов'язана мати кордони. Це обов'язок. Держава не може існувати без кордону. Ми з вами в тому числі заплатили ціну за те, що росіяни 20 років зволікали з демаркацією і делімітацією державного кордону. І ця ціна – це часткова втрата контролю над частиною української території. І ця ціна – це тисячі людських жертв і російська військова агресія.</p>
<p>Тому зважувати на гроші – це правильно. Саме тому ми прийняли наступне рішення. Вивчили світовий досвід. Зараз питанням облаштування державного кордону в Україні&nbsp; займається Державна прикордонна служба. Їхня функція – не кордон будувати (і це їхня пропозиція), їхня функція – кордон захищати. Вони подивилися, як є в американців, і як є у частини європейців. Це виділяється в окрему контору, яка безпосередньо відповідальна за будівельно-монтажні роботи.</p>
<p>Тепер по сумі грошей. Ми оптимістично написали&nbsp; 4 роки. Де повинен проходити кордон? Я вам скажу, де повинен проходити кордон. Донецьк і Луганськ є територія України.</p>
<p>Як і Крим буде територією України <i>&nbsp;(Оплески)</i></p>
<p>&nbsp;</p>
<p>ГОЛОВУЮЧИЙ. Будь ласка, Подоляк Ірина Ігорівна,&nbsp; "Об'єднання "Самопоміч".</p>
<p>&nbsp;</p>
<p>11:41:08</p>
<p>ПОДОЛЯК І.І.</p>
<p>Прошу передати слово&nbsp;&nbsp; Вікторії Войціцькій.</p>
<p>&nbsp;</p>
<p>11:41:16</p>
<p>ВОЙЦІЦЬКА В.М.</p>
<p>Доброго дня. Дякую, шановний пане Прем'єр. У&nbsp; "Об'єднання "Самопоміч"&nbsp; є наступні пропозиції до Кабінету Міністрів&nbsp; врахувати.</p>
<p>Перше. Протягом першого півріччя 2015 року забезпечити функціонування системи надання адресних субсидій для всіх малозабезпечених&nbsp; верст населення у зв'язку&nbsp; із&nbsp; доведенням&nbsp; цін на газ для&nbsp; споживачів до єдиного рівня.</p>
<p>Друге. У відповідності до коаліційної угоди&nbsp;&nbsp; запровадити рівну для підприємств&nbsp; всіх форм власності&nbsp; плати за користування&nbsp; надрами. Система&nbsp; оподаткування&nbsp; енергетичного сектору має базуватися на міжнародних стандартах, як ви це і зазначили, які враховують особливості оподаткування країн ………….вуглеводнів, в тому числі і газу, і мають стимулювати збільшення&nbsp; обсягу&nbsp; власного видобутку вуглеводнів. Дякую.</p>
<p>&nbsp;</p>
<p>ЯЦЕНЮК А.П. Дуже дякую за ваші пропозиції. У вас напевно навіть краща редакція, ніж&nbsp; у нас в програмі, тому що у нас&nbsp; в програмі воно передбачено, але дещо по-іншому. Написано наступним чином: детінізація видобутку&nbsp; корисних копалин&nbsp; і на питання по справедливим і рівним ставкам передбачено запровадження прозорих&nbsp; та справедливих конкурсних правил на розробку родовищ корисних копалин через відкриті аукціони і&nbsp; ухвалення закону&nbsp; України, Кодексу про надра. Тому&nbsp; в принципі я готовий&nbsp; до будь-якої редакційної правки, якщо&nbsp; це необхідно.</p>
<p>Тепер по пільгам і субсидіям. Ви праві на тисячу відсотків. Ми піднімаємо&nbsp; ціни і тарифи, ми зобов'язані забезпечити адресність. Саме тому в&nbsp; програмі передбачено, це я на цьому наголошую, прийняття Закону про&nbsp; адресність і монетизацію&nbsp; пільг. Тому що&nbsp; по іншому&nbsp; люди, яким немає чим платити, вони просто платити не будуть. Ми не маємо права так поступати. Той, хто малозабезпечений, з держави повинен отримати фінансову допомогу на відповідні пільги і субсидії для того, щоб покрити різницю в тарифах.</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; у нас час на запитання вичерпано…</p>
<p>&nbsp;</p>
<p>ЯЦЕНЮК А.П.&nbsp; Дорогі друзі, якщо&nbsp; будуть запитання, заходіть в гості.</p>
<p>&nbsp;</p>
<p>ГОЛОВУЮЧИЙ.&nbsp; Але я, знаєте…&nbsp;&nbsp;&nbsp;&nbsp;</p>
<p>Хвилину. Чи, чи, чи. Хвилину. Я пропоную додати ще 5 хвилин.</p>
<p>&nbsp;</p>
<p>ЯЦЕНЮК А.П. Давайте, ще 5 хвилин.</p>
<p>&nbsp;</p>
<p>ГОЛОВУЮЧИЙ. у нас є… Шановні друзі, шановні друзі, зараз позафракційні будуть мати право на виступ. Є запитання, ми відвели з вами за нашим рішенням 20 хвилин. Зараз ми бачимо, що ще є бажаючи виступити, я виділю зараз ще 5 хвилин і ми намагаємося бути, ну, максимально стислими, добре, і дійде черга… Але хотів би зазначити народним депутатам, відповідно до Регламенту частину виступу не можна передавати до іншого виступаючого. Будь ласка, 5 хвилин прошу додати. І запрошую Соловей Юрій Ігорович.</p>
<p>&nbsp;</p>
<p>11:44:06</p>
<p>СОЛОВЕЙ Ю.І.</p>
<p>Шановний Арсеній Петрович, ви сказали, що сьогодні в Україні є серйозний зовнішній виклик, серйозний зовнішній виклик, але поряд з тим є колосальний&nbsp; внутрішній виклик і загроза – це є наша, бідність українських людей і зубожіння українських людей. В кожній цивілізованій країні світу уряд оцінюють по чітких критеріях. І тому в мене до вас є 3 конкретних запитання.</p>
<p>Перше. Через рік наскільки в Україні виросте дохід на душу населення в еквіваленті американського долара? Друге. Скільки в Україні буде створено нових робочих місць? І третє. Яким буде курс американської валюти по відношенню до української гривні? Це одна частина питання.</p>
<p>І друга частина питання. Як ви ставитесь до Програми стимулювання економіки через будівництва доріг? Для прикладу, я сам з Прикарпаття і хочу вам сказати, що там люди не мають роботи, тому що там немає доріг, в принципі.</p>
<p>&nbsp;</p>
<p>ГОЛОВУЮЧИЙ. Регламент, будь ласка.</p>
<p>&nbsp;</p>
<p>СОЛОВЕЙ Ю.І. А це область, яка є туристичною. Як ви ставитесь також до цього питання? Дякую.</p>
<p>&nbsp;</p>
<p>ЯЦЕНЮК А.П. Я вам відповідаю на ваші питання дуже чітко не трьома пунктами, а одним. Завдання у 2015 році – вижити. Я не буду вам тут заявляти популізм про те, що всі будуть жити багато і щасливо, вижити треба у 15-му році, щоб не впали зарплати і пенсії, щоб не збільшився процент незайнятих громадян. От яке завдання.</p>
<p>Що стосується доріг. То дороги треба також за щось будувати, десь треба гроші взяти. Для того, щоб будувати договори у нас система яка, продаємо бензин, з бензину отримуємо акциз, частина акцизу йде на фінансування "Укравтодору".</p>
<p>У мене є велике бажання, щоб в "Укравтодорі" сиділо пару німців, які знають будувати дороги. Краще побудуємо менше, але якісніше, і не будемо латати кожен місяць їх.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги народні депутати, я надаю слово відповідно до запису, який ми здійснили відповідно до регламенту. Але хотів би попрости всіх, хто задає питання, в тому числі і по відповідям, бути максимально стислими, тоді ми більше зможемо задати питань і більше надати відповідей. Добре?&nbsp; Дякую.</p>
<p>Будь ласка, Іван Григорович Кириленко,&nbsp; об'єднання "Батьківщина".</p>
<p>&nbsp;</p>
<p>11:46:25</p>
<p>КИРИЛЕНКО І.Г.</p>
<p>Прошу передати слово моєму колезі Івченку.</p>
<p>&nbsp;</p>
<p>11:46:32</p>
<p>ІВЧЕНКО В.Є.</p>
<p>Шановний Арсенію Петровичу,&nbsp; у мене декілька питань. Я хотів вас запитати: чи можете ви підтвердити, як Прем'єр-міністр, збереження оподаткування для аграрних виробників, як це записано в коаліційній угоді до 1 січні 2018 року, перше?</p>
<p>Друге. Я не побачив, дійсно, жодної строчки щодо одноосібних селянських господарств. Це ті люди, які годують країну, чотири з половиною мільйона сімей, це продовольча безпека країни. Ми маємо створити законодавчу базу, узаконити їх через сімейні ферми. І головне, ви сказали про аграрні ринки, їм потрібно надати статус товаровиробника.</p>
<p>&nbsp;Третє питання, це все в одному контексті. Я не побачив жодного слова про розвиток сільських територій. Про сталий розвиток сільських територій, де диверсифікація, де багатоукладність.</p>
<p>Четверте питання в цьому ж контексті. Арсеній Петрович, по довгостроковим договорам. Повірте, адміністративне, ну принуждение власників</p>
<p>&nbsp;</p>
<p>ГОЛОВУЮЧИЙ. Регламент, будь ласка.</p>
<p>&nbsp;</p>
<p>ІВЧЕНКО В.Є. По підписанню довгострокових …</p>
<p>&nbsp;</p>
<p>ГОЛОВУЮЧИЙ. Будь ласка, відповідайте.</p>
<p>&nbsp;</p>
<p>ЯЦЕНЮК А.П. Принуждение, воно же українською примушення. Що стосується нової продовольчої політики, то я просив би також народних депутатів України, дійсно… Ну, я розумію, що ви зайняті, але, якщо не складно, просто почитайте, що написано. По малому і середньому бізнесу. Це ж малий і середній бізнес, правда? Селянські господарства, ні? Для мене це малий і середній бізнес, коли людина має маленьку земельну ділянку, коли людина має маленький тракторець і обробляє свою землю. Це точно не великий бізнес. Тому&nbsp; у нас передбачено прийняття Закону&nbsp; про локальні ринки і програми підтримки малого і середнього бізнесу. І з трибуни я заявляв, що це не стільки економічне, а скільки суспільно-політичне &nbsp;питання, шановні, тому що 30 відсотків громадян живуть на селі. І нам туди прийдеться давати гроші і дотувати їх для того, щоб люди мали можливість там жити. Тому що, як це не пафосно звучить, але українська душа іде з села, саме тому "совєти" і Сталін боролися з селом. Саме тому ми зобов'язані йому допомагати.</p>
<p>&nbsp;</p>
<p>ГОЛОВУЮЧИЙ. Наступне запитання. Сисоєнко Ірина Володимирівна, "Об'єднання "Самопоміч". Я просив би стисло, більше задамо питань. Прошу.</p>
<p>&nbsp;</p>
<p>11:48:52</p>
<p>СИСОЄНКО І.В.</p>
<p>Я хочу передати слово Остріковій Тетяні.</p>
<p>&nbsp;</p>
<p>ГОЛОВУЮЧИЙ. Тетяна Острікова, будь ласка.</p>
<p>&nbsp;</p>
<p>11:48:59</p>
<p>ОСТРІКОВА Т.Г.</p>
<p>Доброго дня. шановний Арсеній Петрович. Відповідно до запропонованої вами Програми уряду є побоювання, що тягар наповнення бюджету буде перенесено на населення, зокрема шляхом оподаткування житлової нерухомості будь-якої площі, впровадження методу контролю за витрат із значним оподаткуванням перевищення. А я хочу задати вам питання.</p>
<p>А де заходи по деофшоризації економіки? Чому навіть контроль за трансферним ціноутворенням, відповідно до запропонованої програми, яку я уважно прочитала, стоїть 2016 рік? Де заходи по сприянню залученню інвестицій? Дякую.</p>
<p>&nbsp;</p>
<p>ЯЦЕНЮК А.П. Шановна пані депутат! Що стосується побоювання, то я сповідую принцип: не плач, не бійся, не проси.</p>
<p>Що стосується ваших питань по трансфертному ціноутворенню, то чітко передбачено: в парламент ми внесемо Закон про трансфертне ціноутворення. Всі великі компанії будуть платити податки і всі схеми по уникненню оподаткування разом будемо ліквідовувати.</p>
<p>Що стосується… 2015-ий, 15-ий. Він з 16-го року повинен почати працювати, така була пропозиція. Якщо ви приймете його в першому кварталі, я зааплодую і скажу: ви підтримуєте деофшоризацію української економіки.</p>
<p>Що стосується податків.&nbsp; Ну, я ж уже казав, ми підняли податки на весь великий бізнес, і будемо іти тим шляхом – податкової справедливості: більше заробляєш – більше платиш.</p>
<p>Що стосується пакету складних економічних законів. Я вам можу дуже чітко сказати: буде дуже важко всім, всім соціальним верствам населення, всім. 2015 рік&nbsp; треба вижити, пережити, сформувати базу для того, щоб 2016 рік став роком української економічної стабільності.&nbsp;&nbsp;</p>
<p>Дякую, дорогі друзі. Прошу приступити тоді до обговорення програми. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую, Арсеній Петрович.</p>
<p>Далі, шановні колеги, за порядком обговорення, який ми з вами узгодили, передбачена співдоповідь. Від голови комітету я прошу на трибуну Іванчука Андрія Володимировича, голову комітету профільного. Далі, виступи від фракцій і груп, на це ми відводимо до 30 хвилин.</p>
<p>&nbsp;</p>
<p>11:51:29</p>
<p>ІВАНЧУК А.В.</p>
<p>Шановний пане Голово, шановний Прем'єр-міністр, члени уряду і шановні народні депутати! Кабінет Міністрів, відповідно до Конституції України і Закону "Про Кабінет Міністрів",&nbsp; 10 грудня подав до Верховної Ради програму діяльності Кабінету Міністрів, а також проект Постанови Верховної Ради за реєстраційним номером 1330.</p>
<p>Вчора, 10 грудня, Комітет з питань економічної політики на своєму засіданні прийняв рішення схвалити програму діяльності Кабінету Міністрів України та підтримав рішення рекомендувати Верховній Раді України схвалити зазначену програму і проголосувати за постанову.</p>
<p>Пане Голово, для стенограми, я хотів би звернути вашу увагу, що сьогодні вранці надійшло два листа за підписом Прем'єр-міністра України, в яких він просить врахувати редакційні зміни на сторінках програми діяльності уряду номер 2, 8, 11 і 12. Текст програми і змін редакційних надано вам в залі, і в електронному вигляді. Дякую за увагу!</p>
<p>&nbsp;</p>
<p>ГОЛОВУЮЧИЙ. Дякую, Андрій Володимирович.</p>
<p>Шановні колеги, виступ, співдоповідь голови комітету щойно відбулася, далі ми зараз будемо переходимо до виступів від фракцій і груп, на це ми відведемо з вами 30 хвилин. Після фракцій і груп, позафракційних три депутати, як ми узгодили.</p>
<p>Але хотів би з вами порадитись, шановні колеги, у нас з вами через п'ять хвилин має бути, згідно Регламенту, перерва. Я пропонував би продовжити роботу, не оголошувати зараз перерву і, перед заключним словом Прем'єр-міністра, ми оголосимо перерву на 30 хвилин на вимогу фракцій, коаліції. Вони ще проведуть додаткові консультації і після того ми повернемось до залу для прийняття остаточного рішення.</p>
<p>Якщо немає таких заперечень, тоді ми можемо працювати за таким регламентом. Немає заперечень? Дякую.</p>
<p>Будь ласка, прошу фракції і групи до 30 хвилин, будь ласка, записатися на виступ. На виступ прошу записатися, шановні колеги. Фракції і групи.</p>
<p>Будь ласка, "Народний фронт", Лунченко Валерій Валерійович. "Народний фронт", будь ласка. Олександр Валентинович Турчинов. Далі ми проведемо, після виступів, реєстрацію позафракційних.</p>
<p>&nbsp;</p>
<p>11:54:25</p>
<p>ТУРЧИНОВ О.В.</p>
<p>Шановний пане Прем'єр-міністр, шановний пане Голово, шановні колеги! Ми зараз з вами обговорюємо Програму діяльності Кабінету Міністрів країни, проти якої ведеться агресія, агресія сильного, жорстокого ворога. І, безумовно, ця проблема, цей виклик – він фактично вносить головний акцент в підготовлену програму. Це задача посилити оборонний сектор країни, це задача мобілізації ресурсів, це задача звільнення території нашої країни.</p>
<p>Безумовно, треба наголосити, що навіть в умовах ведення війни проти України, навіть в умовах складної соціально-економічної ситуації головна мета, яку ставить Кабінет Міністрів в своїй програмі, - це підготовка і ведення країни на шляху європейської інтеграції, і не колись в майбутньому, а саме протягом двох років підготувати всі передумови для того, щоб Україна могла подати заявку на членство в Європейському Союзі. Це дуже серйозні обов'язки і дуже серйозне завдання, яке бере Кабінет Міністрів на себе.</p>
<p>У той же час, шановні колеги, коли говориться, що не всі питання охоплюються, це &nbsp;є зрозуміло, тому що урядова програма – це рамковий документ, який окреслює основні напрямки діяльності Кабінету Міністрів. Усі ці основні напрямки повинні бути деталізовані міністерствами і відомствами. Саме вони повинні надати деталізацію реалізації програми Кабінету Міністрів, і, що важливо, Коаліційної угоди, яка в преамбулі (я сподіваюся, всі читали документ, розданий Кабінетом Міністрів) стає невід’ємною частиною програми уряду.</p>
<p>Я ще раз звертаю вашу увагу, шановні колеги, – невід’ємною частиною програми уряду стає Коаліційна угода і всі позиції, які внесені до неї. У той же час безумовно необхідно і далі допрацьовувати напрямок головних задач, які буде реалізовувати Кабінет Міністрів. Зокрема, я переконаний, що всі фракції будуть надавати пропозиції щодо деталізації програми. Такі пропозиції є і у нас. Це стосується розширення доходної частини бюджету.</p>
<p>Я б просив, шановні колеги, звернути увагу на те, що попередній парламент прийняв закон, який дає можливість приймати рішення судовим інстанціям і засуджувати злочинців заочно у випадку, коли вони ховаються від українського правосуддя. І саме з цією метою, шановні колеги, необхідно, щоб Генеральна прокуратура України, наші судові інституції вкінці-кінців…</p>
<p>&nbsp;</p>
<p>ГОЛОВУЮЧИЙ. Дайте завершувати, я б просив виступаючих дотримуватись регламенту.</p>
<p>&nbsp;</p>
<p>ТУРЧИНОВ О.В. Дякую. Почали б виносити вироки Януковичу і його команді, тим злочинцям, які вимивали мільярди з бюджетних коштів. Це ресурс, співставний з кредитом МВФ. І коли ми почнемо виконувати свої обов’язки, коли суди почнуть не приймати хабарі, а виносити вироки злочинцям, ми зможемо дати додаткову доходну частину для нашого бюджету. Це, до речі, стосується і тих, хто підтримує терористичні організації ЛНД, ДНР, це стосується тих, хто сприяє сепаратизму, також повинні бути винесені вироки, конфіскація майна, рахунків, і не тільки в Україні, а й за кордоном. Це буде колосальне ресурс, який дозволить нам забезпечити реалізацію наших спільних програм.</p>
<p>Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую, шановні колеги-виступаючі, я би просив всіх дотримуватись регламенту, оскільки щойно виступ був 4 хвилини, то заради справедливості кожен, хто буде виступати, отримає точно такі ж умови.</p>
<p>Будь ласка, я запрошую "Блок Петра Порошенка", Олег… Юрій Віталійович Луценко. Прошу. <i>(Оплески)</i></p>
<p><i>&nbsp;</i></p>
<p>ГОЛОВУЮЧИЙ. Просив би дотримуватись регламенту.</p>
<p>&nbsp;</p>
<p>11:58:57</p>
<p>ЛУЦЕНКО Ю.В.</p>
<p>Шановний головуючий, шановний Прем'єр-міністре, члени уряду, колеги! "Блок Петра Порошенка" розглянув подану Програму діяльності Кабінету Міністрів України і пам'ятає про те, що це один із конституційних актів, які необхідні для початку роботи українського уряду. Чесно кажучи, ми вважаємо цю програму недосконалою. Вона не відображає прагнення коаліції отримати план діяльності по виконанню коаліційної угоди на основі якої, власне, створена більшість і яка найняла на роботу український уряд.&nbsp; <i>(Оплески) </i>Ми хотіли би бачити в програмі діяльності розшифровку тих заходів, які будуть призводити до виконання коаліційної угоди депутатського корпусу. В будь-якій програмі, як відомо, передбачаються терміни і виконавчі, чого ми також не завжди знаходимо в цій програмі. Тим не менше, ми вважаємо, що ситуація в якій знаходиться країна потребує рішення сьогодні.</p>
<p>Ми почули виступ Арсенія Петровича Яценюка, який достатньо розшифрував багато питань, котрі в програмі сформульовані невдало. Тому наша пропозиція полягає в тому, аби в Програмі діяльності Кабінету Міністрів прямо на першій сторінці у вступній частині написати чітко і неоднозначно, і однозначно: "коаліційна угода є невід'ємною частиною цієї програми". Коаліційна угода, це документ понад 60 сторінок, який чітко визначає, що належить зробити цьому парламенту і цьому уряду. Ми навіть бачимо, що в Програмі діяльності Уряду планується понад 40 нових законів. Тому, власне, обидва документи перехрещуються. Один дещо заходить на повноваження Кабміну, інший дещо заходить на повноваження уряду. Це означає, що ми один організм, який має дати українському народу нове нормальне і справедливе життя.</p>
<p>Тому, наша пропозиція: уряду зараз прийняти відповідне рішення, бо ми не може його за вас прийняти, прокоригувати цей документ записом про невід'ємність Коаліційної угоди як частини цієї програми. Після цього ми будемо готові проголосувати "за" і дати можливість проводити європейські реформи за для нової України. Дякую. <i>(Оплески)</i></p>
<p><i>&nbsp;</i></p>
<p>ГОЛОВУЮЧИЙ. Дякую.</p>
<p>Будь ласка, Олег Березюк, "Самопоміч". Прошу.</p>
<p>Дякую, що дотримались регламенту, Юрій Віталійович.</p>
<p>&nbsp;</p>
<p>12:01:31</p>
<p>БЕРЕЗЮК О.Р.</p>
<p>Вельмишановний пане Голово! Вельмишановний пане Прем'єр-міністре! Вельмишановні пані і панове! Ми з вами обрали уряд і дали йому кредит довіри. І сьогодні перша дія уряду, яку ми отримали. Я хочу вам подякувати, пане Прем'єр-міністре, за ваш абсолютно високий професійний виступ, тому що він на 60 відсотків доповнив цю програму, яку зробив ваш уряд. Без цього виступу ця програма просто не відповідає на сотні запитань, які поставлені, як завдання, в Коаліційній угоді. Тому ми будемо підтримувати нашу спільну коаліційну пропозицію, щоб в преамбулі цієї програми було чітко зафіксовано, що Коаліційна угода є невід'ємною частиною цього процесу.</p>
<p>Друге, шановні. <i>(Оплески) </i>Дякую.</p>
<p>Ми хочемо, шановні колеги, наголосити ще на дуже конкретних речах. В цій програмі взагалі упущені такі розділи, як інфраструктура і транспорт, комунальні послуги та житлово-комунальне господарство. Ми лишаємо на поталу цілу галузь місцевого самоврядування, яка є основою держави на сьогоднішній день.</p>
<p>Більше того, ми сьогодні у Вінниці і в Запоріжжі бачимо кризу місцевої влади. Ми з вами повинні адресувати сьогодні всі наші погляди до місцевих громад і допомогти їм позбутися влади, яка не змінилася на місцях, в багатьох місцях. <i>(Оплески)</i></p>
<p>Шановні пані і панове! Вони, місцеві громади, мають обрати собі&nbsp; якнайшвидше&nbsp; &nbsp;свою нову владу. І ми для цього маємо принести швидкі конституційні зміни.</p>
<p>Оборона. Не до 5 відсотків, а від 5 відсотків! <i>(Оплески)</i> Ми готові обрізати багато чого, але оборону – не можна.</p>
<p>І друге, шановний Прем'єр-міністре, друга галузь, яка не повинна бути обрізана. Так, вона повинна ефективніше працювати, це галузь середньої освіти. Вона завжди була недофінансована у всі роки. Тому середню освіту не можна зачіпати, це критично. Це влада в країні через 20 років. <i>(Оплески)</i></p>
<p>&nbsp;Друге питання, антикорупція. Шановні колеги, як записано в програмі, то антикорупційне бюро не може бути сформовано до січня 2015 року. А воно повинно бути сформоване до січня 2015 року.</p>
<p>В енергетиці, я вам дуже дякую, ви й справді широко освітлили цю ситуацію, яка там була запланована.</p>
<p>Отож, шановні пані і панове! Ми готові сьогодні підтримати цю програму. Але там мають бути внесені серйозні доповнення. І я дякую, що ви їх вже зробили сьогодні. А після того, як вони будуть зроблені, …</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>БЕРЕЗЮК О.Р. Ми всі разом, я підкреслюю, - професійні партнери, які взяли спільну відповідальність за країну. Будемо працювати над реалізацією цієї програми. Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую. Прошу, Сергій Соболєв, "Всеукраїнське об'єднання "Батьківщина".</p>
<p>&nbsp;</p>
<p>12:05:03</p>
<p>СОБОЛЄВ С.В.</p>
<p>Шановний Прем'єр-мінстр, шановні члени уряду! Шановні колеги! Фракція "Батьківщина" вдячна за те, що вже сьогодні ми отримали цілий ряд доповнень до Програми діяльності уряду, які безпосередньо відповідають коаліційній угоді. А саме: те, що ринок землі, те питання, з якого ми дискутували досить довго, коли писали коаліційну угоду, знято як необхідність для проведення аграрної реформи. Бо, на жаль, в умовах сьогоднішнього економічної кризи, недосконалості відносин на селі, запровадження ринку землі, це фактично було б повернення назад, в феодальні відносини, а не шлях вперед.</p>
<p>Саме тому ми б наполягали на тому, і ми підтримуємо колег по коаліції, що складовою частиною програми діяльності уряду повинна бути невід'ємна частина коаліційної угоди. Це фактично є документ, який дав життя уряду, це документ, який дає можливість дуже чітко реалізовувати всі ті принципи, які закладені в коаліційній угоді. І саме тому ми хотіли б чітко застерегти ключове положення коаліційної угоди, яка стосується аграрного сектору.</p>
<p>Ми визначили, що до 1 січня 2018 року ніяких змін щодо системи оподаткування єдиної галузі в Україні, яка навіть в умовах кризи витягнула на собі все можливе (це аграрний сектор), не може бути. Саме так це записано в коаліційній угоді. І ми наполягаємо на тому, щоб програма діяльності уряду чітко відповідала цьому положенню коаліційної угоди.</p>
<p>По-третє. Наш колега недарма акцентував увагу на індивідуальних господарствах на селі. На жаль, близько 4 мільйонів наших співгромадян не є ні малими підприємцями, ні середніми підприємцями. Вони не підпадають під цю категорію, оскільки всі ці роки ми фактично не давали ключову відповідь на запитання: яким чином ці люди працюють, яким чином вони сплачують податок єдиний сільськогосподарський, і як вони елементарно далі будуть отримувати пенсію, яка навіть не може їм нараховуватися. Саме тому ми наполягаємо на тому, щоб програма враховувала цей принцип.</p>
<p>Третє. Для нас дуже принциповим є питання, яке стосується місцевого самоврядування саме в фінансовій можливості закріплення місцевого самоврядування в енергетиці і енергозабезпеченні. Дуже важливо – це перехід на стандарти Європейського Союзу і виконання директив по енергозабезпеченню, без яких ми не зможемо зрушитися з місця.</p>
<p>І останнє, але не останнє по важливості. Це державна безпека. Саме стандарти Європейського Союзу і НАТО дадуть можливість нам рухатися вперед. Саме тому наша пропозиція – підтримати пропозицію щодо обговорення…</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>СОБОЛЄВ С.В. Протягом 30 хвилин тих ключових необхідних пунктів і далі повернутися до голосування по Програмі діяльності уряду. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Радикальна партія, Галасюк&nbsp; Віктор Валерійович.</p>
<p>&nbsp;</p>
<p>12:08:36</p>
<p>ГАЛАСЮК В.В.</p>
<p>Шановний Арсенію Петровичу, шановний пане Голово, шановні&nbsp; колеги народні депутати! Ми з вами дуже добре розуміємо, що сьогодні окрім військової&nbsp; загрози, у нас сама головна проблема в країні – це&nbsp;&nbsp; соціально-економічне становище наших співгромадян. Майже 2 мільйони&nbsp; безробітних&nbsp; сьогодні, майже половина людей живе&nbsp; менше ніж&nbsp; на&nbsp; 2 тисячі гривень на місяць. Ціни зросли подекуди майже&nbsp; в&nbsp; 2 рази, бо ми&nbsp; прив'язані до закордонних товарів, до імпорту. Як це можемо вирішити?&nbsp; Ми дуже добре розуміємо, що це&nbsp; неможливо вирішити за рахунок кредитів МВФ. За рахунок кредитів МВФ&nbsp; ми можемо тільки вижити. А в Програмі дій уряду ми маємо передбачити не тільки&nbsp; виживання країни,&nbsp; а&nbsp; і те, як ми будемо відроджувати сильну Україну. Для того, щоб&nbsp; Україна була сильною, ми маємо відродити промисловість українську, захистити національного товаровиробника, створити у державі такі умови, за яких інвестор прийде в Україну, створить тут&nbsp; робочі місця, буде тут виробляти продукцію, платити податки.</p>
<p>Тому як партнери по коаліції просимо&nbsp; і&nbsp; наполягаємо врахувати в Програмі дій уряду ті принципові речі, які ми закладали&nbsp; в коаліційній угоді, в тому&nbsp; числі розроблення довгострокової стратегії розвитку і&nbsp; її імплементація по високотехнологічних виробництвах, формування індустріальної інфраструктури, встановлення&nbsp; стимулюючих особливостей для нових виробництв науково-дослідницьких центрів. Ключова&nbsp; позиція – це&nbsp; встановити в Україні більш сприятливі умови для ведення бізнесу нових&nbsp;&nbsp; виробництв інтелектуально місткого бізнесу у порівняні з іншими країнами, при чому за рахунок&nbsp; і фіскальної, і регуляторної, і освітньої, і митної, і всіх інших політик. Бо якщо ми не створимо ці умови, ми завжди будемо жити в борг і так, як сьогодні, експортувати сировину, експортувати&nbsp; талановитих фахівців за кордон, а брати&nbsp;&nbsp; кредити в&nbsp; МВФ і на них купувати готову продукції в інших країн. Тому ми пропонуємо ці речі внести в Програму дій уряду.</p>
<p>Ми підтримуємо пропозицію наших колег по коаліції зробити Коаліційну угоду невід'ємною частиною Програми дій уряду, бо вона є значно більш деталізована і конкретна по багатьох важливих питаннях.</p>
<p>І на останнє, я хотів би наголосити на… щодо підвищення тарифів, та... Дуже важливе питання, і ми бачимо в Програмі дій уряду підвищення до ринкового рівня тарифів, що сприятиме збільшенню доходів енергокомпаній. Звісно, це важливо – доходи енергокомпаній, – але нас турбує, щоб люди платили менше, як це можна зробити за рахунок енергосервісних контрактів.</p>
<p>Тому я просив би внести в Програму дій уряду підтримку конкретного запровадження енергосервісних контрактів. Ми позавчора з колегами народними депутатами подали відповідний законопроект (1313) і розраховуємо на вашу підтримку…</p>
<p>&nbsp;</p>
<p>ГОЛОВУЮЧИЙ. Будь ласка, дайте завершити.</p>
<p>&nbsp;</p>
<p>ГАЛАСЮК В.В. Шановні колеги, тому ми пропонуємо врахувати наші пропозиції і в доопрацьованому вигляді підтримати Програму дій уряду. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, наступний виступ Деркач Андрій Леонідович, група "Воля народу".</p>
<p>&nbsp;</p>
<p>12:12:11</p>
<p>ДЕРКАЧ А.Л.</p>
<p>Шановний Арсеній Петрович, шановні члени уряду, шановні народні депутати! Програму своїй діяльності на 2015-2016 роки уряд широко та голосно анонсував як дорожну мапу реформ, за якою буде розвиватись країна в цей важкий час.</p>
<p>Цілі програми, безумовно, високі, але що бачимо по тексту. Вся урядова політика змогла поміститися на 12 сторінках. Є гарний набір декларацій і формулювань. Але, коли біля цих слів немає цифр, це означає, що немає жодної конкретики, а значить немає і жодної відповідальності уряду за результат. Деякі з задекларованих цілей вже мали бути досягнутими в 2014 році, а уряд подає їх тільки як перспективні, а надважливому питанню – соціальній політиці – присвячено взагалі тільки півторінки.</p>
<p>Уряд жодного слова не говорить про збільшення соціальних гарантій для соціально незахищених громадян, хоча б з урахуванням показників інфляції, адже вона протягом 2014 року склала&nbsp; &nbsp;більше, ніж 20 відсотків. Вартість споживчого кошика зросла теж більш, ніж на 20 відсотків. Тарифи та послуги злетіли на 20-100 відсотків. Натомість уряд не пропонує в соціальній сфері нічого, крім ліквідації соціальних пільг, скорочення робочих місць, розвитку недержавного пенсійного забезпечення. Як при цьому вижити мільйонам українських громадян? Що робити для допомоги селянам, які потерпають більш за всіх?</p>
<p>&nbsp;У іншому не менш важливому для країни питанню економічної політики, найбільша конкретика полягає у тому, що уряд пропонує вдвічі збільшити обсяг експорту товарів вітчизняного виробництва до 2019 року. Проте, не зазначає за рахунок яких галузей відбудеться таке зростання і, головне, які конкретні кроки уряд планує зробити для створення сприятливого інвестиційного клімату нової економічної політики.</p>
<p>В програмі ідеться про зменшення податків з 22 до 9, при цьому не вказано саме яких. Депутатська група "Воля народу" підтримує необхідність …….. дій та змін щодо подолання кризи і буде підтримувати окремі положення Програми дій уряду, але ми закликаємо уряд не йти хибним та хибким шляхом популізму. Зміни на краще, яких так очікує український народ, неможливо провести на суцільних лозунгах та деклараціях.</p>
<p>Ми наполягаємо на включенні в порядок денний та терміновому прийнятті постанови 1304 про розмір прожиткового мінімуму та мінімальної заробітної плати у 2015 році, авторами якої є депутати нашої групи. За даними постанови мінімальна заробітна плата та прожитковий мінімум для соціальних груп населення мають бути збільшені на суму не менш, ніж розмір прогнозованих показників рівня інфляції 2014-2015 роки.</p>
<p>При усій повазі до вас, Арсеній Петрович, дійсно високій оцінці вашої та Президента роботи та зусиль в непростий для країни час, вашого змістовного виступу, тим не менше, група може голосувати за програму …</p>
<p>&nbsp;</p>
<p>ГОЛОВУЮЧИЙ. Будь ласка, дайте завершити. Хвилина, до чотирьох хвилин.</p>
<p>&nbsp;</p>
<p>ДЕРКАЧ А.Л. … лише при внесенні змін, бо без конкретики ми за це голосувати не будемо. Ми не будемо голосувати за декларацію.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Наступним, будь ласка, Бойко Юрій Анатолійович, фракція "Опозиційний блок".</p>
<p>&nbsp;</p>
<p>12:15:50</p>
<p>БОЙКО Ю.А.</p>
<p>Шановна президія, Уряд України, шановні народні депутати! Фракція "Опозиційний блок" вчора отримала документ, який називається "Програма діяльності уряду", детально його вивчила і має власну позицію з приводу проходження цього документу.</p>
<p>Ми вважаємо, що це суто декларативний документ, головною метою якого проходження через парламент є створення чергової піар-акції. Тому що приблизно півроку тому&nbsp; була така ж презентація, і з тим ж проблемами, і з тими ж завданнями з боку тодішнього уряду в тодішньому парламенті.</p>
<p>А друга причина – це намагання отримати відповідний імунітет для того, щоб рік можна було працювати без загрози звільнення з роботи.</p>
<p>Перша частина цього документу, при нашому вивченні, отримує негативну оцінку, тому що ізобілує яскравими гаслами, які мало що мають спільного з реальним положенням&nbsp; дій в економіці. Достатньо сказати, що пункт, який стосується збільшення експорту продукції вітчизняного виробництва за 5 років у два рази не підкріплений ніякими економічними розрахунками.</p>
<p>Дуже суперечливий викликає пункт закриття&nbsp; збиткових шахт в обсязі 32-х. Тому що в порівнянні з тією операцією по закупівлі вугілля з Південної Африканської Республіки будь-яка шахта наша на території нашої країни є суперзбитковою у порівнянні з тим мусором,&nbsp; який завезли в нашу країну.</p>
<p>Напроти, соціальна програма дуже широка і має суто прикладне значення. У нас склалося враження, що вона виписана під диктовку місії Міжнародного валютного фонду, і там чисто прикладні конкретні завдання: ліквідація пільг, заморожування пенсій, зменшення фінансування обсягів на освіту і медицину. Тобто те, що завжди вимагав Міжнародний валютний фонд, а на простому рішенні це означає шлях до зубожіння нашого народу. Водночас ключові і гарячі проблеми нашої економіки такі, як підтримка&nbsp; стабільності національної валюти і реальне кредитування економіки, доступність кредитів, залишилися поза увагою уряду. Опозиційний блок не буде голосувати за програму уряду, але це не означає, що ми не дамо альтернативу суспільству. На наступному тижні починає роботу опозиційний уряд, який створить альтернативну програму і суспільство буде мати можливість її порівняти. Дякую за увагу1 <i>(Оплески)</i></p>
<p>&nbsp;</p>
<p>ГОЛОВУЮЧИЙ. Будь ласка, група "Економічний розвиток", Яценко Антон Володимирович. Хомутиннік Віталій Юрійович.</p>
<p>&nbsp;</p>
<p>12:19:05</p>
<p>ХОМУТИННІК В.Ю.</p>
<p>Шановні громадяни України, шановні народні депутати, сьогодні уряд презентував свою програму. Дійсно, гарно виписані речі, гарні ілюстрації та є декілька "але". По-перше, ряд ініціатив просто переписані з минулої програми уряду, за яку Кабінет Міністрів, до речі, досі не звітував. Як виявилося, проекти деяких реформ, про впровадження яких ми чули дев'ять місяців поспіль, ще навіть не підготовлені. Наприклад, багато говорилося і пропонувалося про децентралізацію, але жодного кроку в цьому напрямку не було зроблено. Хоча був зроблений один крок про фінансову децентралізацію, коли ще пан Шлапак вніс законопроект в парламент, який не набрав навіть 100 голосів. І той закон можна було назвати не "Фінансова децентралізація", а "Тотальна централізація фінансова". Тому очікувати, щоб регіони отримали більше ресурсів для задоволення своїх першочергових потреб та розвитку в цьому році, вже зрозуміло, ми не можемо.</p>
<p>По-друге, програма уряду не підкріплена конкретними законопроектами для реалізації запланованих реформ. У документі також не має пояснень, за рахунок чого будуть впроваджуватися ці зміни. Тим часом з'являються різні ідеї уряду про скорочення соціальних гарантій в проекті державного бюджету на наступний рік, де пропонується ввести платне харчування в лікарнях, скасувати стипендії, скасувати пільги по проїзду в транспорті, зменшити чисельність працівників бюджетної сфери. І в Кабінеті Міністрів підтвердили, що такі наміри дійсно розглядаються. Чи можна це назвати справжніми реформами? Велике питання.</p>
<p>По-третє, ми впевнені, що можна написати програму уряду на наступний певний термін, але людей цікавить інше: що робиться зараз, що уряд та керівництво Національного банку робить для стабілізації національної валюти. З 8 гривень вже ми маємо 17 гривень на вулиці американську валюту, в той же час ріст цін на продукти харчування, житлово-комунальні послуги - і жодного слова про підвищення пенсій, про підвищення заробітних плат та стипендій.</p>
<p>Що уряд робить для виходу з енергетичної сфери? Коли перестануть відключати світло? Жодного слова про це. Чи не знають урядовці про таку проблему, яка існує в країні? Так запитайте у депутатів-мажоритарників про це. У нас завалені наші приймальні, громадські приймальні такими скаргами.</p>
<p>Коли буде запроваджена справжня житлово-комунальна реформа? Що уряд планує робити, або запобігти гуманітарній катастрофі на Сході? В програмі про це ні слова.</p>
<p>Тому група "Економічний розвиток" прийняла рішення…</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>ХОМУТИННІК В.Ю. … не підтримувати Програму уряду. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, як ми визначили з вами, зараз маємо виступи позафракційних народних депутатів. Три народних депутати по одній хвилині. Але хочу скористатися своїм правом. Оскільки виступаючі від фракцій перебрали на 1 хвилину, я думаю, буде справедливо, якщо ми надамо по дві хвилини від позафракційних, три виступаючих. Я прошу позафракційних записатися на виступ. Три перших виступаючих – по 2 хвилини.</p>
<p>Будь ласка, народний депутат Рудик Сергій Ярославович, прошу. Наступний – Левченко. Юрій Володимирович, будь ласка, дотримуйтесь регламенту.</p>
<p>&nbsp;</p>
<p>12:23:10</p>
<p>РУДИК С.Я.</p>
<p>Шановне товариство, Арсеній Петрович, ви скорочуйте, що хочете, але щоб рядовий батальйону Нацгвардії в 2015 році отримував 8000 гривень. Це перше моє прохання. Не буду продовжувати, ви самі це розумієте.</p>
<p>Друге. Ви на цій трибуні сказали про те, що якщо в коаліції немає розуміння і одностайної підтримки щодо запровадження ринку землі, то ви вичеркнете це з плану дій уряду. Я вас дуже прошу, зробіть це, а не скажіть, що ви зробите, а потім не зробите, як у вас уже траплялося.</p>
<p>16 жовтня вступив в силу Закон "Про люстрацію", а 20-го ви як урядовець і перша особа уряду на посаду першого заступника служби, яка нібито є правонаступником Держземагентства, призначаєте регіоналку з 8-річним стажем. В мене величезне до вас прохання: перестаньте призначати регіоналів на ключові посади першої і другої категорій державного управління. Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка, Левченко Юрій Володимирович. Наступний – народний&nbsp; депутат Бублик Юрій Васильович.</p>
<p>&nbsp;</p>
<p>12:24:32</p>
<p>ЛЕВЧЕНКО Ю.В.</p>
<p>Дякую. Шановні народні депутати, шановний Прем’єр-міністр, Кабінет Міністрів, шановні українці, які нас сьогодні дивляться і слухають презентації нашої цієї Програми уряду.</p>
<p>Знаєте, є одна суттєва проблема в цій Програмі уряду. Так, є вимоги МВФ, є вимоги інших іноземних кредиторів, що треба балансувати бюджет, що в нас має бути зменшений дефіцит бюджету, що в нас мають бути збалансовані державні фінанси, що мають бути скорочені видатки держави. Це все правильно. Але, мабуть, перед тим, як все скорочувати, треба було б подумати про те, звідки наповнити бюджет і як його наповнити.</p>
<p>Тому що сьогодні ми чули про повне скорочення, ми сьогодні чули про приватизацію державних підприємств, ми сьогодні чули про абсолютне скорочення соціальних видатків, державного апарату. Все скорочуємо, все. Не буде завтра держави, не буде завтра пенсій, не буде завтра стипендій, пільг соціальних і так далі. Але чомусь ми сьогодні нічого не почули про реальну боротьбу з приватними монополіями, з реальною демонополізацією економіки, яка сьогодні душить нашу економіку. Ми сьогодні чомусь нічого не почули, про скасування угоди про уникнення подвійного оподаткування з республікою Кіпр, от давайте цю угоду скасуємо. Знаєте, перше, що запропонує уряд, це скасувати оцю угоду з республікою Кіпр, потім будемо говорити про скорочення. Ми чомусь сьогодні нічого не говорили про реальну боротьбу з трансферним ціноутворенням. Тому що закон діє зараз, він діє, але чомусь його ніхто не виконує, цей закон. Тому, мабуть, давайте все-таки перед тим, як говорити про скорочення, перед тим, як скорочувати пільги, пенсії, перед тим, як урізати видатки на освіту, на медицину давайте спочатку розберемося з олігархічним класом. Розберемося з тіньовими прибутками олігархічного класу, розберемося з офшорами, а потім будемо говорити вже про будь-які скорочення. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Наступний виступаючий, будь ласка, Юрій Васильович Бублик, Полтавська область, позафракційний.</p>
<p>&nbsp;</p>
<p>12:26:36</p>
<p>БУБЛИК Ю.В.</p>
<p>Прошу слово передати Володимиру. Прошу передати слово Володимиру Парасюку.</p>
<p>&nbsp;</p>
<p>12:26:51</p>
<p>ПАРАСЮК В.З.</p>
<p>Слава Україні! Арсеній Петрович, дуже прикро, що в такий важкий для України час, я не знаю, ви виграєте для себе час, що нам всім розказуєте, що ми маємо вижити. І через рік вийдете і скажете, ми вижили. Україна і так, і так, чи з вами, чи без вас вижеве, вже не перший рік живемо.</p>
<p>Перше. Хотів би сказати, коли ви говорите про 5 відсотків від ВВП на оборону, то, будь ласка, викресліть слово на правоохоронні органи. Ви вірите, вже надоїло кормити продажних ментів по всій Україні.</p>
<p>Друге. Попрошу, щоб ви звернулися до свого Кабінету Міністрів, а саме, до міністра внутрішніх справ Арсена Авакова і сказали йому, щоб він гідно себе поводив на засіданнях комітетів. А не поводив себе хамськи по відношенню до голови одного з цих комітетів. Тому що, якщо ви забулися про ранг, хто, де стоїть міністр і, де стоїть голова комітету, то ми вам можемо швидко це нагадати.</p>
<p>&nbsp;І наступне. В нас в країні дуже багато проблем і, чесно кажучи, хотів навести один простий приклад. Вся країна говорить про децентралізацію влади. Я ні одного слова тут не почув про перші кроки і це дуже &nbsp;прикро. А хочете, Арсеній Петрович, економити в Україні, перестаньте друкувати нікому не потрібні кольорові буклетики. Дякую за увагу. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати! Процедуру обговорення даного питання ми з вами завершили. Оскільки є вимога коаліції про оголошення перерви, перед тим я хотів би дати доручення Регламентному Комітету провести засідання у цій перерві стосовно Постанови Верховної Ради, яка урегульовує питання формування персонального складу комітетів Верховної Ради України. Є відповідні постанови, вони потребують розгляду в комітеті. Тому, я би просив першого заступника голови комітету також віце-спікера – заступника Голови Верховної Ради України спільно провести це засідання і внести пропозиції до голосування в залу Верховної Ради України.</p>
<p>Також хотів би, шановні колеги, на вимогу коаліції зараз оголосити про 30-ти хвилинну перерву. О першій годині ми повертаємося до зали для продовження розгляду питання порядку денного.</p>
<p>Дякую шановні колеги. 30-ти хвилинна перерва.&nbsp;&nbsp;&nbsp;</p>
<p>Я прошу зайти до робочого кабінету Голови Верховної Ради.</p>
<p><b>&nbsp;</b></p>
<p align=center>ПІСЛЯ ПЕРЕРВИ</p>
<p align=center>&nbsp;</p>
<p>ГОЛОВУЮЧИЙ. Шановні народні депутати! Прошу займати свої робочі місця. Ми будемо продовжувати роботу. Фракції провели відповідне, фракції коаліції, відповідне засідання. Проговорили всі подальші наші кроки. Я просив би займати свої місця. Будемо продовжувати нашу роботу.</p>
<p>Шановні народні депутати! Прошу займати свої місця у залі. Ми продовжуємо нашу роботу. Прошу керівників фракцій запросити депутатів на свої робочі місця. Шановні народні депутати! Ми продовжуємо нашу роботу. Ми з вами оголосити перерву на вимогу фракції коаліції. Щойно я провів робочу нараду з керівниками фракції коаліції. Ми узгодили подальші дії щодо розгляду питання Програми діяльності уряду.</p>
<p>І для заключного слова я запрошую на трибуну Прем'єр-міністра України Арсенія Петровича Яценюка. Прошу, Арсеній Петрович, вам слово.</p>
<p>&nbsp;</p>
<p>ЯЦЕНЮК А.П. Шановні народні депутати України, пане Голово! Дякую за&nbsp; доволі продуктивну і серйозну зустріч у вашому кабінеті з керівниками і представниками фракцій. І за результатами нашого обговорення уряд щойно прийняв рішення, яке повністю відповідає тій пропозиції, яка була висловлена керівниками фракцій. Я хотів би оголосити те рішення і ті зміни, які внесені урядом на ваш розгляд при остаточному затвердженні&nbsp; Програми діяльності Кабінету Міністрів&nbsp; України.</p>
<p>В нашому попередньому варіанті було передбачено, що Коаліційна угода додається до Програми дій уряду. Ми підтримуємо пропозицію про те, щоби визначити у вступній частині: "Коаліційна угода, яка є невід'ємною частиною Програми дій Кабінету Міністрів України".&nbsp; <i>(Оплески) </i></p>
<p>Друге питання. Шановні колеги, ще раз хочу наголосити щодо дискусії про Закон про ринок земель. У зв'язку з тим, що відсутній політичний консенсус, він вилучений відповідно з тексту Програми діяльності Кабінету Міністрів&nbsp; України.</p>
<p>Третє. Також прийнято рішення про те, що зміни до Податкового кодексу, Бюджетного кодексу і новий Закон України "Про Державний бюджет України" повинні бути завершені до кінця поточного року і зміна відповідно календарного плану. Ми повинні в новий рік зайти з новим бюджетом і новою податковою системою.</p>
<p>Наостанок, що стосується реалізації Програми дій Кабінету Міністрів України. Так як у нас коаліційний уряд, так як це спільна відповідальність всієї коаліції перед країною, і відповідно міністри разом з коаліцією повинні нести цю відповідальність, то кожен міністр на виконання Програми дій Кабінету Міністрів&nbsp; України Коаліційної угоди затверджує відповідний план реалізації як програми діяльності уряду, так і нашої Коаліційної угоди.</p>
<p>З урахуванням цього і відповідно до прийнятого рішення просимо підтримати програму діяльності уряду. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, шановний Арсенію Петровичу.</p>
<p>Я хочу зазначити, що, звичайно, нелегкий час сьогодні, і ми маємо діяти. І головне, що під час розгляду цього питання і зараз в моєму робочому кабінеті, на мій погляд, є повне порозуміння щодо подальшої співпраці. І Програми дій уряду, в тому числі і Коаліційна угода є основою формування наступний планів дій, в тому числі і формування державного бюджету, і багатьох інших питань, які сьогодні потрібні країні.</p>
<p>Тому, враховуючи виступ Прем'єр-міністра України, я ставлю на голосування питання про схвалення Програми дій Кабінету Міністрів&nbsp; України. Прошу голосувати, вельмишановні колеги народні депутати.</p>
<p>Прошу голосувати, шановні колеги народні депутати.</p>
<p>&nbsp;</p>
<p>13:23:18</p>
<p>За-269</p>
<p>Рішення… <i>&nbsp;(Оплески) </i></p>
<p>Програма дій уряду&nbsp; схвалена.</p>
<p>Проти – 28, утрималось – 14, не голосувало – 42.&nbsp;&nbsp;</p>
<p>Я прошу по фракціям.&nbsp;&nbsp; Шановні колеги,&nbsp; я хочу зазначити, що всі ті, хто був проти, ті, хто утримався від голосування, я думаю,&nbsp; що у всіх є дуже гарний шанс&nbsp; нам&nbsp; з вами об'єднатись навколо чітких&nbsp; зрозумілих дій щодо подолання тих серйозних негативних явищ, які є в нашій країні, спільно парламент, Президент і уряд. Вітаємо уряд з Програмою дій. <i>&nbsp;(Оплески)</i></p>
<p>&nbsp;</p>
<p>ЯЦЕНЮК А.П.&nbsp; Шановні народні депутати,&nbsp; дякую за&nbsp; схвалення нашої&nbsp; спільної програми і нашої спільної відповідальності перед українським народом. Уряд&nbsp; приступає&nbsp; до виконання програми. Очікуйте нас у парламенті із складними, але правильними&nbsp; закони, які також повинні&nbsp; підтримувати,&nbsp; конституційну підтримку&nbsp; у цій&nbsp; парламентській залі. Дякую&nbsp; за увагу.</p>
<p>&nbsp;</p>
<p>ГОЛОВУЮЧИЙ. Давайте подякуємо уряду. Дякую, Арсеній Петрович. Бажаємо успіхів. І хотів би попросити міністрів особисто відвідувати засідання&nbsp; комітетів&nbsp; і налагодити&nbsp; абсолютно нормальний діалог з&nbsp; депутатами Верховної Ради України. Я думаю, що ми відрегулюємо це&nbsp; питання і будемо працювати як одна команда. Дякую.</p>
<p>Шановні колеги,&nbsp; у нас іде ранкове засідання, як ви знаєте, до другої години. Я би вніс&nbsp; пропозицію, щоб ми продовжили ранкове&nbsp; засідання без перерв до вичерпання питань&nbsp; порядку денного. Плідно попрацюємо&nbsp; і визначимося щодо…</p>
<p>Давайте,&nbsp; я прошу&nbsp; поставити&nbsp; на голосування продовжити ранкове засідання до вичерпання питань порядку денного. Прошу голосувати, шановні колеги.</p>
<p>&nbsp;</p>
<p>13:25:20</p>
<p>За-319</p>
<p>Дякую,&nbsp; шановні колеги.&nbsp; Рішення прийнято.</p>
<p>Ми продовжуємо нашу роботу. Оскільки проекти законів і постанови перші, які ми&nbsp; з вами включили у пленарне засідання на сьогодні, достатньо широко обговорювалися, я би запропонував розглянути їх&nbsp; за скороченою процедурою.&nbsp;&nbsp;</p>
<p>Я думаю, що це є абсолютно логічно. Я ставлю на голосування, шановні колеги, прошу визначитись. За скороченою процедурою.</p>
<p>&nbsp;</p>
<p>13:25:56</p>
<p>За-262</p>
<p>Дякую, шановні колеги. Рішення прийнято.</p>
<p>Ми працюємо за скороченою процедурою розгляду питань порядку денного.</p>
<p>На ваш розгляд вносить проект Закону про внесення змін до Закону України "Про Раду національної безпеки і оборони України" щодо вдосконалення координації і контролю у сфері національної безпеки і оборони. Я прошу для доповіді, запрошую для доповіді представника Президента України у Верховній Раді України Князевича Руслана Петровича. Прошу, шановний Руслан Петрович. Немає, да, в залі? Добре.</p>
<p>Я тоді запрошую до слова голову Комітету з питань національної безпеки і оборони, співдоповідача з даного питання Пашинського Сергія Володимировича. Прошу, Сергій Володимирович. Хочу нагадати, відповідно до Регламенту від 2 хвилини.</p>
<p>&nbsp;</p>
<p>13:26:47</p>
<p>ПАШИНСЬКИЙ С.В.</p>
<p>Доброго дня, шановні друзі. Хочу акцентувати увагу на тому, що Рада національної безпеки і оборони – це конституційний орган. Регламентується діяльність цього органу спеціальним законом України, який був ще в 90-ті роки написаний і прийнятий Верховною Радою, який називається "Про Раду національної безпеки і оборони".</p>
<p>Чесно кажучи, в 90-х роках ніхто не очікував на ті виклики, які, на жаль, постали перед нашою державою в цьому році. І по суті це був такий собі консультативний орган, хоча по логіці конституційного… статті Конституції цей орган повинен бути… координувати діяльність всіх структур, які задіяні в реалізації нашої оборонної безпекової діяльності.&nbsp;</p>
<p>Президент України вчора вніс як першочерговий законопроект про внесення змін та доповнень до Закону "Про Раду національної безпеки". Ви можете ознайомитись.</p>
<p>Суть цих змін і доповнень: в більшій чіткій регламентації та структуризації тексту закону, яка дозволяє, по великому рахунку, Президенту як гаранту Конституції, і Верховному Головнокомандувачу через РНБО та Апарат РНБО чітко координувати, контролювати та реалізовувати&nbsp; свої конституційне повноваження. Наш комітет вчора уважно розглянув цей законопроект. Рішення було прийнято одностайне: рекомендувати Верховній Раді прийняти законопроект за основу та в цілому на сьогоднішньому засіданні.</p>
<p>Дякую, за увагу. Якщо є якісь запитання, коментарі, я готовий…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Не передбачене запитування і буде тільки позиція фракцій.</p>
<p>Будь ласка, Руслан Петрович Князевич, прошу до слова.</p>
<p>&nbsp;</p>
<p>КНЯЗЕВИЧ Р.П. &nbsp;Шановні колеги, доброго дня! Шановний пане Голово, шановні народні депутати, справа в тім, що, коли після повернення до Конституції 2004 року, Верховна Рада, пам'ятаєте, на виконання відповідних конституційних приписів вносила зміни до цілої низки законів, їх було 72, які поверталися до тієї редакції, яка, відповідно, працювала в Україні до жовтня 2010 року після того, як набуло чинності рішення Конституційного Суду, яким було повернено, точніше, ну, так по факту, повернено в дію Конституцію 2006 року. Цей закон на той час просто випав з цієї обійми, і зараз є серйозна необхідність справді доопрацювати його у відповідність до тієї конституційної реальності, в якій ми живемо, починаючи з лютого місяця 2014 року. І левова частка тих норм, які пропонується змінити, саме якраз повертають ті конституційні механізми, які передбачені в Конституції в редакції 2004 року щодо реалізації повноважень такого серйозного конституційного органу як Рада національної безпеки і оборони.</p>
<p>Ну, кілька прикладів. До прикладу те, що згідно норм нової Конституції, цей орган є координуючим і контролюючим за органами виконавчої влади в тій царині, яка належить до його виключної конституційної компетенції. Або, наприклад, те, що в разі відсутності Голови Ради національної безпеки і оборони відповідно до нової Конституції його повноваження має здійснювати не Прем'єр-міністр, як це було передбачено старою Конституцією, а відповідно Голова Верховної Ради України. Ціла низка положень також передбачена для того, щоби уточнити самої Ради національної безпеки, &nbsp;а також Секретаріату Ради національної безпеки як керівника Секретаріату Ради національної безпеки і координатора роботи відповідно цього конституційного органу.</p>
<p>Крім того, передбачено необхідність запровадження…</p>
<p>&nbsp;</p>
<p>ГОЛОВУЮЧИЙ. Прошу дайте завершити. Дотримуйтесь, будь ласка, регламенту.</p>
<p>&nbsp;</p>
<p>КНЯЗЕВИЧ Р.П. Ціла низка технічних речей, які пов'язані з регламентом роботи, положенням про роботу і так далі.&nbsp;</p>
<p>Зважаючи на ці обставини, шановні колеги, і крайню кричущу конституційну необхідність адаптувати Закон про РНБО до редакції чинної Конституції, прошу розглянути цей закон і підтримати його за основу і в цілому як такий, без якого цей орган надалі, на превеликий жаль, не може в повній мірі виконувати свої конституційні повноваження. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я прошу, Оксана Іванівна Сироїд, заступник Голови Верховної Ради.</p>
<p>&nbsp;</p>
<p>СИРОЇД О.І.</p>
<p>Я дозволю собі…</p>
<p>&nbsp;</p>
<p>ГОЛОВУЮЧИЙ. Потім буде: два – "за", два – "проти".</p>
<p>&nbsp;</p>
<p>СИРОЇД О.І. Я, безумовно, розумію важливість доопрацювання Закону "Про Раду національної безпеки і оборони". Але ми тут з вами, колеги,&nbsp; погодилися нарешті дотримуватися регламенту і процедури, встановленої для розгляду законопроектів. Тому, якщо ми вважаємо, що цей законопроект є настільки нагальним, давайте все-таки підтримаємо хоча би скорочену процедуру підготовки до другого читання, але зробимо повноцінне друге читання для цього законопроекту. Тим більше, що деякі положення, які запропоновані в цьому законопроекті, не є настільки однозначними. Дякую дуже.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я прошу записатись, два – "за", два – "проти", від фракцій. Прошу, записуйтесь, два – "за", два – "проти". Відповідно до скороченої процедури розгляду.</p>
<p>Будь ласка, "Народний фронт",&nbsp; Пинзеник.</p>
<p>&nbsp;</p>
<p>13:32:30</p>
<p>ПИНЗЕНИК П.В.</p>
<p>Прошу передати слово народному депутату Тимчуку Дмитру.</p>
<p>&nbsp;</p>
<p>ГОЛОВУЮЧИЙ. Будь ласка. Тимчук, Дмитро Тимчук, народний депутат України.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути) </i></p>
<p><i>&nbsp;</i></p>
<p>ГОЛОВУЮЧИЙ. А, з трибуни? Будь ласка.</p>
<p>&nbsp;</p>
<p>13:32:36</p>
<p>ТИМЧУК Д.Б.</p>
<p>Шановний головуючий, шановні народні депутати! Чудово відомо, що початок так званої антитерористичної операції на Донбасі &nbsp;ознаменувався якраз проблемою узгодженості дій взаємодії силових органів. Тобто ця проблема досі не вирішена і залишається однією з найбільших проблем в ході бойових дій з боку українських військ. Тобто відсутність взаємодії породжує низку питань, які так досі вже дев'ятий місяць фактично бойових дій, але ми так досі і не вирішили.</p>
<p>Між тим, згідно з Конституцією, є орган, який безпосередньо відповідає за координацію дій, координаційний орган це є Рада національної безпеки і оборони. Якщо подивитися зміни до законопроекту, які подаються, то ми бачимо, що якраз та функція, яка покладена згідно законом про РНБО на цю структуру, якраз вже має набути якихось конкретних обрисів. Тобто РНБО отримує важелі не лише подання пропозицій Президенту, але й прийняття рішень у сфері Національної безпеки і оборони, секретар РНБО отримує важелі впливу і на кадрову політику при призначенні в державних структурах посадових осіб якраз в сфері Національної безпеки і оборони. Тобто ми отримаємо реальний координуючий орган, який потрібний конче якраз для захисту інтересів Національної безпеки і оборони. Прошу підтримати і взяти за основу.</p>
<p>&nbsp;</p>
<p>ГОЛОВУЮЧИЙ. За основу. Дякую.</p>
<p>Будь ласка, народний депутат Чумак Віктор Васильович, "Блок Петра Порошенка". Прошу, Віктор Васильович.</p>
<p>&nbsp;</p>
<p>13:34:31</p>
<p>ЧУМАК В.В.</p>
<p>Віктор Чумак, 214 виборчий округ, місто Київ, Дніпровський район, "Блок Петра Порошенка".</p>
<p>Шановні колеги, я хочу сказати на сьогоднішній день щодо актуальності цього законопроекту. Рада національної безпеки і оборони – це конституційний орган, на який покладено питання координації всіх силових структур у державі. Більше того, я хотів би сказати, що це напевно єдиний конституційний майданчик, в якому можуть бути висловлені пропозиції або висловлена думка і сприйнята думка, і вироблені рішення щодо діяльності не тільки оборонної частини країни, не тільки обороноздатності країни, а й і всіх органів виконавчої влади, всіх державних органів, інституцій, особливо коли це відбувається в часи агресії.</p>
<p>Я напевно погодився б з пані віце-спікером щодо можливості прийняття цього законопроекту за нормальною процедурою розгляду законопроектів у парламенті. Але&nbsp; хотів би сказати, на сьогоднішній день є нагальна необхідність термінового прийняття рішень, а особливо в питанні щодо зміцнення обороноздатності країни, в тому числі і шляхом координації діяльності всі центральних органів виконавчої влади.</p>
<p>Тому&nbsp; "Блок Петра Порошенка", без сумніву, буде підтримувати цей проект закону.&nbsp; Я хочу сказати, що давайте&nbsp; його підтримаємо за основу і в цілому, тим більше, що ті зміни, які вносяться, вони абсолютно зрозумілі і не потребують достатньо серйозного обговорення.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, фракція "Батьківщина".</p>
<p>&nbsp;</p>
<p>13:36:13</p>
<p>РЯБЧИН О.М.</p>
<p>Прошу передати слово Соболєву Сергію.</p>
<p>&nbsp;</p>
<p>ГОЛОВУЮЧИЙ. Сергій Соболєв, будь ласка.</p>
<p>&nbsp;</p>
<p>13:36:27</p>
<p>СОБОЛЄВ С.В.</p>
<p>Шановні колеги, я хотів би, щоб ви уважно ознайомились із застереженнями Науково-експертного управління. Якщо ми зараз&nbsp; ухвалюємо рішення, а це рішення, яке повинно чітко відповідати Конституції, ми повинні дати відповідь на два питання, які ми проголосували в цій сесійні залі.</p>
<p>Стосовно Антикорупційного&nbsp; бюро, де виключно цей орган, який ми з вами&nbsp; повинні утворити, і є координуючим по боротьбі у питаннях боротьби з корупцією. Зараз ці питання фактично передаються РНБО, ми повинні чітко визначити чи відповідає це тоді концепції боротьбі з корупцією, в тому законопроекті, який вже став законом?</p>
<p>Друге. Є нечітка визначеність стосовно ролі і місця голови РНБО і секретаря РНБО? Дуже чітко Науково-експертне управління розписало, яким чином розмежувати функції секретаря РНБО і голови РНБО, яким є Президент країни. В даному випадку, не може передаватися ніяких додаткових повноважень Президентом країни будь-якому іншому органу.</p>
<p>І третє питання, оскільки у нас діє далі невійськовий&nbsp; стан – не воєнний стан, а антитерористична операція, виникає питання керівництва всіма збройними підрозділами. Тому я абсолютно погоджуюсь з попередніми виступаючими, в тому що РНБО&nbsp; повинно на себе взяти ці повноваження, але знову таки, вони повинні відповідати Конституції України.</p>
<p>Тому наша фракція підтримує пропозицію віце-спікера про ухвалення&nbsp; цього рішення&nbsp; в першому&nbsp; читанні про прискорену процедуру доопрацювання, і ми могли б далі ухвалити остаточне рішення після прискореної процедури з врахуванням поправок, які повинні бути внесені у зв'язку зі змінами до цілого ряду законів. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, "Опозиційний блок", народний депутат Долженков.</p>
<p>&nbsp;</p>
<p>13:38:18</p>
<p>ДОЛЖЕНКОВ О.В.</p>
<p>Будь ласка, передайте слово Михайлу Папієву.</p>
<p>&nbsp;</p>
<p>ГОЛОВУЮЧИЙ. Михайло Папієв.</p>
<p>&nbsp;</p>
<p>13:38:31</p>
<p>ПАПІЄВ М.М.</p>
<p>Шановні народні депутати України! Михайло Папієв, "Опозиційний блок". Ви знаєте, зараз, коли ми дивимося на цей законопроект, то таке враження, що повертаємося в період 2004 року, повертаємося в період 2005 року. Постійні оці перетягування повноважень в трикутнику: Президент – Прем'єр-міністр – Голова Верховної Ради України.</p>
<p>Шановні колеги, я все ж таки звертаю вашу увагу, і ми наполягаємо на тому, щоб ви перш за все відштовхувалися від Основного Закону України – це Конституція України. Повноваження РНБО чітко виписано в статті 107 цієї Конституції України, нашої. І хочете змінити їх – будь ласка, вносьте зміни до Конституції України, не приймайте закони, які не узгоджуються з нашим Основним Законом.</p>
<p>Тому пропозиція фракції політичної партії "Опозиційний блок": цей законопроект відхилити. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, шановні колеги, от висловили всі позиції, "за" і "проти". Будь ласка… <i>(Загальна дискусія)</i></p>
<p>&nbsp;По одній хвилині. Радикальна партія і "Самопоміч", і позафракційні 1 хвилину. Домовилися. Позафракційні, прошу записатися.</p>
<p>&nbsp;</p>
<p>13:39:55</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги народні депутати! Шановні громадяни України! Питання, яке зараз розглядається, вкрай важливе питання, адже саме через відсутність взаємодії між різними органами, міністерствами, відомствами, які беруть участь у так званій антитерористичній операції на Сході, ми в тому числі і маємо великі втрати. На превеликий жаль, за нинішню добу під час так званого затишшя, перемир'я знову на нашому Донбасі втрати: троє військових загинуло, восьмеро поранено. Сьогодні в моїй рідній Варві на Чернігівщині поховали 28-річного хлопця. У Прилуках поховали двох хлопців, які під Пісками загинули біля донецького аеропорту. Тому питання взаємодії – це питання виживання захисників Вітчизни, тих, хто сьогодні веде визвольну боротьбу на сході країни.</p>
<p>Тому ми підтримуємо цей законопроект, ми вважаємо і звертаємося до колег:&nbsp; підтримати його, проголосувати для того, щоб мати ставку, фактично Верховного Головнокомандування, а… іншими словами це називається. І взагалі, я вважаю, що і Президент, і Рада нацбезпеки мають невідкладно розглянути питання і усунути ті моменти, які заважають взаємодії Міністерства оборони, Міністерства внутрішніх справ, інших відомств. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Прошу, Олег Березюк.</p>
<p>&nbsp;</p>
<p>13:41:23</p>
<p>БЕРЕЗЮК О.Р.</p>
<p>Олег Березюк, "Об’єднання "Самопоміч". Ми вважаємо, що робота РНБО дуже важлива в наш час. Але не можна порушувати ваги і противаги, які формуються в нас у суспільстві між президентом, парламентом і Кабінетом Міністрів.</p>
<p>Шановні пані та панове, ми можемо цей законопроект як фракція підтримати тільки за основу. Ми не будемо голосувати його за основу і в цілому.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, від позафракційних народний депутат Бублик Юрій Васильович.</p>
<p>&nbsp;</p>
<p>13:41:52</p>
<p>БУБЛИК Ю.В.</p>
<p>Бублик Юрій Васильович. прошу передати слово Андрію Іллєнку.</p>
<p>&nbsp;</p>
<p>ГОЛОВУЮЧИЙ. Андрій Іллєнко, прошу.</p>
<p>&nbsp;</p>
<p>13:41:56</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об’єднання "Свобода". Шановні колеги, давайте все-таки дійсно не створювати ситуацію двовладдя в країні. Тому що Рада національної безпеки і оборони – це, звичайно, ключовий орган в координації всіх силових структур. Але про це вже говорилося, але на цьому варто наголосити. Питання боротьби з корупцією, навіщо тоді створювати національну агенцію по боротьбі з корупцією, якщо ми створимо 10 органів, які будуть мати повноваження боротьби з корупцією? Це означає, що в результаті з корупцією не буде боротися жоден.</p>
<p>І це питання державного будівництва. Це питання раціонального формування предметів відання різних структур. І так само, давайте, друзі, говорити відверто. У нас уже довго немає… У нас посада секретаря РНБО вакантна. І давайте ми теж це питання будемо розуміти в зв’язці, тому що це дуже важливо. Що ми говоримо, що це дуже важливий орган, але вже багато місяців цей орган фактично не має керівника. Тому треба теж цей момент враховувати. Дякую.</p>
<p>&nbsp;</p>
<p>ГОЛОВУЮЧИЙ. Дякую, будь ласка, Андрій Парубій.</p>
<p>&nbsp;</p>
<p>ПАРУБІЙ А.В.</p>
<p>&nbsp;Шановні народні депутати! Насправді питання яке ми розглядаємо зараз, воно давно назріло. І, звичайно, що нам доводиться під час війни, яка реально йде, адаптувати і змінювати законодавство. І справді, коли почались воєнні дії, питання взаємодії між різними силовими структурами було одне з ключових питань. І, на жаль, хочу вам ствердити, як людина, яка займала пост Секретаря РНБО, дуже часто недостатня кількість повноважень, які виписані законом, не дозволяла в повній мірі впливати на цей процес. Фактично в період військових дій посада Секретаря РНБО має бути тією посадою, навколо якої будуть відбуватись всі координаційні дії всіх силових підрозділів країни. Для того, щоб міг це робити відповідально Секретар РНБО нам необхідно збільшити його повноваження. І тому в даному законопроекті справді йдеться не тільки про гармонізацію законів і Конституцію України, справді йдеться про посилення повноважень і обов'язків Секретаря РНБО.</p>
<p>&nbsp;І хочу звернутись до "Опозиційного блоку" з приводу перерозподілу повноважень і конкуренції: не дочекаєтесь. По даному питанню нема жодної противаги і жодної протидії між різними гілками влади, є повна взаємодія. Цей законопроект підтриманий як Президентом України, цей законопроект підтриманий і Прем'єр-міністром України і, насправді, я вважаю, чим швидше ми його приймемо, тим буде краще для фронту, тим буде краще для перемоги на передовій. І тому я закликаю підтримати даний законопроект. <i>(Оплески)</i></p>
<p><i>&nbsp;</i></p>
<p>ГОЛОВУЮЧИЙ. Шановні колеги народні депутати! Я просив би всіх заспокоїтись. Зараз багато було слів сказано "за" і "проти" необхідності цього проекту закону. Я не ставлю під сумнів те, що цей закон є надзвичайно необхідним, але хочу звернути увагу абсолютно всіх народних депутатів, в незалежності від фракцій, є процедура розгляду питань і законів, яку ми не можемо з вами порушувати. А це означає, що ми маємо зараз розглянути цей проект закону в першому читанні, за основу його прийняти. Потім ми можемо прийняти &nbsp;зараз рішення з вами скоротити процедури підготовки до другого читання. І таким чином внести його в вівторок на першому дні сесійного тижня у залу Верховної Ради і проголосувати, це буде означати, що ми повністю дотримались процедури, яка визначена Регламентом Верховної Ради. По іншому ми не зможемо з вами приймати законопроекти, оскільки вони будуть суперечити з точки зору прийняття рішення і з точки зору дотримання процедури.</p>
<p>Тому, шановні колеги, я ставлю на голосування.</p>
<p>З мотивів голосування? Будь ласка, з мотивів голосування, Сергій Пашинський.</p>
<p>&nbsp;</p>
<p>13:46:06</p>
<p>ПАШИНСЬКИЙ С.В.</p>
<p>Шановні друзі. Я хочу дати маленьке роз'яснення. Тут говорили про антикорупційну стратегію, все інше. Є Закон України про Президента України де записано, що Президент розробляє антикорупційну стратегію, тут нема ніяких протирічь. Але питання не в цьому.</p>
<p>У мене є пропозиція: проголосувати зараз закон за основу і потім хай зал вирішує, ми його голосуємо за основу та в цілому сьогодні чи по скороченій процедурі. У мене є пропозиція після того, як ми його проголосуємо за основу, поставити на голосування рішення проголосувати цей закон за основу та в цілому.&nbsp; Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги. Якби ми це не назвали насправді це буде порушення Регламенту 102 статті, в якій визначено, якщо є заперечення, ми не можемо розглядати в такий спосіб, як ви запропонували. Тому, я пропоную і ставлю на голосування прийняти даний законопроект за основу. І прошу народних депутатів визначатись. Ми маємо всі поважати процедури.</p>
<p>&nbsp;</p>
<p>13:47:18</p>
<p>За-316</p>
<p>Рішення прийнято. Законопроект прийнятий за основу.</p>
<p>Друга пропозиція, яку я ставлю на голосування, це прийняття процедури скороченої до підготовки до другого читання. Спочатку не буде, спочатку є Регламент і ми його маємо всі дотримуватися. Тому, будь ласка, я ставлю на голосування, підготовки даного проекту закону до другого читання за скороченою процедурою, це означає тиждень. Прошу ставити на голосування. Прошу визначатись народних депутатів.</p>
<p>&nbsp;</p>
<p>13:48:02</p>
<p>За-310</p>
<p>Рішення прийнято. <i>(Оплески)</i></p>
<p>&nbsp;І таким чином я просив би всі комітети, шановні колеги, оскільки це важливий документ і ми маємо його прийняти, у вівторок підготувати його до розгляду. І ми розглянемо у вівторок першим питанням. Я просив би це врахувати під час засідання Погоджувальної ради. Дякую, шановні колеги, рішення прийнято.</p>
<p>Наступне, будь ласка. Проекти постанов. Шановні колеги, теж достатньо серйозне питання ми маємо розглянути. Проект Постанови про внесення змін до Постанови Верховної Ради України "Про обрання голів, перших заступників, заступників голів, секретарів, членів комітетів Верховної Ради України восьмого скликання". У нас є реєстраційний номер Постанови 1291.</p>
<p>Я запрошую до слова Олега Валерійовича Ляшка – автора постанови, будь ласка. Я нагадую, що ми прийняли рішення, по скороченій процедурі. Будь ласка, 2 хвилини.</p>
<p>&nbsp;</p>
<p>13:49:02</p>
<p>ЛЯШКО О.В.</p>
<p>Олег Ляшко, Радикальна партія. Я вже згадував сьогодні в попередньому виступі про загиблих наших героїв, яких сьогодні поховали на славній Чернігівщині, у Прилуках і у Варві. Ці хлопці – захисники Вітчизни, заслуговують на те, щоб бути названими поіменно і назавжди увійти в історію нашої країни як герої, як патріоти, пам'ять про яких буде вічно жити в наших серцях.</p>
<p>Валентин Бойко, 1979 року народження. Житель міста Прилуки. Віктор Лавринчук, 1986 року народження. Житель міста Прилуки. Житель селища Варва, В'ячеслав Носенко, 1985 року народження.</p>
<p>Царство небесне, світла пам'ять цим козакам-героям. Дякую, колеги, що підтримали, вшанували.</p>
<p>А далі хотів би по темі сказати. Ми обговорюємо з вами питання комітетів. Я звертаюсь до представників, тих, хто називають себе опозицією. Ось, де ваші комітети, - на кладовищах тисячами. Тисячами – на Майдані, на фронті! Сьогодні мирні жителі Донбасу, які через вашу ганебну антиукраїнську політику стали заручниками Путіна, голодують, не доїдають, ліків не отримують. Моя рідна тітка в Алчевську лежить, 80 років, без пенсії, без ліків, без нічого. В Луганську інша тітка лежить. Ось, де ваші комітети. Вам комітети нада? Ви дивіться, щоб вам голови не повідкручували, а не комітети вам треба.</p>
<p>Тому я пропоную без обговорення проголосувати, і всіх тих, хто причетний до кривавих злочині банди Януковича, усіх тих, хто причетний до кровопролиття в нашій країні, позбавити їх керівних посад. Це, мінімум, політична відповідальність. Я вже не кажу про те, що Генеральна&nbsp; прокуратура, Міністерство внутрішніх справ…</p>
<p>&nbsp;</p>
<p>ГОЛОВУЮЧИЙ. Дайте, будь ласка, завершити.</p>
<p>&nbsp;</p>
<p>ЛЯШКО О.В.&nbsp; …Служба безпеки повинні були давно внести до Верховної Ради&nbsp; подання про притягнення бузувірів Януковича до кримінальної відповідальності. А їм даємо можливість ставати депутатами.</p>
<p>Я хочу звернутися до колег з коаліції. Серед вас багато розумних і досвідчених політиків. Повірте мені, якби банда Януковича після Майдану залишилася при владі, більшості із вас у цьому залі б не було. Вам би не дали вибратися, вас би зняли через рішення районних судів, вас би збили на реєстрації в ЦВК, а якщо б ви дійшли через кров, через сльози до Майдану, вас би Клюєв нагайкою загнав би в коаліцію за умови знищення вашого бізнесу і всього іншого. Тому не&nbsp; потрібно розказувати, що ми не демократи. Ми повинні захищати свою країну і вшанувати, не зраджувати пам'ять наших героїв.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Доповідач висловив свою позицію.</p>
<p>Співдоповідач – перший заступник голови Комітету з питань Регламенту Пинзеник Павло Васильович. Далі за процедурою, нагадую, два – "за", два – "проти".</p>
<p>Також хочу повідомити, що я отримав щойно… Одну хвилину, Павло Васильович. Я отримав вимогу від двох депутатських груп про оголошення 30-хвилинної перерви. Але для того, щоб її не оголошувати, просять три хвилин з цього питання виступи.&nbsp; Я зобов'язаний їх надати.</p>
<p>Тому після вашого виступу я надам. Я просто проінформував. Прошу під час… Прошу, Павло Васильович, прошу.</p>
<p>&nbsp;</p>
<p>13:52:52</p>
<p>ПИНЗЕНИК П.В.</p>
<p>Шановні колеги,&nbsp; Комітет з питань Регламенту на засідання 10 грудня 2014 року розглянув проект Постанови (реєстраційний номер 1291), автор – народний депутат України Ляшко Олег&nbsp; Валерійович.</p>
<p>У проекті&nbsp; постанови пропонується відкликати з керівних посад у комітетах народних депутатів&nbsp; України:&nbsp; Бобова, Богуслаєва,&nbsp; Бондара, Гіршфельда, Деркача,&nbsp; Кацубу,&nbsp;&nbsp; Кіссе, Клімова, Лабазюка, Поплавського, Развадовського, Фельдмана, Шипка, Шкірю, які, як зазначено у пояснювальній записці до проекту постанови,&nbsp; голосували&nbsp; за закони&nbsp; 16 січня,&nbsp; та обрати їх членами відповідних комітетів.</p>
<p>По суті проекту постанови комітет&nbsp; зазначив наступне. Підстави, порядок обрання, відкликання народних депутатів на керівні посади в&nbsp; комітетах Верховної Ради&nbsp; України&nbsp; визначено&nbsp; статтею 82-83 Регламенту України. Зокрема перший&nbsp; заступник, заступник, заступник голови, секретар комітету&nbsp; можуть бути у будь-який час за рішенням Верховної Ради України&nbsp; відкликані з посади, в тому числі і внаслідок обставин, що&nbsp; унеможливлюють виконання ними&nbsp; своїх обов'язків. Щоправда, пропозиція про відкликання&nbsp;&nbsp;&nbsp;&nbsp; з таких підстав може бути внесена&nbsp; або Головою Верховної Ради, або відповідними комітетами, у яких&nbsp; &nbsp;працюють такі народні депутати.</p>
<p>Комітет зазначив, що суб'єктами, які можуть порушувати такі питання, є відповідно комітет або голова. Таким чином&nbsp; проект Постанови&nbsp; (1291) у цій частині внесено без врахування&nbsp; вимог Регламенту Верховної Ради України.</p>
<p>Крім того, комітет&nbsp;&nbsp; зауважив, що народного депутата&nbsp;&nbsp; Шипка Андрія Федоровича пропонується відкликати з посади заступника голови&nbsp; Комітету&nbsp; з питань охорони здоров'я і обрати&nbsp;&nbsp; його членом цього ж комітету. Проте відповідно до&nbsp; підписаної і оприлюдненої&nbsp; Постанови про персональний&nbsp; склад комітетів народний депутат Шипко&nbsp; Андрій Федорович&nbsp; є власне членом цього комітету, а не займає&nbsp; в ньому керівну посаду. І комітет просить при технічному доопрацюванні постанови…</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>ПИНЗЕНИК П.В. Наступне. Під час обговорення&nbsp; проекту постанови&nbsp; на засідання комітету були присутні народні депутати України, що&nbsp; згадуються&nbsp; в проекті постанови, а саме: Бондар Віктор Васильович,&nbsp;&nbsp; Атрошенко Владислав Анатолійович, Лабазюк Сергій Петрович, Развадовський Віктор Йосипович, Шкіря Ігор Миколайович. У своїх виступах вони пояснили, що вони не голосували за закони 16 січня, а Лабазюк Сергій Петрович, Поплавський і Развадовський подали до комітету письмові пояснення та документи, в яких стверджують, що вони не голосували за диктаторські закони 16 січня 2014 року. Зазначені матеріали додані до висновку комітету та проекту постанови, ви можете з ними ознайомитися.</p>
<p>У зв'язку з тим, що запрошені особи наголошували на тому, що вони не приймали участь в голосуванні 16 січня, народні депутати і члени комітету висловили пропозицію до Верховної Ради України про доцільність створення ТСК для з'ясування фактів голосування 16 січня 2014 року.</p>
<p>Що ж стосується суті питання, яке піднімається в проекті постанови, то комітет пропонує Верховній Раді розглянути проект постанови і з урахуванням висловлення технічного зауваження прийняти рішення щодо проект постанови шляхом голосування в залі. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, продовжуємо розгляд за скороченою процедурою два – за, два – проти. Прошу записатись від фракцій на виступ. Два – "за", два – "проти". Будь ласка, народний депутат Володимир Георгійович Гусак, "Опозиційний блок" .</p>
<p>&nbsp;</p>
<p>13:56:55</p>
<p>ГУСАК В.Г.</p>
<p>Да. Прошу передати слово депутату Долженкову.</p>
<p>&nbsp;</p>
<p>ГОЛОВУЮЧИЙ. Будь ласка, у вас позиція "за".</p>
<p>&nbsp;</p>
<p>13:57:00</p>
<p>ДОЛЖЕНКОВ О.В.</p>
<p>Насправді, у нас позиція проти. Так, просто колега нажав на за. Але хочу зазначити, що хотілося б скористуватися цією нагодою і все ж таки розставити всі крапки над "і" щодо диктаторських законів.</p>
<p>Спочатку хотілося б сказати, що не потрібно кадрові питання приймати емоційно. Це просто дележ потрфелів. Ми не, ми не гонимося за тим, щоб ці портфелі отримали. Будь ласка, отримуйте ці посади, тому що це відповідальність, це ваш уряд. Це, по-перше.</p>
<p>По-друге, ви йдете в Європу, але при цьому не, без європейським принципів. Тому не потрібно говорити, що ви якісь європейські принципи проповідуєте. Є відповідні рекомендації ПАРЄ, де зазначено про те, що опозиція повинна приймати участь в законотворчому процесі.</p>
<p>По-третє, ви за нас не голосували, голосувало за нас півтора мільйона громадян, які не розділяють вашу точку зору.</p>
<p>А тепер з точки зору фахової, я хотів би провести такий ……. щодо диктаторських законів. Дійсно, 16 січня було проголосовано руками через те, що було фізичне протидіяння з боку тодішньої опозиції, а зараз вже влади, з приводу низьких диктаторських, так би мовити, законопроектів. Перший законопроект 3879 про внесення змін до Закону України про судоустрій і статус суддів ат процесуальних законів щодо додаткових заходів захисту безпеки громадян. Що там, зокрема, пропонується. Пропонується запровадити кримінальну відповідальність за наклеп. Ці диктаторські закони вже діють в Чехії, в Данії, в Сполучених Штатах Америки. Зокрема, хочу зазначити, що за наклеп в Чехії, Данії, Естонії два роки позбавлення волі, у Франції – 1 рік позбавлення волі…</p>
<p>&nbsp;</p>
<p>ГОЛОВУЮЧИЙ. Шановні колеги, я вимагаю дисципліни.</p>
<p>&nbsp;</p>
<p>ДОЛЖЕНКОВ О.В. Германія – 32 роки позбавлення волі. Відповідальність, да, щодо масових акцій Балаклава в Германії, Сполучених Штатах, в Канаді відповідальність є. Відповідальність за засудження злочинів нацизму, за руйнування пам'ятників, такі диктаторські закони були прийняті. Відповідальність щодо залучення кримінального провадження зараз вже вони прийняті.</p>
<p>&nbsp;</p>
<p>ГОЛОСИ ІЗ ЗАЛУ Ганьба.</p>
<p>&nbsp;</p>
<p>ДОЛЖЕНКОВ О.В. Тому, будь ласка, непотрібно цим спекулювати. Дякую.</p>
<p>&nbsp;</p>
<p>ГОЛОВУЮЧИЙ. Наступний виступаючий. Шановні колеги, дві хвилини за регламентом. Абдуллін Олександр Рафкатович.&nbsp;</p>
<p>&nbsp;</p>
<p>13:59:12</p>
<p>АБДУЛЛІН О.Р.</p>
<p>Соболєву…</p>
<p>&nbsp;</p>
<p>ГОЛОВУЮЧИЙ.&nbsp; Сергій Соболєв, будь ласка, дві хвилини.</p>
<p>&nbsp;</p>
<p>13:59:26</p>
<p>СОБОЛЄВ С.В.</p>
<p>Шановні колеги, от що ми зараз обговорюємо. Якщо у "Опозиційного блоку" і груп немає претензії по керівництву комітетів, а ви хочете виключно займатися законотворчою діяльністю, вперед, вносьте законопроекти, займайтесь законотворчою діяльністю. Саме тому, для того, щоб припинити практику, коли у нас кількість заступників, голів і секретарів буде збільшуватися пропорційно кількості створених груп, є чітка пропозиція, на цю кількість ми скорочуємо кількість заступників і секретарів. І в такий спосіб ми вирішуємо це питання. <i>(Оплески).</i></p>
<p>&nbsp;По-друге, про марально-етичну сторону. Мені дуже подобається як зараз роздають картинки про те, що вони виявляється не голосували 16 січня. А ви не забули, як ховаючись тут по кутках, піднімали по дві-три руки разом з ногами для того, щоб отримати бажану цифру в 236 голосів.</p>
<p>Ви кажете про європейські принципи.</p>
<p>Я хотів би побачити європейські принципи, де в залі присутні максимум 150 чоловік, а ваш заступник комуніст Калєтнік і так званий голова Лічильної комісії оголошує без підрахунку голосів 236 голосів. І ви знаєте, ключове питання. Якби це був мордобой лише в парламенті – ніяких питань. Коли ваші закони привели до десятків, а тепер вже і тисяч, жертв, майте принаймні моральну відповідальність покаятись і самим заявити про те, що ви складаєте повноваження. Це буде хоча б політична ваша відповідальність. Я вже не кажу про інші принципи.</p>
<p>Тому наша фракція наполягає на тому, щоб була витримана норма і політичної і морально-етичної відповідальності за дії, які відбувалися в цій сесійній залі.</p>
<p>І останнє. Стосовно того, що так звані диктаторські закони діють в Україні або діють в інших країнах. Покажіть мені хоч одну країну, в якій би за те, що 5 автомобілів пересуваються разом в одній колоні можна забирати документи і позбавляти волі водіїв цих автомобілів. Покажіть мені хоч одну країну, в якій можна… <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>СОБОЛЄВ С.В. …в якій можна забороняти Інтернет, крім хіба що Північної Кореї, якщо там щось не те висловлюється про правлячу партію або правлячого Президента. Ви дуже далеко зайшли, зупиніться! І тому для вас це вихід із ситуації, коли буде ваша&nbsp; відповідальність за все, що сталося. Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Наступний, будь ласка, група "Економічний розвиток" – Яценко. В рамках, так, як ви записались, так я і надаю.</p>
<p>&nbsp;</p>
<p>14:02:08</p>
<p>ЯЦЕНКО А.В.</p>
<p>Шановний пане Голово, шановні колеги депутати! Особисто мене дуже турбує питання, коли Україна демонструє зараз всьому світу те, що у нас, на жаль, спотворюється думка виборців. Нагадаємо, що претензії до тих депутатів, які сьогодні ви маєте, за них віддали більше ніж півтора мільйона людей голоси. Я маю на увазі мажоритарників. І ще півтора мільйона – це "Опозиційний блок". Тобто 3 мільйони громадян, значи інформацію, про яку розповідаєте,&nbsp; дали свою довіру цим людям. Я зазначу, що пан&nbsp;&nbsp; Томбінський, це, хто не знає, голова представництва Євросоюзу в Україні, різко осудив ці події, які зараз тут, сьогодні, відбувається в цьому залі чи декілька днів тому. Бо це не притаманно країнам з розвинутою демократією. Але, на жаль, ця ситуація дуже нагадує історичний приклад, коли у 1933 році в березні нацисти, комуністи, соціал-демократи зайшли в німецький парламент, то тоді ряд депутатів нацистської партії було позбавлено мандатів і створено коридори позору, що зараз нагадує бачки мусорні і так далі.</p>
<p>Я прошу вас всіх, вибачте, але поважайте не нас, нас не треба, поважайте виборців, які за нас віддали голоси. Дякую за увагу!</p>
<p>&nbsp;</p>
<p>ГОЛОВУЮЧИЙ. Запрошую до слова Матвієнка Анатолія Сергійовича. Далі я дам по хвилині всім тим, хто не брав участь в обговоренні, фракціям і групам.</p>
<p>&nbsp;</p>
<p>14:03:43</p>
<p>МАТВІЄНКО А.С.</p>
<p>Матвієнко Анатолій Сергійович, "Блок Петра Порошенка".</p>
<p>Шановні колеги, я хотів би звернутися сьогодні до сумління кожного, не тільки опозиції, а й коаліції, і сказати, що сам факт розгляду цього питання має поставити перед нами надзвичайно відповідальне завдання, що за свої рішення, за свої дії і за своє голосування ми рано чи пізно відповімо, тому це урок для кожного.</p>
<p>Стосовно опозиції, я хотів би їх запевнити, що працюйте в комітетах, ходіть туди, це нічого вам посади не дає, будьте відповідально сумлінними. І своєю роботою, і турботою про Україну реабілітуйте себе, якщо ви хочете, а не посадою.</p>
<p>Але до вас, Володимир Борисович, є пропозиція, я вас прошу, є люди, які написали заяву про те, щоб скласти повноваження керівників комітетів. Мені видається, що ми маємо бути, до них якось з повагою ставитися, і зняти їх з списку тих, кого ми зараз виключаємо, а задовольнити їхню заяву і включити їх до комітетів, які вони хочуть працювати. Тоді це повага до того, що людина сама прийшла до того рішення, до якого ми її спонукали. Я просив би дати ще Найєму, якщо можна, в мене ще півхвилини для того, щоб Мустафа Найєм сформулював свою позицію. Дякую.</p>
<p>&nbsp;</p>
<p>ГОЛОВУЮЧИЙ. Слово передавати ми не можемо, відповідно до Регламенту.</p>
<p>Хочу зазначити, шановні колеги, те, що для того, щоб поставити на голосування питання про тих людей, які написали заяви, то, будь ласка, треба оголосити під стенограму їхні прізвища, заяви. І тоді… У мене їх немає. І тоді проголосують народні депутати. За кого ви зараз сказали, от оті, хто написав заяву? Хто це, прізвища?</p>
<p>Будь ласка, по одній хвилині… Присядьте на місце, будь ласка. Сідайте на місце. Дякую. Фракції, які не брали участь у обговоренні, по одній хвилині. І один виступаючий від позафракційних.</p>
<p>Будь ласка, фракція Радикальної партії. Хвилина.</p>
<p>&nbsp;</p>
<p>14:06:01</p>
<p>ЛОЗОВОЙ А.С.</p>
<p>Андрій Лозовой, Радикальна партія Ляшка. Ви знаєте, я от, як і ви, колеги, сьогодні дивився оці заяви, через рік написані, що депутати, які голосували за диктаторські закони, відкликають свої голоси, а я хотів би вас спитати: а ви смерті загиблих героїв теж відкличете? Ви їх з того світу повернете тим? Ви не соромтесь тим, коли ви виправдовуєтесь. Ви покайтесь у тих гріхах, тому що ви - усі, хто голосував за закони тирана Януковича, якому ви служили, - ви всі по лікоть в крові наших героїв. І будьте мудріше: покайтесь!</p>
<p>І коли депутат від злодійського блоку зараз виступав і апелює нам до європейських цінностей, Боже, та ви витирали ноги об Регламент, ви витирали ноги об закон, ви, як німі раби, служили Януковичу, а сьогодні ви можете працювати в комітетах, які хочете, вас в Раді ніхто не б'є поки що. Проявіть мудрість, покайтесь самі… <i>(Оплески)</i></p>
<p>&nbsp;І мені подобається (в лапках), виступає пан Яценко і каже: "Поважайте виборців, які за них голосували". Я вважаю соромом і ніколи не буду поважати тих виборців, які свій голос таким, як Яценко, продали за 200 гривень і кілограм гречки! Тому що ці виборці…</p>
<p>&nbsp;</p>
<p>ГОЛОВУЮЧИЙ. Дякую, шановний народний депутат. <i>(Шум у залі)</i></p>
<p>&nbsp;Прошу, "Самопоміч". Будь ласка, хвилину. Колеги, заспокойтеся!</p>
<p>&nbsp;</p>
<p>14:07:27</p>
<p>БЕРЕЗЮК О.Р.</p>
<p>Якщо ми всі вважаємо себе європейським парламентом з цінностями, ми повинні тихо, без рук і крику, проголосувати за цей закон, бо це є не політичний і не правовий обов'язок, &nbsp;це є моральний обов’язок перед людьми живими і мертвими. Прошу припинити обговорення і голосувати.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ. Від "Народного фронту" буде хтось виступати? Якщо ні, тоді я попрошу репліку для Мустафи з місця. Будь ласка, дайте слово Мустафі Найєму. Перестаньте кричати в залі і сядьте, будь ласка, сидіть спокійно. Будь ласка, Мустафа Найєм.</p>
<p>&nbsp;</p>
<p>14:08:12</p>
<p>НАЙЄМ М. .</p>
<p>Шановні колеги, я хотів би нагадати, що під час розгляду цієї постанови також лунало від голови нашої фракції пропозиція, щоб скасувати призначення пана Довгого, Олеся Довгого, на заступника голови Комітету питань економічного розвитку. <i>(Оплески)</i></p>
<p>Це було порушення процедур, що це не увійшло в кінцевий розгляд постанови. Будь ласка, давайте це внесемо, тому що це не є правильно, це порушення Регламенту. Дякую.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, треба все робити відповідно до процедур, до Регламенту. Я зараз дам вам хвилину. Треба все робити по Регламенту. Ми з вами домовилися, є правила, які всі будемо з вами поважати. І по-іншому бути не може. Тому, будь ласка, є репліка. Прошу. Маєте право на репліку. Далі я дам по хвилині. Яценко.</p>
<p>&nbsp;</p>
<p>14:09:04</p>
<p>ЯЦЕНКО А.В.</p>
<p>Шановні друзі, зараз такий дуже молодий депутат, помічником він був до цього, Лозовой плюнув в обличчя 50 тисячам черкащан, які проголосували за мене. Я нагадаю цьому пану, що я в другий раз мажоритарник, в третій раз – депутат. І за мене віддали голоси не тому, що, як ви звикли там щось підставляти комусь і "за гречку", а навпаки, тому що мене поважають люди. Я зайняв 3-е місце серед мажоритарників всієї України. Тому давайте поважати, знову-таки, вас прошу, європейські цінності і поважати виборців, мешканців, які віддали свої голоси. Дякую дуже.</p>
<p>&nbsp;</p>
<p>ГОЛОВУЮЧИЙ. Шановні колеги. Було прізвище. Хвилину, я всім згідно регламенту надам слово і репліку в тому числі. Було слово, оголошено прізвище народного депутата Довгого, потім Лозового. Я дам вам буквально по 30 секунд репліку. Все, 30 секунд репліка, і ставимо, підводимо риску.</p>
<p>&nbsp;</p>
<p>14:10:10</p>
<p>ДОВГИЙ О.С.</p>
<p>Доброго дня шановні колеги! Депутат Довгий, Кіровоградська область, виборчий 102-ий округ. Шановні колеги! Не дивлячись на те, що мого прізвища немає в цій постанові, воно не проходило Регламентний комітет і будь-яка поправка буде грубим порушенням і Конституції, і Регламенту, і щонайменше двох законів України. Я хочу сказати, що я не борюсь ні за які посади, але я борюсь за принципи по яким ми, як нова Рада, сьогодні будемо тут працювати. І коли один окремо взятий депутат, до якого я, між іншим, відношусь з повагою, який пройшов під гаслами: "Час єднатись!", демонструє свою предвзятість по відношенню до мене, то знайте, що якщо ви зараз зробите політичне рішення, то завтра це може стосуватись кожного із вас. Тому, шановні друзі, я згідно Регламенту виступаю проти такої поправки. І хочу сказати, що згідно Регламенту ….</p>
<p>&nbsp;</p>
<p>ГОЛОВУЮЧИЙ. Регламент, дякую. Будь ласка, репліка Лозового. Далі я дам ті, хто не брав у обговоренні від фракцій і груп, це "Самопоміч". І потім один виступаючий від позафракційних і поставимо риску. З мотивів голосування, заспокойтесь. З мотивів голосування можуть ті, хто не брав участі в обговоренні. Будь ласка, Лозовий, депутат.</p>
<p>&nbsp;</p>
<p>14:11:22</p>
<p>ЛОЗОВОЙ А.С.</p>
<p>Оскільки пролунало моє прізвище… Мені буде дуже соромно, що коли ми таке важливе питання розглядаємо, все переросте в якісь особисті суперечки. Разом з тим, якби 90 відсотків тут з присутніх вбахали в вибори скільки грошей, як Яценко, то вони б зайняли 101 місце на виборах, яке завгодно. Але: "О люде, люде! За шмат гнилої ковбаси у вас хоч матір попроси!" Я хотів би зараз, щоб тим виборцям, які продають свій голос за таких, як Яценко стало хоч&nbsp; трошки соромно, бо на їх совісті кров наших героїв.</p>
<p>Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Я попросив би Регламентний комітет запросити депутатів і дати роз'яснення щодо реплік. Дякую, шановні колеги. Я прошу "Самопоміч", народний депутат Кишкар, одна хвилина. Мають право з мотивів, вони не брали участі в обговоренні. А Березюк виступав, да?</p>
<p>Вибачте, будь ласка.</p>
<p>Будь ласка, я даю слово позафракційним, запишіться. Шановні позафракційні. Одному з позафракційних.</p>
<p>Ярош Дмитро Анатолійович.</p>
<p>&nbsp;</p>
<p>14:13:04</p>
<p>ЯРОШ Д.А.</p>
<p>Прошу передати слово Бориславу Березі.</p>
<p>&nbsp;</p>
<p>ГОЛОВУЮЧИЙ. Будь ласка, Борислав Береза.</p>
<p>&nbsp;</p>
<p>14:13:09</p>
<p>БЕРЕЗА Б.Ю.</p>
<p>Шановне панство! Я розумію, що можливо то, що ми будемо зараз голосувати дійсно не зовсім відповідає європейським цінностям, можливо. Але в Європі не було Майдана, в Європі не було того, що вбивали громадян, в Європі не було того, щоб парламентарі підтримували диктаторів. Ні, було, останній раз в Германії, я так собі пам'ятаю. Але ми пам'ятаємо ще період денацифікації і я розумію, що зараз ми проходимо щось таке. Отож ті люди коли тоді підтримали і не відізвали свої голоси їм потрібно зараз відповідати перед нами, перед ім'ям України, перед нардом. І ми підтримуємо цю постанову, тому що це треба Україні більш, ніж кому іншому. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, я маю надати слово двом…&nbsp; представнику двох груп, які просили перерву і це відповідає повністю Регламенту. Тому, будь ласка, до 3-х хвилин, я прошу …</p>
<p>Ні, ні в якому разі, ні, будь ласка, 3-и хвилини по Регламенту. Ні, шановні, так ніде не зазначено. Я прошу терпіння, шановні колеги.</p>
<p>З-и хвили, будь ласка.</p>
<p>&nbsp;</p>
<p>14:14:36</p>
<p>БОНДАР В.В.</p>
<p>Дякую, шановний Володимир Борисович! Шановні колеги! Депутатська група "Воля народу" заявляє про відкликання всіх народних депутатів, членів нашої групи з керівних посад в комітетах Верховної Ради восьмого скликання. <i>(Оплески)</i></p>
<p>Ми звертаємо увагу на систематичні порушення коаліцією, депутатських фракцій "Європейська Україна" та головуючим на засіданні підготовчої депутатської групи Верховної Ради, а тепер вже Головою Верховної Ради Володимиром Борисовичем Гройсманом статті 24 Конституції України, статті 81 Закону України про Регламент, статті 6, 34 Закону України про комітети Верховної Ради і так далі. Цими нормами закріплюється принципи розподілу посад голів, перших заступників, заступників і так далі. Але ми не наполягаємо на цих посадах, ми ще раз підкреслюємо, що ми відкликаємо і внесли відповідний проект постанови&nbsp; &nbsp;на розгляд Верховної Ради.</p>
<p>Робота коаліції, на жаль, депутатських фракцій "Європейська Україна" розпочалася не з підготовки змін до економіки, потужних реформ і так далі, а почалась вона на сьогоднішній день із збільшення кількості посад в комітетах. В деяких випадках дійшло до того, що з семи депутатів в комітеті шість займають посади голови, першого зама, заступників і так далі.</p>
<p>І на жаль, ми побачили, що відбувається узурпація влади і дискримінація окремих депутатів, особливо мажоритарників по принципу - увійшов ти в коаліцію чи не увійшов. А від того буде залежати, маєш ти можливості чи не маєш.</p>
<p>В той же час ми звертаємо увагу і наголошуємо, що розподіл таких посад, розподіл посад по такому принципу порушує всі європейські принципи парламентаризму. В Європі права та обов'язки всіх фракцій закріплені в частині першій процедурних, керівних принципів щодо прав та обов'язків фракцій в демократичному парламенті, Резолюції 1601 Парламентської асамблеї Ради Європи. Я спеціально зачитую цю норму, розуміючи, що будуть питання.</p>
<p>Згідно з частиною 2.3.1 цього документу члени опозиції в тому числі мають право брати участь у керівництві парламентської діяльності, мати доступ до посад заступників Голови та інших і так далі. Але ми ще раз наголошуємо, що враховуючи традиції розвинутих країн Євросоюзу і так далі, всі депутати мали би право обіймати посади, в тому числі в різних комітетах.</p>
<p>Но ми не наполягаємо ні на яких посадах. Ми відмовляємося, щоб не було ніяких кулуарних домовленостей, ніяких там звинувачень. І наполягаємо, щоб поставити на голосування наш проект постанови, яким ми відмовляємося від посад, № 1356. І просимо зал підтримати цей проект постанови, який дасть можливість зняти всі звинувачення і вирішити питання в цивілізованому, демократичному руслі. Дякуємо за увагу.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, ну, зрозуміло, що ми не можемо, вийшов – і проголосив, щоб ми. Андрій Володимирович Парубій. Не можемо так голосувати.</p>
<p>&nbsp;</p>
<p>ПАРУБІЙ А.В.</p>
<p>Шановні депутати! Перш за все, ми не можемо голосувати ніяку іншу постанову, поки не проголосована та постанова, з приводу якої йде розгляд.</p>
<p>По-друге, я хотів би нагадати, до речі, що рік тому, з 10 на 11 грудня нас атакували тисячі бойовиків по вказівці Януковича на Майдані.</p>
<p>Чомусь тоді шановні депутати з більшості не говорили нам про європейські традиції, про європейські права людини і не зупиняли "Беркут". <i>(Оплески) </i>&nbsp;А більше того, багато з депутатів від більшості, я провів ту ніч на Майдані повністю, можу стверджувати, як багато хто з вас безпосередньо очолювали і керували бійцями "Беркута", калічачи простих людей, в тому числі і депутатів. Тоді треба було згадати про Європу і про європейські традиції.</p>
<p>Я хочу вам нагадати, товариство, важливу річ. Ми не порушуємо ніяких європейських традицій і правил. В кого є когнітивний дисонанс, треба відставити цю річ. Я нагадаю, що під час обговорення цього питання головуючий дав питання до опозиції: які є ваші пропозиції. Вони назвали три комітети. І три комітети було виділено підготовчою групою для опозиції. Вони відмовилися від тих комітетів, що теж є їхнім правом і ні в якій мірі не порушує ніяку європейську традицію.</p>
<p>А з приводу того, хто має бути в керівництві комітетів, ми не зневажаємо жодного нашого громадянина, тому що це є політична відповідальність. І це є позиція залу – обирати або не обирати того чи іншого депутата в керівні органи. Це є політична відповідальність. І ми сьогодні реалізовуємо принципи політичної відповідальності.</p>
<p>Але я хочу нагадати вам. Прийде день, незадовго, коли доведеться нести також і кримінальну відповідальність за ці дії. І ми той день наблизимо. <i>(Оплески) </i></p>
<p>&nbsp;Тому я закликаю підтримати постанову. Зараз вже без обговорення, без реплік проголосувати її і переходити до порядку денного, наступних питань далі.</p>
<p>&nbsp;</p>
<p>ГОЛОВУЮЧИЙ. Дякую, Андрію Володимировичу.</p>
<p>Я ставлю на голосування проект Постанови про внесення змін до Постанови Верховної Ради&nbsp; України про обрання голів, перший заступників, заступників голів, секретарів, членів комітетів Верховної Ради&nbsp; України восьмого скликання за номером реєстраційним 1291. Прошу народних депутатів визначитися щодо цієї постанови шляхом голосування.</p>
<p>&nbsp;</p>
<p>14:20:04</p>
<p>За-264</p>
<p>Рішення прийнято. <i>(Оплески) </i></p>
<p>Проти – 0, утрималися – 6, не голосували – 79.</p>
<p>По фракціям, будь ласка. Дякую, шановні колеги. Наступне… Постанову прийнято.</p>
<p>Проект Постанови про внесення змін до Постанови Верховної Ради України "Про обрання голів, перших заступників, заступників голів, секретарів, членів комітетів Верховної Ради України восьмого скликання та обрання голови Спеціальної контрольної комісії Верховної Ради України з питань приватизації" (реєстраційний номер проекту 1315).</p>
<p>Я прошу, Луценко Юрій Віталійович – автор і доповідач з даного питання. Прошу до слова.&nbsp; Дві хвилини регламент. Луценко Юрій Віталійович, прошу.</p>
<p>&nbsp;</p>
<p>14:20:59</p>
<p>ЛУЦЕНКО Ю.В.</p>
<p>Шановні колеги, в порядку денному була внесена постанова Верховної Ради мого авторства, яка передбачає&nbsp; заповнення двох вакантних посад голів комітетів, відповідно банківської і&nbsp; фінансової діяльності та&nbsp; будівництва&nbsp; і ЖКХ. Згідно домовленостей в коаліції&nbsp; на них пропонується обрати:&nbsp; Скуратовського&nbsp; Сергія Івановича, народного депутата&nbsp; фракції Радикальної партії, –&nbsp; головою&nbsp; Комітету&nbsp; з питань будівництва; Рибалка&nbsp; Сергія&nbsp; Вікторовича, народного депутата&nbsp; від&nbsp; Радикальної партії, – головою Комітету з питань фінансової політики і банківської діяльності, а також&nbsp; обрати Мосійчука і&nbsp; Кириченка&nbsp; першими заступниками&nbsp; ще двох комітетів, які є тут у постанові.</p>
<p>Також на регламентному комітеті було прийнято рішення про делегування членом у комітети одного з депутатів новообраного з "Народного фронту".</p>
<p>На регламентному комітеті також озвучувалось питання, яке з технічних причин не потрапило до цієї постанови. У мене&nbsp; в руках заява народного депутата&nbsp; Олексія Порошенка з проханням перевести його з&nbsp; економічного комітету в Комітет з питань&nbsp; податкової і митної&nbsp; політики. Згідно Регламенту народний депутат самостійно визначається. Прошу також&nbsp; і це включити у постанову.</p>
<p>Також, враховуючи відсутність&nbsp; першого заступника Комітету&nbsp; з питань банківської і фінансової діяльності, прошу включити&nbsp; Довбенка Михайла Володимировича першим заступником цього комітету по квоті&nbsp;&nbsp; "Блоку Петра Порошенка".</p>
<p>З цими поправками прошу підтримати усіх членів коаліції і всіх інших народних депутатів запропонований проект постанови. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, співдоповідач Пинзеник Павло Васильович. Павло Васильович Пинзеник співдоповідач по постанові, ну, за номером 1315. Також хочу зазначити, що постанови 1291, яку ми щойно голосували, прийнята за основу і в цілому.</p>
<p>&nbsp;</p>
<p>14:23:05</p>
<p>ПИНЗЕНИК П.В.</p>
<p>Шановні колеги, комітет на своєму засіданні 11 грудня розглянув проект постанови (реєстраційний номер 1315), автор ініціативи народний депутат Луценко Юрій Віталійович. Ще раз для стенограми повторю, які саме зміни пропонується внести до персонального складу комітетів відповідно до постанови 1315.</p>
<p>Головою Комітету з питань будівництва, містобудування, житлово-комунального господарства обрати Скуратовського Сергія Івановича, увільнивши його з посади першого заступника голови цього комітету.</p>
<p>Головою&nbsp; Комітету з питань фінансової політики і банківської діяльності – Рибалка&nbsp; Сергія Вікторовича, увільнивши його з посади заступника голови Комітету з питань податкової та митної політики.</p>
<p>Першим заступником голови Комітету з питань законодавчого забезпечення правоохоронної діяльності Мосійчука Ігоря Володимировича, увільнивши його з посади заступника голови цього комітету.</p>
<p>Членом Комітету з питань охорони здоров'я обрати Кириченка Олексія Миколайовича, увільнивши його з посади заступника голови Комітету з питань фінансової політики і банківської діяльності.</p>
<p>Членом Комітету з питань податкової і митної політики Ляшка Олега Валерійовича.</p>
<p>Першим заступником голови Комітету з питань бюджету Омельченка Василя Васильовича, увільнивши його з посади заступника голови Комітету з питань державного будівництва, регіональної політики і місцевого самоврядування.</p>
<p>Наступне рішення, як уже сказав Юрій Віталійович Луценко, обрати члена депутатської фракції політичної партії "Народний фронт" Романовського членом Комітету з питань економічної політики. Доповнити постанову про персональний склад комітетів відповідним пунктом.</p>
<p>Ще одне питання, яке порушувалося на засіданні Комітету з питань Регламенту. В підписаній Головою Верховної Ради Постанові про персональний склад комітетів зазначено, що народний депутат &nbsp;Балицький Євген Віталійович. Є…</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>ПИНЗЕНИК П.В. … є представником фракції "Народний фронт". Зазначений депутат, народний депутат не є членом депутатської фракції "Народний фронт", тому прошу виключити це з&nbsp; відповідного&nbsp;&nbsp; пункту постанови і зазначити там, що він є позафракційний. Що стосується тих пропозицій, про які говорив народний депутат Луценко додаткових, предметом розгляду Регламентного комітету вони не були, прошу визначатися з цього приводу сесійного залу. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, доповідач, співдоповідач по 2 хвилини. Хто&nbsp; - "за", хто проти? Ставлю на голосування? В цілому без, да?</p>
<p>Є позафракційні, є пропозиції. Значить, будь ласка, я просив би по одній хвилині записатись з мотив голосування позафракційні, "Батьківщина" і… Будь ласка, давайте, скасуйте запис. Два "за", два проти. Реєструйтесь, два "за", два проти. Прошу.</p>
<p>Якщо не всі будуть виступати, будь ласка, ви ж можете відмовитись від слова.</p>
<p>Олег Березюк, "Самопоміч".</p>
<p>&nbsp;</p>
<p>14:26:45</p>
<p>БЕРЕЗЮК О.Р.</p>
<p>Ми підтримуємо поправки і закон Луценка.</p>
<p>&nbsp;</p>
<p>ГОЛОВУЮЧИЙ. Дякую. Прошу "Народний фронт", народний депутата Река Андрій Олександрович.</p>
<p>&nbsp;</p>
<p>14:26:58</p>
<p>РЕКА А.О.</p>
<p>Підтримуємо.</p>
<p>&nbsp;</p>
<p>ГОЛОВУЮЧИЙ. Народний депутат Река Андрій Олександрович. Підтримали, так? Дякую.</p>
<p>Наступний, будь ласка, Мартовицький, "Опозиційний блок".</p>
<p>&nbsp;</p>
<p>14:27:13</p>
<p>МАРТОВИЦЬКИЙ А.В.</p>
<p>Я прошу передати слово Шуфричу Нестору Івановичу, будь ласка.</p>
<p>&nbsp;</p>
<p>ГОЛОВУЮЧИЙ. Шуфрич Нестор Іванович, "Опозиційний блок", прошу.</p>
<p>&nbsp;</p>
<p>14:27:19</p>
<p>ШУФРИЧ Н.І.</p>
<p>Дякую. Шановний головуючий, шановні колеги, хочу ще раз підкреслити, що "Опозиційний блок" зайняв принципове питання щодо розподілу а зараз вже перерозподілу комітетів. Дуже ефективно працює&nbsp; сьогоднішня коаліція вже тиждень ділить і переділює відповідні посади в комітеті. але хочу звернути вашу увагу, що Постанова 1315 не вносилась в порядок денний і нам не відомо текст її, принаймні ми її не отримали. Тому просимо все ж таки дотримуватись регламенту і наступний раз передавати відповідні проекти документів, які ставляться на голосування. д за увагу.</p>
<p>&nbsp;</p>
<p>ГОЛОВУЮЧИЙ. Дякую. Я тільки прокоментую те, що ми затвердили з вами порядок денний сесії, раз.</p>
<p>По-друге, у нас відбулись збори депутатських фракцій, які формують більшість і цим визначено розгляд питання порядку денного, тому це не має під собою підстав.</p>
<p>Будь ласка, від позафракційних… якщо є, щоб не проводити запис, тоді – Андрій Іллєнко і голосуємо.</p>
<p>&nbsp;</p>
<p>14:28:32</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода".</p>
<p>Шановні колеги, ми не почули, якось це питання так було делікатно не згадано, про ще один дуже важливий комітет,в&nbsp; якого ще немає голови – це Комітет з питань Регламенту. І це є надважливий комітет у Верховній Раді України. І ви знаєте, щоб не вийшло так, щоб потім&nbsp; якось так постало питання, що "кремлівський блок" буде претендувати на керівництво в цьому комітеті. Тому є пропозиція, яку ми вже давно висловлювали. Є відповідна постанова, зареєстрована, і там є підписи представників, до речі, всіх п'ятьох фракцій коаліції плюс позафракційних, щодо того, щоби рекомендувати на посаду голови регламентного комітету нашого колегу – Юрія Левченка, який має відповідний досвід роботи в Київській міській раді в такій комісії і який власне не є членом коаліції, тому що це є контрольний комітет. І мені здається, саме патріоти, які не є членами коаліції, мали би очолити цей комітет, а не кремлівські запроданці. Тому є велике прохання також включити цю поправку в дане рішення. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я думаю, що є необхідність це питання відповідно до процедури розглянути, в тому числі&nbsp; і на Раді коаліції, як говорить координатор коаліції.</p>
<p>Я ставлю на голосування реєстраційний номер Постанови про внесення змін до Постанови Верховної Ради… Зараз я скажу.</p>
<p>Проект Постанови про внесення змін до Постанови Верховної Ради про обрання голів, перших заступників, заступників голів, секретарів членів комітетів Верховної Ради восьмого скликання та обрання голови спеціальної контрольної комісії Верховної Ради України з питань приватизації з урахуванням пропозицій, які вніс Юрій Віталійович Луценко (реєстраційний номер 1315). Прошу голосувати за основу і в цілому, шановні колеги.</p>
<p>&nbsp;</p>
<p>14:30:41</p>
<p>За-247</p>
<p>Рішення прийнято.</p>
<p>Постанова прийнята. "За" – 247, "проти"- 9, утрималося - 15, не голосували - 71.&nbsp; По фракціях, будь ласка.</p>
<p>Шановні колеги, переходимо до наступного питання. Проект Постанови про Звернення Верховної Ради України до Державної Думи Федеральних Зборів Російської Федерації та Президента Російської Федерації щодо звільнення української льотчиці та народного депутата України VIII скликання Надії Вікторівни Савченко.</p>
<p>Прошу до слова, Андрій Кожем'якін. Є пропозиція, шановні колеги, голосувати без обговорення.</p>
<p>Я ставлю на голосування за основу і в цілому проект Постанови Верховної Ради України. Стоп, я прошу зупинити. Будь ласка, Андрій Кожем'якін. Має право 2 хвилини.</p>
<p>&nbsp;</p>
<p>14:31:39</p>
<p>КОЖЕМ’ЯКІН А.А.</p>
<p>Шановні колеги, я підтримую зараз пропозицію без обговорення. Але, є один момент, на який погоджуюсь я, як автор, і профільний комітет. Ми хотіли б, щоб всі зміни і доповнення, які були внесені профільним комітетом, вони були зараховано в частині, що Верховна Рада України закликає до звільнення не тільки народного депутата України VIII скликання Надії Вікторівни Савченко, а також до звільнення Олега Сенцова, Миколи Карпюка та інших громадян України, які внаслідок збройної агресії Російської Федерації проти України, були захоплені у полон, незаконно перевезені на територію Російської Федерації та всупереч їх волі утримуються на території Російської Федерації.</p>
<p>І останнє. Верховна Рада України доручає Міністерству закордонних справ України проінформувати всі національні парламенти іноземних держав, міжнародні організації та міжпарламентські асамблеї про зміни цього звернення. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я ставлю на голосування реєстраційний проект 1095… <i>(Шум у залі)</i></p>
<p>&nbsp;Колеги, голосуємо, але є процедура. Хвилину, є процедура. Будь ласка, хто - "за", хто – проти? Два – "за", два – "проти". <i>(Шум у залі)</i></p>
<p>&nbsp;Ні, ні, ні, колеги, маємо всі налаштуватися, що є процедура. І тоді все буде дуже добре.</p>
<p>Будь ласка, "за", я так розумію, що немає сенсу, да, виступати? Олег Ляшко, прошу "за". Можете відмовитися від слова. Я всім, хто записався, буду надавати слово.</p>
<p>&nbsp;</p>
<p>14:33:27</p>
<p>ЛЯШКО О.В.</p>
<p>Олег Ляшко, Радикальна партія. Прошу зал підтримати проект постанови. І сподіваюся, що українська влада: і виконавча, і український парламент, і уряд, і Президент, - і ми всі зробимо все від нас залежне, щоб звільнити і боротися за кожного українського громадянина, які сьогодні перебувають у полоні, в заручниках у російських агресорів і терористів. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>"Народний фронт", народний депутат Віталій Андрійович Корчик, прошу.</p>
<p>&nbsp;</p>
<p>14:34:04</p>
<p>КОРЧИК В.А.</p>
<p>Прошу передати слово народному депутату Турчинову Олександру Валентиновичу.</p>
<p>&nbsp;</p>
<p>ГОЛОВУЮЧИЙ. Будь ласка, Олександр Валентинович Турчинов.</p>
<p>&nbsp;</p>
<p>14:34:11</p>
<p>ТУРЧИНОВ О.В.</p>
<p>"Народний фронт", Олександр Турчинов. Шановні колеги, мені здається, що є питання, які не потребують дійсно обговорення, які зрозумілі всім нашим громадянам, не тільки народним депутатам.</p>
<p>Тому ми пропонуємо проголосувати цю постанову з поправками, які вніс профільний комітет, з якими погодилися автори. Саме звільнення як нашого колегу народного депутата Савченко, так і всіх громадян України, які незаконно захоплені Російською Федерацією і перебувають на їх території як полонені-заручники. Прошу підтримати цю постанову голосуванням. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Хочу нагадати, що в залі знаходяться депутати, які хочуть висловити свою думку. І я маю як головуючий надати їм цю можливість відповідно до Регламенту.</p>
<p>Будь ласка, "Опозиційний блок", Нечаєв Олександр Ігорович.</p>
<p>&nbsp;</p>
<p>14:34:57</p>
<p>НЕЧАЄВ О.І.</p>
<p>Прошу передати слово Шуфричу Нестору Івановичу.</p>
<p>&nbsp;</p>
<p>ГОЛОВУЮЧИЙ. Шуфрич Нестор Іванович.</p>
<p>&nbsp;</p>
<p>14:35:01</p>
<p>ШУФРИЧ Н.І.</p>
<p>Дякую. Шановний головуючий, шановні колеги!</p>
<p>"Опозиційним блоком" прийнято рішення підтримати відповідний проект постанови в тому варіанті, в якому він був запропонований. Більше того, ми просили внести ще один пункт в цю постанову, а саме: в зверненні до офіційних осіб, в тому числі і Державної Думи Російської Федерації&nbsp; про сприяння… про сприяння, підкреслюю, і прискоренню процесу звільнення всіх за принципом "всіх на всіх", який, в тому числі обговорюється і в Мінську. На жаль, ця наша пропозиція не була прийнята. Я можу сказати, що багато хто з нас багато робив для того, і мав і успіх в окремих випадках щодо звільнення полонених.</p>
<p>Я прошу зараз наших колег, особливо по більшості, поставити на голосування той варіант проекту постанови, який був розповсюджений в залі. Ми його підтримуємо. Просимо зняти будь-які поправки з голосу, які не роздані в залі. Ми будемо за це голосувати, підкреслюю, за той варіант, з яким ми були ознайомлені, який розповсюджений в цій залі. І ми його підтримуємо.</p>
<p>Будь-які інші поправки, особливо з голосу, нами сприйняті не будуть. Просимо поставити на голосування виключно перший варіант цієї постанови. І він отримає, я переконаний, більше 400-т голосів, і об’єднає нашу Верховну Раду. Сьогодні ми зобов’язані приймати такі рішення, які об’єднають Раду. І це буде знаком для суспільства. А приймати рішення, які роз’єднують і Раду, і суспільство, – я б просив утриматись. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Ірина Геращенко, "Блок Петра Порошенка".</p>
<p>&nbsp;</p>
<p>14:37:02</p>
<p>ГЕРАЩЕНКО І.В.</p>
<p>Шановні колеги. Абсолютно очевидно, що звільнення всіх заручників є ключовим пунктом Мінського протоколу. І виконувати цей пункт мають ті три сторони, які його підписали. А ми хочемо нагадати, що там стоять підписи України, ОБСЄ і Російської Федерації. Підписався там посол Зурабов, який там не самодіяльний представник, а посланець Президента Російської Федерації Путіна. І тим самим Російська Федерація бере на себе зобов’язання використати свій безумовний вплив на бойовиків, яких вона і досі підтримує і зброєю, і грошима, щоби були звільнені всі українські заручники. І, власне, так і має бути, тому що на сьогодні більше 500 українців, це тільки ті, про кого ми знаємо, це тільки ми про військових говоримо, знаходяться в лапах терористів і утримуються там в буцегарнях з&nbsp; тортурами.</p>
<p>Якщо говорити про пані Савченко, то, очевидно, що це кричущий випадок, коли громадянку України, яка виконувала свої конституційні обов'язки було викрадено з території України. І тому, я думаю, що "Блок Петра Порошенка" не просто підтримає цю постанову саме в авторстві тому, яке запропонували автори постанови зі змінами, що мова йде і про звернення, що стосуються пана Сенцова, і про ці десятки випадків викрадення наших громадян, яких утримують сьогодні в катівнях, там, в Російській Федерації. Але ми маємо звернутися і до наших,&nbsp; нашого Міністерства юстиції, що по кожному такому випадку має бути підготовлено міжнародний позов. І Україна повинна захищати своїх громадян відносно того, що сьогодні вони незаконно, як політичні в'язні, утримуються на території Російської Федерації. І, очевидно, що тут не може бути ніякої дискусії.</p>
<p>А що говорять колеги з "Опозиційного блоку", дійсно прокремлівського, на жаль, то я ще раз хочу наголосити: є Мінський протокол, який не виконується поки що однією стороною – Російською Федерацією, яка зобов'язана його виконувати, тому що там стоїть їх підпис, їх офіційного представника, пана Зурабова. І всі заручники мають бути негайно звільнені до нового року. Дякую.</p>
<p>&nbsp;</p>
<p>ГОЛОВУЮЧИЙ. Дякую. Є рішення комітету і я зараз ставлю на голосування прийняти за основу і в цілому проект постанови (реєстраційний номер 1095) з урахуванням пропозицій комітету. Прошу підтримати голосуванням даний проект постанови за основу і в цілому. Прошу голосувати.</p>
<p>&nbsp;</p>
<p>14:39:41</p>
<p>За- 321</p>
<p>Проти – 0, утримались – 0, не голосували – 28 народних депутатів. Будь ласка, по фракціям. Дякую.</p>
<p>Шановні народні депутати! Я хочу вас проінформувати про те, що під час розгляду питань порядку денного, проект постанови (реєстраційний номер 1315) &nbsp;він був проголосований за основу і в цілому з урахуванням пропозицій комітету. Я просто це не оголосив, але це було з урахуванням пропозицій комітету і так воно з процедури сталось на голосування.</p>
<p>Шановні колеги! Хочу попросити, шановних колег, щоб вони проводили персональне голосування, це є ваша особиста відповідальність. Я би просив керівників фракцій звернути на це особливу увагу, оскільки мені говорять про те, що є випадки неперсонального голосування у залі. Я хочу, щоб ви зрозуміли правові наслідки, це буде означати, що я зроблю офіційне попередження, ми будемо переголосовувати рішення і будемо вилучати картки тих, хто не проголосував.</p>
<p>Це рішення було повністю проголосовано, я говорю за попереднє рішення.</p>
<p>Прошу, народний депутат Заліщук. Немає такого питання, як "з мотивів" після голосування, ну якщо ви хочете я вам надам слово.</p>
<p>&nbsp;</p>
<p>14:40:59</p>
<p>ЗАЛІЩУК С.П.</p>
<p>Шановні колеги! Сьогодні в цій залі було тричі зафіксовано фотофакт неперсонального голосування колегою Ігорем Бриченком з "Народного фронту", це, в тому числі, сталося під час голосування постанови про комітети. В одночас Голова Верховної Ради, пане Володимире, ви не поставили на голосування, винесену окремо в голос поправку, яку зробив Мустафа Найєм, про не включення Олеся Довгого до заступників голови комітету. Водночас ми просили поставити це на голосування.</p>
<p>У зв'язку з цим, я вимагаю повернення до голосування цієї постанови відповідно до Закону про Регламент, переголосування цього. Якщо це не буде зроблено я буду блокувати трибуну і буду просити колег до цього долучитися.&nbsp; <i>(Оплески)</i> Дякую.&nbsp;</p>
<p>&nbsp;</p>
<p>ГОЛОВУЮЧИЙ. Дякую. Я готовий поставити все те, що відповідає Закону України про Регламент і законодавства України. Зараз ви мені, будь ласка, назвіть статтю закону, частину закону, на підставі якій я маю внести пропозицію з голосу на голосування.</p>
<p>Я просив би народних депутатів, враховуючи ваше право законодавчої ініціативи, внести на розгляд комітетів проект постанови з будь-якого питання.</p>
<p>Дякую, шановні колеги, рухаємося далі. Прошу рухатись далі.</p>
<p>Шановні колеги! У нас є ще декілька постанов (реєстраційний номер 1282)…</p>
<p>Прочитайте, будь ласка. Шановні колеги народні депутати! <i>(Шум у залі)</i></p>
<p>Проект Постанови про зміни в адміністративно-територіальному устрої Донецької області, зміну і встановлення меж Артемівського району Донецької області, номер 1282. <i>(Шум у залі)</i></p>
<p>Шановні колеги… <i>(Шум у залі)</i></p>
<p>Шановні колеги, ми тоді зробимо наступним чином. Можете присідати всі на свої місця. Питання було неперсонального голосування. Я не почув про те, що яку саме постанову, тобто два питання об'єднали в цілому.</p>
<p>Тому я пропоную наступним чином зараз зробити. Проголосувати дві постанови відповідно до порядку денного по Донбасу. А третім питанням повернутися до розгляду постанови по комітетах – 1290… 1291. І вкінці ми її переголосуємо. Так приймається? Доголосуємо дві постанови по Донбасу і в кінці&nbsp; засідання переголосуємо 1291. Нормально?&nbsp; Дякую. Займайте свої місця. <i>(Шум у залі)</i></p>
<p>&nbsp;Дякую, шановні колеги. Проект Постанови&nbsp; (реєстраційний номер 1282) проект Постанови про зміну в адміністративно-територіальному устрої Донецької області, зміну і встановлення меж Артемівського району Донецької області. Суто технічне рішення. Чи є необхідність обговорення?&nbsp; Немає. Доповідач не наполягає. Бачу тільки&nbsp; одне… Ні, ні, я бачу&nbsp; там є слово.</p>
<p>Будь ласка, народний депутат&nbsp; Тарута. Хвилина.</p>
<p>&nbsp;</p>
<p>14:48:43</p>
<p>ТАРУТА С.О.</p>
<p>Уважаемые депутаты, в целом&nbsp; две постановы 1283 и 1284 имеют один и тот&nbsp; же смысл. И это&nbsp; нужно будет&nbsp; для того, чтобы в следующем году мы могли включить их в бюджет. Но здесь не учтены мнения громады, потому&nbsp; что&nbsp; Чермалицкий совет проголосовал&nbsp;&nbsp; за присоединение к Володарскому району, Володарский район проголосовал за присоединение к&nbsp; Володарскому району, а это не учтено. И также Виноградное и Сопино находятся&nbsp; в Мариуполе, в границе Мариуполя, а присоединяем его к Волновахе. Поэтому&nbsp; жители Волновахи был… Виноградного и Сопино был&nbsp; сход, и они хотят присоединится к Мариуполю. Поэтому нужно будет&nbsp; доработать до вторника и во вторник принять. В отношении Артемовского района нет возражений.</p>
<p>И еще нужно будет сделать одну поправку, сделать тимчасово, чтобы&nbsp; жители этих районов понимали, что мы&nbsp; их не бросаем, а временно изменяем территориальные границы.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Будь ласка,&nbsp; доповідач просить дві&nbsp; хвилини.</p>
<p>Я хотів би зазначити, що ці питання внесені на розгляд, у тому числі&nbsp; з врахуванням розгляду на комітетах, і так воно буде поставлене&nbsp; на голосування. Тому я просив би депутатів з врахуванням цього зрозуміти. Прошу, прошу, будь ласка, Ірина Геращенко, "Блок Петра Порошенка".</p>
<p>&nbsp;</p>
<p>14:50:01</p>
<p>ГЕРАЩЕНКО І.В.</p>
<p>Шановні колеги, шановний головуючий, шановні колеги, от, дивіться, це перша постанова за сьогоднішній день , яка не стосується розподілу комітетів, портфелів, а вона стосується людей. Друга, друга. Так само, да. Вона стосується конкретних людей, це тисячі, десятки тисяч людей, які кілька місяців не отримують зарплати і пенсії і, чесно кажучи, пане Тарута, шанований мною, їм все одно до якого вони зараз будуть району належати, їм головне – отримувати зарплати і пенсії. Тому ми не можемо зволікати тут до вівторка, до середи, ми маємо зараз це прийняти, ні в якому не в першому читанні, а в цілому, тому що ця постанова зроблена, насправді, зараз облдержадміністрацією донецькою, бо тільки вони можуть дати і карти відповідні, і відповідну інформацію Верховній Раді, а ми можемо підготувати.</p>
<p>І друге. Вона зроблена за лекалами тими же, що глава обладміністрації луганської Москаль зробив відповідну постанову, ми її прийняли на останньому засіданні сьомого скликання, сьомої Верховної Ради сьомого скликання. І тому зараз ми повинні просто проголосувати, щоб тисячі людей, а це 25 населених пунктів чотирьох районів сьогодні нам подякували, що в них буде розблоковано фінансування зарплат і соціальні виплати, і фінансування лікарень і шкіл. Тому я пропоную з цим не зволікати.</p>
<p>І далі. Для вас спеціально, пане Сергію. На профільному комітеті прийнято рішення, що Кабінет Міністрів уточнить оце ці кордони, про які ви говорите, до кого вони будуть належати. Тобто це питання буде зараз голосуватися і з рішенням, і з рішенням профільного комітету. Тому я прошу дати одне слово зараз доповідачу, співдоповідачу від профільного комітету. Дякую Комітету самоврядування, що вони так оперативно розглянуті. І прошу всім залом підтримати цю постанову. Дякую.</p>
<p>&nbsp;</p>
<p>ГОЛОВУЮЧИЙ. Дякую, Ірина Володимирівна. Будь ласка, співдоповідач Федорук Микола Трохимович народний депутат, член комітету.</p>
<p>&nbsp;</p>
<p>14:51:55</p>
<p>ФЕДОРУК М.Т.</p>
<p>Шановні народні депутати, комітет повністю підтримав пропозицію, ініціативу народних депутатів. Але прийняв за наслідками розгляду, пропонує прийняти за наслідками розгляду в першому читанні за основу та в цілому з урахуванням наступних пропозицій комітету.</p>
<p>Пункт другий проекту постанови викласти в такій редакції. "Кабінету Міністрів України в межах повноважень забезпечити координацію дій органів виконавчої влади та органів місцевого самоврядування пов'язаних зі зміною і встановлення меж Артемівського району Донецької області. І доповнити проект постанови пунктом 3 такого змісту "контроль за виконанням цієї постанови покласти на Комітет Верховної Ради з питань державного будівництва,&nbsp; регіональної політики та місцевого самоврядування". Прохання підтримати.</p>
<p>І, Володимир Борисович, ми розглядаємо два одночасно, чи по…? Володимир Борисович, два. Два, одночасно два. Теж саме стосується і другої постанови щодо меж Волноваського, Новоазовського та Тельманівського районів Донецької області. Також аналогічні пункти доповнити в такій редакції "Кабінету Міністрів в межах повноважень забезпечити&nbsp; координацію дій органів виконавчої влади та органів місцевого самоврядування пов'язаних зі зміною і встановлення меж Волноваського району та відповідних меж Новоазовського та Тельманівського районів Донецької області". І третій пункт "контроль за виконанням цієї постанови покласти на Комітет Верховної Ради з питань державного будівництва, регіональної політики та місцевого самоврядування". Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я поставлю на голосування проект постанови Верховної Ради України (реєстраційний номер 1282) за основу і в цілому з урахуванням пропозицій комітету.</p>
<p>&nbsp;Прошу ставити на голосування, прошу голосувати.</p>
<p>За основу і в цілому з урахуванням пропозицій комітету.</p>
<p>&nbsp;</p>
<p>14:54:16</p>
<p>За-288</p>
<p>Рішення прийнято.</p>
<p>Дякую, шановні колеги.</p>
<p>Така ж сама постанова, яка не потребує співдоповідей. Реєстраційний номер 1283, доповідач Ірина Геращенко, співдоповідач Федорук Микола Трохимович. Я ставлю на голосування, прошу голосувати.</p>
<p>Підготує зміни і будемо вносити. Ніяких проблем я не бачу. Прошу ставити на голосування. За основу і в цілому з урахуванням пропозицій комітету. Прошу голосувати.</p>
<p>&nbsp;</p>
<p>14:54:54</p>
<p>За-287</p>
<p>Проти – 0, утримались – 1, не голосували – 40.</p>
<p>Якщо є зміни і доповнення до врегулювання цього питання, відповідно до законодавства зареєструйте проект постанови, пройдете обговорення в комітетах і будемо в залі визначати шляхом голосування. Дякую, шановні колеги.</p>
<p>Наступне. відповідно до 45 статті… неперсональне голосування, яке було визначено, я, 47 стаття п'ята частина, я маю поставити на голосування повторно проект постанови номер 1291. Я прошу депутатів підготуватись. І я ставлю на голосування повторно пропозицію про… в цілому, ухвалення в цілому… <i>(Шум у залі)</i> Відповідно до Регламенту не потрібно повертатись, наскільки я розумію. Дивіться, що написано: "У разі… доручаю… вилучити…" Так: "На пленарному засіданні проводить повторне голосування щодо пропозиції, яка ставилась на голосування останньою".</p>
<p>Добре, повертаємося тоді до розгляду питання 1291. Прошу, хто за те, щоби повернутись до 1291, прошу голосувати. За повернення. <i>(Шум у залі)</i> За повернення до 1291.</p>
<p>&nbsp;</p>
<p>14:56:34</p>
<p>За-244</p>
<p>Повернулись. А тепер не в цілому, з урахуванням поправки… Що у нас по процедурі, регламентний комітет? Будь ласка,&nbsp; я прошу, прокоментуйте.</p>
<p>Руслан Князевич, прошу.</p>
<p>&nbsp;</p>
<p>14:56:51</p>
<p>КНЯЗЕВИЧ Р.П.</p>
<p>Шановний пане Голово, якщо існують докази неперсонального голосування, головуючий на засіданні повинен встановити факт відсутності тієї особи, за яку було проголосовано. Вам треба зрозуміти, за яку особу відбулось голосування, і зараз публічно перевірити чи та особа знаходиться в залі. Якщо це неможливо зробити, ви повинні доручити таку процедуру здійснити Лічильній комісії.</p>
<p>Я думаю, що перший варіант більш пристойний, швидкий і зручний. У тому випадку, якщо цей факт є доказаним, ви зобов'язані тоді поставити на голосування ще раз це питання для того, щоб Верховна Рада визначилася.</p>
<p>&nbsp;</p>
<p>ГОЛОВУЮЧИЙ. Я прошу, Світлана Заліщук, народний депутат, засвідчити.</p>
<p>&nbsp;</p>
<p>14:57:32</p>
<p>ЗАЛІЩУК С.П.</p>
<p>Шановні колеги, у нас є відео, яке було знято журналістом "5 каналу", зафіксоване про те, що Ігор Бриченко з "Народного фронту" тричі за сьогоднішній день проголосував неперсонально. За кого, я не можу сказати. Чи є у нас інформація за кого? Вона може бути розглянута на камері, зараз, на жаль, не можна так швидко розшифрувати відео, це займе певний час просто.</p>
<p>&nbsp;</p>
<p>ГОЛОВУЮЧИЙ. Все, є зафіксоване відео, будемо ще розглядати. Насправді нам треба знаєте що з вами урегулювати, шановні колеги, яким чином буде засвідчувати факт не персонального голосування. І це маємо питання до розгляду в регламентному комітеті, тоді ми будемо розуміти, яка процедура визначення, хто голосував не персонально і далі, відповідно до 47 статті, ми тоді повертаємось, Лічильна комісія вилучає карточку і голосуємо.</p>
<p>Будь ласка, Олег Ляшко.</p>
<p>&nbsp;</p>
<p>14:58:36</p>
<p>ЛЯШКО О.В.</p>
<p>Шановний Володимиру Борисовичу, шановні колеги, будь ласка, одну хвильку уваги. Щойно Верховна Рада проголосувала питання, повернутися до постанови 1291 за моїм авторством. Ми не можемо з вами розійтися, не проголосувавши повторно за цю постанову, оскільки тоді виходить так,&nbsp; що постанова не прийнята і фігуранти 16 січня продовжують обіймати посади. Я категорично протестую проти цих маніпуляцій.</p>
<p>Тому я прошу вас як Голову Верховної Ради зараз на вимогу колеги-депутата від "Блоку Порошенка" поставити питання про голосування в цілому цієї постанови 1291, персональне голосування з урахуванням поправки Найєма до цієї постанови в частині виключення з керівної посади колеги Довгого. От тоді це буде правильне рішення відповідно до Регламента. Якщо ви зараз передасте питання до комітету, якщо "Лесик" залишиться на посаді, це буде ганьба для українського парламенту.</p>
<p>&nbsp;</p>
<p>ГОЛОВУЮЧИЙ. Дякую. Оскільки був названий народний депутат Довгий. Будь ласка, одну хвилину. Потім – Павло Пинзеник. Одну &nbsp;хвилину, будь ласка. У вас немає більше часу. Одна хвилина, не гайте час. Будь ласка, виступайте.</p>
<p>&nbsp;</p>
<p>15:00:00</p>
<p>ДОВГИЙ О.С.</p>
<p>Шановні колеги, шановні друзі! Депутат Довгий, Кіровоградська область, 102 виборчий округ. Людина, яка вам відома, і людина, яка відома, на жаль… <i>(Шум у залі)</i> Людина, яка вам, на жаль, відома здебільшого за неправдиву інформацію.</p>
<p>Я хочу сказати, що у мене є одне запитання до моїх колег з "Блоку Порошенка", які пройшли під гаслами "Час єднатись": за якою саме ознакою ви хочете, щоб депутат Довгий був долучений до цієї постанови? Депутат Довгий перший раз депутат Верховної Ради і не голосував за будь-які закони 16 січня, чи-то будь-які взагалі закони в цій залі.</p>
<p>Друге. Депутат Довгий виграв вибори у вас на очах, де ви, на жаль, їх програли. І жодної доказової бази ви не маєте. <i>(Шум у залі)</i></p>
<p>Але третє. Я вам хочу сказати одне, друзі: я не тримаюся за цю постанову… <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Я прошу народних депутатів заспокоїтися! <i>(Шум у залі) </i>Все, заспокойтесь, Олег Валерійович! Заспокойтесь! Заспокойтесь! Заспокойтесь! <i>(Шум у залі)</i></p>
<p>&nbsp;От дивіться, шановні колеги, ми зараз зробимо дві речі. Річ перша: ми зараз, я поставлю на голосування пропозицію народного депутата, ви визначитеся щодо цієї пропозиції, а після того, якщо вона буде схвалена – буде, а якщо не буде схвалена, то це буде означати тільки те, що ви проголосували і воля народних депутатів України є законом.</p>
<p>Тому єдине, що людина, народний депутат України, який має точно такі права, як всі інші, просить слова. Я маю надати йому ще одну хвилину, і я це роблю. А після того я поставлю на голосування пропозицію. Але прошу не заважати, одну хвилину! Одну хвилину, прошу.</p>
<p>&nbsp;</p>
<p>15:02:26</p>
<p>ДОВГИЙ О.С.</p>
<p>Друзі, я прошу поваги всієї сесійної зали до права кожного депутата на свою думку.</p>
<p>Шановні депутати, шановні колеги, якщо сьогодні єдиною ознако, за якою окремі колеги вважають необхідним виключити мене, кандидата економічних наук… <i>(Шум у залі)</i> Із заступництва по економічному комітету, є те, що я працював з Черновецьким, я вимушений признатися.</p>
<p>Шановні друзі, так я дійсно працював з Черновецьким. Шановні друзі, чи були якісь порушення регламенту по суті під час мого керування? Так, були. Шановні друзі, навіщо я прийшов до цієї сесійної зали?</p>
<p>&nbsp;</p>
<p>ГОЛОВУЮЧИЙ. Я просив народних депутатів послухати.</p>
<p>&nbsp;</p>
<p>15:04:03</p>
<p>ДОВГИЙ О.С. Заховатися за імунітетом? Ні! Я 10 років працював без комітету і без імунітету. <i>(Шум у залі)</i> Все, що я хочу вас попросити: слідкуйте за моєю роботою сьогодні, слідкуйте за якістю і кількістю моїх законодавчих ініціатив, слідкуйте. І дайте мені можливість відповідати за мої вчинки. Не робіть політичних висновків, тому що завтра це буде стосуватися кожного з вас. Бо там було створено і по мені…</p>
<p>&nbsp;</p>
<p>ГОЛОВУЮЧИЙ. Шановні колеги, ви знаєте, що я вам хочу сказати. Шановні колеги, те, що ви кричите, тим самим ви підкреслюєте свою слабкість. Заспокоїлися.</p>
<p>Народний депутат України мав слово, він висловився. Дайте закінчити, ще 30 секунд, будь ласка, і все.</p>
<p>&nbsp;</p>
<p>ЛЯШКО О.В. Скільки говорити можна?<i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Заспокойтесь, заспокойтесь, колеги. <i>(Шум у залі)</i></p>
<p>&nbsp;</p>
<p>ЛЯШКО О.В. Злодюга… <i>(Шум у залі)</i> не позорте парламент цими злодіями! Київ обікрав! Землю…… Іди геть звідси!</p>
<p>&nbsp;</p>
<p>ГОЛОВУЮЧИЙ. Шановні колеги, я ставлю на голосування. Прошу. Я прошу повернутися на свої місця. Я зараз поставлю на голосування пропозицію народного депутата Мустафи Найєма, яку він зараз ще раз оголосить. Я прошу надати слово Мустафі Найєму для внесення пропозиції. Будь ласка. Чекайте, треба визначити пропозицію. Хвилину.</p>
<p>Займіть своє місце, будь ласка, народний депутат, я вам дам слово.</p>
<p>&nbsp;</p>
<p>15:04:34</p>
<p>НАЙЄМ М.</p>
<p>Шановні колеги, я просто прошу виправити помилку, яка сталася під час складення постанови про ці комітети після того, як ми перший раз проголосували. Цю поправку на той момент вніс Юрій Луценко про виключення пана Довгого з керівного складу комітету економічного розвитку… з питань економічного розвитку… З економічних питань.</p>
<p>&nbsp;</p>
<p>ГОЛОВУЮЧИЙ. Ні. Чому не попав він в стенограму? Тому що Юрій Віталійович Луценко сказав, щоб виключити з Комітету по місцевому самоврядуванню, тому і в цьому була якби помилка його пропозиції.</p>
<p>&nbsp;</p>
<p>НАЙЄМ М. Зараз я прошу, будь ласка, внесіть в цю постанову поправку з тим, щоб виключити пана Довгого з заступника голови Комітета економічної… з питань економічної політики.&nbsp;</p>
<p>&nbsp;</p>
<p>ГОЛОВУЮЧИЙ. Ставлю на голосування пропозицію народного депутата Найєма. Прошу визначатись народних депутатів.</p>
<p>&nbsp;</p>
<p>15:05:45</p>
<p>За-228</p>
<p>Рішення прийнято.</p>
<p>Проти – 1, утримались – 9, не голосували – 71.</p>
<p>Шановні народні депутати! Я ставлю в цілому, за основу і в цілому, даний проект постанови (1291) з поправкою, яку щойно було проголосовано, яку оголосив народний депутат Мустафа Найєм.</p>
<p>Прошу голосувати за основу і в цілому з поправками.</p>
<p>&nbsp;</p>
<p>15:06:24</p>
<p>За-252</p>
<p>Проти – 2, утримались – 5, не голосували – 51 народний депутат.&nbsp; Рішення прийнято, шановні колеги.</p>
<p>Шановні народні депутати, в мене є для вас добра новина, якщо ви готові її заслухати. Порядок денний на сьогодні вичерпано і я закриваю ранкове засідання і оголошую наступне засідання в п'ятницю о 10 годині ранку, завтра.</p>
<p>Дякую, шановні колеги народні депутати України.</p>
<p>&nbsp;</p>
<p>&nbsp;</p>

