Стенограма пленарного засідання
16 червня 2016
&nbsp;
<p align=center>ЗАСІДАННЯ П'ЯТДЕСЯТ ШОСТЕ</p>
<p align=center>Сесійний зал Верховної Ради України</p>
<p align=center>16 червня 2016 року, 16 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>16:01:38</p>
<p>ГОЛОВУЮЧИЙ. Шановні колеги, прошу заходити в зал, приготуватись до реєстрації. 16.00, час продовжувати нашу роботу. Будь ласка.</p>
<p>Готові до реєстрації, колеги? Всі зайшли в зал? Прошу народних депутатів&nbsp; України&nbsp; зареєструватись.&nbsp; Будь ласка,&nbsp; включіть&nbsp; реєстрацію.</p>
<p>&nbsp;</p>
<p>16:03:10</p>
<p>У залі зареєстровано 332 народних депутатів,&nbsp; шановні колеги.&nbsp; <i>(Шум у залі) </i>Вечірнє пленарне засідання Верховної Ради України оголошую відкритим.</p>
<p>Шановні колеги,&nbsp; ми продовжуємо розгляд питань, які поставлені як невідкладні. Наступний проект Постанови про скасування рішення Верховної Ради України від 02 червня 2016 року про прийняття в цілому як закону законопроекту&nbsp; 2506а. Воно має спеціальну процедуру і воно не потребує голосування за скорочену. І я запрошую до доповіді народного депутата&nbsp; Левченка Юрія Володимировича.</p>
<p>Будь ласка, пане Юрій.</p>
<p>&nbsp;</p>
<p>16:03:58</p>
<p>ЛЕВЧЕНКО Ю.В.</p>
<p>Левченко, "Свобода", 223-й округ, місто Київ. Ну, по-перше, я хотів би прокоментувати той фарс, який тільки що відбувся. У нас немає 332 депутата зараз у Верховній Раді. Ну, може, в кращому випадку, десь півсотні назбирається. Відповідно Верховна Рада взагалі зараз не повноважена розглядати будь-які питання. І, до речі, я вніс законопроект на розгляд, який, на жаль, не виноситься на голосування, що для того, щоб взагалі позбутися цієї дурноватої електронної реєстрації, коли, насправді, депутатів немає, але показують, що вони є і, щоб кворум рахувався з письмової реєстрації, а не з електронної реєстрації. Бо зараз, наприклад, більшість… не більшість, а десь штук 50-60 поїхали на чартері на футбол, так, розповідають, а карточки їхні тут знаходяться. І прикро, що саме в такий час, коли ці депутати замість того, щоб працювати, поїхали на футбол, ставиться це питання на розгляд, тому що це вкрай важливе питання. Тут питання не тільки порушення Регламенту, це питання того, що Верховна Рада, на превеликий жаль, кілька тижнів тому з порушенням, колосальним порушенням Регламенту прийняла 2 пов'язаних між собою закони, оцей 2506а і 2507а, які стосується приватних виконавців. Ну, Верховна Рада як здебільшого працює, на жаль, не на 90 відсотків українського народу, а на так 1-2 відсотка людей з українським паспортом. Тобто Верховна Рада повністю знущається над більшістю українського народу, але при цьому створює чудові механізми як такі як приватні виконавці для того, щоб далі можновладці, тобто далі багатії вибивали останню копійку звичайного українця.</p>
<p>І саме таким законом є, зокрема, 2506а. Це перший закон по приватним виконавцям. В цьому законі не прописано взагалі конкретних вимог до приватних виконавців, вимог щодо того як вони працювати, як має бути оформлений їхній офіс, як вони мають зберігати ті цінності, які вони забирають у людей, як взагалі вони мають отримувати свою освіту, ліцензію. Цього нічого в цьому законі немає, але прописується така норма. А наступний закон… Пане Андрію, прошу, будь ласка, ви давали раніше по 3, як мінімум, 3 з половиною…</p>
<p>&nbsp;</p>
<p>ГОЛОВУЮЧИЙ. Будь ласка, ще одну хвилину Юрію Левченку.</p>
<p>&nbsp;</p>
<p>16:06:11</p>
<p>ЛЕВЧЕНКО Ю.В. Так. Але тобто цей закон створюється і механізм, а наступний закон 2507а прописує конкретно ті знущання, які приватні виконавці будуть робити над звичайними українцями.</p>
<p>І, що саме прикро, що цей закон був, такий жахливий,&nbsp; прийнятий в порушення Регламенту тому що у нас була&nbsp; повна процедура, яка відбулася в квітні, повна процедура розгляду за другим читанням. І в другому читанні після того, як пройшли по кожній поправці… І зараз, пане Андрію, я цитую вас, зі стенограми, я вас цитую: "Колеги, переходимо до прийняття рішень, до голосування. Я ставлю на голосування проект Закону про органи та осіб, які здійснюють&nbsp; примусове виконання судових рішень і рішень інших органів (2506а) у другому читанні та в цілому. Прошу голосувати. "За" – 214". Тобто, рішення не було прийняте, не було повернення до цього рішення. Пройшло кілька тижнів і замість того,&nbsp; щоб було по закону, що закон відхилений – його поставили знову&nbsp; і проштовхнули. Тобто це не просто, знаєте, це блюзнірство, що такі жахливі закони проштовхують в порушення Регламенту.</p>
<p>Тому я вимагаю його скасувати, хоча, на жаль, розумію, що…</p>
<p>&nbsp;</p>
<p>ГОЛОВУЮЧИЙ. Шановні колеги, я прошу уваги. Я розумію ваш скепсис з приводу того, що електронне табло висвічує кількість депутатів, яка не відповідає тій кількості, яка є в залі,&nbsp; це, дійсно, є річ, яка не входить в логіку.&nbsp; Й так само як і неодноразово ми в п'ятницю зустрічаємося з тим, що&nbsp;&nbsp;&nbsp; парламент нездатний приймати рішення. Тому одним з перших моїх рішень на посаді Голови Верховної Ради&nbsp; України була ініціатива&nbsp; про внесення змін до Регламенту України. Там ми маємо змогу вилучити ці норми, які просто дискредитують український парламент і, зокрема, там&nbsp; ми мали би змогу&nbsp; зазначити,&nbsp; що тільки письмова реєстрація може мати значення. Але для того, щоб ми могли реформу парламенту проводити, товариство,&nbsp; її треба хоча би включити в порядок денний сесії і проголосувати. І мені дуже дивно, коли народні депутати, які не голосують за реформу парламенту,&nbsp; сьогодні&nbsp; говорять нам, чому я оголошую результат електронного голосування. Це пряма норма діючого Регламенту. Давайте міняти український Регламент,&nbsp; давайте модернізувати Верховну Раду&nbsp; України, давайте робити&nbsp;&nbsp; її більш ефективною і прозорою, і це буде правильний шлях.</p>
<p>Шановні колеги, я передаю слово для співдоповіді першому заступнику голови Комітету&nbsp; з питань Регламенту та організації роботи Пинзенику Павлу Васильовичу. Будь ласка, пане Павло.</p>
<p>&nbsp;</p>
<p>16:08:57</p>
<p>ПИНЗЕНИК П.В.</p>
<p>Шановний Андрію Володимировичу, шановні народні депутати України, Комітет з питань Регламенту розглянув проект постанови (реєстраційний номер 2506а-П), внесений народними депутатами України Левченком, Іллєнком, Головком, Осуховським, Марченком. Їх письмову заяву до Голови Верховної Ради України від 2 червня щодо усунення порушень вимог Регламенту при прийнятті рішення щодо проекту закону (реєстраційний номер 2506а).</p>
<p>Комітет зазначив, що відповідно до поданих матеріалів і стенограми ранкового пленарного засідання Верховної Ради від 21 квітня, головуючий поставив на голосування пропозицію про прийняття у другому читанні і в цілому проекту закону (реєстраційний номер 2506а). Така пропозиція не була підтримана народними депутатами, "за" проголосувало лише 214 народних депутатів, після цього двічі ставилося на рейтингове сигнальне, тобто голосування, для прогнозування результатів голосування за законопроект. "За" проголосувало 219 і 178 народних депутатів. На цьому пленарному засіданні, під час постатейного розгляду законопроекту та голосування по пропозиціях і поправках, народний депутат Левченко Юрій звертався до головуючого по суті законопроекту, а саме щодо голосування внесених&nbsp; поправок до законопроекту, що правда не звертався з заявою до головуючого про порушення Регламенту під час розгляду питання.</p>
<p>Далі. На ранковому пленарному засіданні 2 червня 2016 року головуючий запропонував підтримати законопроект 2506а в другому читанні і в цілому. За таке рішення проголосувало 239 народних депутатів. При прийнятті рішення щодо цього законопроекту, до головуючого заяв від народних депутатів про порушення Регламенту не надходило.</p>
<p>Згідно частини восьмої статті 48 Регламенту комітет ухвалив висновок і пропонує Верховній Раді визначитися щодо цього проекту постанови шляхом голосування. Дякую.</p>
<p>&nbsp;</p>
<p>ГОЛОВУЮЧИЙ. Дуже вам дякую, пане Павло.</p>
<p>Шановні колеги, я прошу провести запис: два – "за", два – "проти". Будь ласка, прошу записатися. Дякую вам.</p>
<p>І я надаю слово Руслану Михайловичу Сидоровичу від фракції "Самопоміч", будь ласка.</p>
<p>&nbsp;</p>
<p>16:11:24</p>
<p>СИДОРОВИЧ Р.М.</p>
<p>Шановні колеги! Коли ми говоримо про необхідність реформування основних інституцій в державі, потрібно не забувати, що такі аспекти як виконання судового рішення, забезпечення його ефективним є одним з ключових. На превеликий жаль, Україна зараз знаходиться серед сумних лідерів по не виконанню судових рішень. Більша частина звернень українців до Європейського Суду з прав людини стосується, власне, неможливості забезпечення виконання судового рішення. Дана реформа не є винаходом українського парламенту, не є винаходом Ради з питань судової реформи. Даним шляхом пішли такі країни колишнього соціалістичного табору як Литва, Латвія, Естонія, Польщі, Болгарія, Грузія.</p>
<p>Також інститут приватних виконавців ефективно існує і працює в таких країнах як Франція, Швеція, Сполучені Штати Америки і ряду інших. Тому прийняття даного законопроекту, безумовно, що відкриває можливість забезпечити один із найважливіших аспектів – це забезпечення права на доступ до справедливого суду. Тому що Європейський Суд з прав людини у своєму рішенні зазначив, що право на доступ до справедливого суду є ілюзорним в тому випадку, коли держава не в стані забезпечити виконання судового рішення.</p>
<p>Скасування прийняття даного законопроекту поставить під сумнів проведення одної з найважливіших реформ і однієї з найякісніших, і найпродуманіших. Які, в принципі, готувалися спільно, нагадаю, експертним середовищем, міжнародними експертами, представниками Міжнародного валютного фонду, Світового банку, Ради з питань судової реформи та народними депутатами.</p>
<p>Тому я прошу відхилити пропозицію щодо скасування даного законопроекту і дати можливість розпочати одну з найважливіших реформ у нас в державі. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги! Слово надається Помазанову Андрію Віталійовичу, будь ласка,&nbsp; включіть мікрофон.</p>
<p>&nbsp;</p>
<p>16:13:30</p>
<p>ПОМАЗАНОВ А.В.</p>
<p>Андрій Помазанов, "Народний фронт". Шановні колеги! Сьогоднішня постанова – це є знаєте, таким собі наслідком того, що нещодавно була зареєстрована постанова про необхідність начебто звільнення міністра юстиції Павла Петренка. Так я вам скажу, що цей законопроект, який зараз цією постановою пропонують наші колеги по парламенту скасувати, це є одним із елементів реформи, яку проводив ще уряд Арсенія Яценюка, і конкретно міністр Павло Петренко. Ми повинні вже давно забезпечити нашим громадянам гідне право на виконання судових рішень. Ми всі знаємо, що зараз рішення виконати дуже важко, судове рішення виконати дуже важко. Якраз цим законом ми створюємо можливість всім особам звертатися або до державного виконавця, або до приватного виконавця, і таким чином ми розширюємо можливості наших громадян, громадян України, які мають право на гідне життя і на європейські стандарти життя, і для того, власне, щоб вони мали право на справедливий суд і право на справедливе виконання судового рішення, чого зараз, на жаль, немає. І це є елемент системної реформи Міністерства юстиції.</p>
<p>Тому, шановні колеги, спроба зараз завалити цей закон шляхом внесення такого роду постанови є ганебним явищем нашого парламенту. Ми в жодному разі не повинні підтримувати цю постанову. І тому, шановні колеги, прошу всіх не голосувати за неї і дати можливість керівнику парламенту підписати цей закон і направити Президенту на підпис. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Будь ласка, Папієв Михайло Миколайович.</p>
<p>&nbsp;</p>
<p>16:15:08</p>
<p>ПАПІЄВ М.М.</p>
<p>Дякую. Шановний пане головуючий, шановні народні депутати України, я хочу звернути увагу українського народу і тих телеглядачів, які дивляться зараз засідання Верховної Ради України: в залі знаходиться на цей момент 159 народних депутатів України. Це ганьба для парламенту, ганьба для українського народу, ганьба для органу, який є органом найвищої законодавчої влади в Україні.</p>
<p>Я хотів би, щоб… от зараз ми розглядаємо питання, які поставили народні депутати України, стосовно порушення норм Регламенту. Якщо бути чесними, нам треба визнати, що Верховна Рада України щоденно порушує Регламент України, Регламент Верховної Ради України. І нагадаю всім, що Регламент має статус закону. Тобто фактично щоденно ми як народні депутати України порушуємо присягу, частина друга якої говорить про те, що "зобов'язуюсь дотримуватись Конституції та законів України". Я от навіть приведу приклад сьогоднішнього порядку денного, і питаю головуючого: а чому ми не йдемо за цим порядком денним? Який у нас зараз має бути в розгляді закон?</p>
<p>І саме головне. Ви ж дивіться, є частина народних депутатів України, для яких футбол став більш важливим, ніж нагальна потреба інвалідів трудового каліцтва, які зараз голодують в приміщенні Міністерства соціальної політики.</p>
<p>Крім того, у нас сьогодні&nbsp; є погоджений з урядом Закон України 4015, який вирішує проблему цю, який дає змогу відновити індексацію&nbsp; соціальних виплат,&nbsp; осучаснення їхнє, повернути людям&nbsp; в середньому кожному інваліду по 500 гривень на місяць. Тим не менше абсолютно безсовісно сьогодні ми не внесли навіть&nbsp; до порядку денного!</p>
<p>Ну як, з якими очима можна нам казати, що ми представляємо тут народ України, коли…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 30 секунд. Завершуйте.</p>
<p>&nbsp;</p>
<p>16:17:21</p>
<p>ПАПІЄВ М.М. Дякую.</p>
<p>Шановні колеги! І звертаю вашу увагу, це є люди, які мають величезні втрати здоров'я. не дай Боже, з кимось&nbsp; з них щось станеться, це буде на вашій совісті, на совісті тих, хто не вніс цей закон до порядку денного. Дякую.</p>
<p>&nbsp;</p>
<p>ГОЛОВУЮЧИЙ. Дякую. Пане Михайле, поскільки&nbsp; було звернення до мене, я, з вашого дозволу, вам відповім. Ми сьогодні йшли за порядком денним сесії, і ми зробили все можливе. І я поставив двічі на голосування ваш законопроект, відгукнувшись на ваше ранкове&nbsp; прохання. На жаль, він не набрав необхідної кількості голосів. Я на це не можу вплинути.</p>
<p>Зараз питання, які ми розглядаємо, згідно Регламенту після рішення комітету вони ставляться як невідкладні на розгляд. Вони не потребують рішення про включення в порядок денний сесії, вони ставляться як невідкладні. Тому ми йшли по порядку денному сесії, а ці постанови&nbsp; ми включаємо відразу, як вони були подані в президію. І тому нема ніякого порушення з цього приводу.</p>
<p>Наступний виступаючий Андрій Лозовий передає слово Олегу Валерійовичу Ляшку. Прошу включити мікрофон.</p>
<p>&nbsp;</p>
<p>16:18:30</p>
<p>ЛЯШКО О.В.</p>
<p>Олег Ляшко, Радикальна партія. На превеликий жаль, всі зміни, які приймає впродовж останнього часу коаліція панамських патріотів в нинішньому парламенті, спрямовані на обмеження прав людей на судовий захист.&nbsp; Підвищення судового мита, коли людина&nbsp; елементарно не може звернутися до суду, бо в неї немає коштів сплатити судове мито. Запровадження інституту приватних виконавців, коли прийдуть і винесуть з квартири і дітей викинуть з квартири за несплату комунальних послуг. Заочне судочинство, коли будь-який ЖЕК може звернутися до суду і житель квартири навіть не знатиме, що в нього за борги забрали квартиру. Сьогодні Міністерство регіонального розвитку визнало, що після підвищення, після рішення уряду про підвищення тарифів вони очікують на 30 відсотків зростання неплатежів. Сьогодні заборгованість по комунальних платежах 14 мільярдів гривень. це означає, що буде колапс несплати по комунальних платежах і колапс системи житлово-комунального господарства.</p>
<p>Фракція Радикальної партії вимагає від парламенту невідкладно розглянути наш проект постанови про перерахунок ціна на газ для громадян. Вчорашнє засідання комітету енергетичного зібрали, півроку постанова зареєстрована, я вимагаю від голови парламенту внести її до зали парламенту, розглянути і голосувати.</p>
<p>Також інформую громадян. Учора ми звернулися з адміністративним позовом про визнання незаконної постанови НКРЕКП, якою вдвічі-втричі з 1 липня підвищуються тарифи на опалення для громадян України. Ми блокуємо парламентську трибуну з вимогою розслідувати офшори, корупцію влади, ми блокуємо парламентську трибуну з вимогою повернути людям пільгові ціни на газ і припинити грабувати людей. 100 тисяч підписів ми сьогодні принесли в парламент, щоб змусити вас…</p>
<p>&nbsp;</p>
<p>ГОЛОВУЮЧИЙ. Будь ласка, Сергій Власенко, будь ласка.</p>
<p>&nbsp;</p>
<p>16:20:48</p>
<p>ВЛАСЕНКО С.В.</p>
<p>Дякую, пане головуючий.</p>
<p>Насправді немає сенсу обговорювати зміст законопроекту 2506, він може бути гарний або поганий, питання не в тому. Питання в тому, що під час прийняття цього законопроекту брутально порушувався Регламент, не ставилися на обговорення&nbsp; і на голосування поправки, і мова зараз іде лише про це. Нам розказують про реформу парламенту, але при цьому щоденно Регламент, діючий Регламент Верховної Ради порушується. Реформа парламенту відбудеться тоді, коли рішення будуть прийматися в цьому парламенті, а не ззовні. Реформа парламенту відбудеться тоді, коли кожен депутат зможе отримати слово, коли в другому читанні будуть обговорюватися всі поправки. Тоді буде відбуватися реформа парламенту. Все інше – це профанація і маніпуляція. Навіть зараз відбувається профанація і маніпуляція. В залі нема 226 народних депутатів. А тому фракція "Батьківщина" вимагає після розгляду цього питання провести сигнальне голосування. І якщо не буде 226 голосів, закривати вечірнє засідання Верховної Ради.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я обов'язково після тих постанов проведу рейтингове голосування. Шановні колеги, я хочу, бо до мене йдуть закиди, відповісти вам. Сьогодні ми прийняли питання про квоти, коли кожна третя українська пісня буде в радіоефірах. Сьогодні ми прийняли звернення до патріарха з приводу Помісної Української Церкви, просили спеціальних операцій. Який зовнішній вплив впливав на нас? Я скажу, який: український народ і українська історія, оце той вплив, який робиться на нас з-за меж парламенту. Ми приймаємо питання великої ваги, питання державотворення українського. І тільки український народ є тим органом, який впливає на нас.</p>
<p>Колеги, так, ми сьогодні тих 2 закони прийняли за основу і в цілому. Дехто може сказати, що це є порушення Регламенту. А я вам скажу, що ми сьогодні долучились до творення історичних подій. І будьмо гордими з того, і не дискредитуймо ці питання, які сьогодні були нами проголосовані в тому залі.</p>
<p>Зараз заключне слово, Юрій Левченко. І переходимо до прийняття рішення.</p>
<p>&nbsp;</p>
<p>16:23:03</p>
<p>ЛЕВЧЕНКО Ю.В.</p>
<p>Левченко, "Свобода", 223-й округ, місто Київ.</p>
<p>По-перше, я звертаюся до пана головуючого і до всіх представників влади. Не прикривайтеся цими законами, законом про квоти. Прикриваючись ним, ви намагаєтесь, скажімо, відійти від відповідальності за жахливі інші закони. Тим більше, що закон про квоти, в ньому велика проблема. Насправді він ні до чого не призведе по факту, бо відповідальність за порушення закону, знаєте, що це таке? Це штраф у розмірі 5 відсотків від ліцензії. Дуже велика відповідальність! Дуже сильно будуть дотримуватись цього закону! Тому не вводьте людей в оману.</p>
<p>А те, що я от тільки що почув, знаєте, по-перше, коли виконуючий обов'язки вічно регламентного комітету говорить відверту неправду, що я не звертався до головуючого. Я звертався до <a name=_GoBack></a>головуючого, разів п'ять звертався до головуючого, щоб не порушувався Регламент, ну, от тому він там і сидить на цій посаді, це вічно виконуючий обов'язки замість того, щоб голову призначити.</p>
<p>Щодо так званої реформи. Пане головуючий! Я в вашій реформі маю одну проблему чому я за неї не голосую і не буду в тому вигляді голосувати, тому що ви пропонуєте позбавити народних депутатів права законодавчої ініціативи. Ви пропонуєте вставити в цю реформу…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, будь ласка.</p>
<p>&nbsp;</p>
<p>16:24:15</p>
<p>ЛЕВЧЕНКО Ю.В. Ви пропонуєте вставити в цю реформу раду комітетів орган, який буде вирішувати кому можна буде реєструвати, кому не можна. Заберіть цю пропозицію антиконституційну, я проголосую за вашу реформу одразу. Але мій законопроект, який би забрав би електронне реєстрацію, який вже лежить кілька місяців в Верховній Раді, навіть не обговорюється. Оце, що до реформ.</p>
<p>І останнє, по суті. Коли хтось говорить про Польщу, Францію, Німеччину, знайте, будь ласка, ви не розказуйте як там закони прописані, бо я їх читав, там нормально прописані. І що ви зараз пропонуєте "тітушок" легалізувати, і у людей останню копійку вибивати. І не розказуйте про Польщу, Францію, Німеччину.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги! Обговорення завершене. І ми переходимо до прийняття рішення. Я дуже прошу народних депутатів зайти в зал, приготуватись до голосування. Рейтингове. Можливо, відразу так зможемо рванути.</p>
<p>Шановні колеги! Я ставлю на голосування проект постанови про скасування рішення Верховної Ради України від 2 червня 2016 року про прийняття в цілому як закону законопроекту №2506а, 06-П, 2506-П. Хто підтримує дану постанову прошу визначатись, прошу проголосувати. Будь ласка, голосуємо. 2506а-П. Голосуємо, колеги.</p>
<p>&nbsp;</p>
<p>16:25:49</p>
<p>За-56</p>
<p>Рішення не прийняте. Постанова відхилена.</p>
<p>Шановні колеги, є ще одна ідентична постанова, ідентична. Після неї пропозицію Влесенка поставлю.</p>
<p>Отже, переходимо до розгляду, остання постанова на відхилення, проекту Постанови про скасування рішення Верховної Ради України від 02 червня 2016 року про прийняття у другому читанні та в цілому як закону законопроекту №2507а.</p>
<p>До доповіді запрошується народний депутат України Левченко Юрій Володимирович. Будь ласка.</p>
<p>&nbsp;</p>
<p>16:26:22</p>
<p>ЛЕВЧЕНКО Ю.В.</p>
<p>Дякую. Ну, по-перше, я би все ж таки звернувся до&nbsp; головуючого і&nbsp; я закликаю головуючого перед голосуванням поставити сигнальне голосування, щоб перевірити, чи є фактично депутати в залі, не "за" чи "проти", а фактично, що депутати є. Тому що я як народний депутат України стверджую, що&nbsp; зараз немає кворуму Верховної Ради&nbsp; і що це фікція, ми не маємо права&nbsp; це все&nbsp; розглядати, бо&nbsp; хто порозбігався, хто на футбол, хто на Мальдіви, хто питання вирішувати дехто в Адміністрації Президента, хто в Кабміні свої бізнесові. Тому не робіть цю профанацію, власне кажучи. Я закликаю вас діяти не тільки по букві закону, а і по духу закону і дотримуватись всіх норм взагалі логіки людської, яка є&nbsp; у нормальних людей, а не у бандюків,&nbsp; більшість з яких сидять у Верховній Раді, власне кажучи. Так от це по цьому питанню.&nbsp;&nbsp;</p>
<p>А тепер по суті законопроекту. Ну, це продовження цього жахливого&nbsp; законопроекту, який&nbsp; був&nbsp; першим у варіанті,&nbsp; 2506а. 2507а, власне кажучи, це все устаканює, узаконює цих "тітушок". Тут розповідали про Польщу, Німеччину, Францію, ну не знаю, чи їхні закони всі ті, хто розказує, читали, я читав&nbsp; ті закони. У тих законах&nbsp; є дуже&nbsp; детальна відповідальність прописана, контроль над приватними виконавцями. Там контроль у&nbsp; цих&nbsp; країнах над приватними виконавцями більше, ніж над державними виконавцями, не кажучи вже про те, що суди там на багато кращі, м'яко кажучи, ніж наші. А тут… А у нас що пропонується? У нас пропонується легалізувати "тітушок" у форматі приватних виконавців, які будуть ходити і вибивати у людей останню копійку. При чому в&nbsp; цьому законі, який&nbsp; я зараз вимагаю скасувати за порушення Регламенту,&nbsp; що прописано.</p>
<p>Наприклад, що приватний виконавець може зайти&nbsp; до будь-кого додому і сказати, оцей твій телевізор, цей телевізор&nbsp; боржника&nbsp; твого сусіда. Доведи, що це твій телевізор, а не боржника. І якщо у людини не буде чеків збережених, доводів, що це його телевізор, що&nbsp; він його купував, а не&nbsp;&nbsp; сусід купував, то приватний виконавець має право забрати цей телевізор. Оце такі&nbsp; закони зараз пропонуєте. Більше того, після того, як він&nbsp; забере цей телевізор, до рішення суду, в цьому законі також&nbsp; прописано, що він сам вирішує, що&nbsp; з ним робити з цим майном.</p>
<p>&nbsp;</p>
<p>ГОЛОВУЮЧИЙ. 30 секунд. Будь ласка, завершуйте.</p>
<p>&nbsp;</p>
<p>16:28:34</p>
<p>ЛЕВЧЕНКО Ю.В. Не суд вирішує, що з цим майном робити, а сам цей&nbsp; приватний виконавець вирішує, що з ним робити, як його зберігати і що з&nbsp; ним, власне кажучи, чи його відчужувати, чи його там далі передавати &nbsp;комусь. Оце ви таке прописуєте в законі.</p>
<p>Більше того, прописано в законі, що витрати, які несе приватний виконавець буде покривати боржник, це теж ви таке прописали в цьому законі. Тобто приватні фірми будуть ще наживатися на боржниках ще вдвічі більше. То оце такі так звані європейські реформи ви пропонуєте приймати. Що ви знущаєтесь над українським народом, останню вже копійку забираєте. Вже вас люди звідси винесуть просто.</p>
<p>&nbsp;</p>
<p>ГОЛОВУЮЧИЙ. До співдоповіді запрошується перший заступник голови Комітету з питань Регламенту та організації роботи Верховної Ради Пинзеник Павло Васильович. Будь ласка.</p>
<p>&nbsp;</p>
<p>16:29:18</p>
<p>ПИНЗЕНИК П.В.</p>
<p>Шановні народні депутати, розглянув комітет проект постанови 2507а-П за авторством народного депутата Левченка. Встановили таке.</p>
<p>Розглядався законопроект 2507а 21 квітня за процедурою другого читання двічі на ранковому і вечірньому пленарному засіданні.</p>
<p>На ранковому засіданні під час рейтингового голосування набрав 218 голосів, під час постатейного розгляду та голосування по пропозиціях і поправках народний депутат Левченко звертався до головуючого по суті законопроекту щодо голосування внесених поправок, але із заявою про порушення регламенту не звертався.</p>
<p>На вечірньому пленарному засіданні головуючий проводив рейтингове голосування по поверненню до розгляду законопроекту. Проте, і це рішення не отримало необхідної підтримки народних депутатів, проголосувало "за" – 178.</p>
<p>На пленарному ранковому засіданні 2 червня 2016 року відбулося голосування щодо прийняття оговореного законопроекту в другому читанні, в цілому і "за" проголосувало 253 народних депутати.</p>
<p>Під час розгляду цього законопроекту заяв до головуючого про порушення регламенту від народних депутатів і, зокрема, від народного депутата Левченка вже не надходило.</p>
<p>І згідно з частиною восьмою статті 48 комітет затвердив відповідний висновок і пропонує Верховній Раді визначитися щодо проекту постанови за авторством народного депутата Юрія Левченка шляхом голосування. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, прошу провести запис: два – "за", два – "проти". Будь ласка. Семенуха Роман Сергійович, фракція "Самопоміч", будь ласка.</p>
<p>&nbsp;</p>
<p>16:31:12</p>
<p>СЕМЕНУХА Р.С.</p>
<p>Прошу передати слово Руслану Сидоровичу.</p>
<p>&nbsp;</p>
<p>16:31:17</p>
<p>СИДОРОВИЧ Р.М.</p>
<p>Шановні колеги! Мене дивують&nbsp; виступи&nbsp; окремих&nbsp; наших колег, які&nbsp; говорять про відсутність запровадження жодного контролю за діяльністю приватних виконавців. Так просто, на поверхні, я&nbsp; перерахую невідповідність того, що заявлялося зараз тому, що&nbsp; написано в законі.&nbsp; Лише на цьому етапі запроваджуються три&nbsp; органи, які забезпечують&nbsp; дисциплінарний контроль за діяльністю приватних виконавців. Перше – це є саме Міністерство юстиції. Другий орган – це є саморегулівна організація "Асоціації приватних виконавців". І третій орган – це є&nbsp; дисциплінарна комісія, яка формується з 4-х представників Міністерства юстиції, 4-х представників "Асоціації приватних виконавців" і одного&nbsp; представника від Ради суддів&nbsp; України.</p>
<p>Так само, абсолютно&nbsp; беззмістовними є й інші&nbsp; зауваження висловлені до цього законопроекту. Усе це свідчить лише про одне: небажання&nbsp; проводити&nbsp; реформи, залишати ту корупціоногенну систему, яка існує зараз і яка влаштовує побори для наших громадян. І навіть міністр та зам. міністра, доповідаючи ці законопроекти, були змушені&nbsp; констатувати,&nbsp; що той стан з корупцією, який зараз існує у Державній виконавчій службі – викорінити ніяким іншим чином неможливо, окрім як запровадити&nbsp; дану запропоновану реформу.</p>
<p>Окрім того, усі позитивні висновки і так само&nbsp;&nbsp; міжнародних експертів, Міжнародного валютного фонду, Світового банку, Проекту Європейського Союзу по підтримці&nbsp; реформ в&nbsp; Україні у галузі юстиції&nbsp;&nbsp; -&nbsp; свідчать про те, що прийняття даного законопроекту є&nbsp; вкрай важливе. Для прикладу:&nbsp; такі країни як Прибалтика і Болгарія дані реформи провели 10-15 років тому назад, Польща 20 років тому назад – це є час на який Україна вже запізнилася. Тому ми або проводимо реформи і йдемо далі, або далі&nbsp; товчемося на місці і стогнемо, що&nbsp; корупції з'їдає наших громадян.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам за роз’яснення і за позицію.</p>
<p>І до слова запрошується Лубінець Дмитро Валерійович,&nbsp; "Блок Петра Порошенка".&nbsp;&nbsp;&nbsp;</p>
<p>&nbsp;</p>
<p>16:33:26</p>
<p>ЛУБІНЕЦЬ Д.В.</p>
<p>Прошу передати слово&nbsp; народному депутату – Курячий&nbsp; Максим.</p>
<p>&nbsp;</p>
<p>16:33:34</p>
<p>КУРЯЧИЙ М.П.</p>
<p>Шановні колеги, шановні народні депутати! Людина і громадянин тільки тоді буде відчувати себе захищеною в країні і в державі, коли не тільки буде справедливий суд, а коли ці судові рішення будуть належним чином виконуватися. За 20 років існування української незалежної держави доказала нам, що у нас не було справедливого суду і не тільки тому, що там багато корупції і ця система прогнила знизу в гору або з гори вниз, а лише тому, також тому, що велика кількість судових рішень залишається і на сьогоднішній день не виконаними. Велика кількість судових рішень лише на папері.</p>
<p>Я хочу навести приклад лише один, але найяскравіший з цього приводу. Всі пам'ятають, коли діти війни, люди похилого віку вимушені були шукати судового захисту під час Януковича і свої кровні гроші через суди вимагати. Вони втратили велику кількість здоров'я, в багатьох людей ці рішення судові залишилися тільки на папірці і ці папірці залишаються сьогодні стояти за склом на сервантах. Скільки інфарктів, скільки інсультів, скільки знущань було.</p>
<p>Шановні друзі, безумовно, тільки тоді буде ефективна судова система, коли будуть виконуватися рішення. Не можна голосувати за цю постанову, оскільки це припинить наше намагання і реформи щодо виконання судових рішень, людина не буде відчувати себе захищеною. А щодо великої кількості спекуляції, які щойно від автора законопроекту, цієї постанови, пролунало.</p>
<p>Друзі, якщо ви хочете, щоб ваші постанови набирали необхідну кількість голосів, вони мають бути якісними, вони мають бути конструктивними і…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершити або хвилину, хвилину дайте.</p>
<p>&nbsp;</p>
<p>16:35:40</p>
<p>КУРЯЧИЙ М.П. І не можна свої невдачі, і свої недолугі законопроекти прикриватися тим, що у нас нібито поганий футбол і погана гра, і збірна.</p>
<p>Друзі, я розумію, що у перемоги батьків багато, лише поразка завжди залишається сиротою. Коли сьогодні наша збірна переможе, ви всі будете пишатися тим, що палко вболіваєте за український футбол, а якщо, не дай Боже, буде так, то на вашій свідомості, на вашій совісті буде ця можлива поразка. Ганьба таким патріотам!</p>
<p>Слава Україні! Слава нашій національній футбольній збірній, підтримаємо своїми оплесками!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Рябчин Олексій Михайлович, будь ласка.</p>
<p>&nbsp;</p>
<p>16:36:23</p>
<p>РЯБЧИН О.М.</p>
<p>Прошу передати слово пані Кужель.</p>
<p>&nbsp;</p>
<p>16:36:28</p>
<p>КУЖЕЛЬ О.В.</p>
<p>Андрій Володимирович! Я хочу вам сказати, що ви не випадково поставили на сьогоднішній день ті постанови, які б ви хотіли, щоб вони були провалені. Ви знаєте, котрий раз ми вам звертаємо увагу на таку зневагу до залу, таку зневагу до депутатів. Я підтримую Левченка, знаєте чому, тому що тут люди стояли тиждень з проханням, щоб ми не приймали ці законопроекти. Тому що цими законопроектами про виконавче впровадження приватне ми узаконили колекторів. І я тепер знаю, що всіх людей, які мені телефонують, що виселяють з квартири, забирають останнє майно я буду направляти в "Самопоміч" і в правлячу коаліцію.</p>
<p>Я хочу вам подякувати за те, що ви прийняли законопроекти, ви мені розповідаєте про іноземний опит, так я&nbsp; можу сказати там немає власності без страховки і там люди застраховані…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; одну хвилину включити.</p>
<p>Включіть, будь ласка,&nbsp; одну хвилину для продовження виступу Кужель.</p>
<p>&nbsp;</p>
<p>16:37:39</p>
<p>КУЖЕЛЬ О.В. … там люди застраховані від таких дій. Я особисто зверталась до державних виконавців, 4 роки вони не виконують рішення суду, яке йшло 3 роки. Слухати мені державному службовцю з таки стажем, що міністр знає, що в його підрозділі корупція і нічого не може сделать? Я в це не вірю. Якщо міністр знає, то він повинен контролювати кожне рішення суду і як воно виконується. Ми з вами з наших податків кормимо бєздєльників, які працюють в Державній&nbsp; виконавчій службі, а тепер за наші ж гроші будемо сплачувати і приватних. Я дякую пану Левченко за принципову позицію.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Будь ласка, Рабінович Вадим Зіновійович, включіть мікрофон, будь ласка.</p>
<p>&nbsp;</p>
<p>16:38:31</p>
<p>РАБІНОВИЧ В.З.</p>
<p>Уважаемые коллеги! Я обращаюсь ко всем, сидящим в этом зале. Сейчас здесь находиться 159 человек.&nbsp;</p>
<p>Неужели вам не стыдно принимать участие в этом цирке, когда написано 330? Как мы можем требовать от вас… чтобы люди… требовать законы, сами нагло их нарушая? Вы обязаны прекратить это заседание. Вы знаете прекрасно, что в зале нет людей.</p>
<p>И второе. Сегодня многие поехали защищать Украину во Францию. Защищать Украину надо в этом зале, вместе с теми политическими силами, которые требуют пересмотреть тарифы. Вот, что сегодня убивает страну, а не всякую ересь, которую вы разбираете! Каждый честный человек должен присоединиться к тем, кто хочет комиссию по тарифам. Ребята, которые стоят там и блокируют трибуну, у меня с вами разные политические взгляды, разные взгляды, но вы молодцы, я к вам присоединяюсь. Тарифы – главное, что убивает страну.</p>
<p>Повторяю, я обращаюсь к журналистам: посмотрите, пожалуйста, на зал. 159 человек. Это обман страны!</p>
<p>&nbsp;</p>
<p>ГОЛОВУЮЧИЙ. Будь ласка, дайте можливість завершити… А, немає… Добре. Я, як і обіцяв, колеги, я після цього голосування поставлю рейтингове.</p>
<p>Юрій Мірошниченко, будь ласка, слово. Ємець. Пинзеник.</p>
<p>&nbsp;</p>
<p>16:40:02</p>
<p>МІРОШНИЧЕНКО Ю.Р.</p>
<p>Шановні колеги! Юрій Мірошниченко, "Опозиційний блок". Я хочу звернути увагу наших колег, які сьогодні достатньо аргументовано критикували цей закон і, в принципі, інститут недержавних виконавців. І, дійсно, ті небезпеки і ризики, про які говорили, вони існують. Але, разом з тим, шановні колеги, ви знаєте, що існуюча система, яка діє сьогодні в Україні, не є, м'яко кажучи, ефективною, а тим більше є корумпованою. Реформувати її треба, і той інструмент, який запропонували автори, має право на життя. Причому ми його пропонували впроваджувати ще в минулому і позаминулому скликанні, де я в тому числі працював над цією темою.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, секундочку. В залі велика кількість рук, я всім дам можливість виступити. По хвилині тільки. По хвилині, і ми будемо йти, кожному давати.</p>
<p>Віктор Пинзеник, будь ласка, одна хвилина.</p>
<p>&nbsp;</p>
<p>16:41:09</p>
<p>ПИНЗЕНИК В.М.</p>
<p>Шановні народні депутати! Я прошу розділити два питання: суть закону і процедура його прийняття. Зараз ми не обговорюємо суть закону. Постанова стосується процедури прийняття, яка регламентована Законом України "Про Регламент". І будь-який закон має бути прийнятий у законний спосіб. Не дивуйтесь, колеги, що, м'яко кажучи, люди не люблять парламент. Бо парламент, який приймає закони, сам порушує закон процедури прийняття закону.</p>
<p>Я хочу привернути увагу до роботи&nbsp; регламентного комітету. Ну що ми почули в доповіді?&nbsp; Регламентний комітет повинен дати відповідь: була процедура порушена чи не була. Скільки&nbsp; голосів було дано за той чи інший закон ми й самі можемо почитати на сайті.</p>
<p>І останнє. Я не перший раз чую від регламентного комітету, що ніхто не подавав заяви про порушення Регламент, я сам давав&nbsp; кілька разів&nbsp; заяви, регламентний комітет&nbsp; говорив про відсутність порушень. Я дуже не хотів, щоб ми дійшли до того,&nbsp; що кожен факт…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 30 секунд. Завершуйте.</p>
<p>&nbsp;</p>
<p>&nbsp;16:42:21</p>
<p>ПИНЗЕНИК В.М. Не хотів би, щоб кожен факт подачі заяви ми не фіксували телефоном і виставляли в "Фейсбук". А комітет я прошу, є зйомки, ви маєте можливість бачити кожен раз, чи подає депутат заяву&nbsp; про порушення процедури.</p>
<p>Шановні колеги, я ще раз&nbsp; хочу привернути увагу. Ми не сперечаємося по&nbsp; суті закону, ми сперечаємося винятково по процедурі прийняття, бо не буде процедур – не буде ніколи й законності в Україні.</p>
<p>&nbsp;</p>
<p>ГОЛОВУЮЧИЙ. Дякую. Щоб ми… з різних кінців залу. Немченко,&nbsp; будь ласка,&nbsp; одна хвилина. Немченко.</p>
<p>&nbsp;</p>
<p>16:43:02</p>
<p>НІМЧЕНКО В.І.</p>
<p>Я не Немченко, я – Німченко, "Опозиційний блок". Пане Андрію, я, по-перше, що хотів сказати. Що той закон відносно&nbsp; цивільного виконання судових рішень почитайте статистику Міністерства юстиції, по 8 років виконуються рішення судів іменем України. По 8 років, а то й по 10! Держава не може виконати, а ми хочемо, щоб запустити туди людей часний бізнес. Ми&nbsp; що творимо? Давайте якщо ми готові до цього, тоді приймати рішення, але на сьогоднішній день ми просто не готові. І хто вніс, хто ініціював цей закон, дайте аналітику, роздайте нардепам, якщо ви її маєте. Її немає. І тому не заганяйте людей в чергову пастку, це ганьба на сьогоднішній день вирішувати питання перекладати повноваження держави…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд завершити.</p>
<p>&nbsp;</p>
<p>16:44:14</p>
<p>НІМЧЕНКО В.І. Це ганьба перекладати повноваження і обов'язки країни, держави на якісь приватні структури. Ми що це не розуміємо?</p>
<p>Спасибі вам, пане Андрію.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>І вибачте, будь ласка, що я прізвище назвав Німченко, вибачте, будь ласка.</p>
<p>Шановні колеги, Соловей, наперед скажу: Соловей, Домбровський, Розенблат і "Народний фронт".</p>
<p>Будь ласка, Соловей – 1 хвилина.</p>
<p>&nbsp;</p>
<p>16:44:46</p>
<p>СОЛОВЕЙ Ю.І.</p>
<p>Юрій Соловей, 89 виборчий округ, Гуцульщина і Покуття. Ви знаєте, дозвольте не погодитися з попереднім виступаючим, який говорить про те, що держава повинна надавати все більше і більше функцій. На моє глибоке переконання, українська держава має шанс для розвитку якраз тільки тоді, коли влада буде зменшувати ту кількість послуг, які вона сьогодні надає і буде дерегулювати всі процеси, які відбуваються в державі.</p>
<p>Але, шановні колеги, я хочу також звернутися до кожного з нас з приводу систематизування роботи українського парламенту. Неможливо навести порядок в державі, якщо не буде порядку під час розгляду законопроектів у стінах українського парламенту.</p>
<p>І тому, шановний Андрій Володимирович, я звертаюся в першу чергу до вас. В нас залишається два пленарних тижня. Я пропоную сконцентруватися нам, народним депутатам, якраз на розгляді змін до регламенту в ці останні два тижні, щоб поправити ту ситуацію, яка сьогодні.</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>16:45:58</p>
<p>СОЛОВЕЙ Ю.І. Шановний Андрій Володимирович, я звертаюся, повторю ще раз, що я говорив.</p>
<p>Я прошу вас в останні два тижні, Андрій Володимирович, прошу в останні 2 тижні<a name=Temp></a> сконцентруватися якраз на тому, щоб вирішити питання роботи Регламенту в стінах українського парламенту. І ті пропозиції, які ви внесли, я вважаю їх достатньо слушними. Проте, поряд з тим, там не вирішене одне питання, це не голосування народними депутатами за законопроект. Тому я вкотре наголошую: давайте починати застосовувати засоби фінансового…</p>
<p>&nbsp;</p>
<p>ГОЛОВУЮЧИЙ. 10 секунд, будь ласка.</p>
<p>&nbsp;</p>
<p>16:46:36</p>
<p>СОЛОВЕЙ Ю.І. … давайте починати застосовувати засоби фінансового впливу шляхом зниження розміру заробітної плати за не голосування народними депутатами за той чи інший законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Домбровський, будь ласка, включіть мікрофон, 1 хвилина.</p>
<p>&nbsp;</p>
<p>16:46:52</p>
<p>ДОМБРОВСЬКИЙ О.Г.</p>
<p>Шановні колеги, я хотів би сказати, що не потрібно соромити і звинувачувати народних депутатів тих, які є зараз у цій залі, і які в цих обставинах пробують знайти якийсь конструктив для того, щоб налагодити роботу Верховної Ради. Тому що сьогодні зранку ми були оптимістами, що у нас буде аграрний день, пакет аграрних законів, його немає. Вчора ми були оптимістами, що буде енергетичний день чи пакет енергетичних важливих законів, його немає. І все тому, що народні депутати просто не ходять на роботу.</p>
<p>Тому давайте критикувати, соромити і звинувачувати тих, кого зараз немає у залі, і в такий спосіб реагувати на те, що відбувається в українському парламенті.<i> </i>Дякую.</p>
<p>&nbsp;</p>
<p>ГОЛОВУЮЧИЙ. Розенблат, будь ласка. Потім Помазанов чи Алексєєв? Визначимось. Розенблат, будь ласка.</p>
<p>&nbsp;</p>
<p>16:47:45</p>
<p>РОЗЕНБЛАТ Б.С.</p>
<p>Шановні колеги, я розумію сьогодні пристрасті, які вирують по питанню цього законопроекту. Але я хочу повернутись в історію, коли в 14 році, в кінці ми приймали бюджет 15 року. І до нас прийшли виконавчі служби, люди, які виконують рішення судів. На питання потреби 500 мільйонів гривень в бюджеті, ми запитали: "Скільки ж ви зібрали за рік?" Відповідь була: "400 мільйонів". Тобто 100 мільйонів гривень в рік ще датуємо у виконавчу службу. Як би на сьогоднішній день ми зробили приватні органи, які сьогодні не будуть потребувати допомоги з бюджету, це рішення було правильним.</p>
<p>І я хочу ще наостанок сказати. В усьому світі існує інститут приватних виконавців. Вони сьогодні працюють дійсно більш впорядковано і більш відповідально. Тому бюджет України повинен наповнюватися, а не іще мати видатки на утримання таких служб як наша виконавча служба.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Зараз Головко. Потім, хлопці, вам. Головко, одна хвилина.</p>
<p>&nbsp;</p>
<p>16:48:49</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода", Тернопільщина.</p>
<p>Шановні депутати, вашою логікою критикуючи те, що ніби то ви корупцію списуєте, що нам потрібно приватні виконавці бо там корупція, так вашою логікою потрібно значить всі державні органи ліквідувати, значить приватний суд організувати, приватну міліцію, приватну армію, дійде до того, що і Прем'єр-міністра приватного і уряд буде і Президент у нас приватний. Ви що державу ліквідовуєте, взагалі, як інститут країни. По-перше. Це раз.</p>
<p>По-друге, ми повинні говорити, що цей закон є реальною, якийсь, мета його це обслуговувати приватних "тітушок", які будуть займатися вилученням у людей квартир. Сьогодні вже є скарги. Наприклад, у Луцьку, те, що у людей за комунальні послуги хочуть забирати квартири. Ви спочатку піднімаєте ціну на газ, встановлюєте нереальну, піднімаєте тарифи, а після того хочете у людей останнє забирати їхнє житло. Для цього вам потрібні такі закони? Ганьба. Тому я закликаю усіх депутатів порядних підтримати цю постанову, вона не повинна вступити в дію бо прийняття таких законів це є злочин проти країни.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Народного фронту" Помазанов. Так? Не Алексєєв. Будь ласка, Андрій Помазанов. Включіть мікрофон.</p>
<p>&nbsp;</p>
<p>16:50:02</p>
<p>ПОМАЗАНОВ А.В.</p>
<p>Андрій Помазанов, "Народний фронт".&nbsp; Ви знаєте, колеги, обговорення цієї постанови виглядає дуже смішно, це майже якась мильна опера в якійсь хтось розказує, що йому 8, 10, 20 років не виконуються рішення суду. Так, шановні колеги, а чому ми ж тоді намагаємося зараз технічною постановою скасувати закон, який якраз і змінює порядки виконання судових рішень, який спрощує ці порядки.&nbsp; І нехай зараз мені ніхто не розказує про те, що приватні виконавці це є колектори, ще хтось, це є виключно маніпуляції, цього в законі нічого немає. Там передбачена жорстка система, хто буде виконувати одні рішення, хто буде виконувати інше. Жодним чином права громадян не порушуються в цьому законі.</p>
<p>Тому, шановні колеги, шановні народні депутати, я розумію, що є дійсно у депутата право подавати таку постанову технічну, але всі ми розуміємо, що в даному випадку автора цієї постанови не цікавить абсолютно порушення регламенту чи його не порушення. Цікавить, власне, те, що він не підтримує суть цього закону, який він намагається скасувати і таким чином не дати право Голові Верховної Ради і Президенту запустити цей закон в життя. Тому прошу не підтримувати…</p>
<p>&nbsp;</p>
<p>ГОЛОВУЮЧИЙ. Дякую&nbsp; дуже вам.</p>
<p>Євтушок. Ні, так? Євтушок, будь ласка,&nbsp; 1 хвилину.</p>
<p>&nbsp;</p>
<p>16:51:25</p>
<p>ЄВТУШОК С.М.</p>
<p>Сергій Євтушок, фракція "Батьківщина".</p>
<p>Шановний пане головуючий, ми тут дуже багато говоримо про Регламент, про його порушення. Так от я хочу сказати, що по важливості не менш,&nbsp; дуже важлива сама&nbsp; процедура внесення і&nbsp; дотримання, ніж і сам контент закону.&nbsp; Тому все залежить від&nbsp; людського фактору. Від вас як від головуючого залежить&nbsp; однозначно дотримання нами народними депутатами Регламенту. Від керівників&nbsp; комітетів також залежить виконання своїх обов'язків і Регламенту.</p>
<p>Я буквально вчора був на засіданні регламентного комітету, який очолює представник "Народного фронту", там чітко видно було, як нівелюється наше прохання, тому що я отримав доручення від лідера "Батьківщини" Тимошенко прийти і розказати, чому&nbsp; комітет не голосує і не розглядає постанову, яка може розказати людям, з чого формуються наші тарифи.&nbsp; А людей дуже цікавить, яка складова забита в тарифах. І, на жаль, комітет навіть не вніс до розгляду це питання…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>16:52:37</p>
<p>ЄВТУШОК С.М.</p>
<p>Так комітет одразу не вніс… Я хочу подякувати народним депутатам, там&nbsp; із&nbsp; 7 чоловік 3 народних депутата підтримало, але я точно знаю, що всі присутні чітко розуміють, що люди вимагають зараз, щоб була оприлюднена тимчасова слідча комісія, яка зафіксувала, з чого складаються&nbsp; ці ганебні корупційні складові&nbsp; тарифу. Тому&nbsp; я ще раз закликаю регламентний комітет підтримати дану процедуру і проект постанови, який дасть&nbsp; можливість людям побачити, з чого складаються&nbsp; тарифи.</p>
<p>&nbsp;</p>
<p>ГОЛОВУЮЧИЙ. Шановні колеги, зараз два заключних виступи Долженков і Чумак. Після того я поставлю рейтингове голосування, хто є в залі. Тому&nbsp;&nbsp; я прошу заходити в зал і займати робочі місця.</p>
<p>Долженков, будь ласка, 1 хвилина.</p>
<p>&nbsp;</p>
<p>16:53:25</p>
<p>ДОЛЖЕНКОВ О.В.</p>
<p>Уважаемые коллеги, тут представитель "Народного фронта" говорил, что сегодня будет честный четверг. Действительно, честно бы хотелось сказать, что половины народных депутатов в зале нет. Мы сейчас говорим о защите интересов граждан, но, к сожалению, защищать некому. Давайте будем честными один с другим. Что мы не примем ни одного постановления, ни одного законопроекта сегодня, мы ограничимся лишь пустой говорильней.</p>
<p>К сожалению, сегодняшняя говорильня сводится к тому, что имитируем законодательную деятельность. Я даже не хочу, по сути, законопроекта говорить, потому что это бессмысленно. Каждый будет пиариться по определенным вопросам, касающимся либо не касающимся законопроекта. Но мы сейчас занимаемся имитацией без конкретного результата. И я хотел бы донести тот формат нашей работы граждан, которые нас слушают, чтобы, наверное, действительно время на это не тратили, поскольку никаких решений сегодня приниматься не будет. А к Андрею Владимировичу у меня просьба, наверное, закрыть заседания, потому что действительно депутатов в зале нет.</p>
<p>&nbsp;</p>
<p>ГОЛОВУЮЧИЙ. Як і обіцяв, після цієї постанови поставлю на голосування.</p>
<p>Будь ласка, Віктор Чумак, 1 хвилину.</p>
<p>&nbsp;</p>
<p>16:54:31</p>
<p>ЧУМАК В.В.</p>
<p>Віктор Чумак, 214-й округ, місто Київ, позафракційні.</p>
<p>Шановні колеги, ми з вами сьогодні розглядаємо або зараз розглядаємо не закон по суті, ми сьогодні розглядаємо процедуру його прийняття, порушення, вірніше, процедури його прийняття.</p>
<p>Оця книжечка в мене в руках, бачте, все бачать цю книжечку? Я її показую, щоб і камери її бачили. Ця книжечка називається Регламент Верховної Ради України. Це внутрішня Конституція цього органу. Вона не має жодного сенсу, якщо можна переголосовувати закони 28 раз, вона не має жодного сенсу, якщо можна передавати закони&nbsp; з одного комітету в інший на визначення, там, головного комітету, або на визначення голосувати за цей закон чи ні. Вона не має жодного сенсу, якщо можна ставити на голосування закони, які тільки вчора були зареєстровані, хоча вони за цією книжкою раніше чим 2 тижня не мають права бути поставлені на голосування.</p>
<p>Ви знаєте, ми можемо скільки завгодно говорити про революційну або політичну доцільність, але мудрі люди казали, що демократія – це не…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>16:55:41</p>
<p>ЧУМАК В.В. … демократія – це не хороший закон, демократія – це саме процедура його дотримання, прийняття і виконання. Поки ми не навчимося виконувати цю книжечку сенсу з цієї діяльності жодного не буде.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, ми завершили голосування по даному законопроекту. Я прошу обговорення, перепрошую, так. Я… Ну, заключного не передбачено, пане Юрій, але я вам дам ще хвилинку. Не передбачене заключне&nbsp; слово в ці процедурі, пане Юрій! Пане Юрій, передбачена коротка процедура в якій&nbsp; нема заключного слова.</p>
<p>Шановні колеги! Я прошу зайняти робочі місця і я ставлю на голосування проект Постанови про скасування рішення Верховної Ради&nbsp; України від 2 червня 2016 року про прийняття у другому читанні та в цілому як закону законопроекту 2507а – це проект Постанови&nbsp; 2507а-П. Отже,&nbsp; хто підтримує проект Постанови 2507а-П, прошу голосувати. Голосуємо, колеги!</p>
<p>&nbsp;</p>
<p>16:57:03</p>
<p>За-87</p>
<p>Рішення не прийнято. Постанова відхилена.</p>
<p>Шановні колеги! Як я і обіцяв, на вимогу багатьох&nbsp; голів&nbsp; фракцій, зараз&nbsp;&nbsp;&nbsp;&nbsp; я поставлю&nbsp; рейтингове голосування. І якщо нема голосів – ми не зможемо&nbsp; далі працювати. Я прошу всіх зайняти робочі місця і приготуватись до голосування. Шановні колеги, прошу зайти в зал і приготуватись до голосування. Хто в кулуарах,&nbsp; будь ласка. Готові?&nbsp; Шановні колеги, прошу взяти участь в рейтинговому голосуванні, щоб виявити потенціал&nbsp; Верховної Ради України. Будь ласка, колеги. Голосуємо, колеги. Рейтингове голосування, голосуємо.&nbsp;</p>
<p>&nbsp;</p>
<p>16:58:08</p>
<p>За-176</p>
<p>176 – "за", 19 – "проти", "утримались" – 18.</p>
<p>Отже, прошу&nbsp; на&nbsp; табло вивести ці цифри. Прошу по фракціях показати. Отже, в залі знаходиться 200 депутатів. 200 депутатів – цього є&nbsp; недостатньо для прийняття рішення.&nbsp;&nbsp;&nbsp;&nbsp;</p>
<p>Більше як 200: 207 депутатів знаходиться в залі, цього є недостатньо для прийняття рішення і тому… 212. 212, так? <i>(Шум у залі) </i>Порахуйте, 210. Так?</p>
<p>Тому, користуючись своїм правом головуючого на засіданні, у зв'язку з тим, що немає достатньої кількості голосів для прийняття рішення, я оголошую вечірнє засідання Верховної Ради України закритим.</p>
<p>Колеги, сьогодні був історичний день, ми прийняли багато історичних рішень, вітаю усіх з тим. І також ми побажаємо всім сьогодні вболівати за нашу збірну, їм сьогодні потрібна наша підтримка. Україна, перемагай!</p>
<p>Завтра о 10-й годині збираємось в залі для продовження нашої роботи.</p>
<p>Дякую. До завтра. До побачення!</p>
<p>&nbsp;</p>
