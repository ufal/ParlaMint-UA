Стенограма пленарного засідання
22 грудня 2016
&nbsp;
<p align=center>ЗАСІДАННЯ СОРОК ШОСТЕ</p>
<p align=center>Сесійний зал Верховної Ради України</p>
<p align=center>22 грудня 2016 року, 16 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>16:03:15</p>
<p>ГОЛОВУЮЧИЙ. Шановні колеги, час, відведений для перерви, завершений. Прошу заходити в зал, приготуватись до реєстрації. Прошу запросити в зал депутатів.</p>
<p>Колеги, я кілька хвилин почекаю. Будь ласка, запрошую депутатів в зал.</p>
<p>Шановні колеги, я ще раз прошу депутатів заходити в зал, щоб ми могли перейти до роботи.</p>
<p>Шановні колеги, готові до реєстрації? Колеги, прошу провести реєстрацію. Будь ласка, прошу зареєструватися.</p>
<p>&nbsp;</p>
<p>16:11:06</p>
<p>339 зареєстровано, шановні колеги. Вечірнє засідання Верховної Ради України оголошую відкритим.</p>
<p>Шановні колеги, у нас було зареєстровано цілий ряд постанов про скасування рішень Верховної Ради, серед них зокрема і законопроекти, які передбачають скасування наших рішень, які стосуються бюджету. Згідно Регламенту ці постанови подаються на регламентний комітет, коли регламентний комітет приймає рішення, вони невідкладно мають ставитися на розгляд Верховної Ради України, невідкладно мають ставитися і без них неможливо підписати ті законопроекти, які ми приймали по бюджету. І тому, колеги, ми змушені зараз ці законопроекти розглянути. Вони не потребують включення в порядок денний сесії, вони не потребують спеціальної процедури голосування, вона передбачена, і ми переходимо до їхнього розгляду. Бо інакше ми не зможемо підписати бюджет, бо інакше ми не зможемо прийняти бюджет. І наголошую ще раз, вони не потребують включення в порядок денний сесії. І ми переходимо до першої з тих постанов.</p>
<p>Перша постанова на відхилення 5132, це є проект Постанови про скасування рішення Верховної Ради України від 20.12.2016 року про прийняття в цілому як закону законопроекту (номер 5132). Ми починаємо його розгляд, і я запрошую до доповіді першого заступника голови Комітету з питань Регламенту Пинзеника Павла Васильовича, будь ласка.</p>
<p>&nbsp;</p>
<p>16:13:15</p>
<p>ПИНЗЕНИК П.В.</p>
<p>Шановний Андрій Володимирович, шановні народні депутати України! Комітет розглянув проект Постанови про скасування рішення Верховної Ради від 20 грудня про прийняття в цілому як закону законопроекту 5132, внесений народним депутатом України Левченком Юрієм і його письмовою заявою від 21 грудня 2016 року до Голови Верховної Ради щодо усунення порушень вимог Регламенту, допущених під час прийняття рішення Верховної Ради по законопроекту&nbsp; про внесення змін до Податкового кодексу України (щодо забезпечення збалансованості бюджетних надходжень у 2017 році).</p>
<p>Комітет зазначив, що автор пропонує скасувати рішення Верховної Ради від 20 грудня про прийняття в цілому проекту Закону (реєстраційний 5132), оскільки це рішення, на думку автора, прийнято з порушенням норм Регламенту і відбулося повернення до голосування до поправок, щодо&nbsp; уже було прийнято рішення та відповідно&nbsp; змінено результати голосування щодо таких поправок.</p>
<p>Комітет зауважив, що розгляд проекту Закону (реєстраційний 5132) почався з доповіді голови Комітету з питань податкової і митної політики щодо цього&nbsp; законопроекту і розгляду поправок, їх обговорення і відповідно голосування. Водночас головую чим на пленарному засіданні було зазначено, що народний депутат України Журжій повідомив про певну неврегульованість.</p>
<p>Також було проведено голосування щодо&nbsp; повернення до певних поправок, за наполяганням&nbsp; голови Комітету з питань&nbsp; податкової і митної політики. отже, перед голосуванням за&nbsp; законопроект 5132 в другому читанні, в цілому головою Комітету з питань податкової і митної політики було озвучено всі неврегульовані поправки, які були обговорені, проголосовані на пленарному засіданні під час обговорення зазначеного проекту. Комітет пропонує Верховній Раді&nbsp; визначитися шляхом голосування щодо прийняття чи відхилення проекту постанови за авторством народного депутата Левченка. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, прошу провести запис: два – "за", два – "проти".</p>
<p>Будь ласка, Березюк Олег. Включіть мікрофон.</p>
<p>&nbsp;</p>
<p>16:15:17</p>
<p>БЕРЕЗЮК О.Р.</p>
<p>Прошу передати&nbsp; слово Андрію Журжію, "Самопоміч".</p>
<p>&nbsp;</p>
<p>16:15:24</p>
<p>ЖУРЖІЙ А.В.</p>
<p>Колеги, добрий день. Під час розгляду законопроекту була порушена процедура розгляду, тому що ми йшли по Регламенту, розглядали всі правки, ставили їх на підтвердження, правки якісь підтримувались, якісь не підтримувались. І далі ми мали просто по процедурі голосувати цей законопроект. На превеликий жаль, за наполяганням доповідача, я так розумію, Голови Верховної Ради поставив заново фактично всі правки, які були знесені, тобто не підтримані залом, поставив заново на голосування, чим фактично нівелював роботу парламенту, півторагодинну роботу парламенту і порушив Регламент.</p>
<p>Тому ми просимо… Підтримуємо цю постанову.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, наступний доповідач відмовляється. Фактично ми… більше нема бажаючих виступати.</p>
<p>Прошу, від "Батьківщини" Сергій Соболєв. Включіть мікрофон.</p>
<p>&nbsp;</p>
<p>16:16:27</p>
<p>СОБОЛЄВ С.В.</p>
<p>Соболєв, "Батьківщина". Я був автором проекту цієї постанови, виходячи з того, що я дуже уважно проаналізував стенограму нашого засідання. І ця стенограма прямо свідчить, якщо по перших двох законопроектах ще є розбіжності, то по даному законопроекту голосування відбувалося після того, як головуючий, тобто Голова Верховної Ради, чітко застерігав, що ми голосуємо в варіанті, який поданий урядом, за основу. Тільки після цього ця постанова, після декількох варіантів голосувань, набрала необхідну кількість голосів. Так, наприклад, фракція "Батьківщина", представники інших фракцій почали голосувати за цей варіант тільки тоді, коли було чітко застережено, що це в варіанті урядовому за основу.</p>
<p>Саме тому той текст, який був поданий, навіть якщо приймалося після цього рішення Верховної Ради, відлік часу для подачі поправок до цього документу почався тільки з моменту, коли Верховна Рада ухвалила відповідне рішення. Саме тому я вважаю, що це є порушення Регламенту, що текст, який був винесений на голосування, є текстом, який не відповідає тому, що було проголосовано в першому читанні. І саме тому я наполягав би на тому, щоб&nbsp; моя постанова була підтримана і проголосована. А далі згідно з Регламентом може бути процедура, коли голосується інший варіант, але до нього вже вносяться поправки чи за скороченою процедурою, чи за звичайною процедурою. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.&nbsp;</p>
<p>Я хочу сказати, пане Сергій, ми зараз розглядаємо 5132. Це ще не ваша постанова, ваша буде наступною. Зараз 5132 розглядається.</p>
<p>Від… Єднак включіть мікрофон.</p>
<p>&nbsp;</p>
<p>16:18:28</p>
<p>ЄДНАК О.В.</p>
<p>Доброго дня! Шановні колеги, я теж хочу поділитися своїми враженнями по роботі над даним&nbsp; законопроектом, який був, власне, теж не зрозуміло… не зовсім прозоро, на мою думку, прийнятий, ухвалений за основу з пропозиціями комітету.</p>
<p>Потім згідно Регламенту я та моя колега Ганна Гопко, ми надали свої пропозиції і поправки до&nbsp; даного законопроекту. Але коли ми прийшли на комітет, то виявляється, наші поправки&nbsp; вже були відхилені, тому що виявляється, що працювала начебто&nbsp; робоча група&nbsp; за декілька днів до цього і начебто… і коли… Просто я хочу, щоб український народ і телеглядачі розуміли, що коли нам голова комітету виходить на трибуну і говорить, що все робилося прозоро,&nbsp; все робилося в прозорих робочих групах, всі позиції узгоджені,&nbsp; натомість це абсолютно не відповідає дійсності, тому що потім проводиться комітет, величезна кількість людей, ти не маєш можливості ні висловити, ні обґрунтувати свою позицію, і це не є прозорий демократичний спосіб. І питання, які стосуються десятків мільярдів гривень – це зміна до Податкового кодексу, це акцизи, це питання, які стосуються бізнесу – це все підкилимно вирішуються в непрозорий спосіб з роботою якихось груп різних лобістів і транснаціональних корпорацій, особливо що стосується тютюну та алкоголю. І потім відстояти&nbsp; свою позицію дуже важко, і комітет перетвориться фактично&nbsp; в якийсь такий от междусобойчик&nbsp; лобістський, який… від якого держава,&nbsp;&nbsp; власне, не доотримає величезні кошти в Державний бюджет і тут є величезні, зокрема, і корупційні ризики.</p>
<p>Це я хочу поділитися&nbsp; враженнями про роботу по даному законопроекту, зміни до Податкового кодексу фактично під ялинку, тому що за декілька днів до Нового року, до податкового періоду нового, тому така ситуація. Я думаю, що ми не зможемо подолати,&nbsp;&nbsp; власне, проголосувати за цю постанову, але я би закликав народних депутатів голосувати і побільше голосів дати за цю постанову, щоб показати нашу недовіру до діяльності і прозорості роботи податкового Комітету податкової політики. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>І останній виступ автора постанови 5132 Юрія Левченка. Будь ласка, 2 хвилини.</p>
<p>&nbsp;</p>
<p>16:20:46</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ.</p>
<p>Я зареєстрував цю постанову, тому що, на превеликий жаль, в черговий раз в цій залі був грубо порушений Регламент Верховної Ради України, Закон України "Про Регламент Верховної Ради України". І не просто порушений, а порушений щодо бюджетоутворюючого закону щодо змін до Податкового кодексу, тобто порушений щодо один з найважливіших документів країни. На превеликий жаль, в цьому законопроекті, попри деякі позитивні новації невеликі, є жахливі речі. Наприклад, була проштовхнута поправка про зменшення ренти на нафту, через що в Державному бюджеті України стало на мільярд 700 мільйонів гривень менше доходів. Однією цією поправкою ми, цю поправку завалили, ми завалили цю поправку, але потім прийшов Гройсман, махнув рукою і в кращих традиціях Чечетова незаконно ця злочинна Верховна Рада цю поправку повернула. І це абсолютно незаконно, тому що скасування поправки є дією одноразового чину і після того, як поправка вже скасована, не можна повертатися до розгляду цього питання і не можна цю поправку повертати. Але ні, прийшов Гройсман і ця слухняна Верховна Рада, яка повністю виконує всі вимоги уряду, повністю підтримала ці олігархічні вимоги.</p>
<p>Крім цього, в цьому законі є збільшення оподаткування для малого бізнесу, для другої групи осіб на єдиному податку, для яких залишається прив'язка до мінімальної зарплати і з 1 січня наступного року для них в 2 раза збільшується оподаткування. Прошу додати, будь ласка, 10 секунд…&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд додайте.</p>
<p>&nbsp;</p>
<p>ЛЕВЧЕНКО Ю.В. І з 1 січня наступного року для них в два рази збільшиться оподаткування. Оце, бачте, нібито розмови про підтримку малого, середнього бізнесу. Тобто в одному законі повернули масу пільг олігархату, масу податкових знижок, але збільшують податки для малого і середнього бізнесу, і все це в незаконний спосіб.</p>
<p>Тому я звісно закликаю всіх свідомих народних депутатів показати свою позицію і скасувати голосування за той незаконний, неправильний антинародний закон. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, обговорення завершене. Ми переходимо до прийняття рішення. Отже, хочу вам нагадати, це проект постанови про скасування рішення. І "за" голосувати, ті, хто підтримують скасування нашого рішення, власне, ті і підтримують. Колеги позиція зрозуміла, так?</p>
<p>Отже, я ставлю на голосування проект Постанови про скасування рішення Верховної Ради України від 20.12 року про прийняття в цілому як закону законопроекту 5132. Хто підтримує дану постанову, прошу проголосувати, будь ласка.</p>
<p>&nbsp;</p>
<p>16:24:17</p>
<p>За-57</p>
<p>Рішення не прийняте. Постанова 5132 відхилена.</p>
<p>Наступна постанова 5180. Проект Постанови про скасування рішення Верховної Ради України від 20.12 року про прийняття в цілому як закону законопроекту 5180. До доповіді запрошується спочатку автор, потім комітет. Запрошується до доповіді народний депутат України Левченко Юрій Володимирович, будь ласка.</p>
<p>&nbsp;</p>
<p>16:24:55</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ.</p>
<p>Шкода, що Верховна Рада буквально тільки що підтвердила злочинні рішення, підтвердила мільярдні додаткові прибутки олігархату, при цьому розповідаючи про те, що нібито немає грошей на соціальні виплати, немає грошей на підвищення пенсій, ні на що немає грошей. Але коли</p>
<p><a name=_GoBack></a>Коломойському мільярд 700 мільйонів чому б не дати. Це нормально, да? Ну, от така у нас Верховна Рада. У нас ще будуть такі постанови, я згадаю конкретно, хто як голосує по фракціям.</p>
<p>Щодо цієї постанови, щодо голосування про Вищу раду юстиції, про Вищу раду правосуддя. Законопроект має багато позитивів, безперечно. Але крім цього, на превеликий жаль, на мою думку, він містить абсолютно бутафорні норми про нібито контроль зі сторони громадськості за призначенням суддів. Ці норми недієві, ці норми бутафорні, ці норми декларативні.</p>
<p>І тому саме я подав масу поправок до цього законопроекту для того, щоб спробувати все ж таки запровадити реальний громадський контроль за призначенням суддів. Тому що поки у нас немає виборності суддів, у нас…&nbsp; не очиститься система судова. Ну, але хоча би, я думав, щоб хоча би громадськість запустити в цей процес.</p>
<p>Але мої поправки не тільки не підтримали, їх взагалі не поставили на розгляд. Тобто, коли говорять про очищення судової системи, приймають цей закон в ночі в порушення Закону України "Про Регламент Верховної Ради", в порушення Конституції України. То я к же ж ви очищуєте судову систему, якщо ви голосуєте за закон, який нібито має очищувати в незаконний спосіб? Ну, це, м'яко кажучи, маячня і самозаперечення. Тому, безперечно, я підходив до Голови Верховної Ради, вимагав, щоб поставили поправки на голосування, цього не зробили. Прямим текстом порушили Регламент Верховної Ради, абсолютно наплювали на Конституцію. І тому я зареєстрував цю постанову.</p>
<p>І, до речі, як виявилось…Прошу, будь ласка, 30 секунд. До речі, як виявилось цікаво, що потім після того…</p>
<p>&nbsp;</p>
<p>ГЕРАЩЕНКО І.В. 15 секунд, завершити, будь ласка.</p>
<p>&nbsp;</p>
<p>ЛЕВЧЕНКО Ю.В. Після того як цей закон був проголосований, вже виявляються нові подробиці, виявляються в цьому такому хорошому, в лапках, законі виключаються певні особи під електронне декларування. Бачте які цікаві речі відправляються в такому законі. От тому не можна вночі приймати такі доленосні рішення.</p>
<p>&nbsp;</p>
<p>ГОЛОВУЮЧИЙ. До співдоповіді запрошується Пинзеник Павло Васильович, представник комітету. Будь ласка.</p>
<p>&nbsp;</p>
<p>16:27:42</p>
<p>ПИНЗЕНИК П.В.</p>
<p>Шановний Голово, шановні колеги! Розглянув комітет проект постанови про скасування рішення Верховної Ради від&nbsp; 21.12&nbsp; про прийняття в цілому як закону законопроекту 5180, внесений народним депутатом Левченком Юрієм і його письмову заяву до Голови Верховної Ради щодо усунення порушень вимог Регламенту, допущених під час прийняття рішення по законопроекту про Вищу раду правосуддя (реєстраційний 5180) 23.09.2016 року.</p>
<p>Комітет зазначив, що автор пропонує скасувати рішення Верховної Ради від 21 грудня 2016 року про прийняття в цілому проекту Закону (реєстраційний 5180), оскільки, на думку автора, це рішення прийнято з порушенням норм Регламенту. А саме: недотримання процедури другого читання, тобто постатейного обговорення законопроекту та поправок до нього.</p>
<p>Комітет зазначає, що згідно з рішенням Верховної Ради України проект Закону України (реєстраційний 5180) розглядався за процедурою одноразового відхилення від процедур, передбачених Регламентом. За таке рішення, про розгляд за процедурою ad hoc, проголосувало 257 народних депутатів України.</p>
<p>Комітет ухвалив висновок, прийняв рішення рекомендувати Верховній Раді України визначитися шляхом голосування щодо прийняття чи відхилення проекту Постанови 5180п авторства Юрія Левченка. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, прошу провести запис, два – "за", два – "проти".</p>
<p>Сидорович Руслан. Будь ласка, включіть мікрофон.</p>
<p>&nbsp;</p>
<p>16:29:36</p>
<p>СИДОРОВИЧ Р.М.</p>
<p>Шановні колеги! Коли ми говоримо про історію з голосуванням про Закон про Вищу раду правосуддя, ми маємо двосторонню ситуацію. З одного боку цей закон був вкрай необхідний. І неприйняття цього закону могло спричинити параліч в ході подальшої судової реформи.</p>
<p>Але зараз я хотів би згадати про дещо інший момент. Із-за того, що, наприклад, ми сьогодні не маємо достатньої кількості народних депутатів, такі важливі закони приймаються вночі. Ось цього би не повинно було бути насправді.</p>
<p>І повага до Регламенту Верховної Ради в цілому це є той інструмент, який ми повинні використовувати для повернення довіри суспільства до парламенту, тому що до того часу поки ми не будемо поважати ті закони, які ми приймаємо самі для себе, до того часу ми не зможемо отримувати ті закони, які мають в подальшому суспільну довіру. Ось, про що ми повинні думати. Без повернення суспільної довіри до роботи парламенту не буде суспільної довіри до тих законів, які приймаємо. Ті кроки, які зараз повинні робитися для реформування парламенту, для реформування регламентних процедур, ми повинні в подальшому дотримуватися, тому що не повинні закони прийматися кулуарно, закони повинні проходити весь цикл публічних обговорень, повинна бути дискусія в комітетах, повинна бути дискусія у сесійній залі і тільки тоді ми будемо отримувати дійсно якісні закони на виході. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Луценко Ігор Вікторович з трибуни. Будь ласка.</p>
<p>&nbsp;</p>
<p>16:31:20</p>
<p>ЛУЦЕНКО І.В.</p>
<p>Шановні колеги, наступного разу, коли чиновники виконавчої гілки влади будуть відверто ігнорувати ваші вимоги, наступного разу, коли ви не зможете допомогти своїм виборцям, згадайте, що ви робили вночі, коли приймалися оці ряд законодавчих актів з колосальними порушеннями. Це є ланцюгом одним, тобто, коли тут не дотримуються закони, тоді поза парламентом так само до нас з вами будуть ставитися як до якихось, даруйте, клоунів, котрі в новорічну ніч, передноворічну ніч, бюджетну ніч приймають купу законодавчих актів з порушеннями регламенту без урахування всіх точок зору, які є в суспільстві, без реального обговорення. Ми самі руйнуємо свій власний авторитет.</p>
<p>Тому не дивуйтеся, якщо протягом іншого періоду всього іншого року до нас будуть ставитися, ну, і в кращому разі якихось відомих телеперсонажів, але, в іншому разі, як до членів тієї організації, котра більше, на жаль, нагадує цирк, а ніж парламент.</p>
<p>Сьогодні у нас є звісно формальний шанс виправити цю помилку, проголосувати постанову зареєстровану нашими колегами про скасування тих законодавчих актів, котрі&nbsp; були прийняті з грубими порушеннями Регламенту, з грубими порушеннями Регламенту. Тому зараз, я&nbsp; прошу всіх: натисніть зелені&nbsp;&nbsp; кнопки, або потім&nbsp; пеняйте на себе. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Князевич Руслан Петрович,&nbsp; будь ласка.</p>
<p>&nbsp;</p>
<p>16:33:00</p>
<p>КНЯЗЕВИЧ Р.П.</p>
<p>Дякую, шановний пане Голово. Шановні колеги, от виступив депутат щойно, просто сказав для червоного слівця про те, що все порушено, зрада. Друзі, я не хочу коментувати ініціативу народного депутата, це його конституційне право. Але нагадую, що&nbsp; Верховна Рада&nbsp; України, приймаючи Закон про Вищу раду правосуддя, прийняла попередньо, перед голосуванням за цей&nbsp; закон в цілому і в другому читанні, окреме&nbsp;&nbsp; рішення щодо одноразового відхилення від процедури&nbsp; Регламенту, що чітко передбачено Законом&nbsp;&nbsp; України "Про Регламент Верховної Ради&nbsp; України".&nbsp; Тому жодного порушення&nbsp; регламентних процедур не могло бути апріорі.</p>
<p>Інша справа, що не було жодної потреби розглядати цей законопроект в цілому, оскільки було консенсусне рішення і членів комітету, і суб'єкта права законодавчої ініціативи, і Вищої ради правосуддя, громадськості, Ради&nbsp; доброчесності про те, щоб голосувати цей законопроект саме в редакції комітету і не порушувати ті домовленості, про які в результаті двохтижневих&nbsp; дискусій нам вдалось домовитися на засіданні комітету.</p>
<p>Повірте мені, колеги, там немає&nbsp;&nbsp; жодних застережень, які би реально були&nbsp; перепонами&nbsp; для того, щоб цей закон був підписаний і набув повноважень.</p>
<p>І останнє. Доповідач&nbsp; взагалі перемішав "горох з капустою"&nbsp; і сказав, що&nbsp; ми викреслили там цю низку декларантів з Закону про декларації. Навпаки, ми туди&nbsp; всю судову владу і всі суміжні інститути запропонували, якраз на&nbsp; них поширити запобігання корупції, бо&nbsp; чомусь, якимось дивним чином з Закону&nbsp; про запобігання корупції вилучили всіх, хто має відношення до судової влади. Оце несправедливо, от, що ми поправили.</p>
<p>Натомість, НАЗК сказала, що в разі, якщо ви пропонуєте&nbsp; долучити таку велику кількість суб'єктів, які є надважливими, то,&nbsp; будь ласка, подумайте над тим, щоб прибрати звідти сільських бібліотекарів, зав клубів, зав дитячих садочків і соціальні служби.</p>
<p>Друзі, ви хоч почитайте спочатку, щоб критикувати! Чи ви хочете, щоб цих людей садили в тюрму, а не суддів і суміжні з ними інститути. Так ви скажіть тоді правду людям, а не брешіть на всю&nbsp; державу. Дякую.</p>
<p>&nbsp;</p>
<p>ГОЛОВУЮЧИЙ. Дякую за потужний виступ, пане Руслан.</p>
<p>Ще від фракцій є, бачу, бачу, Долженков, потім –&nbsp; Писаренко.</p>
<p>&nbsp;</p>
<p>16:35:20</p>
<p>ДОЛЖЕНКОВ О.В.</p>
<p>Шановні колеги, тут автори постанови щодо скасування рішення Верховної Ради України по результатам голосування 5180 стверджували про те, що нас буде народ сприймати як клоунів, я думаю, що вони вже сприймають нас як клоунів. Після голосування Закону про державний бюджет, після голосування низки законопроектів, пов'язаних з бюджетом, оскільки вказані законопроекти були спрямовані на покращення життя чиновників та заморожування соціальних пільг пересічних громадян.</p>
<p>Що стосується суті законопроекту. Фракція "Опозиційний блок" не голосувала за законопроект 5180 не лише через порушення процедури, оскільки процедура ad hoc не передбачає можливості не голосування за пропозицією народних депутатів. До речі, я безпосередньо сам подавав пропозицію вказаного законопроекту. А оскільки це є квазі-судовою реформою, оскільки внаслідок судової реформи, ви правильно сказали, попередній доповідач, про очищення судової влади. Але, на жаль, уходять з лав судової влади кваліфіковані фахівці і зараз судова гілка влади…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Помазанову, будь ласка, включіть мікрофон дві хвилини.</p>
<p>&nbsp;</p>
<p>16:36:41</p>
<p>ПОМАЗАНОВ А.В.</p>
<p>Андрій Помазанов, фракція "Народний фронт". Ви знаєте, колеги, дана постанова, яку ми зараз розглядаємо, це, як на мою думку, є остання перешкода на шляху все ж таки продовження нашої ефективної судової реформи. І зараз я можу погодитися з керівником нашого профільного Комітету з питань правової політики та правосуддя, і дійсно підтвердити, що жодних порушень Регламенту не відбувалося під час голосування за цей законопроект.</p>
<p>Більше того, я хочу сказати, що ми над цим законопроектом працювали довгі тижні і останні дні ми працювали майже без перерв. І знаю, що я брав участь у всіх цих робочих групах, у всіх зустрічах. І всі, хто подавав більше тисячі правок, всі автори, які були зацікавлені, дійсно, в розгляді цього законопроекту якісно, ефективно, а не просто для того, щоб займатися деструктивним популізмом, вони брали участь у розгляді відповідних правок. І саме тому ми прийняли рішення: голосувати ad hoc без розгляду цих правок у другому читанні, оскільки комітетом було пророблено величезну роботу, яка&nbsp; була ефективною і була направлена на те, щоб цей законопроект був не мертвим, а таким, який буде ефективним механізмом для того, щоб, власне, запустити подальшу судову реформу. Дякую принагідно і регламентному комітету за те, що вони розглянули ефективно і швидко даний проект постанови і що ми маємо можливість сьогодні розглядати її&nbsp; в залі.</p>
<p>Тому, шановні колеги, я прошу зараз прибрати останню перешкоду, не голосувати за цю постанову і надати Президенту України шанс вже завтра підписати цей законопроект і надати можливість громадянам отримати якісне правосуддя. Дякую.</p>
<p>&nbsp;</p>
<p>ГОЛОВУЮЧИЙ. Дякую</p>
<p>Шановні колеги, хочу підтвердити, що проходила величезна кількість зустрічей із експертами, професійними середовищами, була проведена величезна робота по підготовці&nbsp; цього закону. І я вважаю, це дуже важливий крок Верховної Ради України в реформуванні судової системи на шляху реформ, на шляху змін. Тому я ставлю на голосування. Ви розумієте логіку, що хто підтримує закон – той не голосує за цю постанову. Зрозуміли, так? Хто не підтримує закон – голосує за цю постанову.</p>
<p>І я ставлю на голосування проект Постанови паро скасування рішення Верховної Ради України від 20.12.2016 року про прийняття в цілому як закону законопроекту 5180. Комітет просить шляхом голосування, немає рішення комітету. Хто підтримує дану постанову, прошу проголосувати. Голосуємо, колеги, хто підтримує, прошу проголосувати.</p>
<p>&nbsp;</p>
<p>16:39:33</p>
<p>За-46</p>
<p>Рішення не прийнято. Постанова 5180 відхилена.</p>
<p>Вітаємо комітет з тим, що закон&nbsp; може вступати в дію. Я підпишу його невідкладно.</p>
<p>Наступний... Наступний проект – проект постанови про скасування&nbsp; рішення Верховної Ради України від 20.12.2016 року про прийняття в цілому як закону законопроекту 5368. Отже, до доповіді запрошується народний депутат України Левченко Юрій Володимирович. Будь ласка, пане Юрій.</p>
<p>Друзі, їх всього 7 є, постанов, їх 7 є, щоб ви розуміли.</p>
<p>&nbsp;</p>
<p>16:40:18</p>
<p>ЛЕВЧЕНКО Ю.В.</p>
<p>По-перше, я хотів би відреагувати на заяви великих правників, які тільки що пролунали: голови Комітету правової політики - правової політики! – ще одного там правника, десь там позаду сидить, - які сказали, що є процедура ad hoc і ми все зробили правильно. Шановні правники, читайте Регламент в України, закон! Написано, що процедура ad hoc може використовуватись тільки для скорочення строків підготовки, по-перше, а, по-друге, що для будь-якого законопроекту, який є більше ста статей, має, не можна використовувати процедуру ad hoc. Не кажучи вже про те, що кожен депутат має право наполягати на своїх поправках. Ви відверто брешете в прямому ефірі! То як можна вірити всім іншим вашим словам, коли ви розповідаєте про гарні закони, коли прямим текстом брешете про Закон України "Про Регламент Верховної Ради України" і про той ваш закон?! Там, де, до речі, можна буде всім цим 5-річним суддям, які сьогодні лежали у Верховній Раді, їх ніяк не призначали, тепер їх Вища рада правосуддя спокійно призначить, бо жодних проблем. Ну, це на вашій совісті, люди оцінять вашу діяльність.</p>
<p>Щодо Закону 5368, який був, по-перше, сфальсифікований. Не мали права ставити ту редакцію, яку поставили на голосування, з правками комітету, тому що в першому читанні голосували варіант, який подав уряд. Тобто, по-перше, взагалі пряма фальсифікація, пряма! Це кримінальна справа, я звертаюся прямо зараз до НАБУ, щоб відкрили справу по цьому питанню. По-друге, по злочинним поправкам, які нам вдалося збити, разом з колегами з "Самопомочі" вдалося збити ці поправки, після того знову приходить Гройсман, махає ручкою – і все нормально, повертають ці олігархічні поправки. Причому дійшло взагалі до такого абсурду, що спочатку вони одну поправку збили самі, тому що він сказав, а потім він подумав і сказав: "Ні, ні, ні, давайте повернемо". І знову повернули. Немає взагалі парламенту, є тільки більшість, яка штампує рішення від уряду.</p>
<p>Ну і врешті-решт, цей закон полегшує механізм виведення капіталів через систему трансфертного ціноутворення. Цей закон під виглядом нібито податкових канікул дозволяє створити, по суті, податкову дірку в Україні на роки. Цей закон піднімає рівень…</p>
<p>&nbsp;</p>
<p>ГОЛОВУЮЧИЙ. 30 секунд.</p>
<p>&nbsp;</p>
<p>ЛЕВЧЕНКО Ю.В. Цей закон дозволяють через підняття розуміння того, що таке є велике підприємство, дозволяють знов-таки не сплачувати належні податки. Це абсолютно олігархічний закон, через який бюджет не доотримає мільярди. І от за таке більшість голосує.&nbsp; В порушення Регламенту голосує.</p>
<p>Я закликаю всіх свідомих депутатів: задекларуйте свою позицію, покажіть народу, хто є хто в цій залі. Проголосуйте за скасування цього закону.&nbsp; Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, до співдоповіді запрошується… Ні, вибачте. Ще є постанова п-1. Зараз запрошується Соболєв. Сергій Соболєв. Є? Він же був в залі.&nbsp; Ви замість Сергія Соболєва?</p>
<p>Так само, Постанова&nbsp; 5368-1. Івченко, будь ласка,&nbsp; дайте мікрофон.&nbsp; 5368п-1.</p>
<p>&nbsp;</p>
<p>16:43:22</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги, дійсно, безпрецедентний крок, знаєте, ми самі себе обмежуємо в законодавчій ініціативі.</p>
<p>5368, який ми приймали в першому читанні, ми говорили про&nbsp; те. що це буде в редакції уряду. Редакція уряду, звичайно,&nbsp; подразуміває те, що&nbsp;&nbsp; після першого і другого читання депутати будуть&nbsp; подавати&nbsp; свої правки, і вони будуть розглянуті згідно Регламенту і норм. Що відбулось?&nbsp; Відбулось те, що в залі більшість "протягла" питання про те, що давайте проголосуємо в редакції комітету, який значно відрізняється від тієї редакції, і воно дозволяє нам сказати, що Регламент не дозволяє нам таких&nbsp; голосувань.</p>
<p>А через півгодини ми почали говорити про те, що давайте&nbsp; приймати за основу і в цілому вже в другому читанні.</p>
<p>Колеги, зареєстрована постанова, і ми говоримо про порушення Регламенту. Просимо вас підтримати. Не порушуйте, будь ласка… Андрій Володимирович, звертаюся до вас особисто, не порушуйте, будь ласка,&nbsp;&nbsp; Регламент. Ви були на Майдані, ви хотіли змінити систему. Ви&nbsp; бачили, як регіонали&nbsp;&nbsp;&nbsp;&nbsp; в свій час нехтували Регламент і приймали закони. Я не буду вам нагадувати і про шашки, і про те, як приймалися всі&nbsp; інші значущі для країни закони. Нам хочеться одного – чистоти прийняття. У вас є всі можливості зробити цей закон чистим і проголосувати більшістю. Давайте так і зробимо, тоді до вас і особисто і, повірте, від цієї Верховної Ради проблем, претензій не будемо. Ми наполягаємо на чистоті, і у вас є всі можливості забезпечити цю чистоту. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Оскільки до мене було звернення, я відповім. Я кожен момент, який відбувається у Верховній Раді України, проводжу консультації з юридичним управлінням. Я хочу вам сказати, що форма, та, яка приймалась, коли ми йшли по поправкам, а потім повертались, цілковито відповідає букві і духу закону. Коли є 400 поправок і голова комітету в кінці підсумовує, щоб не вийшов розбалансований закон, вона пропонує повернутись до тих поправок, які би зробили закон цілісним. Це цілковито відповідає, наголошую ще раз, і духу, і букві закону, і Верховна Рада вирішує, до яких повернутись, до яких не повернутись.</p>
<p>А я спитався ще одне: а коли в останній раз в Верховній Раді України так розглядалися всі бюджетні закони в першому читанні, всі поправки, повністю по процедурі. Мені сказали в юруправлінні, що останніх 15 років ще ніколи не було такого розгляду по всім поправкам. Ми пройшли цю бюджетну ніч, повністю дотримуючись процедури. І навіть коли було спірне рішення по 68-му, я не підписав його, це було рішення залу, в якому розглядати в варіанті, приймав повністю весь зал. Ми пройшли повністю по процедурі. І не згадуйте мені про той період, коли, так, я тут боровся проти регіоналів, коли вони вставляли чужі карточки в наші гнізда, коли вони здавали Україну, я боровся з тим, боровся відчайдушно. І коли були Харківські угоди, і коли був Закон про мови, і не нагадуйте мені про це, бо це не має нічого спільного з тим, як ми зараз працюємо в залі. Повністю по процедурі, повністю згідно закону.</p>
<p>І тому прошу, звертаючись до мене, зважати на те, що ми пройшли повну якісну процедуру по всім бюджетним законопроектам.</p>
<p>Шановні колеги, до співдоповіді запрошую Павла Пинзеника, голову комітету. Голова комітету Павло Пинзеник.&nbsp;&nbsp;&nbsp;&nbsp;&nbsp;&nbsp;&nbsp;</p>
<p>5368, 5368-П1.</p>
<p>&nbsp;</p>
<p>16:47:39</p>
<p>ПИНЗЕНИК П.В.</p>
<p>Шановні колеги, щодо Закону про внесення змін до Податкового кодексу щодо покращення інвестиційного клімату в Україні, реєстраційний 5368, внесено 2 проекти постанов про скасування рішення відповідного Верховної Ради України. Один з них внесений народним депутатом Соболєвим, реєстраційний номер 5368П1, а інший народним депутатом Левченком, реєстраційний – 5368П. Народний депутат Левченко у своїй заяві і в пояснювальній записці до проекту постанови зазначив, що народний депутат України Константіновський під час голосування за поправки до законопроекту 5368 був відсутній у сесійній залі Верховної Ради, тоді як відповідно до даних системи "Рада" він голосував за цей законопроект.</p>
<p>От комітет у зв'язку з цим зазначив, що положення статті 48 Регламенту не застосовується щодо фактів неособистого голосування народними депутатами, а мають розглядатися в порядку, передбаченому частиною третьою статті 47 Регламенту. Розглянувши матеріали, стенограму пленарного засідання, комітет зазначив, що проект Закону про внесення змін до Податкового кодексу, реєстраційний 5368, було прийнято в другому читанні, в цілому, "за" проголосувало 240 народних депутатів. Але відмітив, що під час розгляду законопроекту народний депутат Левченко дійсно звертався до головуючого на пленарному засіданні із заявою про порушення Регламенту при розгляді законопроекту.</p>
<p>Що стосується заяви народного депутата Соболєва, то в ній він зазначив, що порушення Регламенту України головуючий (не поставив,) поставив на голосування пропозиції голови Комітету з питань податкової, митної політки розглядати проект закону за таблицею, підготовленою до другого читання профільним комітетом. Тобто не в тій редакції, яка була прийнята за основу.</p>
<p>Комітет констатує, що під час розгляду законопроекту народний депутат Соболєв неодноразово звертався із заявою до головуючого на пленарному засіданні про порушення Регламенту Верховної Ради при розгляді законопроекту, про що, власне, і повідомив в пояснювальній записці, і було повідомлено під час виступу, під час доповіді проекту постанови.</p>
<p>&nbsp;</p>
<p>ГОЛОВУЮЧИЙ. Скільки вам часу? 30 секунд, будь ласка…</p>
<p>&nbsp;</p>
<p>ПИНЗЕНИК П.В. У зв'язку з викладеним комітет</p>
<p>пропонує Верховній Раді визначитися шляхом голосування чи до підтримки, чи відхилення проектів постанов за авторством народних депутатів Соболєва Сергія та Левченка Юрія. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, прошу провести запис: два – "за", два – "проти".</p>
<p>Пинзеник Віктор, будь ласка. Від трибуни.</p>
<p>&nbsp;</p>
<p>16:50:26</p>
<p>ПИНЗЕНИК В.М.</p>
<p>Шановні народні депутати! Закон України про Регламент чітко визначає процедуру розгляду і прийняття законів. Закон приймається за основу або в першому читанні, до нього додаються поправки, які потім є предметом голосування в парламенті, і приймається в кінцевій редакції закон.</p>
<p>У нас в парламенті завівся законодавчий барабашка, тому що Закон 5368 з'явились норми, які не були предметом голосування. Я згадаю, про яку норму, одну, іде мова. Наприклад, в Законі 5368 з'явилась норма про звільнення окремих суб'єктів господарювання від сплати податку на додану вартість через так звані магазини безмитної торгівлі. Шановні колеги, ця норма не була прийнята в першому читанні. В першому читанні за основу голосувався проект закону від уряду, там не було магазинів безмитної торгівлі.</p>
<p>Ви не знайдете жодної поправки, назвіть автора поправки, яким чином ця поправка була внесена і розглянута. Такої поправки в колонці розданій народним депутатам не було. Звідси питання? яким чином норма закону, яка не була проголосована в першому читанні, яка не була внесена як поправки до другого читання, яким чином ця норма потрапила в кінцеву редакцію закону?</p>
<p>Абсолютно правильним є внесення проекту постанови і одної, і другої щодо визнання недійсними голосування, за якими з'явилися норми, які не розглядалися в парламенті. Я прошу колег підтримати голосуванням одну і другу постанову.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Підлісецький Лев Теофілович передає Журжію.</p>
<p>&nbsp;</p>
<p>16:52:37</p>
<p>ЖУРЖІЙ А.В.</p>
<p>Колеги, доброго дня! Законопроект 5368 задумувався за своїм задумом як глобальна інституційна реформа ДФС. Цей законопроект був зруйнований силами керівництва фіскальної служби, силами цього залу, яким не потрібна реформа фіскальної служби, а потрібно і далі продовжувати дерибанити кошти платників податків.</p>
<p>В цьому залі зареєстрована Постанова 5542 щодо відставки найвищого керівництва фіскальної служби. За дивним збігом відразу після нашої заяви стосовно збору підписів під цією постановою в засобах масової інформації почала з'являтись інформація про порушення кримінальних справ щодо мене особисто.</p>
<p>Спочатку Генеральний прокурор Юрій Луценко вступився за Романа Насірова, зазначаючи, що у нього є якісь зауваження до моєї електронної декларації і тому порушена кримінальна справа за статтею 212 "Несплата податків". На додачу депутати "Народного фронту" вступилися за Сергія Білана і цього тижня заявили, що є ще якась кримінальна справа.</p>
<p>Я не буду питати у депутатів "Народного фронту", звідки у них первинні документи, вилучені під час обшуків. Я хочу спитати, а де 220 мільйонів гривень, які пан Білан вилучив під час ліквідації конвертаційних центрів і які не надійшли до державного бюджету? Можливо, вони там же, де первинні документи?</p>
<p>Дуже дивно з засобів масової інформації дізнаватись про кримінальні справи. Але є й плюс. Плюс в тому, що суспільство чітко знає, хто і кого покриває в фіскальній службі, яка політична сила. Символічно, що я вже півтора роки борюсь проти незаконного порушення кримінальних справ щодо бізнесу. Цей парламент блокує законопроект 3448 щодо незаконного тиску на бізнес.</p>
<p>Вважаю, що такі державні інституції як Генеральна прокуратура та податкова міліція, є неспроможними та не вміють нічого, крім вибивання коштів з бізнесу та переслідування політичних опонентів. Думаю, немає сенсу в цьому залі говорити про те, що я невинний. Тому що для суспільства ми всі однакові. Давайте зробимо ці кримінальні справи публічними, прозорими. І хай суспільство побачить, чим займаються наші правоохоронні органи…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>ЖУРЖІЙ А.В. …яку діяльність вони здійснюють. Тому що рано чи пізно ці кримінальні справи доведеться закрити за відсутністю складу злочину. Якщо за цими заявами стоїть щось більше ніж політиканство, Генеральний прокурор має негайно внести до цієї зали подання на зняття з мене депутатської недоторканності.</p>
<p>Я зі свого боку сьогодні подав Голові Верховної Ради заяву, в якій я прошу надати згоду на притягнення мене до кримінальної відповідальності. Так, її можна реалізувати тільки після прийняття нашого законопроекту 5487 стосовно спрощення процедури притягнення депутатів до відповідальності…</p>
<p>&nbsp;</p>
<p>ГОЛОВУЮЧИЙ. 10 секунд, завершуй. 10 секунд.</p>
<p>&nbsp;</p>
<p>ЖУРЖІЙ А.В. Мені немає чого боятися. Єдине, чого я хочу без жодного імунітету боротися проти свавілля Генеральної прокуратури і Податкової міліції як звичайний громадянин. Дякую.</p>
<p>&nbsp;</p>
<p>ГОЛОВУЮЧИЙ. Долженков Олександр Валерійович, будь ласка.</p>
<p>&nbsp;</p>
<p>16:55:47</p>
<p>ДОЛЖЕНКОВ О.В.</p>
<p>Шановні колеги! Шановні громадяни України! Тут попередні доповідачі як по іншим проектам постанови, які не пройшли в залі пленарного засідання. Дуже багато говорили про грубі порушення регламенту як і президія також говорила про грубі порушення регламенту під час попередніх скликань, а я зі свого боку, порівнюючи сьоме та восьме скликання, можу сказати, що таких глобальних і системних порушень регламенту в залі пленарного засідання ще не було. Не було ще таких випадків, коли не було дня опозиції, не було таких випадків, коли законопроекти опозиції в переважній більшості взагалі не розглядаються в залі пленарного засідання. Не було таких випадків, що порушення Регламенту Верховної Ради України затверджується керівний склад комітетів та комісій Верховної Ради України без представництва найбільших опозиційних фракцій. Тому не потрібно говорити, що в попередні скликання були більше грубі порушення регламенту адже це не так.</p>
<p>Також ми всі знаємо, що була місія Пета Кокса, ми знаємо, що є низка рекомендацій Європарламенту, які необхідно втілити в Верховній Раді України для того, щоб удосконалити парламентаризм український. А в мене виникає запитання, а чи виконуємо ми чинні норми регламенту для того щось вдосконалювати? Ні, не виконуємо. Чому ми не запроваджуємо принцип пропорційного розгляду законопроектів? Адже дійсно фракція "Опозиційний блок" дуже багато законопроектів реєструвалось. Але дуже мало законопроектів розглядається.</p>
<p>А якщо розглядаються, то лише як альтернативні&nbsp; до тих, які подають представники коаліції. Я вважаю, вказаний стан дотримання Регламенту неприпустимим.</p>
<p>Що стосується&nbsp; суті законопроекту 5368, ще раз&nbsp; підкреслю,&nbsp; фракція&nbsp; "Опозиційний блок"&nbsp; підтримувала зазначені законопроекти, адже дуже велика кількість, при тих зауваженнях,&nbsp; з якими я погоджуюсь&nbsp; з Андрієм Журжієм, які, дійсно, щодо передачі баз&nbsp;&nbsp; даних. Але дуже багато&nbsp; положень є, які, дійсно, вдосконалюють і обмежують свавілля контролюючих органів…</p>
<p>&nbsp;</p>
<p>ГОЛОВУЮЧИЙ. 30 секунд,&nbsp; будь ласка.</p>
<p>&nbsp;</p>
<p>ДОЛЖЕНКОВ О.В. Фракція "Опозиційний блок" виступає за&nbsp; створення&nbsp;&nbsp; електронних кабінетів і за зменшення&nbsp; свавілля при проведенні&nbsp; перевірок, і за безспірність податкового кредиту щодо ПДВ. Фракція&nbsp; "Батьківщина" клеймила цей законопроект, але, виходячи з тих пропозицій, які вона надавала, вони є несистемними та некомпетентними. Тому сам законопроект є позитивним. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую,&nbsp;&nbsp; шановні колеги.</p>
<p>Просто до мене було знову звернення, я знову відповім, коли мені говорять, що не було порушень. Це тут, в тому залі бойовики Партії регіонів калічили депутатів тільки за правду&nbsp; сказати своє слово. Це&nbsp; тут, в тому залі бойовики, яких ви приводили в зал, члени&nbsp; Партії регіонів, в цій президії і в залі&nbsp; запихали в чужі вікна карточки "тушок", яких навіть не було в залі і демонстративно голосували. Не вам&nbsp; вчити нас питань порушення&nbsp; Регламенту! Не вам сьогодні&nbsp; вчити демократичну коаліцію, як треба працювати. Тут,&nbsp; в тому залі, кожен має&nbsp; слово, кожен і ви маєте слово по кожному&nbsp;&nbsp; питанню.</p>
<p>Буквально сьогодні зранку ми розглядали законопроект, в якому співавтором&nbsp; є&nbsp;&nbsp; Королевська.&nbsp; Тут, в тому залі,&nbsp; жодного разу не було, щоб правляча коаліція&nbsp; кулаками &nbsp;намагалася з кимось вирішити&nbsp; питання. І&nbsp; "Блок Петра Порошенка", і&nbsp; "Народний фронт" демонструють високий рівень і парламентаризму, і демократії. Тут, в тому залі, наголошую ще раз, кожна правка розглядалась, депутати сиділи&nbsp; по 4 години, 4 години сиділи тут депутати, кожну правку розглядали.&nbsp; І тому&nbsp; ви свої політичні маніпуляції лишіть для тих лідерів, які перетворювали парламент в&nbsp; бойовище, приводячи сюди бойовиків, і не вчіть сьогодні нас. Щоб пробити реформу парламенту, треба принаймні проголосувати за&nbsp; Закон про реформу парламенту, я його неодноразово ставив на голосування. І хочу сказати, що виступають якраз ті, хто не голосували за це, хто не підтримували Закон про реформу парламенту. Я зібрав робочу групу, ми узгодили вже логіку дій, щоб ми по одній поправці змогли проходити, по одному законопроекту про реформу парламенту. Але дуже є лукаво вимагати реформу парламенту і не голосувати за закон, який передбачає реформу парламенту.</p>
<p>Тому, колеги, я прошу вас у своїх виступах говорити чесно, говорити правду і не займатися політичними маніпуляціями.</p>
<p>Зараз прошу ще Чумак –&nbsp; одна хвилина і Єднак – одна хвилина.</p>
<p>&nbsp;</p>
<p>17:00:31</p>
<p>ЧУМАК В.В.</p>
<p>Дякую, Андрій Володимирович. Але, думаю, що мені можна говорити, як було і як стало. Я хочу сказати вам, шановні друзі, що благими намірами вимощена завжди дорога в ад. Коли ми кажемо про те, що засоби виправдовують будь-яку ціль, то це абсолютна неправда.</p>
<p>Я хочу звернутися до громадян України і просто сказати. Пам'ятаєте, в минулому скликанні, коли тут починалося порушення Регламенту, 180 людей підскакувало, бігли до трибуни, блокували цю трибуну і не давали порушувати цей Регламент жодного разу. Не давали переголосовувати жодну постанову або жодний проект закону, не давали кнопкодавити. Сьогодні ми маємо це як норму, і це дуже погано.</p>
<p>&nbsp;Для чого приймаються ці закони вночі, скажіть мені, будь ласка. Для того, що депутати трудоголіки, депутати такі працездатні? Да ні, громадяни України, шановні наші громадяни, задля того, щоб просто-напросто ніччю прикрити всі ті постатейні розгляди, в яких дуже чітко ми будемо бачити, для кого ідуть чи інші гроші, кому призначаються ті чи інші бюджетні розписи. Для того, щоб…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>17:00:39</p>
<p>ЧУМАК В.В.</p>
<p>Прикрити ті самі поправки, про які кажуть, про те, що Закон про правосуддя містить в собі, Вищу раду правосуддя, містить в собі кучу поправок, які взагалі не стосуються правосуддя, а сам закон взагалі не стосується бюджетного процесу.</p>
<p>На жаль, я хочу сказати, що порушення Регламенту є постійним. На жаль, я хочу сказати, що тут, в цих заявах, які підписали декілька народних депутатів стосовно цієї постанови, перелічуються всі порушення Регламенту, які були під час прийняття Закону 5368-П. Більше того, ми бачимо тут не просто порушення Регламенту, а бачимо ознаки кримінального&nbsp; правопорушення. Скоріше за все, ми…</p>
<p>&nbsp;</p>
<p>ГОЛОВУЮЧИЙ. Друзі, я даю півхвилини, ну можна зорієнтуватися, що можна продовжити. Я всім даю однаково. Десять секунд, будь ласка.</p>
<p>&nbsp;</p>
<p>ЧУМАК В.В. Ми звернемося завтра в Генеральну прокуратуру для того, щоб це перевірити, про фальсифікацію закону невстановленими особами. Поки що. Ми віримо, руки...&nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, ще Єднак – одна хвилина, і переходимо до голосування. Будь ласка.</p>
<p>&nbsp;</p>
<p>17:03:10</p>
<p>ЄДНАК О.В.</p>
<p>Шановні колеги, я теж хотів би висловити своє занепокоєння тим способом і прийняттям законопроекту 5368, тому що реально країна чекала реформи адміністрування податкової і митної служби. Ми чекали і ми голосували, я особисто голосував за урядову версію цього законопроекту. Ми&nbsp; хотіли справжньої передачі баз даних, ми хотіли розділення корупційних або знівелювання корупційних ризиків від того, щоб забрати бази даних з-під адміністрування ДФС та митниці, щоб не було зловживань при розмитненні продукції, щоб не було зловживань при відшкодуванні ПДВ, щоби була прозорість.</p>
<p>І я хочу сказати, що і світ чекав, ті іноземні держави, які нас підтримують, вони теж чекали ці антикорупційні реформи. Натомість в абсолютно непрозорий спосіб ці всі досягнення були знівельовані і можна сказати, що країна заплатила багатомільярдними зловживаннями за цю змову. Тому що та ж сама група депутатів, яка голосувала за нейтралізацію цієї реформи, та ж сама група депутатів голосувала за бюджет. Тому це висока ціна голосування за бюджет, фактично це є фактично замо...</p>
<p>&nbsp;</p>
<p>ГОЛОВУЮЧИЙ. Тридцять секунд, будь ласка.</p>
<p>&nbsp;</p>
<p>ЄДНАК О.В. Дякую.</p>
<p>&nbsp;</p>
<p>ГОЛОВУЮЧИЙ. Колеги,&nbsp; переходимо до прийняття рішення.</p>
<p>Я нагадую вам, це проекти постанови на скасування рішень, тому хто підтримує закон – не голосує, хто не підтримує закон – визначається, щоб розуміли логіку цього голосування, це постанови на скасування.</p>
<p>І я ставлю кожну окремо на голосування. Першу ставлю, проект Постанови про скасування рішення Верховної Ради України від 20.12.2016 року про прийняття в цілому як закону законопроекту 5368-П. Комітет пропонує визначитись в залі. Хто підтримує дану постанову, прошу проголосувати. Будь ласка, голосуємо.</p>
<p>&nbsp;</p>
<p>17:05:13</p>
<p>За-62</p>
<p>Рішення не прийняте. Постанова 5368-П вважається відхиленою.</p>
<p>Тепер ставлю на голосування Постанову 5368-П1. 5368-П1: проект Постанови про скасування рішення Верховної Ради України про прийняття в другому читанні та в цілому проекту Постанови про скасування рішення Верховної Ради України про прийняття в другому читанні та в цілому проекту Закону "Про внесення змін до Податкового кодексу України (щодо покращення інвестиційного клімату в Україні) (5368-П1). Хто підтримує дану постанову, прошу проголосувати. Будь ласка, голосуємо.</p>
<p>&nbsp;</p>
<p>17:06:03</p>
<p>За-56</p>
<p>Рішення не прийнято. Відповідно проект Постанови 5368-П1 відхилений.</p>
<p>Колеги, до мене в Президію надійшла вимога від політичних фракцій Радикальної партії і "Самопомочі" з вимогою оголосити перерву. Але готові замінити перерву на виступ від трибуни.</p>
<p>Запрошується Єгор Соболєв до виступу.</p>
<p>&nbsp;</p>
<p>17:06:40</p>
<p>СОБОЛЄВ Є.В.</p>
<p>Всі люди, які сидять в цьому залі, дуже добре розуміють, що більше жодне рішення парламент цього року вже не ухвалить. Гроші платників податків поділили, 800 мільярдів гривень, можна спокійно їхати на острови. Я боюся, що багато людей, яких немає в залі, вже так і зробили.</p>
<p>Від "Самопомочі" ми маємо до всіх фракцій парламенту прохання. Одна з речей, які ми заборгували перед суспільством, це добропорядний справжній Центрвиборчком.</p>
<p>Я думаю, що ви всі слідкуєте за тим, як Михайлу Охендовському висунута підозра, його підозрюють в корупційному злочині, простими словами кажучи, в тому, що він&nbsp; "годувався" з рук Партії регіонів. При цьому парламент робить вигляд, що це його не стосується, хоча лише ми, лише ми маємо право звільнити членів Центрвиборчкому включно з головою Центрвиборчкому.</p>
<p>Президент України насправді ще влітку вніс таке подання, і ніщо, окрім нашої волі або нашої бездіяльності не заважає це зробити. Від "Самопомочі" велике прохання до "Блоку Петра Порошенка", до "Народного фронту", до всіх, без виключення, фракцій парламенту. Впродовж канікул знайдіть сили, поговоріть з кандидатами в члени Центрвиборчкому. І як тільки ми повернемося, давайте приймемо рішення – виженемо людей, які підозрюються в корупції і не лише в корупції Центрвиборчкому і призначимо нормальний ЦВК. Давайте не робити&nbsp; "повний охендовський".</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, переходимо до наступних постанов. Зараз постанова… три постанови по 5130: це 5130-П1 (автор&nbsp; - Юрій Левченко), 5130-П2 (автор – Михайло Папієв), 5130-П (автор – Шухевич Юрій Романович).</p>
<p>Переходимо до розгляду цих трьох постанов. І я запрошую до слова&nbsp; першого автора постанови народного депутата&nbsp; України Левченка Юрія Володиимровича. Будь ласка.</p>
<p>&nbsp;</p>
<p>17:09:09</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ.</p>
<p>Нещодавно парламент… це було в&nbsp; небюджетну ніч так звану, це було трошки раніше, парламент ухвалив Закон 5130 і потім розтрубив на&nbsp; всю країну (до речі, це було на офіційному Твіттері Верховної Ради, це було в заявах&nbsp; керівництва країни), що нібито цей закон піднімає&nbsp; мінімальну заробітну плату, що насправді він не піднімає&nbsp; мінімальну заробітну плату, мінімальну заробітну плату піднімає бюджет.</p>
<p>А в цьому законі насправді що було? Було продовження оподаткування працюючих пенсіонерів, от за таке голосував цей парламент, оподаткування пенсіонерів бідних, які не зводять кінці з кінцями, хотя би хочуть щось підробити, отримати якусь копійку, то їх далі оподатковують.</p>
<p>Було скасування стипендій для 99 відсотків студентів, оце було в цьому законі, в цьому законі було запровадження, вибачте за таке слово, кошмарення малого і середнього бізнесу новими перевірками, розповідають про те, що нібито зменшують перевірки для малого, середнього бізнесу. Ні, зменшують перевірки, роблять всілякі покращення для олігархічної клептократії, яка править в цій країні, але в цьому законі навпаки запровадили нові перевірки для малого і середнього бізнесу. В цьому законі запровадили тотальне стеження за громадянами України зі сторони Міністерства фінансів, дозволили Міністерству фінансів безвідповідально, без жодних проблем отримати по суті інформацію банківської таємниці для того, щоб розібратися, витрушувати останні копійки звичайних українців. В цьому законі також запровадили ЄСВ для непрацюючих ФОПів, для непрацюючого малого бізнесу, коли фізична особа підприємець не отримає жодних доходів, тому що в нас така жахлива ситуація в економіці, то тепер згідно з цим законом, він буде змушений все-одно сплачувати 700 гривень в місяць, оце теж цей закон.</p>
<p>Ну і врешті-решт розповіли, що в наслідок цього закону буде підняття мінімальної заробітної плати. Насправді фактично воно майже не відбудеться, тому що прописали, що тепер до мінімальної заробітної плати також буде стосуватись…</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, будь ласка.</p>
<p>&nbsp;</p>
<p>ЛЕВЧЕНКО Ю.В. Тому що прописали, що тепер до мінімальної заробітної плати також буде стосуватися і надбавки, і премії, тобто фактично для більшості українців завдяки цьому закону ніякого підняття не буде. От за що проголосувала більшість в Верховній Раді, до речі, з голосами регіоналів, а потім розповідають про те, що підняли мінімальні зарплати.</p>
<p>Закликаю нормальних депутатів зараз проголосувати за скасування цього ганебного закону, який був прийнятий в порушення Регламенту Верховної Ради України. Дякую.</p>
<p>&nbsp;</p>
<p>17:11:54</p>
<p>ГОЛОВУЮЧИЙ. Дякуємо вам.</p>
<p>Шановні колеги, тепер я запрошую до слова народного депутата Михайла Папієва.</p>
<p>&nbsp;</p>
<p>17:12:12</p>
<p>ПАПІЄВ М.М.</p>
<p>Дякую. Шановні народні депутати України, шановні громадяни України, які дивляться зараз засідання Верховної Ради України! Ви знаєте, взагалі-то прикро, що ми в розгляді маємо отакі важливі питання. І те, що сьогодні знервовано став Голова Верховної Ради України пояснювати про "попєрєдніков", так, говорить про те, що він відчуває провину в тому, що немає практично жодного законопроекту, який би Верховна Рада Україна прийняла би без порушень Регламенту Верховної Ради України, і це прикро. Ніколи такого не було, і я думаю, що народні депутати України попередніх скликань підтвердять, коли би отак щоденно порушувався Закон України.</p>
<p>От дивіться, що виграв від цього парламент нашої країни, якщо ми проголосували Закон 5130 ще 6 грудня. Ми могли спокійно цей же закон не голосувати одразу в порушення 114 і 102 статті Регламенту, і за основу і в цілому, бо були ж заперечення, які підтверджуються стенограмою Верховної Ради України. Ми могли проголосувати за основу, абсолютно спокійно комітет доопрацював би його до другого читання, врахував всі пропозиції і поправки народних депутатів України. І ми цього вівторка його би прийняли в цілому, але при цьому у нас би совість була чиста, і ми би чітко дотримувалися Конституції України і законів України. Як може Верховної Ради України, як може Голова Верховної Ради України вимагати від громадян України дотримання законів, якщо він сам щоденно не дотримує їх?</p>
<p>Сьогодні такий же самий приклад був. Закон 5129. Я особисто підійшов, і це ви можете бачити в телевізійному записі, до Голови Верховної Ради України і сказав, що в мене як у суб'єкта законодавчої ініціативи є заперечення стосовно прийняття цього закону в цілому. Я хочу використати своє право законодавчої ініціативи і подати поправки і пропозиції, щоб закон був якісний. Не зважаючи на це, в порушення Регламенту Голова Верховної Ради поставив його в цілому.</p>
<p>Тому, шановні колеги, нам треба раз і назавжди…</p>
<p>&nbsp;</p>
<p>ГОЛОВУЮЧИЙ. 30 секунд, завершуйте, будь ласка.</p>
<p>&nbsp;</p>
<p>ПАПІЄВ М.М. Нам треба раз і назавжди домовитися: Регламент Верховної Ради України – це закон. І кожен з нас, коли складав присягу народного депутата України, то в тексті присяги записано: зобов'язуюсь дотримуватися Конституції та законів України.</p>
<p>Нам треба приймати якісні закони. Нам треба ретельно проходити їх і в першому читанні, і в другому, якщо потрібно, в третьому. Давайте дотримуватися закону і давайте відмінимо те голосування, яке було незаконним. Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякуємо вам.</p>
<p>І зараз до слова запрошується народний депутат… Народного депутата Юрія-Богдана Шухевича немає, який так само підготував свій проект постанови. Тому зараз я запрошую до слова співдоповідача, це перший заступник голови Комітету з питань Регламенту Павло Пинзеник.</p>
<p>Будь ласка., пане Павле. І ви нам дайте позицію комітету відносно всіх трьох цих постанов.</p>
<p>&nbsp;</p>
<p>17:15:23</p>
<p>ПИНЗЕНИК П.В.</p>
<p>Шановні колеги, шановна головуюча! Щодо скасування Рішення Верховної Ради про прийняття за основу і в цілому проекту Закону про внесення змін до деяких законодавчих актів України (реєстраційний 5130) внесено три проекти постанови про скасування. Один з них, реєстраційний номер 5130-П, за авторства народного депутата Шухевича Юрія-Богдана. Наступний, 5130-П1, за авторством народного депутата Левченка. І нарешті, 5130-П2, за авторства народного депутата Папієва.</p>
<p>Комітет розглянув подані матеріали, стенограму пленарного засідання від 6 грудня 2016 року і зазначив, що закон, проект Закону 5130 було прийнято за пропозицією Комітету з питань соціальної політики, занятості, пенсійного забезпечення, за основу і в цілому. Ця пропозиція була підтримана 227 голосами народних депутатів.</p>
<p>Комітет зауважив, що під час розгляду законопроекту народні депутати Шухевич, Левченко, Папієв, не зверталися до головуючого щодо порушення регламенту при розгляді голосування законопроекту. Натомість під час обговорення законопроекту дійсно звертався до Головуючого народний депутат України Гусак із пропозицією підтримати зазначений законопроект. Проте, оскільки фракція політичної партії "Опозиційний блок" у Верховній Раді має до нього суттєві зауваження, була внесена пропозиція не ставити за основу і в цілому.</p>
<p>Відповідно до положень пункту першого частини першої статті 114 Регламенту, за наслідками розгляду законопроекту в першому читанні парламент може прийняти рішення&nbsp; про прийняття законопроекту за основу з дорученням комітету головному підготувати його до другого читання.</p>
<p>Водночас може бути, при умові дотримання вимог 102 статті Регламенту, може бути прийняте рішення про прийняття законопроекту також в цілому, за умови дотримання вимоги щодо того, що законопроект містить не більше 100 статей пунктів і немає зауважень до другого читання.</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, завершуйте, будь ласка.</p>
<p>&nbsp;</p>
<p>ПИНЗЕНИК П.В. Відповідно комітет постановив висновок на зазначені проекти постанов і просить Верховну Раду визначитися щодо їх підтримки або відхилення. Дякую.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>17:17:48</p>
<p>ГОЛОВУЮЧИЙ. Шановні колеги! Прошу провести запис: два – "за", два – "проти". Будь ласка, прошу записуватись.</p>
<p>Будь ласка, від "Народного фронту" Бурбак Максим Юрійович.</p>
<p>&nbsp;</p>
<p>17:18:24</p>
<p>БУРБАК М.Ю.</p>
<p>Шановні колеги! Хотів би звернутися до тих всіх "гарячих голів", які виступають з трибуни, які на собі "рвуть сорочку", які розказують, що все це брехня. То хочу вас запевнити, що цим законопроектом, який ми прийняли як відповідальні політичні сили за майбутнє України, які голосували за бюджет, в якому передбачено фінансування нашої армії, передбачено фінансування національної безпеки і оборони, передбачено підвищення зарплатні до 3200, підвищення зарплатні педагогічним працівникам на 50 відсотків, підвищення зарплатні медичним працівникам на 30 відсотків, то все там є!</p>
<p>Прикро, що з-за своєї політичної близорукості ви цього не побачили. Але в цьому залі сидять більшість людей, які переживають за майбутнє нашої країни і за те, щоб Україна в наступному році ввійшла з головним фінансовим документом.</p>
<p>Тому наша фракція підтримувати не буде. Дайте, не блокуйте державницькі рішення, дайте право працювати далі! Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Євтушок Сергій Миколайович.</p>
<p>&nbsp;</p>
<p>17:19:32</p>
<p>ЄВТУШОК С.М.</p>
<p>Сергій Євтушок, фракція "Батьківщина".</p>
<p>Ви знаєте, пане Голово, можна тут говорити приказкою, знаєте, закон як дишло. Коли ми всі тут в залі розуміємо, що абсолютно в порушення будь-яких норм Регламенту голосується в другому читанні та в цілому документи, які в першому не розглянуті, ви говорите про те, що ні, на жаль, ми все діємо відповідно до демократії, відповідно до законів. Якщо би зробив це сільський голова або селищний, або міський в будь-якому селі, одразу він сидів би у в'язниці.</p>
<p>Тому, пане Голово, я звертаюсь до вас, все ж таки пригадайте ті цінності Майдану, пригадайте все те, що зараз вимагає суспільство, де дівся той… або, де взяти той парламентаризм і почніть нарешті реформувати парламент, реформувати парламент, оскільки не тільки важливо, що написано в тому законі, який там контент, але і важливо сама процедура його прийняття. В даному законопроекті ми побачили збереження податку на працюючих пенсіонерів, ганебний податок, за який говорять, ну, напевно, вже від самого хутора села в Україні до великих міст і столиці. Ми побачили як частково забираються стипендії у наших студентів. Ми також побачили як в цей закон забиваються під таким собі гаслом про підвищення мінімальної заробітної плати можливість проводити перевірки в малому і середньому бізнесі. Тому оці всі речі ви маєте взяти на пульс за основу, почати реформувати парламент і дати можливість нам тут не критикувати і вас як Голову Верховної Ради, оскільки ви є генератором оцих всіх речей.</p>
<p>Тому звертаюсь ще раз до вас, будь ласка, розпочніть реформу, де буде передбачено чітке дотримання процедур…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>ЄВТУШОК С.М. Що не менш важливо ніж саме законодавство. Тоді не буде виникати бажання у наших колег зареєструвати подібні постанови, які касують ці закони, які були прийняті абсолютно в незаконний спосіб.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До мене знову було звернення, відповім. Що&nbsp; п'ять раз ставився закон, проект про&nbsp; зміни до Регламенту і реформу парламенту. П’ять раз його навіть не включали в порядок денний,&nbsp; друзі, навіть не включали. Там було кілька, чотири ключових реформи передбачені. Довелось&nbsp; зібрати робочу групу. На робочій групі ми домовилися, що ми будемо&nbsp; кожну окрему реформу окремим законопроектом реєструвати для того, щоб не було такого&nbsp; процесу, коли кілька&nbsp; позицій по реформах одна одній можуть забирати голоси. Я дав&nbsp; Апарату доручення, щоб кожна з них була розроблена, щоб&nbsp; ми поетапно могли по кожній з них йти.&nbsp; Я&nbsp; сподіваюсь, що в січні місяці&nbsp; ми почнемо&nbsp; виходити на результат і на результат позитивний.</p>
<p>Мене одне в&nbsp; тому плані найбільше лякає. Найбільше&nbsp; критикують ті відсутність реформ, хто&nbsp; навіть не голосував за включення їх в порядок денний. Оце мене найбільше лякає, розумієте? Коли воно доходить до голосування в залі,&nbsp; деякі фракції не дають жодного голосу, а потім говорять мені, чому парламент не проводить реформ. Та тому, що голосів не вистачає, в тому числі&nbsp; голосів і фракцій.&nbsp;</p>
<p>І я дуже прошу проводити ту ж саму&nbsp; роз’яснювальну роботу і всередині&nbsp; фракцій, в робочу групу включені представники&nbsp; усіх фракцій.&nbsp; Ми доходимо рішення консенсусне, щоб всі могли висловити свої позиці, щоб це була загальна&nbsp; позиція усіх фракцій. Залучений регламентний комітет, щоб він був долучений до того.</p>
<p>Тому я закликаю,&nbsp; долучайтесь. Закликаю вас, допомагайте, і ми разом&nbsp; реформуємо український парламент, спільно.&nbsp; Те, що можна робити розпорядженнями, це я роблю. Але те, що стосується змін&nbsp; до Регламенту, це має вирішити&nbsp; тільки зал, і в мене&nbsp; нема чарівної палички, щоб це вирішувати. Тільки через зал, тільки через голосування більшістю воно може бути вирішене. Я дуже розраховую на вашу підтримку і дуже розраховую на плідну роботу в&nbsp; тому напрямку. Дякую вам.</p>
<p>Наступний&nbsp; Литвин Володимир Михайлович.&nbsp; Будь ласка.</p>
<p>&nbsp;</p>
<p>17:24:20</p>
<p>ЛИТВИН В.М.</p>
<p>Шановний Голово і&nbsp; шановні колеги! Я слухаю&nbsp; тут обговорення цієї проблеми і згадую висловлювання одного&nbsp;&nbsp; професора, який завжди при обговорені дисертації казав таке: я дисертації не читав, але декілька слів про неї скажу, в мене складається таке враження, що абсолютно більшість людей в цій сесійній залі цей закон не читали і не знають. Окрім позитивів, про які там гарно говорять, ви подивіться які негативи. І вони, очевидно, мають бути доведені до суспільства.</p>
<p>Я про ці всі негативи не буду говорити, але мушу вам сказати, що повноваження Верховної Ради навіть урізаються. Скажу тільки про одну проблему , про студентів, яким, очевидно, після Нового року скажуть свою позицію. Якщо вдвічі зменшили кількість студентів, які навчаються на державній формі, які будуть отримувати стипендію, разом з тим, не дали можливості внести пропозиції, а вони очевидні. Потрібно мати уповноважений банк або створити спеціальний банк, який би забезпечував кредитування Президента не під великі проценти, довгі кредити, щоб він знав, що йому треба заплатити за навчання, він тоді знав, що треба вчитися відповідально. А держава мала б можливість погашати ці кредити, якщо він показує величезні успіхи у навчанні, або створити робочі місця для студентів, заохотити підприємців, які б давали робочі місця студентам. А ви просто взяли одним махом порізали все, а тепер займаєтесь просторікуванням, розповідаєте, що це все добре, ви почитайте ці закони. Що скажуть ті ж учасники АТО, афганці, інваліди, ви ж порізали всі ті соціальні гарантії, всі соціальні зобов'язання держави або скинули на місцевий бюджет, або дали виконання цих зобов'язань на відкуп уряду, виходячи з можливостей. Я розумію, що рішення тут прийнято не буде, але нам треба провести серйозну розмову з цього приводу. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Ще не виступала Радикальна партія, будь ласка, дві хвилини Олег Ляшко.</p>
<p>&nbsp;</p>
<p>17:26:36</p>
<p>ЛЯШКО О.В.</p>
<p>Олег Ляшко, Радикальна партія. От я дивлюся на колег, які тут виходять, виступають і розказують, що не треба було піднімати мінімальної зарплати. Нехай вам, паразити, язик відсохне, коли ви таке кажете. Ви, сволочі, живете на корупційні доходи, ви маєте мішки грошей, мільйони українців живуть на 940 гривень пенсії, на тисячу 200 зарплати і ви, паразити, сюди виходите, кажете: не треба піднімати. Совісті у вас немає. Ви за 25 років кінчили країну. Ви перед кожними виборами вішали людям лапшу на вуха, давали їм подачки по 200 гривень перед виборами, перетворили людей в жебраків, щоб вони за вас, сволочей, ходили голосували за злодюг, корупціонерів і хабарників.</p>
<p>І сьогодні ви, 20 років просидівши в цьому парламенті, розхваливши країну, ви ходите розказуєте, що не треба піднімати зарплати, не треба піднімати пенсії, поїдьте до народу. Людина до мене підходить, бабця-пенсіонерка: "У мене тисячу гривень пенсії, мені на 2 тижні вистачає. А що мені робити інші два тижні в місяці?". І ви мені кажете: не піднімати, бо інфляція і все інше. Інфляції&nbsp; немає в одному місці – на&nbsp; кладбище, а все інше – це життя.</p>
<p>І тому для того, щоб ми побудували країну, для того, щоб ми її підняли, для того, щоб ви, паразити, не сиділи на горбу у людей, ми повинні дати їм гроші, щоб вони від вас не залежали, щоб не брали від вас подачок. Бідні люди не обиратимуть чесну владу, тому нам треба багаті люди. Нам треба економічний рост, подолання безробіття, створення&nbsp; нових робочих місць, розвиток національного виробництва. Фракція московської зозулі не голосує ні за&nbsp; що, ні, разом з "Опоблоком", те, що дасть можливість відродити країну. Геть, паразити з..!&nbsp;</p>
<p>&nbsp;</p>
<p>ГОЛОВУЮЧИЙ. Колеги, виступи завершилися. Всі бажаючі виступили. Ми можемо переходити до голосування, колеги.</p>
<p>Я прошу вас, ще раз пояснюю, це проекти постанов на відхилення, на відхилення. Тобто хто підтримує ці закони – він не голосує за них. Тому я прошу правильно тут зорієнтуватися. Три постанови є, перша – 5130-П,&nbsp; друга – 5130-П1 і третя – 5130-П2. Я кожну окремо поставлю на голосування, колеги.</p>
<p>І, таким чином, я починаю ставити їх на голосування.</p>
<p>Перше: проект Постанови про скасування рішення Верховної Ради України від 6 грудня 2016 року про прийняття за основу та в цілому проекту Закону "Про внесення змін до деяких законодавчих актів України" (5130-П). Хто підтримує дану постанову, прошу проголосувати. Будь ласка, голосуємо, хто підтримує.</p>
<p>&nbsp;</p>
<p>17:29:58</p>
<p>За-63</p>
<p>Рішення не прийняте.</p>
<p>Наступне: 5130-П1, проект Постанови про скасування рішення Верховної Ради від 06.12.2016 року про прийняття в цілому, як закону законопроекту номер 5130. Хто підтримує 5130-П1, прошу голосувати. Будь ласка.</p>
<p>&nbsp;</p>
<p>17:30:30</p>
<p>За-56</p>
<p>Рішення не прийняте. Постанова 5130-П1 відхилена, як і 5130-П. Обидві відхилені.</p>
<p>І остання: 5130-П2 (народного депутата Папієва Михайла <br> Миколайовича). Ми вже проголосували Шухевич, зараз ваша постанова, Папієва зараз голосується. Проект Постанови про скасування рішення Верховної Ради України від 6 грудня 2016 року про прийняття в цілому як закон проекту Закону України про внесення змін до деяких законодавчих актів України (5130-П2), Михайла Папієва. Зараз ми вашу голосуємо, пане Михайле.</p>
<p>Хто підтримує дану постанову, прошу проголосувати. Будь ласка, голосуємо.</p>
<p>&nbsp;</p>
<p>17:31:23</p>
<p>За-52</p>
<p>Рішення не прийняте. І Постанова 5130-П2 відхилена.</p>
<p>Шановні колеги, таким чином, ми пройшли усі постанови, які були подані нам на відхилення. Це відкриває нам шлях для підписання бюджетних законів і, найголовніше, для підписання бюджету України на 2017 рік, бюджету, який сьогодні дасть змогу фінансувати українську армію в той час, коли агресор&nbsp; сьогодні починає активізовувати свої дії, в той час, коли хлопці на передовій захищають спокій і мир в нашій державі і захищають нашу держав, ми&nbsp; прийняли відповідальне рішення, ми прийняли важливе рішення&nbsp;&nbsp; і зараз ми відкриваємо шлях&nbsp; для того, щоб бюджет&nbsp; 2017 року був підписаний. І я впевнений і вірю. Він буде підписаний найближчий час, і українські громадяни можуть бути спокійні – Українська держава&nbsp; ввійде в 2017 рік з новим українським бюджетом.</p>
<p>Дякую, колеги, за підтримку. Дякую за активну роботу. Вечірнє засідання Верховної Ради України оголошую закритим.</p>
<p>Завтра о 10 годині ми продовжимо нашу роботу в сесійному залі, колеги. До завтра, до 10 години. Всього найкращого<a name=Temp></a>. До побачення.</p>
<p><br></p>
