Стенограма пленарного засідання
16 жовтня 2012
<div>
<p>ЗАСІДАННЯ ВОСЬМЕ</p>
<p>Сесійна зала Верховної Ради України</p>
<p>16 жовтня 2012 року, 10 година</p>
<p>Веде засідання Перший заступник Голови Верховної Ради України А.І.МАРТИНЮК</p>
<p><b>&nbsp;</b></p>
<p>ГОЛОВУЮЧИЙ.&nbsp; Доброго ранку, шановні народні депутати, гості, запрошені Верховної Ради! Прошу народних депутатів підготуватися до реєстрації. Увімкніть систему "Рада", реєструємось.</p>
<p>10:00:50</p>
<p>У сесійній залі зареєстровано 334 народних депутати. Ранкове засідання Верховної Ради оголошую відкритим.</p>
<p>Шановні колеги, сьогодні Василь Іванович Євтухов відзначає чергову свою річницю з дня народження. Давайте привітаємо його. <i>(О п л е с к и)</i></p>
<p>Надаю інформацію щодо результатів роботи Верховної Ради України на пленарних засіданнях 2 жовтня цього року. Ми з вами позаминулого вівторка розглянули 58 питань порядку денного. За результатами їх розгляду прийнято 37 законів та 69 постанов, 12 законопроектів прийнято за основу, 6 законопроектів та один проект постанови відхилено. Було проголошено 73 депутатських запити.</p>
<p>Шановні народні депутати! Відповідно до статті 25 Регламенту у вівторок ми маємо 30 хвилин для виступів уповноважених представників депутатських фракцій і груп з внесенням пропозицій, оголошень, заяв повідомлень. Прошу представників фракцій і груп записатися на виступ.</p>
<p>Будь ласка, висвітліть&nbsp;на табло. Прошу, Михайло Васильович Чечетов, фракція Партії регіонів. Підготуватись Камчатному.</p>
<p>Кінах, прошу.</p>
<p>&nbsp;</p>
<p>10:02:56</p>
<p>КІНАХ А.К.</p>
<p>Шановні народні депутати! Шановні співвітчизники! Перед Україною стоїть значна кількість складних політичних,&nbsp; соціально-економічних і гуманітарних завдань, викликів, що не дозволяє нам витрачати час на пусті свари і руйнівне протистояння.</p>
<p>Світ навколо нас рухається вперед, конкуренція зростає. Тому вибори в парламент потребують чесного змагання сучасних науково-обґрунтованих, відповідальних і відповідних національним інтересам стратегій, близьких та зрозумілих людям програм розвитку.</p>
<p>В Україні дуже актуальні питання і завдання подальшого розвитку внутрішнього виробництва, підтримки національного виробника і на цій основі зростання соціальних стандартів, покращення соціальної політики.&nbsp; Це є вивірена державницька позиція, яка знаходить величезну підтримку українського суспільства. Саме про це неодноразово говорив Президент країни Віктор Янукович, виступаючи з соціальними ініціативами, на це націлена державна програма розвитку внутрішнього виробництва – збільшити&nbsp; обсяги продукції, що виробляється на українській території; покращити&nbsp; торговий та платіжний баланс України; створювати робочі місця на рідній українській землі. Це&nbsp; відповідальність і завдання нашої політичної сили, яка є і буде стратегічною програмою, яка буде обов’язково виконана.</p>
<p>Шановні народні депутати! Неприпустимо робити заручниками внутрішньої особистої політичної конкуренції майбутнє нашої держави,&nbsp; руйнувати сприятливий інвестиційний клімат,&nbsp; авторитет і довіру до України і в світі. Спроби різноманітних катастрофічних прогнозів, формування недовіри до фінансово-економічної системи,&nbsp; &nbsp;бруд та чорний піар мають отримати рішучу відсіч суспільства.</p>
<p>Шановні народні депутати! Народ, країна потребують сильної сконсолідованої влади, яка на основі постійного діалогу під контролем та наглядом суспільства забезпечує соціально-економічний розвиток, гідне життя людей, впевненість у завтрашнім дні.</p>
<p>Позитивна спадкоємність, системна високопрофесійна відповідальна робота, політична стабільність, відповідальна взаємодія гілок влади, все це однозначно беззаперечно відповідає інтересам суспільства, зміцненню незворотного розвитку України як сучасної конкурентоспроможної держави.</p>
<p>Враховуючи зростання світової конкуренції, незворотню інтеграцію України як в економічний, так і в політичний світовий простір, нам необхідно будувати рівноправні, прозорі зовнішньополітичні економічні стосунки по всьому периметру українських кордонів. Ми повинні бути там присутніми, де є українські політичні та економічні інтереси та працювати з країнами світу на рівноправних, взаємовигідних умовах, не допускаючи втручання в наші внутрішні справи.</p>
<p>Шановні народні депутати, шановні співвітчизники! Вибори до Верховної Ради України є спільним шансом створити ще більш якісну, сучасну відповідальну систему влади. Українці – поміркований та мудрий народ, який вміє думати та оцінювати. Партія регіонів переконана, український народ зробить вибір на користь стабільності, сконсолідованості суспільства, розвитку та впевненості в майбутньому.</p>
<p>Щиро дякую за увагу. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Камчатний передає Каплієнку, будь ласка.</p>
<p>&nbsp;</p>
<p>10:07:10</p>
<p>КАПЛІЄНКО В.В.</p>
<p>Шановні колеги, шановні виборці! Цьогорічні парламентські вибори мають особливе значення для України з погляду соціально-економічної стабільності в державі, утвердження цінності демократії та перспектив&nbsp;саме європейської інтеграції України.</p>
<p>У зв'язку з цим депутатська група "Реформи заради майбутнього" наголошує на нагальній необхідності досягнення принаймні провідними політичними силами, учасниками виборчого процесу деякого консенсусу. По-перше, щодо безумовного дотримання діючого законодавства, виборчого в тому числі. І по-друге, щодо об'єктивних та виважених оцінок цих виборів. Кожен суб'єкт виборчого процесу має чітко усвідомлювати, що від рівня демократичності виборів, які відбуваються в 2012 році, а також від їх оцінки міжнародними спостерігачами безпосередньо залежить, чи буде, чи не буде набуття чинності Угоди про асоціацію між Україною і європейським співтовариством.</p>
<p>Натомість сьогодні в Україні і за її межами прослідковуються тенденції, що вказують на відверте прагнення певних політичних сил сформувати заздалегідь упереджене ставлення до процесу підготовки і проведення виборчих перегонів. Ідеться, зокрема, про нагнітання нездорового ажіотажу довкола парламентських виборів з боку деяких політичних сил і формацій, які жорстоко і безапеляційною критикою виборчої кампанії намагаються, на наш погляд, поставити хрест на легітимності виборів, які відбуваються.</p>
<p>Така деструктивна позиція програмує відповідну реакцію з боку європейської спільноти. Внаслідок цього деякі уповноважені представники європепйськ.... Євросоюзу вже сьогодні ставлять під сумнів демократичність парламентських виборів в Україні і навіть роблять заяви про необхідність нової демократичної революції. Ми хотіли би вам нагадати, що другої революції ми не переживемо. Україну треба на сьогоднішній день реформувати, а не руйнувати.</p>
<p>З огляду на зазначене, депутатська фракція "Реформи заради майбутнього" вказує на неприпустимість подібних оцінок виборів та висновків, що межують з втручанням у внутрішні справи нашої держави. Українському народу сьогодні потрібні не нові революції, а впевнений поступ, крок за кроком шляхом демократії та європейської інтеграції. Ми готові при слухатися до дружніх порад, але ніколи не будемо сприймати менторських повчань та настанов, ні з заходу, ні з сходу.</p>
<p>Зважаючи на те, що ці вибори стануть лакмусовим папірцем відданості Україні і цінностям свободи і демократії, депутатська фракція "Реформи заради майбутнього" закликає усіх суб'єктів виборчого процесу поставити загальнонаціональні інтереси вище вузькопартійних інтересів, зробивши усе можливе для забезпечення їх відповідності європейським демократичним стандартам.</p>
<p>Щодо Президента. Ми звертаємося до діючого Президента України як гаранта конституційних прав і свобод громадян з проханням забезпечити неухильне дотримання виборчого законодавства, доручивши відповідним органам державної влади більш жорстко та оперативно реагувати на будь-які факти правопорушень під час проведення виборів.</p>
<p>І щодо виборців. Депутатська фракція "Реформи заради майбутнього" закликає вас, шановні виборці, не бути байдужими до свого майбутнього та долі держави. Прийдіть на вибори особисто, проголосуйте особисто, і проголосуйте розумом, а не емоцією, яку намагаються сформувати ті чи інші політтехнологи з усіх політичних команд. Пам'ятайте, що ваша участь у виборах – це головна запорука не тільки демократичності та упередження усіх можливих фальсифікацій, але й доленосного вибору подальшого розвитку нашої держави, як називається Україна.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Андрій Шевченко. Підготуватись… Арсеній Яценюк, будь ласка. Підготуватись Голубу.</p>
<p>&nbsp;</p>
<p>10:11:17</p>
<p>ЯЦЕНЮК А.П.</p>
<p>Шановний народе України, депутати колишньої Верховної Ради України! Тому що це сьогодні останнє засідання парламенту перед виборами 28 жовтня 2012 року.</p>
<p>Діяльність цієї Верховної Ради України можна поділити, і треба, на два етапи. Перший – це коли у Верховній Раді України була і працювала демократична більшість. Це період без Януковича. І другий період – це тоді, коли Партія регіонів отримала більшість у Верховній Раді України, і так званий період з Януковичем.</p>
<p>Ми знаємо про те, що після виборів, які відбудуться 28 жовтня, період з Януковичем завершиться. Але для того, щоб знати яке майбутнє, треба поговорити про те, що відбувалось в парламенті в минулому.</p>
<p>В той момент, коли у Верховній Раді України була демократична більшість, демократична більшість прийняла рішення про те, що Україна стала членом Світової торгівельної організації, про те, що Україна стала країною з ринковою економікою, про те, що Україна ратифікувала Угоду з країнами-членами Європейського Союзу про спрощення візового режиму для мільйонів українців, те, що демократична більшість прийняла рішення про перерахунок пенсій і збільшення соціальних витрат через Державний бюджет України. Демократична більшість прийняла рішення про те, що Україна повинна стати виключно частиною Європейського Союзу. Демократична більшість ввела процедуру, за якою народні депутати України отримували заробітну платню не від того, чи зареєструвалась картка чи ні, а від того, чи він прийшов на роботу, чи ні. Демократична більшість змонтувала систему особистого голосування. Демократична більшість робила, демократична більшість намагалась змінити життя України і українців. Багато що вдавалось, багато що не вдавалось, але ми вірили, ми знали і ми працювали. Ми міняли Україну на краще кожен день. Потім після президентських виборів така установа, як Верховна Рада України, взагалі щезла.</p>
<p>Сьогодні це підрозділ Адміністрації Президента Януковича. Більшість Януковича розпочала свій етап і свою ходу через те, що першим рішенням було подаровано частину української території іноземній військовій базі у Криму. Такі подарунки здійснювала Партія регіонів і Президент Янукович на користь інших держав. Друге рішення було те, що ця більшість Президента Януковича позбавила Україну самостійної безпекової політики і внесла зміни до Закону України "Про основи національної безпеки і оборони". Третє рішення було те, що в цій Верховній Раді України з'явились не "туші", а з'явились "мертві душі", які торгують картками, які торгують собою і які продали Україну і продались самі. Ця Верховна Рада&nbsp; України за період Президенства Януковича перетворилася у базар, в базар, на якому ходять мільйони доларів, і на якому&nbsp; торгують голосами українців&nbsp; ті, які начебто сьогодні називають себе депутатами&nbsp; Верховної Ради України.</p>
<p>Цей парламент за&nbsp; більшості Януковича захотів знищити українську мову. І через це ганебне голосування, яке було у стінах Верховної Ради, всім показали,&nbsp; що ні Президент, ні Партія регіонів не те, що не люблять Україну, не навидять все, що відноситься до України і українства.</p>
<p>Цей парламент прийняв рішення за більшості&nbsp;&nbsp; Януковича щодо витрат&nbsp; на Президента&nbsp; і на весь Апарат Адміністрації Президента у розмірі 4 мільйонів&nbsp; гривень…</p>
<p>&nbsp;</p>
<p>ГОЛОВУЮЧИЙ. Немає запису, але, будь ласка, на другий раз записуйтесь. Ще 4 хвилини від фракції "Нашої України".</p>
<p>&nbsp;</p>
<p>10:15:38</p>
<p>ЯЦЕНЮК А.П.</p>
<p>Цей парламент прийняв&nbsp; рішення щодо утримання&nbsp; на один&nbsp; дунь Президента Януковича і його оточення в розмірі 4 мільйонів гривень. Цей&nbsp; парламент прийняв за більшості Януковича&nbsp; податкову і пенсійну реформу, збільшивши на 5 років термін виходу на пенсію для 15 мільйонів українських жінок, і через прийняття&nbsp; Податкового кодексу, знищивши 300 тисяч підприємців.&nbsp; Цей парламент прийняв Закон "Про Державний бюджет" і Янукович його підписав, відповідно до якого Україна досягла рекордного дефіциту Державного бюджету, який збільшився втричі у порівнянні з минулим роком. Ця більшість Януковича прийняла рішення, за яким українці винні зовнішнім кредиторам вдвічі більше, ніж тоді, коли Азаров і Янукович&nbsp; згадують про так званих попєрєдніків. Цей парламент і більшість Януковича&nbsp; зробили все для того, щоби&nbsp; Україна стала частиною їхньої власності, а не щоб Україною володіло 45&nbsp; мільйонів українців.</p>
<p>Але&nbsp; прийшов час складати каміння. І&nbsp; з радістю можу виголосити те,&nbsp; &nbsp;що більшості з тих людей, які продавали Україну, які торгували голосами українців, які торгували картками, які знищували державу, в наступній Верховній Раді не буде. В наступному парламенті буде сформована демократична більшість.</p>
<p>І ми зараз заявляємо, і звертаємось в першу чергу до тих партій, які перераховують себе до майбутньої більшості. У нас є угода про підписання майбутньої більшості між Всеукраїнським об'єднанням "Батьківщина" і ще вісьмома партіями, та Всеукраїнським об'єднанням "Свобода". Ми отримаємо нову більшість, відповідно до якої перші рішення нової Верховної Ради, це крісло президента буде не над народом. Це крісло президента буде нижче народу. І для цього буде прийнятий закон про порядок імпічменту президента.</p>
<p>Ми хочемо розпочати процедуру імпічменту чинного Президента Януковича, два з половиною роки вистачить. Ми приймемо закон про відкликання народного депутата України. Ми приймемо закон про голосування виключно за себе і про кримінальну відповідальність за голосування чужими картками. Ми скасуємо ганебний мовний закон. Ми скасуємо пенсійну податкову реформу і приймемо кодекс економічного зростання і нашу податкову реформу. Ми продовжимо мораторій на землю і не дамо можливості вам, регіонали, далі торгувати Україною і українською землею. І заробляти мільярди доларів на знедолених людях, які живуть в селі, і які заслуговують і мають право на краще майбутнє.</p>
<p>Ми маємо чіткий план змін, який передбачає 80 законопроектів. Ці закони будуть прийняті новою демократичною більшістю. Угода про створення такої демократичної більшості вже зараз досягнута на рівні "Батьківщини" і "Свободи". Ми звертаємося до партії "Удар", дати чітку відповідь, чи готові вони боронити Україну і формувати демократичну більшість у новому парламенті? Об'єднуватись треба до виборів, а не після. А то після виборів буде ситуація, якою інфікована сьогоднішня Верховна Рада України: знову&nbsp;&nbsp; будуть торгувати картками як кредитними картками.&nbsp;</p>
<p>Ми переконані&nbsp; у перемозі&nbsp; демократичних сил. Партія&nbsp; регіонів піде в опозицію, і в Україні при владі будуть проєвропейські демократичні сили.&nbsp; Дякую&nbsp; за увагу.</p>
<p>&nbsp;</p>
<p>ГОЛОВУЮЧИЙ.&nbsp; Слово&nbsp; має Олександр Голуб, фракція&nbsp; комуністів. Підготуватися Шершуну.</p>
<p>&nbsp;</p>
<p>10:19:36</p>
<p>ГОЛУБ О.В.</p>
<p>Уважаемые коллеги и уважаемые избиратели! К сожалению, приходиться констатировать, что чем ближе день голосования, тем&nbsp; ожесточённее становится противостояние, тем грубее&nbsp; допускаемые нарушения законодательства, тем&nbsp; циничнее технологии, используемые для дискредитации политических оппонентов. Динамичный рост&nbsp; рейтингов поддержки&nbsp; Коммунистической партии со стороны граждан страны, который фиксируется практически всеми социологическими службами и&nbsp; политологами&nbsp; разных&nbsp; политических убеждений, расширение электоральной базы партии&nbsp; вызывают&nbsp; нарастающее раздражение и&nbsp; противодействие, как у националистических&nbsp; сил, так и во властных кабинетах. Что, собственно говоря, и понятно, ибо нарушает их планы по&nbsp; восстановлению&nbsp; окончательной тотальной диктатуры олигархов.</p>
<p>С целью дискредитации&nbsp; КПУ власть сегодня прибегает&nbsp; к самым грязным методам, затрагивает огромные ресурсы на антикоммунистическую компанию. Миллионными тиражами в восточных&nbsp; и юго-восточных&nbsp; областях&nbsp; страны&nbsp; выпускаются, распространяются печатные издания, тиражирующие откровенную ложь и инсинуации. Путем открытого вмешательства местных чиновников широко&nbsp; практикуется срыв встреч с избирателями, особенно в трудовых и студенческих коллективах. Для запугивания и давления на&nbsp; активистов КПУ&nbsp; привлекаются представители соловых&nbsp; структур. Дело доходит&nbsp; до откровенных&nbsp; угроз жизни и здоровью кандидатов коммунистов, а также&nbsp; членов их семей. Повсеместно организовываются судебные&nbsp; и административные запреты на проведение агитационных&nbsp; мероприятий и размещения&nbsp; предвыборной&nbsp; рекламы. Даже у&nbsp; неискушенного наблюдателя&nbsp; не вызывает сомнений, что тексты гневных антикоммунистических спичей, густо замешанный на ненависти и вранье,&nbsp; провозглашаемые с телеэкранов представителями партий&nbsp; власти или звучащие во время уличных&nbsp; акций из мегафонов национал-фашистов,&nbsp; а также&nbsp; время от времени звучащие с парламентской трибуны&nbsp; из&nbsp; уст "эксоранжевых тушек",&nbsp; написаны одними&nbsp; и теми&nbsp; же людьми.&nbsp;</p>
<p>Секретом Полишинеля является также и адрес, по которому находится нынче центр по изготовлению и распространению технологий черного пиара. Это город Киев, улица Липская, 10.</p>
<p>Вместе с тем Коммунистическая партия Украины выражает искреннюю благодарность тем журналистам, радио и телеканалам, которые, несмотря на давление и прямое указание сверху, проявили ответственность и гражданское мужество, отказались транслировать заведомо лживые фильмы и рекламные ролики, изготовленные нечистоплотными политиканами.</p>
<p>Особую тревогу вызывают попытки подкупа и грубого давления на представителей КПУ в избирательных комиссиях всех уровней. Нам известно, что разработаны методические рекомендации и запущен механизм реализации выведения из состава комиссий максимального, большего… членов нашей партии. Задействование во всех этих процессах сотрудников правоохранительных органов позволяет сделать вывод, что милиция в решающий момент будет защищать готовящиеся фальсификации, а не честный граждан выбор.</p>
<p>Мы уверены, что общество в состоянии совместными усилиями остановить творящийся беспредел и не допустить фальсификации результатов выборов. Мы заявляем, что будем всеми доступными способами и средствами решительно и принципиально отстаивать каждый голос, отданный за партию, результат по каждому избирательному округу, где бы тот не находился.</p>
<p>Сегодня от всех участником политического процесса зависит, сможет ли Украина сдать экзамен на гражданскую, политическую зрелость, провести открытые, максимально прозрачные и честные выборы, а значит и получить легитимную власть, а граждане страны имеют реальную возможность прекратить наконец бесчеловечные эксперименты последних 20 лет и сделать выбор в пользу общества, где понятие "рабочий человек" будет писаться с большой буквы и будет снова звучать гордо. Общество, в котором дети и старики не будут нуждаться, общество, где работающий человек будет уверен в завтрашнем дне своей семьи. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Микола Шершун, фракція Народної Партії.</p>
<p>&nbsp;</p>
<p>10:23:40</p>
<p>ШЕРШУН М.Х.</p>
<p>Шановний Адаме Івановичу, колеги, я буду говорити про те, що болить людям, а не політикам. Сьогодні у світі відзначається День продовольства. В такий спосіб міжнародна громадськість намагається привернути увагу до загрози продовольчої катастрофи.</p>
<p>Україна зі своїми природними багатствами може не тільки уникнути цього, але й вийти на світовий ринок зі своєю сільськогосподарською продукцією. Та лише за умови розумного та раціонального використання природних багатств наших земель, зокрема&nbsp; і забруднених внаслідок аварії на ЧАЕС.</p>
<p>Тому переконаний, розроблений мною законопроект про правовий режим територій, що зазнали радіоактивного забруднення дозволить раціонально і з користю для людей використовувати ці землі. Бо сьогодні через 26 років після аварії на ЧАЕС ми досі не змогли подолати її страшні наслідки. Жодна моя зустріч з людьми, які проживають на радіоактивно забруднених територіях не минає без питання соціального захисту чорнобильців. Людей турбує, що їх можуть позбавити навіть тих мізерних пільг, які вони сьогодні мають.</p>
<p>Я глибоко переконаний, про це навіть не може бути і мови. Оскільки радіація Чорнобиля залишається в організмі людей. Навпаки, ми повинні зробити реальною грошову допомогу громадянам через обмеження споживання харчів місцевого виробництва. Зараз такими виплатами менше двох гривень ми лише дратуємо людей.</p>
<p>Гірко про це говорити, але з кожним роком все менше стає ліквідаторів аварії на ЧАЕС. А ті, що залишаються, потребують постійного лікування. Збільшується кількість інвалідів-чорнобильців, онкохворих, які потребують дорогого вартісного лікування.</p>
<p>В бюджеті на цей рік на медикаментозне забезпечення постраждалим передбачено по 44 гривні, це мізерна сума навіть для разового відвідування лікаря. А за допомогою цим людям доводиться звертатися постійно. Ціни на ліки невпинно зростають. Гроші, які виділяються з бюджету на медикаменти, просто не встигають наздогнати рахунки з аптек.</p>
<p>Сьогодні я прошу вас, Миколо Яновичу, аби ваше доручення - розібратися з вартістю ліків було все-таки виконано.</p>
<p>Особливої уваги потребують діти, які живуть на забруднених територіях чи народилися від батьків постраждалих. Після повноліття значна частина з них втрачає право на отримання статусу потерпілого. Переконаний, що це несправедливо, бо ці діти вже зазнали впливу радіації і потребують постійного контролю за станом здоров'я.</p>
<p>Я вніс на розгляд Верховної Ради України законопроект про внесення змін до Закону України "Про статус і соціальний захист громадян, які постраждали внаслідок Чорнобильської катастрофи" і пропоную встановити п’яту категорію постраждалих – для тих, хто в дитячому віці мав статус постраждалого від аварії, а після досягнення повноліття не набув статусу потерпілого. Відповідно п’ята категорія теж матиме право на державні пільги і соціальний захист.</p>
<p>Два роки у нас взагалі не виділялися гроші на програму забезпечення житлом громадян, які постраждали внаслідок Чорнобильської катастрофи, коли в черзі на житло майже 38 тисяч постраждалих сімей. Виділених цього річ коштів вистачить на вирішення житлової проблеми лише на 560 сімей.</p>
<p>Сьогодні я звертаюся до Прем'єр-міністра України з проханням дати доручення прискорити розроблення загальнодержавної програми подолання наслідків Чорнобильської катастрофи. Вона дозволить збільшити соціальний захист постраждалих громадян. При підготовці Державного бюджету на 2013 рік потрібно збільшити суми на безкоштовні ліки для постраждалих, проведення дороговартісних операцій, харчування дітей, які живуть на радіоактивно забруднених територіях, забезпечення чорнобильців житлом. Ці люди і так зазнали&nbsp; лиха, тому нині обов'язок держави – допомогти їм. Дякую за увагу.</p>
<p>&nbsp;</p>
<p>ГОЛОВУЮЧИЙ. Завершуйте. Дякую.</p>
<p>Так, шановні колеги, усі виступи завершено. На засіданні учора Погоджувальної ради ми прийняли рішення про те, що сьогодні будемо також, ознайомимо із депутатськими запитами. Тому до звольте оголосити запити.</p>
<p>Надійшли запити народних депутатів:</p>
<p>Валерія Ремеза до Прем'єр-міністра України, міністра внутрішніх справ, Генерального прокурора щодо забруднення питної води в селі Юрківка Звенигородського району Черкаської області.</p>
<p>Алли Александровської до Прем'єр-міністра щодо вжиття заходів по поверненню державним підприємствам кредитів, отриманих у банку "Базис" для забезпечення виплат громадянам та юридичним особам – вкладникам цього банку.</p>
<p>Валерія Бондика до Уповноваженого Верховної Ради України з прав людини, Міністерства юстиції, Державної виконавчої служби, Генеральної прокуратури стосовно необхідності проведення всебічної перевірки щодо довготривалого&nbsp; невиконання судових рішень.</p>
<p>Групи народних депутатів (Прутніка, Бондика та інших. Всього 6 депутатів) до Комітета Верховної Ради України з питань культури і духовності, Міністерства культури України, Міністерства освіти і науки, молоді та спорту України, Державної архівної служби України, Київської міської державної адміністрації, Київської міської ради, Національної Спілки художників України стосовно необхідності всебічного розгляду чисельних звернень громадськості щодо сприяння у відновленні історичного пам'ятника державному діячеві Петру Столипіну, проведення Національного Всеукраїнського відкритого конкурсу скульпторів на проект відтворення пам'ятника в місті Києві, створення умов для суспільного обговорення цього проекту та проведення інших заходів з нагоди 150-річчя з дня народження видатного реформатора.</p>
<p>Володимира Лещенка до Прем'єр-міністра України про заходи щодо проведення капітального ремонту автодороги від села Ільмівка Городнянського району Чернігівської області до міста Городні.</p>
<p>Євгена Царькова до Прем'єр-міністра України, Міністра культури України, голови Одеської обласної державної адміністрації щодо включення Бессарабської ярмарки до державної культурної програми та програми соціально-економічного розвитку регіону та держави.</p>
<p>Володимира Лещенка до Прем'єр-міністра України про заходи щодо завершення будівництва приміщення школи в селі Машеве Семенівського району Чернігівської області.</p>
<p>Василя Чуднова до Прем'єр-міністра України щодо поширення дії тарифів пункту 1.5 Постанови Національної комісії, що здійснює державне регулювання у сфері енергетики від 23 квітня 2012 на все населення, що проживає в населених пунктах, яким надано статус гірських та не газифікованих природним газом, і в яких відсутні або не функціонують системи централізованого теплопостачання.</p>
<p>Ігора Шарова до Прем'єр-міністра щодо дієвої державної політики у сфері реалізації Національної стратегії розвитку освіти в Україні до 2021 року.</p>
<p>Сергія Гордієнка до Прем'єр-міністра, голови Полтавської обласної державної адміністрації, голови Оржицької районної державної адміністрації Полтавської області щодо включення до програм соціально-економічного розвитку та бюджетів 2013 року будівництва доріг з твердим покриттям в селі Заріг Оржицького району Полтавської області.</p>
<p>Ігора Шарова до Прем'єр-міністра щодо&nbsp;необхідності повноцінної реалізації основних засад загальнодержавної стратегії реформування системи надання соціальних послуг громадянам країни.</p>
<p>Олега Тищенка до Прем'єр-міністра, Генерального прокурора стосовно неналежного надання відповіді народному депутату України про будівництво та проведення ремонтних робіт, автошляхів протягом 2010-2012 років, а також щодо витрат на зазначені потреби&nbsp; коштів з державних міських бюджетів та інших джерел фінансування.</p>
<p>Сергія Гордієнка до Прем'єр-міністра, міністра регіонального розвитку будівництва та житлово-комунального господарства, Генерального прокурора, голови Полтавської обласної державної адміністрації Лубенського міського голови про необхідність припинення брутального порушення Закону України "Про метрологію, метрологічну діяльність" щодо незаконного вимагання плати за періодичну перевірку обслуговування квартирних засобів обліку води надавачами послуг міста Лубни Полтавської області та повернення людям незаконних стягнутих коштів.</p>
<p>Степана Курпіля до Прем'єр-міністра щодо ремонту дороги загального користування Скоморохи – Роятин Львівської області.</p>
<p>Юрія Кармазіна до Прем'єр-міністра, віце-прем'єр міністра України –&nbsp;&nbsp; міністра охорони здоров'я щодо бездіяльності органів державної влади стосовно боротьби зі смертністю населення через онкозахворювання, гепатит, СНІД, крайньої необхідності створення Українського національного центру молекулярно-генетичного та духовного оздоровлення людини та довкілля, сприяння застосуванню в лікуванні хворих наукових розробок Анатолія Потопальского, виділення на ці цілі у Державному бюджеті на 2013 рік коштів у розмірі 20 мільйонів гривень, забезпечення державної реєстрації препарату "Амізотин" та "Ізотизон" з метою недопущення подальшого погіршення стану здоров'я громадян України, зменшення смертності серед населення, викликаної особливо небезпечними хворобами, такими як онкозахворювання, гепатит, СНІД.</p>
<p>Миколи Шершуна до Кабінету Міністрів щодо вирішення питання виконання судових рішень по виплаті пенсій "чорнобильцям", "дітям війни", "по інвалідності" Пенсійним фондом України.</p>
<p>Юрія Кармазіна до Прем'єр-міністра, міністра фінансів, міністра екології та природних ресурсів, Генерального прокурора про вжиття невідкладних заходів стосовно порятунку Куяльницького лиману, який знаходиться в стані екологічної катастрофи шляхом надання статусу "національний природний парк", передбачення в Державному бюджеті України на 2013 рік окремою строкою видатки на фінансування заходів з відновлення та підтримання екологічного стану лиману у сумі 30 мільйонів гривень побудови очисних споруд в селищі міського типу Іванівка Одеської області. Перевірки фактів незаконного видобутку лікувальних природних ресурсів та корисних копалин на території Куяльницького лиману і бездіяльності посадових осіб притягнення винних до відповідальності.</p>
<p>Едуарда Прутніка до Міністерства соціальної політики, Міністерства культури, Міністерства освіти і науки молоді та спорту, Державного агентства України з питань кіно стосовно необхідності всебічного розгляду питання щодо сприяння участі талановитих дітей у кінематографічному проекті за мотивами твору Антона Макаренка "Педагогічна поема", розробки комплексу заходів із залученням провідних фахівців та надання дозволу для зйомок цього проекту разом з дітьми інтернатних закладів України для розвитку творчої та соціальної активності дітей соціально незахищених категорій.</p>
<p>Василя Чуднова до міністра освіти і науки, молоді та спорту щодо забезпечення фінансування з державного бюджету діяльності навчально-методичного кабінету професійно-технічної освіти в Івано-Франківській області.</p>
<p>Євгена Шаго до міністра фінансів стосовно здійснення заходів спрямованих на уникнення соціальної напруги в колективі відомчої воєнізованої охорони державного підприємства 38 відділ інженерно-технічних частин.</p>
<p>Олексія Плотнікова до Міністерства освіти і науки молоді та спорту, Київської міської державної адміністрації Голосіївської районної в місті Києві державної адміністрації стосовно необхідності всебічного розгляду звернення батьківського комітету та дирекції спеціалізованої школи І-Ш ступеню з поглибленим вивченням англійської мови номер 165 міста Києва щодо фактичної підтримки коштами батьків, учнів санітарних норм та норм безпеки внутрішніх приміщень 53-річної&nbsp; будівлі школи для безпечного навчання дітей та нагальної потреби відшкодування витрат у зв’язку з проведенням виборчого процесу у жовтні поточного року.</p>
<p>Миколи Шершуна до Міністерства охорони здоров'я щодо проведення санаторної експертизи викидів гальванічного цеху заводу металевих виробів в місті Сарни Рівненської області.</p>
<p>Володимира&nbsp;Даниленка до Вищої кваліфікаційної комісії суддів України стосовно упередженого розгляду суддями Харківського апеляційного адміністративного суду Андрієм Григоровим, Ларисою Мельниковою та&nbsp; Зоєю Подобайло судової справи, що порушило права споживачів житлово-комунальних послуг міста Суми.</p>
<p>Дмитра Шпенова до Генерального прокурора, президента торгово-промислової палати щодо неправомірного надання документів, що підтверджують форс-мажорні обставини для публічно-акціонерного товариства&nbsp; "Алчевський металургійний комбінат".</p>
<p>Володимира Стретовича до Генерального прокурора, голови Фонду державного майна&nbsp; щодо захисту конституційного права на житло мешканців гуртожитку по вулиці Гагаріна, 4, що у місті Нова Каховка, Херсонської області.</p>
<p>Володимира Даниленка до Генерального прокурора&nbsp; стосовно незадовільного розгляду депутатського запиту щодо невиконання теплопостачальними підприємствами міста Суми – Товариством з обмеженою відповідальністю "Сумитеплоенерго" та Дирекцією котельної Північного промвузла Сумського машинобудівного науково-виробничого об'єднання імені Фрунзе окремих рішень органів місцевого самоврядування про проведення перерахунків плати за послуги з централізованого опалення і постачання гарячої води.</p>
<p>Івана Деньковича до Генерального прокурора&nbsp; стосовно неналежного розгляду депутатських звернень щодо неправомірних дій працівників органів внутрішніх справ Львівщини при розгляді кримінальної справи.</p>
<p>Костянтина Бондарєва до Генерального прокурора&nbsp; про перевірку фактів перешкоджання веденню передвиборчої агітації та бездіяльність співробітників міліції.</p>
<p>Миколи Кульчинського до Генерального прокурора України щодо перевірки Генеральною прокуратурою України фактів незаконного затримання лікаря-хірурга Олександра Воронюка.</p>
<p>Олега Тищенка до Генерального прокурора&nbsp; стосовно перевірки фактів навмисного фабрикування "справи Єдиних енергетичних систем" проти&nbsp; Тимошенко оточенням другого Президента України&nbsp; в його кабінеті та за його участю.</p>
<p>Юрія Одарченка до Генерального прокурора України щодо неправомірності порушення заступником прокурора Одеської області Дмитром Зайцевим кримінальної справи стосовно посадових осіб Товариства з обмеженою відповідальністю "Одеська регіональна експертна компанія" за ознаками злочину, передбаченого частиною 2 статті 366 Кримінального кодексу України.</p>
<p>Ярослава&nbsp;Кендзьора до Генерального прокурора України з приводу масштабної фінансової афери, пов'язаної з діяльністю Товариства з обмеженою відповідальністю "Корпорація колійні ремонтні технології", головних дійових осіб Ярослава та Богдана Дубневичів, Сергія Онищенка та інших, підозрюваних у мільярдних крадіжках коштів державного бюджету.</p>
<p>Володимира Стретовича&nbsp; до голови Херсонської обласної державної адміністрації, прокурора Херсонської області щодо вжиття заходів для виплати працівникам комунального підприємства "Наше місто" заборгованої заробітної плати та встановлення гарантій захисту права цих громадян на своєчасне одержання винагороди за працю.</p>
<p>Євгена Шаго до Підгородненського міського голови Дніпропетровської області стосовно неналежної відповіді на депутатське звернення щодо надання інформації.</p>
<p>Миколи Рудченка і Миколи Шершуна до Генерального прокурора України щодо розслідування злочину, здійсненного відносно громадянина Фізика Ігоря Васильовича. Ось ці депутатські запити, які ми маємо на сьогоднішній день.</p>
<p>Шановні колеги, перелік питань, що пропонуються для обговорення і прийняття рішень сьогодні у вас є. Тому переходимо до їх розгляду. Ми зараз мали б розглянути питання про усунення неузгодженостей у тексті прийнятого Закону України про внесення змін до Земельного кодексу України щодо набуття права власності на землю, проте комітет попросив деякої перерви, поки підготують відповідні документи. Розглянемо його пізніше.</p>
<p>Про скасування рішень Верховної Ради України про прийняття законів. Є у нас два проекти постанов: проект постанови за номером 11220-п, проект Постанови про скасування рішення Верховної Ради України від 2 жовтня 2012 року про прийняття як Закону проекту Закону про внесення змін до статті 16 Бюджетного кодексу України щодо казначейських розрахунків. Це законопроект колеги Ганущака.</p>
<p>Є пропозиція розглянути за скороченою процедурою. Прошу підтримати.</p>
<p>&nbsp;</p>
<p>10:41:08</p>
<p>За-213</p>
<p>Так, будь ласка, Ганущак.</p>
<p>&nbsp;</p>
<p>10:41:27</p>
<p>ГАНУЩАК Ю.І.</p>
<p>Юрій Ганущак, "БЮТ – ВО "Батьківщина". Пані та панове! Другого числа, 2 жовтня нами був прийнятий в цілому законопроект, який передбачає те, що можна для ліквідності казначейства робити запозичення з обов'язковим компенсацією в кінці років, тобто дотримання балансу. Два слова про те, чому потрібно скасувати це рішення. У своєму виступі я прямо вказав, що я наполягаю на тому, щоб цей законопроект розглядався в другому читанні. Тобто щоб він не приймався одразу в першому і цілком.</p>
<p>На жаль, головуючий не дослухався моєї думки і поставив на голосування прийняття цього законопроекту в цілому, чим було порушено, грубо порушено норми Регламенту Верховної Ради, тобто у нас є формальні ознаки для того, щоб скасувати це рішення, оскільки воно прийнято незаконно, всупереч Закону про Регламент. Більше того, я написав відповідну заяву на ім'я головуючого, де виклав свої міркування з цього приводу і однозначно зареєстрував у встановлений законодавством термін, тобто два дня, постанову про скасування цього рішення.</p>
<p>Тепер по суті, я пропонував би на друге читання подати ті зміни, які передбачають нормування саме цих запозичень. Тому що в нас виходить? Ми відкриваємо ящик Пандори, коли йдуть запозичення на покриття, фактично, касових розривів в обсягах, які не&nbsp;врегульовані…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ГАНУЩАК Ю.І.&nbsp; І тому я пропоную переглянути це, тому що тут дуже серйозні речі по суті. Давайте скасуємо і внормуємо ці речі.</p>
<p>&nbsp;</p>
<p>ГОЛОВУЮЧИЙ. Будь ласка, Володимир Макеєнко, від комітету.</p>
<p>&nbsp;</p>
<p>10:44:01</p>
<p>МАКЕЄНКО В.В.</p>
<p>Шановний Адаме Івановичу, шановні народні депутати! Народним депутатом України Ганущаком Юрієм Івановичем з посиланням на статтю 48 Регламенту Верховної Ради України внесено проект Постанови Верховної Ради України про скасування рішення Верховної Ради України від 2 жовтня 2012 року про прийняття як закону законопроекту про внесення змін до статті 16 Бюджетного кодексу України щодо казначейських рахунків (за номером 11220 від 17.09.2012 року) та його відповідно письмову заяву на ім'я Голови Верховної Ради України Литвина Володимира Михайловича від 4 жовтня цього року. Внесення зазначеного проекту постанови автор обґрунтовує тим, що не були дотримані норми частини другої статті 114 Регламенту Верховної Ради України при розгляді та прийнятті в цілому проекту Закону України про внесення змін до статті 16 Бюджетного кодексу України щодо казначейських рахунків (за номером 11242).</p>
<p>Комітет на своєму засіданні 15 жовтня цього року не ухвалив висновку щодо доцільності прийняття чи відхилення Верховною Радою України проекту Постанови Верховної Ради України про скасування рішення Верховної Ради України від 2 жовтня 2012 року про прийняття як закону проекту закону про внесення змін до статті 16 Бюджетного кодексу України щодо казначейських рахунків (за номером 11220-п).</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Є бажаючі взяти участь в обговоренні? Запишіться, будь ласка.</p>
<p>Так, будь ласка, Бондаренко Володимир.</p>
<p>&nbsp;</p>
<p>10:45:57</p>
<p>БОНДАРЕНКО В.Д.</p>
<p>Володимир Бондаренко. Передаю слово Сергію Сасу.</p>
<p>&nbsp;</p>
<p>ГОЛОВУЮЧИЙ. Прошу, мікрофон Сергія Саса.</p>
<p>&nbsp;</p>
<p>10:46:04</p>
<p>САС С.В.</p>
<p>Дякую, Володимире Дмитровичу. Депутат Сас, "Блок Юлії Тимошенко – "Батьківщина".</p>
<p>Адаме Івановичу, я до вас звертаюся. Клоунада законодавча у Верховній Раді продовжується. У вас включені до порядку денного питання про скасування невідомо яких законодавчих актів якого рішення. Документи до цього часу з цих питань не роздані народним депутатам України.</p>
<p>Що стосується виступу голови Комітету з питань Регламенту, комітет це питання не розглядав. І тому, чому був виступ тільки що голови комітету, мені незрозуміло. Ніяких висновків комітет з цього приводу не приймав. Це перше.</p>
<p>Але, що стосується питання, от говорити, звичайно,&nbsp; змісту немає, порушення будуть продовжуватися. Те, що відбувається, воно дуже гарно вміщається в один анекдот, який зараз ходить по Україні, знаєте? "Два бомжа на смітнику збирають пляшки. Один бере пляшечку тихенько в пакет ложить і іншу пляшечку тихенько в пакет ложить. А тут поряд колега, його сусід, раз і так дзвінко пляшечку ложить в пакет. А той попередній, перший говорить до цього другого бомжа: "Шановний, – каже, – колего, можна трошки тихіше це все робити? Тому що регіонали почують – бізнес заберуть". Оте, що зараз ви робите у Верховній Раді, якраз чітко вкладається в цю формулу. Припиніть беззаконня! Припиніть оці безглузді речі, які сьогодні от ви проводите далі, як і кожного попереднього пленарного засідання. Дякую.</p>
<p>&nbsp;</p>
<p>ГОЛОВУЮЧИЙ. Федун. Не наполягає?</p>
<p>Тоді я ставлю на голосування проект Постанови про скасування рішення Верховної Ради України від 2 жовтня 2012 року про прийняття як закону проекту Закону про внесення змін до статті 16 Бюджетного кодексу України щодо казначейських розрахунків (реєстраційний номер законопроекту 11220-п). Прошу визначатись.</p>
<p>&nbsp;</p>
<p>10:48:31</p>
<p>За-54</p>
<p>Постанова не підтримана.</p>
<p>Розглядаємо питання (реєстраційний номер 11242-П) – проект&nbsp; Постанови про скасування рішення Верховної Ради України про прийняття в цілому як закону проекту Закону України про внесення змін до деяких законів України щодо відміни реєстрації декларації про відповідність.</p>
<p>Боднар Ольга Борисівна – автор проекту постанови. Прошу, 2 хвилини.&nbsp; Немає? Тоді від</p>
<p>&nbsp;Комітету Макеєнко, будь ласка.</p>
<p>&nbsp;</p>
<p>10:49:16</p>
<p>МАКЕЄНКО В.В.</p>
<p>Шановний Адаме Івановичу, шановні народні депутати! Народним депутатом&nbsp; України Боднар Ольгою Борисівною з посиланням на статтю 48 Регламенту Верховної Ради України&nbsp; внесено проект Постанови Верховної Ради України про скасування рішення Верховної Ради України про прийняття&nbsp; в цілому як закону проекту Закону України про внесення змін до деяких законів України щодо відміні реєстрації декларації про відповідність за номером&nbsp; 11242-П від 03.10.12 року.</p>
<p>Внесення зазначеного проекту постанови&nbsp; автор обгрунтовує тим, що не були дотримані норми&nbsp; частини&nbsp;&nbsp; другої статті&nbsp; 114 Регламент Верховної Ради України при розгляді та прийнятті за основу і в цілому проекту Закону &nbsp;&nbsp;України про внесення&nbsp; змін до деяких&nbsp; законів України щодо відміни реєстрації&nbsp; декларації про відповідність за номером 11242.</p>
<p>Народний депутат України Боднар внесла&nbsp; зазначений проект постанови без&nbsp; дотримання вимог статті 48 Регламенту Верховної Ради України. Комітет на своєму засіданні 15 жовтня&nbsp; цього року не ухвалив&nbsp; висновку щодо доцільності прийняття&nbsp; чи відхилення Верховною Радою України проекту&nbsp; Постанови Верховної Ради України&nbsp; про скасування&nbsp; рішення Верховної Ради України&nbsp; про прийняття&nbsp; в цілому яз закону проекту Закону&nbsp; України про внесення змін до&nbsp; деяких законів&nbsp; України щодо відміни реєстрації декларації про відповідність за номером 11242-П. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Запишіться, будь ласка.</p>
<p>Так, будь ласка, Зубець.</p>
<p>Будь ласка, Перестенко.</p>
<p>&nbsp;</p>
<p>10:51:27</p>
<p>ПЕРЕСТЕНКО М.В.</p>
<p>Дякую. Шановний Адаме Івановичу! Шановні народні депутати! Рішення Верховної Ради України від 2 жовтня 2012 року щодо прийняття за основу і в цілому проекту Закону України про внесення змін до деяких законів України щодо відміни реєстрації декларацій про відповідність нам дійсно необхідно відхилити.</p>
<p>Справа в тому, що закон у прийнятій редакції створить для вітчизняного товаровиробника катастрофічну ситуацію внаслідок недобросовісної конкуренції з боку імпортерів та недобросовісних вітчизняних товаровиробників. А споживач не матиме можливості зробити висновок щодо відповідності продукції вимогам технічних регламентів. Чим порушуються права споживачів, надані йому статтями 42 та 50 Конституції України. В результаті, неминуче буде також нанесена шкода життю, здоров'ю пересічних громадян України, споживачів такої продукції.</p>
<p>Тому я пропоную проголосувати за скасування цього закону. А якщо цього не можна буде зробити, то викласти його в такій редакції. Частину другу законопроекту 11242. "Цей Закон набирає чинності з дня, наступного за днем його опублікування для країн, з якими укладено угоду про взаємне визнання результатів оцінки відповідності продукції". Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Сас.</p>
<p>&nbsp;</p>
<p>10:53:04</p>
<p>САС С.В.</p>
<p>Дякую. Шановний головуючий, шановні колеги! Народний депутат Сас, "Блок Юлії Тимошенко – "Батьківщина". Ну, ситуація продовжується. Театр абсурдів працює. Адаме Івановичу, Комітет з питань Регламенту закону не розглядав. Депутатам документи при розгляді цього законопроекту не роздані.</p>
<p>Тобто якщо&nbsp; говорити по суті даного законопроекту, то тут&nbsp; я підтримую позицію, яка була&nbsp; висловлена колегою щойно. Але, Адаме Івановичу, не дивлячись на те, що&nbsp; комітет&nbsp; у своєму рішенні пропонував прийняти тільки у першому читанні цей законопроект, висновок Головного науково-експертного теж схиляється до того, що його можна прийняти тільки у першому читанні і внести зміни до другого читання, колеги&nbsp; Боднар, Кармазін говорили про те, що його не можна приймати&nbsp; у другому читанні, в порушення Регламенту закон був проголосований в цілому.</p>
<p>Дійсно, він наносить абсолютно серйозні&nbsp; збитки вітчизняним товаровиробникам, несуть&nbsp; загрозу життю і здоров'ю українців, але… Я вже не говорю про те, що даний законопроект&nbsp; неодноразово у подібній редакції вже відхилявся Верховною Радою протягом попереднього скликання. Проте, виходячи із підтримки вітчизняного товаровиробника та&nbsp; захисту&nbsp; життя і здоров'я споживачів, рішення треба скасувати для того, щоб не допускати подібних речей у майбутньому. Але ми розуміємо, який буде&nbsp; результат&nbsp; зараз, тому варто сказати тільки одне, що беспредел в законодавчій сфері продовжується.&nbsp; Четвертий місяць пленарних канікул&nbsp; більшість продовжує далі і намагається за один день&nbsp; вирішити все, що потрібно вирішити за два тижні пленарної роботи. Дякую за увагу.&nbsp;</p>
<p>&nbsp;</p>
<p>ГОЛОВУЮЧИЙ. Юрій Кармазін.</p>
<p>&nbsp;</p>
<p>10:55:25</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни, українська опозиція. Шановні народні депутати,&nbsp; є прислів'я українське: "Що швидко робиться, те сліпе родиться". Але,&nbsp; на превеликий жаль, цей закон, шановні більшість, шановні опозиція приведе до того, що в Україні&nbsp; можуть&nbsp; таки у прямому розумінні народжуватися сліпі люди чи взагалі інваліди, не дай Боже,&nbsp; і так далі. Саме через це цей закон відхилявся Верховною Радою України.</p>
<p>Вдумайтеся: це 23 вересня 2010, 21 грудня 2010, 18 жовтня 2011, 15 листопада 2011. Потім його приймають необдумано, отак, як прийняли.</p>
<p>Абсолютно права колега Боднар і абсолютно права колега Перестенко, яка сьогодні доповідала, і колега Сас. В розвинутих країнах світу, в тому числі в Європейському Союзі, запроваджена жорстка система ринкового контролю за продукцією. В Україні всього діє, прийнято, вірніше, 40 технічних регламентів, бо нема коштів, щоб їх приймати. В результаті відкривається дорога до того, щоб в Україну постачали контрафактну і безвідповідальну, ніяк не перевірену продукцію. Через це може бути послаблений контроль за тією продукцією держави, яка буде поступати. І тому цей закон несе шкоду.</p>
<p>Цей закон суперечить Конституції, цей закон суперечить здоровому глузду, здоров'ю людей. Він не відповідає національним інтересам України. Абсолютно правильно говорила і написала в своїй постанові, проекті постанови, колега Ольга Боднар, що взагалі споживач не зможе дізнатися, чи відповідає продукція вимогам технічних регламентів чи ні. Через це його треба скасувати. Я звертаюсь до вас. Якщо ви тільки це зробите, ви вже не даремно…</p>
<p>&nbsp;</p>
<p>ГОЛОВУЮЧИЙ. Обговорення питання завершено. Будете у фракції чи в групі, тоді одержите слово.</p>
<p>Я ставлю на голосування проект Постанови про скачування рішення Верховної Ради України про прийняття в цілому як закону проекту Закону України "Про внесення змін до деяких законів України щодо відміни реєстрації декларацій про відповідність" (реєстраційний номер 11242-П). Прошу визначатись.</p>
<p>&nbsp;</p>
<p>10:58:17</p>
<p>За-56</p>
<p>Рішення не прийнято.</p>
<p>По фракціях. Партія регіонів – 1, "БЮТ" – 21, "Наша Україна" – 7, комуністів – 25, Народна Партія, "Реформи" – не голосували, позафракційні – 2.</p>
<p>Переходимо до розділу "Включення до порядку денного сесії". Нам потрібно включити до порядку денного сесії законопроекти за номером 11221 – проект Закону про внесення змін до Закону України "Про сільськогосподарську кооперацію" (нова редакція). І реєстраційний номер 11160 – проект Закон про розвиток кооперації у сільському господарстві України.</p>
<p>Прошу голосувати. Зніміть голосування.</p>
<p>Так, я бачу, є бажаючі. Запишіться від фракцій, будь ласка. Будь ласка, Аржевітін.</p>
<p>&nbsp;</p>
<p>10:59:49</p>
<p>АРЖЕВІТІН С.М.</p>
<p>Прошу передати депутату – Іван Заєць. Дякую.</p>
<p>&nbsp;</p>
<p>10:59:55</p>
<p>ЗАЄЦЬ І.О.</p>
<p>Іван Заєць, Українська Народна Партія. Адаме Івановичу, шановні депутати, я ніяк не можу зрозуміти логіку формування порядку денного сьогоднішнього пленарного засідання. Тут є законопроекти про сільськогосподарську кооперацію (нова редакція), подана урядом. Тут є законопроекти про розвиток кооперації в сільському господарстві, поданий депутатами. Але є мій закон, який так само регулює цю сферу, і я його не бачу у порядку денному. Це про внесення змін до Податкового кодексу України та інших законодавчих актів України щодо стимулювання розвитку сільськогосподарських обслуговуючих кооперативів.</p>
<p>Адже кожен з вас знає, що сьогодні проблема номер 1 для села&nbsp; це є несправедливі закупівельні ціни на сільськогосподарську продукцію: на молоко, на м'ясо, на картоплю, на овочі, на фрукти. І чому склалася така маленька ціна, коли на 50-70 копійок за один кілограм картоплі ніхто її не хоче купувати.</p>
<p>Цілими кагатами лежить ця земля. От я їжджу зараз по Рівненський області і бачу, як пропадає людська праця. Так само по 1,50-1,60 за молоко – і то ніхто не хоче забирати це молоко. І є постанова Кабінету Міністрів про мінімальну закупівельну ціну, де мінімальна закупівельна ціна на збиране молоко встановлено 2,20. Так само ніхто не хоче виконувати цю постанову. Обдирають сьогодні селянина ці всі перекупники, ці всі переробні підприємства. Я можу це говорити і про м'ясо.</p>
<p>То чому ж мій законопроект, який врегульовує саме питання обслуговуючих сільськогосподарських кооперативів, який стає на бік сьогодні селянина, на бік того, хто вирощує картоплю, хто вирощує м'ясо, хто вирощує іншу сільськогосподарську продукцію, не включений у порядок денний?&nbsp; А він давно вже був поставлений! Я нагадаю вам, що вже один законопроект мій про обслуговуючі кооперації провалено було, бо сказано, що давайте в інший спосіб…</p>
<p>&nbsp;</p>
<p>ГОЛОВУЮЧИЙ. Бондаренко, будь ласка.</p>
<p>&nbsp;</p>
<p>11:02:02</p>
<p>БОНДАРЕНКО В.Д.</p>
<p>Володимир Бондаренко, "Блок Юлії Тимошенко". Шановні друзі, ви пам’ятаєте, я колись приносив сюди корзину із сільгосппродукцією. Так от, то була продукція ще вирощена українцями. При нинішньому уряді ситуація стоїть так, що ця продукція тепер буде вирощуватись китайцями, з китайськими міндобривами, з китайськими кредитами і так далі. Тобто не сприйнявши програму Юлії Тимошенко, яка реалізувалася якраз в рамках розвитку кооперації на селі… А це давня традиція українського селянства, коли міцний селянин, маючи підтримку, в той час держави, колись іще при Столипіні, створив такі умови, що Україна завалила весь світ продукцією.</p>
<p>Сьогодні українське село деградує через те, що величезна кількість земель сьогодні зайняті монокультурами: кукурудзою, соєю, соняшником, ріпаком. Це вигідно сьогоднішній владі, їй не потрібні ні села, ні дороги, ні лікарні, нічого там не потрібно. Потрібні гони по 100 кілометрів для того, щоб загнати туди імпортні трактори, за тиждень зорати город, вивезти продукцію за кордон,&nbsp; на Кіпр переслати гроші, розкошувати.</p>
<p>Так от, розвиток кооперації потрібен. Але потрібен&nbsp; один стійкий український закон, який би був&nbsp; для всіх часів і як кажуть, для всіх народів.&nbsp; А цей закон, який пропонується, він&nbsp; розділяє кооперативи на одні й другі, білі й чорні, ті, що&nbsp; будуть отримувати підтримку держави, і ті, що не будуть&nbsp; отримувати. Тому я вважаю, що можливо вже нова Рада, яка&nbsp; буде мати демократичну більшість, створить натуральний закон про кооперацію. Інакше наше село без кооперації&nbsp; все-таки загине. А село завжди&nbsp; було базою&nbsp; України, звідти виходили і діячі культури, і великі економісти, і великі діячі науки і таке інше.</p>
<p>Тому я хочу сказати, що цей закон, який&nbsp; сьогодні пропонується, він не є&nbsp; справедливим. Але, тим не менше, в ньому є деякі елементи, які можна було би підтримати. Але згадайте, що робила Юлія Тимошенко: закуповувала міні-молокозаводи, міні-свиноферми і працювала. А сьогодні лише "болтовня", вибачте, і нічого нового. І&nbsp; китайці в Україну йдуть, і все.&nbsp; Дякую.</p>
<p>&nbsp;</p>
<p>&nbsp;ГОЛОВУЮЧИЙ.&nbsp;&nbsp; Будь ласка, Чечетов, одна хвилина.</p>
<p>&nbsp;</p>
<p>11:04:23</p>
<p>ЧЕЧЕТОВ М.В.</p>
<p>Уважаемый Адам Иванович, я не буду тратить время&nbsp; на аргументацию актуальности законопроектов, оно и так понятно. И я согласен и с позицией Компартии, и с позицией&nbsp; уважаемого Ивана Александровича. С Компартией&nbsp; в части того, что&nbsp; нужно, наверное, отдельно голосовать и за законопроект, включение законопроекта урядового, и отдельно за авторский законопроект.</p>
<p>А в отношении уважаемого&nbsp; Ивана Александровича, я считаю, что и его законопроект&nbsp; надо будет рассматривать. После 28 числа мы здесь будем еще работать, будем принимать бюджет, на совести этой каденции принять бюджет, и мы его обязательно примем до 17 декабря, и рассмотрим третий&nbsp; законопроект, альтернативный, Ивана Александровича. Я думаю, это будет абсолютно правильно. Спасибо.</p>
<p>&nbsp;</p>
<p>&nbsp;ГОЛОВУЮЧИЙ.&nbsp; Так,&nbsp; шановні колеги, оскільки є пропозиції, я думав, що вони&nbsp; ж, хоча це не альтернатива, але на одну й ту ж саму тему. То наполягає автор законопроекту 11160. Пепрестенко,&nbsp; будь ласка, 2 хвилини.</p>
<p>&nbsp;</p>
<p>11:05:54</p>
<p>ПЕРЕСТЕНКО М.В.</p>
<p>Уважаемый Адам Иванович, уважаемые народные депутаты, дело в том, что деятельность сельскохозяйственных кооперативов в Украине и их инфраструктура на сегодняшний день совершенно не обозначены, и данным законом как раз об этом и говорится. Одной из наиболее острых проблем в Украине остается отсутствие кооперативного выдвижения на селе, которое способствовало бы дальнейшему развитию его инфраструктуры, инфраструктуры аграрного рынка, позитивного влияния на ценовые колебания на производственном, на продовольственном рынке, создавал бы прозрачную сеть заготовительных организаций, выращивание произведенной продукции мелкими производителями и частными физическими лицами, селянами. Оптимизация затрат мелких сельскохозяйственных товаропроизводителей на приобретение средств производства, упрощение доступа к агросервисным услугам, эффективное использование каналов сбыта, организации хранения переработки и, соответственно, увеличение доходов возможно только через объединение мелких сельскохозяйственных производителей в кооперативы.</p>
<p>Процессы создания и деятельность их тормозятся как отсутствием законодательной базы, обозначенной в нашем государстве, так и политики по содействию создания и развитию кооперации.</p>
<p>И еще у нас существует ограниченный доступ мелких товаропроизводителей к программам государственной поддержки. А это, в свою очередь, сдерживает увеличение количества сельскохозяйственных обслуживающих кооперативов в Украине, как одно из важнейших составляющих аграрного рынка Украины. К сожалению, сегодняшняя политика государства создает условия для уменьшения объемов производства сельхозпродукции для личных селянских хозяйств и физических лиц сельхозпроизводителей. Результаты, объемы поступления продукции на переработку от них уменьшаются, формируются непрозрачные схемы ее реализации на переработку. Следствием этого есть постоянное сокращение количества мелких сельскохозяйственных товаропроизводителей, миграция трудового населения…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ПЕРЕСТЕНКО М.В. …из сельской местности. А это несет за собой большую угрозу не только для селян, но и для всего&nbsp;агропромышленного комплекса Украины, а также для ее производственной безопасности и продовольственной.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Ганущак, одна хвилина, і будемо голосувати.</p>
<p>&nbsp;</p>
<p>11:08:26</p>
<p>ГАНУЩАК Ю.І.</p>
<p>Будь ласка, Ганущак Юрій, "Батьківщина". Пані і панове! Цей проект, який зараз подали, – це якась солянка збірна. Таке ж не можна приймати. Як може бути орган влади бути в долі членом організації, яка має на меті отримання прибутку? Це ж не комунальне підприємство. Це є абсолютно чіткий механізм підприємницької діяльності. Орган влади не може займатися підприємницькою діяльністю, тому що він має монополію на владу. Тому цей закон, в принципі не можна розглядати. І після 28 числа, я впевнений, що його&nbsp; ніхто би не поставив у порядок денний. Абсолютно безглуздий. Це абсолютно не нормально. І всі його положення можуть бути врегульовані іншим законодавством, в тому числі зміни до податкового законодавства. Тому не серйозно ставити його навіть в порядок денний.</p>
<p>&nbsp;</p>
<p>ГОЛОВУЮЧИЙ.&nbsp; Обговорення питання завершено. Шановні колеги, я оголосив два, але наполягають кожен окремо голосувати, тому будемо голосувати кожен окремо.</p>
<p>Ставиться на голосування пропозиція включити до порядку денного проект Закону про внесення змін до Закону України "Про сільськогосподарську кооперацію" (нова редакція). Реєстраційний номер 11221. Прошу голосувати.</p>
<p>&nbsp;</p>
<p>11:10:14</p>
<p>За-223</p>
<p>Не включено.</p>
<p>Ставлю на голосування пропозицію про включення до порядку денного проект Закону про розвиток кооперації у сільському господарстві України. Реєстраційний номер 11160. Симоненко, Лещенко, Перестенко – автори. Прошу голосувати.</p>
<p>&nbsp;</p>
<p>11:10:46</p>
<p>За-35</p>
<p>Не включено.</p>
<p>Хто за те, щоб повернутись до законопроекту 11221? Прошу визначатись.</p>
<p>&nbsp;</p>
<p>11:11:09</p>
<p>За-231</p>
<p>Повернулися.</p>
<p>Я ставлю на голосування включення до порядку денного проекту&nbsp; Закону про внесення змін до Закону України "Про сільськогосподарську кооперацію" (нова&nbsp; редакція) (реєстраційний номер 11221).</p>
<p>&nbsp;</p>
<p>11:11:38</p>
<p>За-239</p>
<p>Питання до порядку денного включено.</p>
<p>Шановні колеги, у зв’язку з тим, що ми… я бачу, буде у нас треба більше часу на розгляд питання, ніж планувалося. Тому я ставлю на голосування пропозицію працювати сьогодні до завершення розгляду порядку денного. Прошу підтримати.</p>
<p>&nbsp;</p>
<p>11:12:14</p>
<p>За-252</p>
<p>Рішення прийнято.</p>
<p>Ставлю на голосування пропозицію включити до порядку денного&nbsp; сесії проект Закону про внесення змін до Земельного кодексу&nbsp; (щодо обігу земель сільськогосподарського призначення) (реєстраційний номер 11315). Прошу записатись. Аржевітін, будь ласка.</p>
<p>&nbsp;</p>
<p>11:12:52</p>
<p>АРЖЕВІТІН С.М.</p>
<p>Прошу Івану Зайцю передати слово.</p>
<p>&nbsp;</p>
<p>ГОЛОВУЮЧИЙ. Будь ласка, Заєць. Підготуватись Курилу.</p>
<p>&nbsp;</p>
<p>11:12:56</p>
<p>ЗАЄЦЬ І.О.</p>
<p>Іван Заєць, Українська Народна Партія.&nbsp; Шановні народні депутати! От ми підійшли до&nbsp; одного із ключових законів, які має&nbsp; розглядати ця каденція Верховної Ради. Мова йде про торгівлю, купівлю-продаж сільськогосподарських земель. І автори цього законопроекту пропонують нам до тих пір, поки не буде прийнятий Закон про обіг сільськогосподарських земель, не продавати сільськогосподарські землі. На це дається шість місяців уряду, щоб вони підготували такий законопроект.</p>
<p>Ви знаєте, що раніше був Закон про ринок землі, і ідея цього закону полягала у тому, що той, хто має гроші, той нехай купляє сільськогосподарські землі. Я думаю, що така сама ідея буде закладена і в наступному цьому законопроекті. Тому що ніхто не хоче в Україні будувати фермерський тип господарювання, ніхто не хоче сьогодні допомогти одноосібнику чи фермеру. Всі хочуть забрати землю сьогодні в українців, всі хочуть сьогодні торгувати нею, всі хочуть нажитися так, як нажилися на майнових паях.</p>
<p>Тому цей законопроект до певної міри лише, можливо, на шість місяців відтерміновує мораторій на купівлю-продаж сільськогосподарських земель. Але ми нічого не бачимо, що автори хочуть укласти у цей термін обігу сільськогосподарських земель: чи вони хочуть віддати землю українцям, чи вони навпаки, хочуть обезземелити сьогодні українців, обезлюднити село. Бо те, що я бачу, що робиться в селі сьогодні, я бачу лише одне, що уряд Азарова, режим Януковича робить все для того, щоб українці розбіглися з&nbsp; села, вони роблять все, щоб українці продали або покинули цю землю, щоб сюди прийшли чужинці, щоб тут вирощували сільськогосподарську продукцію не свої громадяни, а ті, які приїдуть до України.</p>
<p>І ми бачимо&nbsp; саме таку політику, і тому ми протестуємо проти такої політики, бо ми хочемо, щоб українська земля належала українцям, ми хочемо, щоб українська земля годувала, в першу чергу, громадян України, ми хочемо, щоб українська земля стала джерелом української традиції, українського духу, українського звичаю, а не стала предметом для спекуляції багатіїв, не стала…</p>
<p>&nbsp;</p>
<p>ГОЛОВУЮЧИЙ.&nbsp; Курило, будь ласка. За ним – Кравчук.</p>
<p>&nbsp;</p>
<p>11:15:22</p>
<p>КУРИЛО В.С.</p>
<p>Шановні депутати, шановні громадяни України! Наша депутатська група буде підтримувати цей законопроект, хоча ми вважаємо, що&nbsp;це паліатив і що він не вирішить усіх питань, які сьогодні виникли на селі.</p>
<p>Ситуація в сільському господарстві і ситуація в цілому сьогодні на селі, вона достатньо катастрофічна. Катастрофічна в зв'язку з тим, що село попросту знищується, з села виїжджає молодь і сьогодні в селі не залишається робочої сили. Якщо зараз дозволити ще продаж землі, то в селі не залишиться зовсім людей, тому що в селі зникло вже тваринництво.</p>
<p>На наш погляд, те, що ми продовжимо на шість місяців мораторій – це позитив, але цей мораторій не вирішує всіх питань села. В селі необхідно проводити реформи. І те, що сьогодні є, те законодавство, яке на сьогодні є, ті відносини соціально-економічні, які склалися вже сьогодні на селі, вони не вирішують проблем – ні харчування, ні проблем сільського господарства, ні проблем сільської місцевості. Тому ми виступаємо за комплексне вирішення всіх проблем села. Ми, ще раз повторюю, пропонуємо підтримати сьогоднішній законопроект. Але уже новій Верховній Раді приступити до розробки серйозних питань підтримки сільського господарства, серйозних питань підтримки села. Дякую за увагу.</p>
<p>&nbsp;</p>
<p>ГОЛОВУЮЧИЙ. Кравчук.</p>
<p>&nbsp;</p>
<p>11:17:15</p>
<p>КРАВЧУК В.П.</p>
<p>Цей законопроект – черговий обман для селян. Тому що провладна більшість в парламенті зробила вже майже все, щоб забрати землю від селян. В першому читанні проголосований Закон про ринок землі. Вночі проголосовано і створено Державний земельний банк, в порушення Регламенту, в порушення Конституції. Проект, який зараз, законопроект, який розглядається, гласить, що мораторій буде продовжено до набуття чинності Закону про обіг земель сільськогосподарського призначення. Яка різниця, як буде називатися закон: чи про обіг земель сільськогосподарського призначення, чи Закон про ринок землі?&nbsp; Кінцева мета зрозуміла для всіх: хочуть забрати останнє, що ще не розкрадено, – це землі сільськогосподарського призначення. Підстави і аргументи для цього селяни відчувають уже протягом майже трьох років. Жодної дотації на жоден вид сільськогосподарської продукції. Ціна на сільськогосподарську продукцію нижча від її собівартості. Селян доводять до відчаю.</p>
<p>Тому схема проста: зараз назвати по-іншому законопроект, замість "ринку земель" – Закон про обіг земель сільськогосподарського призначення, продовжити на 6 місяців – і потім все рівно зробити все, що вони можуть, в порушення Конституції, в порушення Регламенту проголосувати – і забрати землю.</p>
<p>За цей законопроект категорично, за включення його не можна голосувати.</p>
<p>&nbsp;</p>
<p>ГОЛОВУЮЧИЙ. Одна хвилина, Міщенко. І Гордієнко.</p>
<p>&nbsp;</p>
<p>11:19:06</p>
<p>МІЩЕНКО С.Г.</p>
<p>Дякую, Адаме Івановичу. Сергій Міщенко. Ви знаєте, що це ще один крок для того, щоб у селян забрати землю. Чому? А тому що вже існує дві корупційні оборудки і схеми, як вони будуть це робити. Тому що в першому читанні прийнятий Закон "Про ринок землі", в якому вказано, що орендар має право без згоди власника земельного паю здавати в банк цей земельний пай. Що це значить? Що через банки будуть у людей забирати ці паї.</p>
<p>І друге, інша оборудка, – це те, що через так звані бур'яни, тобто відмовляться від того, щоб орендувати у селян цю землю, він заросте бур'яном, і через рік накладуть штраф, а потім і заберуть цю землю. Оце друга схема. Тому ні в якому разі голосувати за це не потрібно.</p>
<p>&nbsp;</p>
<p>ГОЛОВУЮЧИЙ. Гордієнко, будь ласка.</p>
<p>&nbsp;</p>
<p>11:20:09</p>
<p>ГОРДІЄНКО С.В.</p>
<p>Сергій Гордієнко, фракція Компартії України, Полтавщина. Я хотів би сказати, що під завісу нинішньої каденції, на превеликий жаль, стало зрозуміло всім, що доля української землі вирішена. Представники великого міжнародного капіталу і внутрішні баришники – інтереси їхні збіглися.</p>
<p>У тих є дуже великий інтерес до нашої української землі, бо вони розумують: хто нею буде володіти, той буде годувати півсвіту. А наші саме баришки&nbsp;&nbsp; розуміють, що вже продавати нема чого, і тому вони вирішили заробити величезні прибутки на&nbsp; продажу нашої&nbsp; землі. Це відбувається за умов відсутності практично&nbsp; законодавчого поля.</p>
<p>Те, що вони зробили з Законом&nbsp; про ринок земель, вони вирвали кращі шматки сьогодні, щоб відвернути… цього законодавства. Вони його вмонтували в інші. І сьогодні, говорячи про обіг земель, камуфлюють…</p>
<p>&nbsp;</p>
<p>ГОЛОВУЮЧИЙ.&nbsp; Чечетов, будь ласка,&nbsp; одна хвилина.</p>
<p>&nbsp;</p>
<p>11:21:29</p>
<p>ЧЕЧЕТОВ М.В.</p>
<p>Уважаемые коллеги! Уважаемый Адам Иванович! Уважаемые радиослушатели! Я хочу еще раз успокоить всех и прежде всего тех, кто&nbsp; слушает –&nbsp; радиослушателей-избирателей.</p>
<p>Партия регионов для того, чтобы не было политических спекуляций, подготовила закон, которым вводится запрет. Запрет и еще раз запрет! Мораторий на продажу земли сельхоззначения.</p>
<p>Я&nbsp; еще раз повторяю, этим законом мы вводим запрет на&nbsp; продажу земли до тех пор, пока не будет принят Закон&nbsp; о рынке земли, а Закон о рынке земли в этом зале никогда не будет принят, если не будет достигнут общественный консенсус в части понимания&nbsp; философии закона. Чтобы мы не допустили обезземеливания украинского крестьянства, чтобы мы не распродали землю иностранцам. Закон этот не будет приниматься, ломая через колено; дискуссии и круглые столы будут проводиться&nbsp; может еще год и два. Но сегодня партия регионов&nbsp; предлагает всем без всякого обмана проголосовать&nbsp; за закон Партии регионов, который запрещает продажу земли.</p>
<p>Спасибо.</p>
<p>&nbsp;</p>
<p>ГОЛОВУЮЧИЙ. Я ставлю на голосування пропозицію включити до порядку денного&nbsp; проект Закону про внесення змін до Земельного кодексу України (щодо обігу земель сільськогосподарського призначення) (реєстраційний номер 11315).</p>
<p>&nbsp;</p>
<p>11:23:00</p>
<p>За-241</p>
<p>Включено.</p>
<p>По фракціях. Партія регіонів – 191, "Батьківщина" – 0, "Наша Україна" – 3, комуністи – не голосували, Народної Партії – 20, "Реформи" – 17, позафракційні – 10.</p>
<p>Розглядаємо питання включення до порядку денного сесії проекту Закону про внесення змін до Закону України "Про Державний бюджет України на 2012 рік" щодо збільшення видатків на технічне переоснащення та охорону праці на вугледобувних підприємствах (реєстраційний номер 11328). Будемо голосувати? Прошу проголосувати.</p>
<p>&nbsp;</p>
<p>11:24:02</p>
<p>За-265</p>
<p>Включено до порядку денного.</p>
<p>Розглядаємо питання включення до порядку денного сесії проекту Закону про внесення змін до Закону України "Про Державний бюджет України на 2012 рік" (щодо оплати праці в академічних установах) (реєстраційний номер 11322). Прошу голосувати.</p>
<p>&nbsp;</p>
<p>11:24:39</p>
<p>За-268</p>
<p>Включено до порядку денного.</p>
<p>Розглядаємо питання включення до порядку денного проекту Закону про внесення змін до додатка 3 Закону України "Про Державний бюджет України на 2012 рік" (щодо перерозподілу видатків Державному агентству земельних ресурсів України) (реєстраційний номер 11305). Прошу голосувати.</p>
<p>&nbsp;</p>
<p>11:25:17</p>
<p>За-238</p>
<p>Включено.</p>
<p>Розглядаємо питання включення до порядку денного сесії проекту Закону про внесення змін до додатка № 3 до Закону України "Про Державний бюджет України на 2012 рік" (щодо бюджетних призначень Агентства держмайна&nbsp; України) &nbsp;(реєстраційний номер 11313). Прошу голосувати.</p>
<p>&nbsp;</p>
<p>11:25:51</p>
<p>За-264</p>
<p>Прийнято.</p>
<p>Розглядаємо питання включення до порядку денного проекту Закону про внесення змін до Закону України "Про Державний бюджет України на 2012 рік" (щодо придбання медичного автотранспорту та обладнання для закладів охорони здоров'я) (реєстраційний номер 11343). Прошу голосувати.<br><br></p>
<p>11:26:26</p>
<p>За-266</p>
<p>Рішення прийнято.</p>
<p>Розглядаємо питання включення до порядку денного сесії проекту Закону про внесення змін до статті 6 Закону України "Про Державний бюджет України на 2012 рік" (щодо фінансування модернізації та реконструкції газотранспортної системи) Прошу голосувати.</p>
<p>&nbsp;</p>
<p>11:27:00</p>
<p>За-267</p>
<p>Рішення прийнято</p>
<p>Розглядаємо питання включення до&nbsp; порядку денного сесії проекту Закону про внесення змін до статті 6 Закону України "Про Державний бюджет України на 2012 рік" (щодо фінансування будівництва парогазової електростанції у місті Щолкіне Автономної Республіки Крим). Прошу голосувати.</p>
<p>&nbsp;</p>
<p>11:27:35</p>
<p>За-266</p>
<p>Рішення прийнято.</p>
<p>Розглядаємо питання включення до&nbsp; порядку денного сесії проекту Закону про внесення зміни до Бюджетного кодексу України щодо запозичення до загального фонду бюджету м. Київ для погашення заборгованості за вексельними розрахунками (реєстраційний номер 11272).&nbsp;</p>
<p>Зніміть, будь ласка. Аржевітін.</p>
<p>&nbsp;</p>
<p>11:28:01</p>
<p>АРЖЕВІТІН С.М.</p>
<p>Шановні народні депутати, я хотів би звернути увагу вашу на цей законопроект. Тому що мова іде про те, що ми тепер назавжди до бюджетного кодексу повинні внести норму, коли Київська міська рада має право залучати будь-яку суму зобов'язань без будь-яких обмежень. Сьогодні, між іншим, діє норма 10 відсотків. Не має права більше 10 відсотків від загального фонду місцевого бюджету. Тепер ми ці шлюзи взагалі знімаємо. Ну, скажіть будь ласка, ну, як можна іти, дозволити, щоб київська міська адміністрація працювала без обмежень на залучення?</p>
<p>Ви знаєте, що загальний бюджет нашої країни не має права залучати від тієї норми, яку ми з вами встановили. Тепер ми пропонуємо дозволити київській міській адміністрації без обмежень здійснювати залучення. Ну, якщо у нас є проблема, 2 мільярди по векселям, які потрібно погасити в цьому році, ну, давайте дозволимо на 2 мільярди збільшити, дозволимо ці 2 мільярди покрити векселі? Ну, не можна знімати взагалі без обмежень, залучати до місцевого бюджету будь-яку суму залучень. Я думаю, шановні, подумаймо над цим. Бо це велика небезпека і загроза для місцевого бюджету.</p>
<p>&nbsp;</p>
<p>ГОЛОВУЮЧИЙ. Ганущак, одна хвилина.</p>
<p>&nbsp;</p>
<p>11:29:31</p>
<p>ГАНУЩАК Ю.І.</p>
<p>Ганущак Юрій, "Батьківщина". Пані та панове! Бюджетний кодекс це є бюджетна конституція. Тобто часткові якісь рішення, які мають бути внесені, це надзвичайно небезпечний шлях. Та проблема, яка склалася, може бути врегульована іншими методами. Наприклад, вона може бути врегульована окремою субвенцією для міста Києва на погашення відповідної заборгованості. І це значно кращий шлях, це не треба вносити зміни до Бюджетного кодексу.</p>
<p>До речі, можна врегулювати її, використовуючи норму самого Бюджетного кодексу. Тому що насправді норми 74 статті і норми, які передбачають формування бюджету розвитку, –&nbsp; це норми, які дозволяють уникнути&nbsp; розбалансування взагалі системи місцевих бюджетів так, як це відбувається зараз із державним бюджетом, і яке я намагався зупинити шляхом того, що буде створене…</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, з одного боку, колега&nbsp; Ганущак&nbsp; абсолютно правий, що не треба&nbsp; було втручатися у кодекс, вирішити по-іншому. А з другого боку, все-таки ми тут, дивіться,&nbsp; дозволити Київській міській раді у 2012 році як виняток, тобто ця норма приймається разово, хоча&nbsp; краще було&nbsp; зробити те, що пропонував колега Ганущак. Але це разова норма, тобто це не навічно.</p>
<p>Я ставлю на голосування включення до порядку денного сесії проекту Закону про внесення зміни до Бюджетного кодексу України щодо запозичення до загального фонду бюджету м. Київ для погашення заборгованості за вексельними розрахунками (реєстраційний номер&nbsp; 11272). Прошу голосувати.</p>
<p>&nbsp;</p>
<p>11:31:41</p>
<p>За-264</p>
<p>Включено.</p>
<p>Розглядаємо питання включення до порядку денного сесії&nbsp; проекту Закону про внесення змін до Бюджетного кодексу України (щодо формування та виконання державного та місцевих бюджетів) (реєстраційний номер 11332). Прошу голосувати.</p>
<p>&nbsp;</p>
<p>11:32:16</p>
<p>За-235</p>
<p>Включено.</p>
<p>Розглядаємо проект Закону про внесення змін до Закону України "Про Державний бюджет… Зараз, зараз. Нам потрібно включити&nbsp; до порядку денного проект Закону про &nbsp;внесення змін до Закону України "Про Державний бюджет&nbsp; України на 2012 рік" (щодо фінансування інфраструктурних проектів) (реєстраційний номер 11344). Прошу голосувати.</p>
<p>&nbsp;</p>
<p>11:32:58</p>
<p>За-259</p>
<p>Включено.</p>
<p>Нам потрібно включити до порядку денного сесії проект Закону про внесення змін до Регламенту Верховної Ради України (реєстраційний номер 11335). Прошу підтримати. Будемо розглядати і обговоримо.</p>
<p>&nbsp;</p>
<p>11:33:33</p>
<p>За-265</p>
<p>Нам потрібно включити до порядку денного сесії проект Закону про внесення змін до Податкового кодексу України щодо уточнення деяких положень (реєстраційний номер 11186). Прошу голосувати.</p>
<p>&nbsp;</p>
<p>11:34:01</p>
<p>За-238</p>
<p>Включено.</p>
<p>Розглядаємо питання включення до порядку денного сесії проекту Закону про внесення змін до пункту 9 розділу VI "Прикінцеві та перехідні положення" Закону України "Про депозитарну систему України" щодо казначейських зобов'язань України (реєстраційний номер 11321). Так, будь ласка, Аржевітін.</p>
<p>&nbsp;</p>
<p>11:34:28</p>
<p>АРЖЕВІТІН С.М.</p>
<p>Шановні народні депутати, я взяв слово, щоб привернути вашу увагу до того, що, якщо ми будемо намір сьогодні в другій половині мати прийняти цей, ці зміни в цілому, то я хотів, щоб ми дещо до цього, особливо автора, все ж таки підрегулювати цю норму, тому що сьогодні пропонується дві речі. Внести зміни до нещодавно прийнятого Закону "Про депозитарну систему України", проте цим законом ми прийняли, що у нас на Україні діє лиш бездокументарна форма. Тепер ми вносимо зміни, що для казначейських зобов'язань ми дозволяємо документарну форму, тобто паперову форму. Тобто робимо виключення саме для цих цінних паперів.</p>
<p>Ну, з цим, можливо, десь можна погодитися, чому не довіряють Кабінету Міністрів, чому вносять, вимагають паперові носії, щоб люди бачили&nbsp;реальні свої зобов'язання. Але мене найбільше турбує норма, яка стосується про те, що в редакції, яку нам пропонують, виглядає так, що Національний банк України, за цією редакцією, яку нам пропонують, має право обслуговувати всі емісії цінних паперів всіх суб'єктів господарювання.</p>
<p>Є чотири закони, які стверджують про те, що Національний банк працює виключно із цінними паперами держави: з казначейськими, з облігаціями, внутрішніми, зовнішніми, ОВГЗ. Це функція депозитарію Національного банку. Якщо ми залишимо в такій редакції: або національним депозитарієм України, або Національним банком України, ця редакція буде стверджувати, що Національний банк тепер буде обслуговувати всі цінні емісійні папери України.&nbsp; Автор погоджується, що Національний банк працює тільки з державними.</p>
<p>Тому я прошу, до другого, коли ми будемо приймати в цілому, щоб ми все ж таки прислухалися до того, що тут повинні бути внесені певні зміни і Національний банк повинен обслуговувати виключно державні цінні папери в своєму депозитарії.</p>
<p>&nbsp;</p>
<p>ГОЛОВУЮЧИЙ. Так, дякую.</p>
<p>Я ставлю на голосування: включити до порядку денного сесії проект Закону про внесення змін до пункту 9 розділу VI "Прикінцеві та перехідні положення" Закону України "Про депозитарну систему України" щодо казначейських зобов'язань України (реєстраційний номер 11321).</p>
<p>Прошу голосувати.</p>
<p>&nbsp;</p>
<p>11:37:04</p>
<p>За-266</p>
<p>Прийнято.</p>
<p>Будь ласка, Сушкевич.</p>
<p>&nbsp;</p>
<p>11:37:11</p>
<p>СУШКЕВИЧ В.М.</p>
<p>Дякую, Адаме Івановичу. Шановні колеги, шановний Адаме Івановичу,&nbsp; я звертаюся до вас з проханням про включення до порядку денного проект Закону номер 11296 – про Державний бюджет України щодо перерозподілу видатків Міністерства освіти і науки, молоді і спорту.</p>
<p>Мова йде про паралімпійського чемпіона, чемпіона світу і Європи, рекордсмена світу Крижановського Дмитра, у якого виявлена під час паралімпійських ігор пухлина плечового суглобу. Він пересувається на візку. І є рішення,&nbsp;розпорядження Кабінету Міністрів (№750) про внесення змін до Закону "Про Державний бюджет" (щодо перерозподілу видатків з Міністерства спорту на Міністерство охорони…) для лікування нашого паралімпійського чемпіона закордоном, оскільки дуже важка і складна ситуація.</p>
<p>Я прошу підтримати перенесення коштів з Міністерства спорту на Міністерство охорони здоров'я, невеличку суму, щоб зробити операцію нашому паралімпійському чемпіону…</p>
<p>&nbsp;</p>
<p>ГОЛОВУЮЧИЙ. Шановні колеги. Дійсно є таке розпорядження Кабінету Міністрів, давайте приймемо рішення.</p>
<p>Я ставлю на голосування пропозицію включити до порядку денного сесії проект Закону про внесення зміни до додатка № 3 до Закону України "Про Державний бюджет України на 2012 рік" (щодо перерозподілу видатків Міністерства освіти і науки, молоді та спорту України) (реєстраційний номер 11296). Прошу проголосувати.</p>
<p>&nbsp;</p>
<p>11:39:01</p>
<p>За-276</p>
<p>Прийнято рішення.</p>
<p>&nbsp;</p>
<p>ГОЛОС ІЗ ЗАЛИ. По фракціях!</p>
<p>&nbsp;</p>
<p>ГОЛОВУЮЧИЙ. Не треба по фракціях. Коли будемо розглядати…</p>
<p>Шановні колеги, я звертаюсь до голів комітетів. Будь ласка, ті питання, які ви готові розглянути, а частина з них уже, я знаю, є рішення комітетів, розглянуті. Тому на вечірньому засіданні о 16-й годині ми розглянемо, особливо те, що стосується бюджетних видатків. Бо тут нам потрібно оперативно спрацювати.</p>
<p>Рішення комітету – це ваше рішення комітету. Залиште його при собі ваше рішення комітету.</p>
<p>Кендзьор, одна хвилина. У кожного є рішення комітету, не тільки у вас.</p>
<p>&nbsp;</p>
<p>11:39:43</p>
<p>КЕНДЗЬОР Я.М.</p>
<p>Адаме Івановичу! Адаме Івановичу, рішення комітету пропонує сесійній залі, Верховній Раді України. Я вчора на Погоджувальній раді просив керівництво Верховної Ради, просив колег включити в порядок денний питання, яке не тільки з мого погляду, з погляду усіх мислячих людей і свідомих людей, є надзвичайно важливими.</p>
<p>Йдеться про проект Постанови про 75 роковини великого терору та вшановування пам'яті його жертв (реєстраційний номер 11172).</p>
<p>Я дуже прошу вас, прошу колег народних депутатів, якраз якщо ми сьогодні не приймемо цієї постанови, ми прогаємо час. Тому що 75 роковини&nbsp;&nbsp; якраз&nbsp; випадають на кінець жовтня початок листопада. Отже, ми…&nbsp; справа честі нашої –&nbsp; вшанувати пам'ять сотень тисяч безневинно убієнних, які лежать…</p>
<p>&nbsp;</p>
<p>&nbsp;ГОЛОВУЮЧИЙ.&nbsp; Так, шановні колеги, дійсно, піднімалося це питання, як і ряд інших, на Погоджувальній раді, але Погоджувальна рада не дійшла згоди про те, щоб ці питання сьогодні розглядались у порядку денному.</p>
<p>Переходимо&nbsp; до розгляду питань ратифікації.&nbsp; Проект Закону про ратифікацію Протоколу про стале управління лісами до Рамкової конвенції про охорону та сталий розвиток Карпат (рєстраційний номер 0270). Виступити хоче Аржевітін. Будь ласка, одну хвилину.</p>
<p>&nbsp;</p>
<p>11:41:31</p>
<p>АРЖЕВІТІН С.М.</p>
<p>Шановні, я теж не можу не виступити з цього питання, коли мова йде про карпатський регіон. Ви знаєте, в якому стані перебувають сьогоднішні Карпати. Одна група високоповажних людей вирубала ліси, особливо в Закарпатті, в цій частині Карпат. Інша група впливових людей в Україні десятками, я наголошую, десятками гектарів вилучили із національних парків і є їх сьогоднішньою власністю.</p>
<p>Інша група, ви знаєте, нещодавно ми розглядали і криком кричали про те, що майже 500 гідро-, мінігідроелектростанцій повинно бути побудовано в Карпатському регіоні, і&nbsp; всі повинні річки бути заковані. Державні&nbsp; програми щодо протизсувних, протипаводкових&nbsp; програм виконуються на&nbsp; 30-40 відсотків. Я думаю, якщо ми підпишемо цю конвенцію, то такі сусіди, як Угорщина, Чехія, Румунія, Польща, нам буде&nbsp; соромно і я думаю, можливо, хоч трошки&nbsp; поправимо стан справ у Карпатському регіоні. Тому я теж прошу підтримати цю ратифікацію. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Томенко,&nbsp; будь ласка.</p>
<p>&nbsp;</p>
<p>11:42:49</p>
<p>ТОМЕНКО М.В.</p>
<p>Шановні колеги, я мав честь в Ужгороді на кількох міжнародних конференціях від імені парламенту дебатувати з нашими колегами парламентарями Карпатського регіону про те, як діяти в ситуації, яка склалася, з майбутнім карпатського регіону. Абсолютно очевидно, що мусять бути єдині правила поведінки держав Карпатського регіону. Абсолютно очевидно, що ми повинні брати на себе зобов'язання такі, які беруть зобов'язання країни Карпатського регіону. І надзвичайно важливо те, що на сьогоднішній день ця ініціатива, я перепрошую, глупа ініціатива, місцевої влади багатьох регіонів, а я от із моїм колегою заступником голови Закарпатської обласної ради Андрієм Сербайло переконував, що не можна одним рішенням Закарпатської обласної ради приймати рішення про 500 чи 600 будівництво малих гідроелектростанцій, щоб там Карпати нам зірвати.</p>
<p>Тому я переконаний, що такий документ треба приймати і місцевій владі говорити про те, щоб вона не гроші заробляла на Карпатах, а зберігала Карпати.</p>
<p>&nbsp;</p>
<p>&nbsp;ГОЛОВУЮЧИЙ.&nbsp;&nbsp; Я ставлю на голосування пропозиції прийняти Закон про ратифікацію Протоколу про стале управління лісами, до Рамкової конвенції&nbsp; про охорону та сталий розвиток Карпат (реєстраційний номер 0270). Прошу голосувати.</p>
<p>&nbsp;</p>
<p>11:44:27</p>
<p>За-268</p>
<p>Закон прийнято.</p>
<p>Розглядаємо проект Закону про прийняття&nbsp; Поправок до Угоди про збереження китоподібних Чорного моря, Середземного моря та прилеглої акваторії Атлантичного океану (реєстраційний номер 0278). Нема заперечень?</p>
<p>Я ставлю на голосування законопроект за номером 0278. Прошу голосувати.</p>
<p>&nbsp;</p>
<p>11:45:05</p>
<p>За-266</p>
<p>Дякую. Рішення прийнято.</p>
<p>Розглядаємо проект Закону про ратифікацію Угоди про співробітництво держав учасниць співдружності незалежних держав у боротьбі з торгівлею людьми, органами і тканинами людини (реєстраційний номер 0267).</p>
<p>Можна голосувати? Ставлю на голосування, прошу голосувати.</p>
<p>&nbsp;</p>
<p>11:45:41</p>
<p>За-259</p>
<p>Закон прийнято.</p>
<p>Розглядається проект Закону про ратифікацію Угоди між Кабінетом Міністрів України та Урядом Держави Катар про повітряне сполучення. Реєстраційний номер 0268. Можна голосувати? Ставлю на голосування.</p>
<p>&nbsp;</p>
<p>11:46:12</p>
<p>За-261</p>
<p>Прийнято.</p>
<p>Розглядаємо проект Закону про ратифікацію Угоди між Кабінетом Міністрів України та Урядом Грецької Республіки про взаємну охорону секретної інформації у сфері оборони. Реєстраційний номер 0272. Можна голосувати?&nbsp; Голосуємо.</p>
<p>&nbsp;</p>
<p>11:46:44</p>
<p>За-236</p>
<p>Закон прийнято.</p>
<p>Розглядаємо проект Закону про ратифікацію Протоколу між Кабінетом Міністрів України та Урядом Республіки Білорусь про внесення змін і доповнень до Угоди між Урядом України та Урядом Республіки Білорусь про трудову діяльність та соціальний захист громадян України та Республіки Білорусь, які працюють за межами своїх держав. Реєстраційний&nbsp; номер 0276. Можемо голосувати? Прошу голосувати.</p>
<p>&nbsp;</p>
<p>11:47:33</p>
<p>За-266</p>
<p>Прийнято рішення.</p>
<p>Розглядаємо проект Закону про приєднання України до Протоколу до Конвенції про договір міжнародного автомобільного перевезення вантажів (КДПВ).&nbsp;&nbsp;(реєстраційний номер 0262). Можемо голосувати? Голосуємо.</p>
<p>&nbsp;</p>
<p>11:48:03</p>
<p>За-267</p>
<p>Закон прийнято.</p>
<p>Розглядаємо питання проект Закону про ратифікацію Угоди між Кабінетом Міністрів України та Урядом Республіки Сербія про міжнародні автомобільні перевезення пасажирів і вантажів (реєстраційний номер 0275). Можемо голосувати? Прошу підтримати.</p>
<p>&nbsp;</p>
<p>11:48:35</p>
<p>За-267</p>
<p>Рішення прийнято.</p>
<p>Розглядаємо проект Закону про ратифікацію Угоди (у формі обміну листами) між Урядом України та Організацією економічного співробітництва та розвитку щодо участі в роботі Комітету із сталі (реєстраційний номер 0279). Можемо голосувати? Голосуємо.</p>
<p>&nbsp;</p>
<p>11:49:10</p>
<p>За-268</p>
<p>Прийнято.</p>
<p>Розглядаємо проект Закону про приєднання України до Конвенції про розробку Європейської фармакопеї із поправками, внесеними відповідно до положень Протоколу до неї (реєстраційний номер 0277). Можемо голосувати? Прошу голосувати.</p>
<p>&nbsp;</p>
<p>11:49:44</p>
<p>За-265</p>
<p>Закон прийнято.</p>
<p>Розглядаємо проект Закону про ратифікацію Угоди про внесення змін № 11 до Угоди про грант № 006 (Проект ядерної безпеки Чорнобильської АЕС) між Європейським банком реконструкції та розвитку як Розпорядником коштів, наданих згідно з Грантом з Рахунку ядерної безпеки, та Кабінетом Міністрів України та Державним спеціалізованим підприємством "Чорнобильська АЕС" (реєстраційний номер 0280). Можемо голосувати? Голосуємо.</p>
<p>&nbsp;</p>
<p>11:50:30</p>
<p>За-271</p>
<p>Закон прийнято. Розглядаємо проект закону про ратифікацію&nbsp; угоди між Кабінетом Міністрів України та Урядом Турецької Республіки про співробітництво в галузі карантину та захисту рослин, реєстраційний номер&nbsp; 0281. Можемо голосувати? Прошу підтримати.</p>
<p>&nbsp;</p>
<p>11:51:01</p>
<p>За-262</p>
<p>Рішення прийнято.</p>
<p>Розглядаємо проект Закону про приєднання України до Угоди про міжнародні нерегулярні перевезення пасажирів автобусами, реєстраційний номер 0282. Комітет і науково-експертне управління пропонують підтримати. Немає заперечень? Прошу голосувати.</p>
<p>&nbsp;</p>
<p>11:51:37</p>
<p>За-263</p>
<p>Рішення прийнято.</p>
<p>Розглядаємо проект Закону про ратифікацію Угоди про вільну торгівлю між Урядом України та Урядом Чорногорії, реєстраційний номер законопроекту&nbsp; 0284. Комітет і науково-експертне управління підтримують. Немає заперечень? Прошу голосувати.</p>
<p>&nbsp;</p>
<p>11:52:11</p>
<p>За-265</p>
<p>Підтримано.</p>
<p>Переходимо до розгляду "Для повторного розгляду з пропозиціями Прези<a name=Temp></a>дента України". Розглядаємо Закон України "Про державну підтримку розвитку індустрії програмної продукції" з пропозиціями Президента України, реєстраційний номер законопроекту 8267. Є пропозиція розглянути за скороченою процедурою. Прошу підтримати.</p>
<p>&nbsp;</p>
<p>11:52:52</p>
<p>За-235</p>
<p>Підтримано.</p>
<p>Доповідає представник Президента України Мірошниченко Юрій&nbsp;&nbsp;&nbsp;&nbsp;&nbsp; Романович. Від комітету – Давимука Степан Антонович. А, є Юрій Романович, будь ласка.</p>
<p>&nbsp;</p>
<p>МІРОШНИЧЕНКО Ю.Р.</p>
<p>Шановні виборці, шановні колеги! Прийнятий Верховною Радою 24 травня 2012 року Закон про держану підтримку розвитку індустрії програмної продукції (реєстраційний номер 8267) не може бути підписаний Президентом України з таких причин.</p>
<p>По-перше, запровадження спеціального режиму нарахування і сплати єдиного внеску на загальнообов'язкове державне соціальне страхування за галузевою ознакою порушує конституційні принципи захисту державою усіх суб'єктів права власності, господарювання, їх рівності перед законом, а це стаття 13 Конституції України, зумовить втрати Пенсійного фонду до шести мільярдів гривень на рік, у зв'язку з чим виникне нагальна потреба у наданні Пенсійному фонду дотацій з Державного бюджету. Це в свою чергу спричинить недофінансування видатків на програми економічного і соціального розвитку і зумовить їх невиконання.</p>
<p>По-друге, пропоноване законом положення щодо розви... розрахунку з 1 січня&nbsp; 2013 року по 31 грудня 2022 року єдиного соціального внеску, виходячи із кількості відпрацьованих працівником у звітному періоді днів не відповідає статті 22 Конституції, негативно позначиться на розмірах страхових виплат. І крім того, глава держави вважає за необхідне безпосередньо в цьому законі визначити суб'єкти господарювання індустрії програмної продукції, на які буде поширюватися державна підтримка. В зв'язку з цим, шановні колеги, прошу підтримати пропозиції Президента України. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, Юрію Романовичу.</p>
<p>Так, від комітету – Степан Антонович Давимука.</p>
<p>Немає. Тоді йдемо за поправками.</p>
<p>Пропозиція перша Президента. Комітет говорить, що втратила актуальність у зв'язку з прийняттям змін до Податкового кодексу. Юрій Романович, перша пропозиція Президента. Комітет говорить, що втратила актуальність у зв'язку з прийняттям змін до Податкового кодексу, тобто ми не голосуємо.</p>
<p>Друга пропозиція Президента врахована комітетом. Прошу підтримати.</p>
<p>&nbsp;</p>
<p>11:55:59</p>
<p>За-255</p>
<p>Прийнято.</p>
<p>Таким чином, я ставлю на голосування: прийняти Закон України "Про державну підтримку розвитку індустрії програмної продукції" (реєстраційний номер 8267) з урахуванням пропозицій Президента. Прошу голосувати.</p>
<p>&nbsp;</p>
<p>11:56:37</p>
<p>За-261</p>
<p>Дякую. рішення прийнято.</p>
<p>Оголошується перерва до 12 години 30 хвилин.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ.&nbsp; Запросіть депутатів до сесійної зали.</p>
<p>Розглядаємо питання обрання та звільнення суддів.</p>
<p>Я запрошую по питанню щодо обрання суддів до слова голову&nbsp; Вищої кваліфікаційної комісії суддів Ігоря Леоновича Самсіна. Будь ласка.</p>
<p>&nbsp;</p>
<p>САМСІН І.Л.</p>
<p>Шановний головуючий! Шановні народні депутати! Згідно частини 3 статті 76 Закону України "Про судоустрій і статус суддів" Вища кваліфікаційна комісія суддів України здійснила перевірку дотримання кандидатами на посаду судді безстроково вимог статті 127 Конституції України, статей 53, 64 цього закону, а також розглянула звернення громадян, громадських&nbsp; організацій, підприємств, установ і організацій усіх форм власності, органів державної влади та органів місцевого&nbsp; самоврядування щодо діяльності кандидатів на посади суддів, які надійшли до Вищої кваліфікаційної комісії суддів України станом на час розгляду комісією питання про&nbsp; надання їм рекомендацій для обрання на посаду суддів безстроково.</p>
<p>Відповідно до пункту 27 частини 1 статті 85, частини 1 статті 128 Конституції України, статті 78&nbsp; Закону України "Про судоустрій і статус суддів" вношу подання Вищої кваліфікаційної комісії суддів України&nbsp; та прийняті нею рішення про рекомендування кандидатів для обрання на посади суддів безстроково.</p>
<p>&nbsp;</p>
<p>ГОЛОВУЮЧИЙ. Розглядаємо проект Постанови за номером 11339. Будь ласка.</p>
<p>&nbsp;</p>
<p>САМСІН І.Л. Обрати суддів, раніше обраних безстроково, на посади суддів:</p>
<p>Вищого адміністративного суду України Блажівську Наталію Євгенівну, Голяшкіна Олега Володимировича, Пасічник Світлану Сергіївну, Стрелець Тетяну Геннадіївну;</p>
<p>апеляційного суду Автономної Республіки Крим Зінькова Віктора Івановича, Пироженка Олександра Володимировича;</p>
<p>апеляційного суду Дніпропетровської області Воловик Ніну Федорівну, Крот Світлану Іванівну;</p>
<p>апеляційного суду Тернопільської області Тиху Ірину Миколаївну;</p>
<p>апеляційного суду міста Севастополя Козуб Олену Вікторівну;</p>
<p>Житомирського апеляційного адміністративного суду Шевчук Світлану Михайлівну;</p>
<p>Львівського апеляційного адміністративного суду Костіва Михайла Васильовича;</p>
<p>Севастопольського апеляційного адміністративного суду Кондрак Наталю Йосифівну, Мунтян Ольгу Іванівну;</p>
<p>господарського суду Донецької області Бойко Ірину Анатоліївну.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, до Львівського апеляційного суду не Косів Михайло Васильович, наш колега, а Костів, просто співзвучне прізвище. Бо я розумію, що ви звернули увагу.</p>
<p>Так, зауважень я не бачив, тому я ставлю на голосування пропозицію прийняти Постанову Верховної Ради України за №11339 "Про обрання суддів". Прошу голосувати.</p>
<p>&nbsp;</p>
<p>12:33:29</p>
<p>За-261</p>
<p>Постанову прийнято.</p>
<p>Проект Постанови 11339-1. Будь ласка.</p>
<p>&nbsp;</p>
<p>САМСІН І.Л. Обрати суддів, раніше обраних безстроково, на посади суддів:</p>
<p>апеляційного суду Автономної Республіки Крим Караваєва Костянтина Миколайовича;</p>
<p>апеляційного суду Волинської області Денісова Віталія Павловича;</p>
<p>апеляційного суду Донецької області Мальцеву Євгенію Євгеніївну;</p>
<p>апеляційного суду Закарпатської області Бондаренка Юрія Олександровича;</p>
<p>апеляційного суду Івано-Франківської області Стефурака Євгена Миколайовича;</p>
<p>апеляційного суду Львівської області Гуцала Івана Павловича;</p>
<p>апеляційного суду Сумської області Рунова Володимира Юрійовича;</p>
<p>апеляційного суду Харківської області Костенко Тетяну Миколаївну;</p>
<p>апеляційного суду Чернігівської області Короїда Юрія Миколайовича.</p>
<p>&nbsp;</p>
<p>ГОЛОВУЮЧИЙ.&nbsp; Зауважень я не бачу, тому ставлю на голосування пропозицію прийняти Постанову Верховної Ради&nbsp; щодо обрання суддів (реєстраційний номер&nbsp; 11339-1). Прошу голосувати.</p>
<p>&nbsp;</p>
<p>12:34:55</p>
<p>За-260</p>
<p>Рішення прийнято.</p>
<p>Проект постанови&nbsp; 11339-2.</p>
<p>&nbsp;</p>
<p>САМСІН І.Л. Лупатюк Надія Григорівна була належним чином повідомлена, але не з?явилася на пленарне засідання Верховної Ради. Наскільки мені відомо, заяву про відкладення&nbsp;&nbsp;&nbsp; розгляду її питання вона повинна була направити до&nbsp; Верховної Ради України.</p>
<p>&nbsp;</p>
<p>ГОЛОВУЮЧИЙ. Я інформую, що до Верховної Ради&nbsp; надійшла&nbsp; заява від судді Святошинського&nbsp; районного суду міста Києва Лопатюк: "Прошу мою заяву про обрання мене&nbsp; суддею Київського апеляційного адміністративного суду не розглядати, так як я за сімейними обставинами&nbsp; прийняла рішення продовжувати&nbsp; суддею Святошинського районного суду міста Києва. Тобто практично вона&nbsp; відмовляється іти на вищу посаду, тому у нас немає права&nbsp; призначати її насильно. Правильно Ігорю Леоновичу?</p>
<p>&nbsp;</p>
<p>САМСІН І.Л. Правильно.</p>
<p>&nbsp;</p>
<p>ГОЛОВУЮЧИЙ. Тому питання&nbsp; не розглядається. Дякую.</p>
<p>Переходимо&nbsp; до розгляду питань, пов?язаних із&nbsp; звільненням суддів. Слово має голова&nbsp; Вищої ради юстиції Колесніченко Володимир&nbsp; Миколайович.</p>
<p>&nbsp;</p>
<p>КОЛЕСНИЧЕНКО В.М. Дякую, Адаме Івановичу. Вітаю.</p>
<p>&nbsp;Проект Постанови номер 11219-4. Вища рада юстиції відповідно&nbsp; до пункту 5 частини п?ятої статті&nbsp; 126 Конституції України,&nbsp; статей 105, 111 Закону України "Про судоустрій і статус суддів", статті 32 Закону України "Про Вищу раду юстиції"&nbsp; пропонує звільнити Гуменну Наталію Миколаївну з посади судді&nbsp; Сколівського районного суду Львівської області&nbsp;&nbsp;&nbsp; у зв?язку з порушенням присяги судді, а саме, за несумлінне&nbsp; ставлення&nbsp; до своїх посадових обов?язків: постановлення незаконної ухвали про забезпечення позову і&nbsp; зупинення виконання чинного рішення господарського суду&nbsp; про стягнення 33 мільйонів&nbsp; гривень за позовом, поданим на суму 10 тисяч гривень, порушення порядку і строків направлення апеляційних скарг до апеляційного суду тощо. Всі факти грубих порушень судів встановлені на засіданні Вищої ради юстиції.</p>
<p>Дане питання виноситься до повістки денної, вноситься до повістки денної Верховної Ради третій раз. Перші два рази було відкладено. Перше, в зв'язку, що це перший раз. Вдруге, - вона хворіла. Третій, є телеграма про повідомлення її про час і місце розгляду даного питання у Верховній Раді і в установленому порядку. Зараз ніяких перешкод про те, щоб розглядати без її участі, немає.</p>
<p>Що стосується самого порушення, це приклад класичної рейдерської атаки, яка була здійснена суддею загального суду, загальної юрисдикції відносно рішення Вищого господарського суду України. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую. Зрозуміла ситуація, шановні колеги. Суддя відсутня. Але є повідомлення про те, що ще 12 жовтня вона одержала, їй вручено телеграму, якою запрошували сьогодні на засідання. Вона наші засідання проігнорувала. Пояснень відсутності її нема. Тому ми можемо, а двічі вже відкладали, тому ми можемо розглядати це питання. Немає заперечень?</p>
<p>Я ставлю на голосування пропозицію Вищої ради юстиції про те, щоб прийняти Постанову Верховної Ради України за номером 11219-4 про звільнення Гуменну Надії Миколаївни з посади судді Сколівського районного суду Львівської області в зв'язку з порушення присяги судді. Прошу підтримати.</p>
<p>&nbsp;</p>
<p>12:38:53</p>
<p>За-257</p>
<p>Постанову прийнято. Дякую, Володимире Миколайовичу.</p>
<p>Шановні колеги! Питання ми розглянули. Давайте привітаємо призначених сьогодні, обраних сьогодні суддів. Побажаємо їм успіхів у нелегкій праці по захисту прав і свобод громадян.</p>
<p>Розглядаємо питання. Проект Закону про затвердження Загальнодержавної цільової соціальної програми протидії захворюванню на туберкульоз на 2012-2016 роки (реєстраційний номер 11046).</p>
<p>Є пропозиція розглянути за скороченою процедурою. Прошу підтримати.</p>
<p>&nbsp;</p>
<p>12:39:54</p>
<p>За-200</p>
<p>Рішення підтримано.</p>
<p>Але я не бачу доповідача. Ні, почекайте, і співдоповідача немає навіть. Зараз ми вияснимо, де представники Міністерства охорони здоров'я. І Бахтеєва ж була нещодавно…</p>
<p>Давайте таким чином, шановні колеги, поки що відкладемо. Зараз ми одержимо інформацію щодо доповідачів.&nbsp;&nbsp;</p>
<p>Розглядаємо питання – проект про внесення змін до Декрету Кабінету Міністрів України "Про державне мито" (щодо ставок за проведення державної реєстрації речових прав на нерухоме майно) (реєстраційний номер 8296). Є у нас лист комітету за підписом голови комітету Хомутинніка з проханням, що у зв'язку з тим, що готується до розгляду в другому читанні проект Закону про державне мито (реєстраційний номер 9737), який був прийнятий раніше, вони хочуть об'єднати ці законопроекти, то перенести розгляд цього питання. Немає заперечень? Запитання до кого?</p>
<p>Стешенко, будь ласка.</p>
<p>&nbsp;</p>
<p>12:41:18</p>
<p>СТЕШЕНКО О.М.</p>
<p>Шановні колеги, шановний Адаме Івановичу! От цікаво, як ми проводимо сьогодні пленарне засідання. Спочатку до порядку денного рекомендували 64 питання. Потім рекомендували 80. Після Погоджувальної ради фактично окрім ратифікації всі питання були замінені, і тепер сьогодні виникають такі проблеми. Мені видається, що треба щось міняти, хоча вже, розумію я, і запізно. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Правильно. В новому скликанні давайте будемо змінювати ті, хто пройде, ті, хто пройде до парламенту. Так, шановні колеги, я так зрозумів, немає заперечень. Дякую. Я бачу, доповідачі появилися. Будь ласка, ми вже з вами проголосували про те, що законопроект про затвердження Загальнодержавної цільової соціальної програми протидії захворюванню на туберкульоз ми будемо розглядати за скороченою процедурою. Тому, будь ласка, слово має перший заступник міністра охорони здоров'я Моісеєнко Раїса Олександрівна. Підготуватись Бахтеєвій. Прошу.</p>
<p>&nbsp;</p>
<p>МОІСЕЄНКО Р.О.</p>
<p>Добрий день, шановні колеги. Національна програма по подоланню проблем туберкульозу на сьогоднішній день внесена у зв'язку з актуальністю теми на виконання Національного плану дій. Національна програма, яка виконувалась до цього, вона охоплювала період з 2007 року. Ця програма напряму вплинула на зниження смертності і захворюваності від туберкульозу. На 13 відсотків було знижено захворюваність, на 31 відсоток смертність.</p>
<p>Ця програма, яка на сьогодні вноситься в Верховну Раду, вона також ставить для себе завдання про зменшення передусім захворюваності, поширеності на туберкульоз практично більше ніж в 4 рази – до 16 на 100 тисяч, і зниження смертності на 31 відсоток, не менше. Сьогодні Національна програма консолідує в себе зусилля державного фінансування, місцевого фінансування, а також коштів, які на сьогодні виділяються Глобальним фондом.</p>
<p>Всі заходи абсолютно чітко не пересікаються, що стосується фінансування в цьому році. Глобальний фонд ще до 60 мільйонів доларів передбачається вливання цих коштів. Національна програма є надзвичайно актуальною, тому просимо розглянути питання про прийняття.</p>
<p>&nbsp;</p>
<p>ГОЛОВУЮЧИЙ. Так, дякую, Раїса Олександрівна. Сідайте, будь ласка. Співдоповідає голова Комітету з питань охорони здоров'я Бахтеєва Тетяна Дмитрівна.</p>
<p>&nbsp;</p>
<p>12:44:12</p>
<p>БАХТЕЄВА Т.Д.</p>
<p>Шановний Адаме Івановичу, шановні народні депутати, Комітет з питань охорони здоров'я на своєму засіданні 2 жовтня&nbsp;розглянув проект нової Загальнодержавної програми протидії туберкульозу, розрахований на період до 2016 року, і прийняв рішення рекомендувати Верховній Раді підтримати його.</p>
<p>Це вкрай важливо так як, не зважаючи на досягнутий в останні роки позитивні зрушення у цій сфері, як це було ми слухали доповідь заступника міністра, показники захворюваності та смертності від туберкульозу в Україні залишаються ще дуже високими. Понад 15 років в нашій країні є епідемія туберкульозу. За цей час ми втратили близько 150 тисяч наших громадян. В Україні щогодини захворює на туберкульоз 4 людини і помирає від нього 1 хворий.</p>
<p>Україна займає друге місце в Європі за темпами зростання мультирезистентного туберкульозу і четверте місце в світі за його поширеністю у вперше виявлених хворих.</p>
<p>Це є третя програма. Ми слухали про те, що друга програма закінчилася ще в 2011 році. І я звертаюся до представників Міністерства охорони здоров'я з вимогою значно посилити роботу з підготовки усіх державних програм, оскільки це ваш прямий і першочерговий обов'язок. Тому що 2012 рік вже закінчується, а програму тільки ми зараз розглядаємо. Це так не повинно бути.</p>
<p>Я як автор нової редакції Закону України "Про протидії захворювання на туберкульоз", який був підписаний Президентом України ще 13 квітня, хочу зробити такий висновок, що проект програми розроблено з урахуванням його положень&nbsp; і дозволить у разі…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>БАХТЕЄВА Т.Д. Дякую.</p>
<p>На фінансування програми планується виділити майже 2 мільярда гривень. І це дуже буде важливим для боротьби з туберкульозом.</p>
<p>Прошу підтримати проект за основу і в цілому як закон. Дякую.</p>
<p>&nbsp;</p>
<p>ГОЛОВУЮЧИЙ. Дякую, Тетяна Дмитрівна. Будемо обговорювати? Прошу записатися. Так, будь ласка, Карпук.</p>
<p>&nbsp;</p>
<p>12:46:55</p>
<p>КАРПУК В.Г.</p>
<p>Володимир Карпук,&nbsp;&nbsp; "Наша Україна – Народна самооборона".</p>
<p>Прошу підтримати даний законопроект, він надзвичайно важливий. Слід дійсно зробити закид міністерству, що ця програма підготовлена із запізненнями, адже попередня програма закінчилася в 2011 році.</p>
<p>Хочу лише зауважити, що ця програма відповідає Стратегії ВООЗ по боротьбі з туберкульозом. Такі програми на основі Стратегії ВООЗ апробовані і успішно реалізуються в країнах Прибалтики, Білорусії, Румунії. Вони проявили свою ефективність по зниженню туберкульозу. Тому що, якщо ми не вкладатимемо гроші сьогодні, то завтра буде пізно. Адже 16 відсотків хворих на туберкульоз сьогодні – це хворі з мультирезистентними формами, на яких не діють звичні препарати. І що особливо важливо, що 14 відсотків – це комбінація туберкульозу і СНІДу. Ці хворі взагалі надто важка категорія. Тому цю, попри певні огріхи, треба голосувати за неї і в першому читанні, і в цілому як закон. Дякую.</p>
<p>&nbsp;</p>
<p>ГОЛОВУЮЧИЙ. Дякую, Сергій Гордієнко, фракція комуністів.</p>
<p>&nbsp;</p>
<p>12:48:08</p>
<p>ГОРДІЄНКО С.В.</p>
<p>Сергій Гордієнко, фракція Компартії України, Полтавщина.</p>
<p>Фракція одностайно підтримує даний законопроект. Але ми хотіли б привернути увагу до іншого, що ця проблема більш серйозна. Вона має економічні і соціальні корені. Ми повинні сьогодні, говорячи про боротьбу з туберкульозом, серйозно дбати про покращення якості життя. Ми повинні сьогодні говорити про ліквідацію безробіття. Ми сьогодні повинні говорити про те, щоб підвищувати рівень заробітної плати і люди могли належним чином харчуватися, пенсії, соціальні виплати. Ми сьогодні повинні говорити і про те, що ми не маємо закривати медичні заклади чи так звану оптимізацію проводити, а серйозно займатися профілактикою цього захворювання. І&nbsp; лише в комплексі це може дати позитивний&nbsp;&nbsp; &nbsp;результат. Дякую.</p>
<p>&nbsp;</p>
<p>&nbsp;ГОЛОВУЮЧИЙ.&nbsp;&nbsp; Дякую. Обговорення питання завершено. Каплієнко, 1 хвилина,&nbsp;&nbsp; будь ласка.</p>
<p>&nbsp;</p>
<p>12:49:23</p>
<p>КАПЛІЄНКО В.В.</p>
<p>Дякую, Адаме Івановичу. Від імені&nbsp; депутатської&nbsp; групи&nbsp; хочу визначити наступне. Дійсно, законопроект потрібний, тим паче, що ми&nbsp; прийшли до консенсусу з запізненням майже на рік. Нагадаю, що в 2011 році попередня програма закінчилася і ми майже вже як півроку, як живемо без неї. Тим не менше,&nbsp; увагу прошу&nbsp; звернути на наступне: в цій програмі&nbsp; немає програми, а це саме головне,&nbsp; тобто немає оцінених ризиків і&nbsp; немає, скажемо так, відповідальних, немає&nbsp; етапів,&nbsp; …… ,&nbsp; бюджетів, і таке інше, так не може бути.</p>
<p>І в мене прохання,&nbsp; коли наступного разу, і це стосується не тільки Міністерства охорони здоров'я,&nbsp; а і всіх інших представників виконавчої влади, коли&nbsp; робляться подібні законопроекти чи&nbsp;&nbsp;&nbsp; подібні програми, не залучайте хоч професійних проектних менеджерів, бо це не програма, це декларація, тут&nbsp; сплутаний процесний&nbsp;&nbsp; і проектний підходи взагалі. На кшталт&nbsp; збільшення кількості випадків чи запобігання&nbsp; збільшенню кількості випадків або лікування побічних реакцій як роботу, яку треба виконати, а такої роботи немає. Дякую.</p>
<p>&nbsp;</p>
<p>&nbsp;ГОЛОВУЮЧИЙ.&nbsp; Дякую. Обговорення питання&nbsp; завершено. І дійсно,&nbsp; обговорюємо ми надзвичайно насущну проблему. І якщо я не помиляюсь, дані говорять про те, що протягом години, протягом кожної години&nbsp; у нас мінімум 4 людей в Україні захворюють на туберкульоз&nbsp; і протягом цієї години одна людина іде із життя у зв'язку із туберкульозом. Тому&nbsp;&nbsp;&nbsp; тут,&nbsp; поза всяким сумнівом, треба докласти зусилля, аби програми виконувалися. Бо от каже&nbsp; Карпук, що була до 2011 року, програма була, а результати, як бачимо,&nbsp; не дуже втішні.&nbsp;&nbsp;</p>
<p>Тому&nbsp; я пропоную підтримати пропозицію профільного&nbsp; комітету про те, щоб прийняти Закон про затвердження Загальнодержавної цільової соціальної програми протидій захворюванню&nbsp; на туберкульоз на 2012-2016 роки&nbsp; (реєстраційний номер 1104).&nbsp; Прошу голосувати.&nbsp;&nbsp;</p>
<p>&nbsp;</p>
<p>12:51:38</p>
<p>За-272</p>
<p>Дякую, закон прийнято.</p>
<p>Розглядаємо проект Закону про внесення змін до Закону України "Про загальну середню освіту" щодо наповнюваності класів та реорганізації загальноосвітніх навчальних закладів (реєстраційний номер 9062-Д). Прошу підтримати пропозицію про розгляд питання за скороченою процедурою.</p>
<p>&nbsp;</p>
<p>12:52:19</p>
<p>За-209</p>
<p>Підтримано.</p>
<p>Степан Антонович Давимука, будь ласка, від профільного і як автор законопроект, один із авторів від профільного комітету. Будь ласка.</p>
<p>&nbsp;</p>
<p>12:52:33</p>
<p>ДАВИМУКА С.А.</p>
<p>Шановний Адам Івановичу, шановні колеги, відповідний законопроект був поданий на доопрацювання, комітет доопрацював його і рекомендує Верховній Раді прийняти в цілому.</p>
<p>В законопроекті пропонується, шляхом внесення змін до Закону України "Про загальну середню освіту" з метою збереження мережі загальноосвітніх навчальних закладів, розташованих в сільській місцевості, зменшити мінімальну кількість учнів у класі з п'яти до трьох, чотирьох осіб. Також встановити, що реорганізація або ліквідація загальноосвітніх навчальних закладів, заснованих на комунальній формі власності або передана в комунальну власність, здійснюється за рішенням представницького органу місцевого самоврядування, в підпорядкуванні якого перебуває навчальний заклад, в сільській місцевості допускається лише за згодою територіальних громад.</p>
<p>Комітетом опрацьовані пропозиції та поправки, які надійшли від суб'єктів права законодавчої ініціативи, і прийнято рішення: рекомендувати Верховній Раді України за результатами розгляду в повторному першому читанні проект Закону України про внесення змін до Закону України "Про загальну середню освіту" щодо наповнюваності класів та реорганізації загальноосвітніх навчальних закладів прийняти за основу та в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Прошу записатись на виступи.</p>
<p>Будь ласка, Володимир Карпук.</p>
<p>&nbsp;</p>
<p>12:54:26</p>
<p>КАРПУК В.Г.</p>
<p>Володимир Карпук. Дійсно, досить важливий закон в час, коли практично критикують уряди один одного чи інші політичні сили, але попри все те, щороку відбувалося скорочення шкіл, особливо в сільській місцевості. І даний законопроект, який пропонує в 1-4&nbsp; класах зменшити наповнюваність до трьох, а в 5-11&nbsp;&nbsp; до чотирьох осіб і вирішувати питання закриття чи ліквідації шкіл тільки по рішенню органу місцевого самоврядування, в сільській місцевості по рішення територіальної громади, якраз дозволить не проводити тільки скорочення за рахунок економічної, на&nbsp; перший погляд вигідності такого скорочення. Досить вагомо і ми також підтримаємо ідею,&nbsp;&nbsp; щоб прийняти її і в першому читанні і в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Гривковський не наполягає. Федун, не наполягає. Ганущак, будь ласка.</p>
<p>&nbsp;</p>
<p>12:55:28</p>
<p>ГАНУЩАК Ю.І.</p>
<p>Будь ласка, Томенку, передайте.</p>
<p>&nbsp;</p>
<p>ГОЛОВУЮЧИЙ.&nbsp; Прошу мікрофон, Томенка.</p>
<p>&nbsp;</p>
<p>12:55:32</p>
<p>ТОМЕНКО М.В.</p>
<p>Шановні колеги, для мене, звичайно, як одного з ініціаторів і авторів законопроекту, який ми передали до комітету на&nbsp; доопрацювання, приємно, що комітет після довгої дискусії, довгої мовчанки виніс його для обговорення.</p>
<p>Але так я вам коротенько поінформую, що перша версія законопроекту, яку я вніс, була внесена перед навчальним роком 2011 року. Це означає, що втрачено два навчальні роки. І коли в сільській місцевості набирали до першого класу і стояло питання, що перший клас зможе існувати, коли є п’ять дітей, і якщо було 4 дитини, то класу не існувало. І за два роки вже… ще кілька сотень шкіл поставлені перед ситуацією можливого закриття.</p>
<p>Перед цим навчальним роком Міністерство освіти прислало, що вони повністю мене підтримують, уряд повністю підтримує, але ніхто не хотів приймати рішення. Я в липні-серпні проїздив всю центральну Україну, де вчителі, директори не знали, що їм робити:&nbsp; три дитини – клас&nbsp; чи не клас? Чотири дитини –&nbsp; клас чи не клас? І тепер, слава Богу, в останні день передвиборчої кампанії ми вирішили винести&nbsp; цей законопроект. Звичайно, що і в сьогоднішній ситуації це добра справа. Але ще раз кажу, що позиція уряду і позиція комітету призвела до того, що десятки, десятки шкіл були закриті із міркувань того, що два роки цей&nbsp; законопроект не розглядався.&nbsp;</p>
<p>Позиція експертів дуже&nbsp; проста: три дитини –&nbsp; можна залишити в комплектність класу для того, щоб&nbsp; зберегти хоча би початкову школу. Якщо в селі не буде початкової школи – кінець цьому селу. Для четвертого класу і вище – чотири дитини для того, щоб була певна конкуренція, можливість дискусії між собою. За будь-яких обставин, друзі,&nbsp; якщо ми&nbsp; законопроект цей підтримаємо, а я агітую як один із співавторів на голосування&nbsp; його в цілому, ми збережемо не один десяток, а можливо кілька сотень шкіл.</p>
<p>&nbsp;</p>
<p>ГОЛОВУЮЧИЙ. Дякую. Так, шановні колеги, ті хто записався – виступили. Є пропозиція… Давайте пропозиція профільного комітету: прийняти в цілому як закон. Немає заперечень?&nbsp; За основу? Добре, будемо окремо голосувати. Хоча, шановні колеги, кожен розуміє, що не буде школи в селі, через 5-7 років села не буде. Це кожному зрозуміло.</p>
<p>Я ставлю на&nbsp;&nbsp; голосування пропозицію прийняти за основу проект Закону про внесення змін до&nbsp; Закону України "Про загальну середню освіту" щодо наповнюваності класів та реорганізацію загальноосвітніх навчальних закладів (реєстраційний номер 9062-д). Прошу голосувати.</p>
<p>&nbsp;</p>
<p>12:58:39</p>
<p>За-270</p>
<p>По фракціях, будь ласка: Партія регіонів – 180, БЮТ – 7, "Наша Україна" – 8, комуністів – 25, Народної Партії – 20, реформи – 19, позафракційні – 11.</p>
<p>Була пропозиція профільного комітету: в цілому. Будь ласка, Єфремов.</p>
<p>&nbsp;</p>
<p>12:59:04</p>
<p>ЄФРЕМОВ О.С.</p>
<p>Адам Иванович, вот эта опасность предвыборного периода. Мы все прекрасно понимаем, что, в том числе, и этот документ требует для&nbsp; себя… под себя финансирование. И для того, чтобы окончательно за него проголосовать, мы, по крайней мере, должны иметь хотя бы точку зрения Кабинета Министров по&nbsp; данному вопросу. Элементарно! Мы же работаем совместно! Если мы хотим просто пыль в глаза пустить, давайте мы сей час покричим, а если мы хотим решить этот вопрос и принять его в целом, то надо пойти по процедуре, которая есть. И я бы это поддержал. Спасибо!</p>
<p>&nbsp;</p>
<p>ГОЛОВУЮЧИЙ.&nbsp; Так, все, шановні колеги! Прийнято у першому читанні.</p>
<p>Переходимо до розділу "Друге читання".</p>
<p>Розглядаємо проект Закону про внесення змін до деяких законодавчих актів України у зв'язку з прийняттям Закону України "Про правовий статус іноземців та осіб без громадянства" (реєстраційний номер 11071) (друге читання).&nbsp; Доповідає голова Комітету з питань прав людини, національних&nbsp; меншин і міжнаціональних відносин Олег Олександрович Зарубінський.</p>
<p>Так, хто від цього комітету готовий доповідати? Тоді давайте, беремо таблицю, 11071.</p>
<p>1 поправка Кармазіна відхилена. Не наполягає.</p>
<p>Ківалов, 2-а. Не наполягає.</p>
<p>Ганущак, 3-я. Будь ласка.</p>
<p>&nbsp;</p>
<p>13:00:38</p>
<p>ГАНУЩАК Ю.І.</p>
<p>Панове!... Пані та панове! Юрій Ганущак.</p>
<p>Моя поправка стосується того, щоб оцих осіб депортували не в країну походження, де не завжди буває таке, а в ту країну, звідки вони прибули. Щоби прямо на кордоні відловлювали цих людей і відповідним чином&nbsp; повертали туди. Тому що треба економити державні кошти і не робити оці "мавпятники", що у нас роблять, що людей збирають, збирають, збирають, а потім пів області кормить їх. А зразу отак, зупинили їх на східному кордоні і зразу повернули туди, звідки вони прийшли. І в цьому якраз і є моя поправка. Я прошу вас підтримати і дуже багато хто скаже вам "дякую" саме за таку позицію.</p>
<p>&nbsp;</p>
<p>ГОЛОВУЮЧИЙ. 3 поправка ставиться на голосування. Прошу&nbsp; визначатися.</p>
<p>&nbsp;</p>
<p>13:01:50</p>
<p>За-11</p>
<p>Не підтримано.</p>
<p>Кармазін, 4-а – не наполягає.</p>
<p>5-а Кармазіна – врахована.</p>
<p>6-а –&nbsp; врахована.</p>
<p>7-а – не наполягає.</p>
<p>8-а, Ківалов.</p>
<p>9-а – не наполягає.</p>
<p>10-а Кармазіна – врахована.</p>
<p>Ганущак, 11-а?</p>
<p>&nbsp;</p>
<p>13:02:09</p>
<p>ГАНУЩАК Ю.І.</p>
<p>Ну, мені якось дивно дивитися на ту половину залу, яка не голосує за економію державних коштів і ця поправка теж стосується того, що потрібно, дійсно, повертати іноземців, які незаконно перетнули кордон в країну – звідки вони перетнули.</p>
<p>Ну, на жаль, я бачу, що Партія регіонів перестала бути партією крутих донецьких хлопців, ну, такі техасці, а стала філіалом "Единой России", ну, і відповідно приречена на маргіналізацію. І голосування за цю поправку спростує або підтвердить той факт, який я тільки що сказав. Дякую.</p>
<p>&nbsp;</p>
<p>ГОЛОВУЮЧИЙ. 11 поправка ставиться на голосування. Прошу визначатися.</p>
<p>&nbsp;</p>
<p>13:03:14</p>
<p>За-8</p>
<p>По фракціях, будь ласка.</p>
<p>Партія регіонів – один, БЮТ – три, "Наша Україна" - "Народна самооборона" – три, комуністи, "Народна партія" не голосували, позафракційні – також, "Реформи" – один.</p>
<p>12 поправка Ганущака, будь ласка.</p>
<p>&nbsp;</p>
<p>13:03:32</p>
<p>ГАНУЩАК Ю.І.</p>
<p>Пані та панове! Це абсолютно технічна поправка, тобто ідеться про термін у п'ять днів перебування, тобто можна і розглядати, але на даному етапі не визначено, тобто скільки днів має перебувати людина. І якщо ми цього не ставимо, тобто конкретного терміну, тоді у нас провисає це питання. Ну, питання навіть фінансування того ж, тому що на термін, який встановлюється, можна розраховувати тоді бюджет утримання відповідних осіб.</p>
<p>Я хотів би, щоб на цю поправку звернули увагу, тому що вона абсолютно позбавлена будь-яких політичних моментів. Прошу підтримати її.</p>
<p>&nbsp;</p>
<p>ГОЛОВУЮЧИЙ. Так, будь ласка, 12 поправка ставиться на голосування. Прошу визначатися.</p>
<p>&nbsp;</p>
<p>13:04:40</p>
<p>За-7</p>
<p>Не підтримано.</p>
<p>13-а – не наполягає.</p>
<p>14-а, Кармазін. Врахована. Все решта ми пройшли.</p>
<p>Я ставлю на голосування пропозицію профільного комітету: прийняти в другому читанні і в цілому, хоча Головне юридичне управління – "законопроект потребує зауважень та винесення на повторне друге читання", комітет пропонує прийняти в цілому Закон про внесення змін до деяких законодавчих актів України у зв'язку з прийняттям Закону України "Про правовий статус іноземців та осіб без громадянства" (реєстраційний номер 11071). Прошу голосувати.</p>
<p>&nbsp;</p>
<p>13:05:34</p>
<p>За-262</p>
<p>Дякую. Закон прийнято.</p>
<p>Розглядаємо питання: проект Закону про внесення змін до деяких законодавчих актів України (щодо обмежень у використанні допоміжних репродуктивних технологій) (реєстраційний номер законопроекту 8282). Доповідає голова підкомітету Комітету з питань сім'ї, молодіжної політики, спорту та туризму Катерина Євгеніївна Лук'янова. Будь ласка.</p>
<p>&nbsp;</p>
<p>13:06:02</p>
<p>ЛУК’ЯНОВА К.Є.</p>
<p>Шановні колеги, Комітет з питань сім'ї, молодіжної політики, спорту та туризму на своєму засіданні розглянув проект Закону України про внесення змін до деяких законодавчих актів України (щодо обмежень у використанні допоміжних репродуктивних технологій) (реєстраційний номер 8282).</p>
<p>Метою законопроекту є захист прав дітей шляхом законодавчого запровадження обмежень у застосуванні допоміжних репродуктивних технологій, в тому числі і при використанні результатів цих технологій іноземними громадянами.</p>
<p>На засіданні комітету було прийнято рішення рекомендувати Верховній Раді України&nbsp; розглянути&nbsp; законопроект у другому читанні&nbsp; та прийняти його в цілому.</p>
<p>Хочу наголосити, що Головне юридичне управління&nbsp; завізувало законопроект без зауважень.</p>
<p>&nbsp;</p>
<p>ГОЛОВУЮЧИЙ. Зараз будемо іти за поправками.</p>
<p>Будь ласка,&nbsp; Чуднов, 3-я поправка.&nbsp; Не наполягає.</p>
<p>Забарський, 4-а. Не наполягає.</p>
<p>Геращенко Ірина, 5-а. Немає.&nbsp; Геращенко, 9-а…</p>
<p>Ольга Боднар, 10-а. Не наполягає.</p>
<p>Геращенко, 12-а.</p>
<p>Карпук, 13-а. Будь ласка,&nbsp; мікрофон.</p>
<p>&nbsp;</p>
<p>13:07:20</p>
<p>КАРПУК В.Г.</p>
<p>Адам Іванович, я не наполягатиму на голосуванні, там і одна і друга. Але я до чого привертаю увагу? Що ми своїм законодавством… було намагання ще взагалі закон цілком про сурогатне материнство ввести. Відкриваємо&nbsp; можливості для українців, для українських жінок стати… ну як би сурогатним матеріалом для&nbsp; іноземців, тому що не українці будуть використовувати десь інші країни, а Україна буде саме тією країною, де, враховуючи всілякі фактори, будуть використовувати Україну для того,&nbsp; щоб українські жінки виношували дітей для іноземців.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Ви не наполягаєте на голосуванні?&nbsp; Так може й добре: хай більше народжують і заселяють Європу, будуть більше допомагати нам тоді.</p>
<p>Забарський – частково. І на 17-й. Не наполягаєте.</p>
<p>Так, Чуднов, Забарський, Кармазін, Лук'янова – враховано. Зараз, зараз. Все решта враховано. Ніхто не наполягає?</p>
<p>Тоді я ставлю на голосування&nbsp; пропозицію прийняти Закон про внесення змін до деяких законодавчих актів України (щодо обмежень у використанні допоміжних репродуктивних технологій) (реєстраційний номер 8282).</p>
<p>Прошу голосувати.</p>
<p>&nbsp;</p>
<p>13:09:04</p>
<p>За-250</p>
<p>Дякую. Закон прийнято.</p>
<p>Розглядаємо питання: проект Закону про внесення змін до статті 8 Закону України "Про збір та облік єдиного внеску на загальнообов'язкове державне соціальне страхування" (щодо сплати єдиного внеску) (реєстраційний номер 10671) (друге читання). Доповідає голова Комітету з питань соціальної політики та праці Василь Георгійович Хара. Будь ласка.</p>
<p>&nbsp;</p>
<p>13:09:29</p>
<p>ХАРА В.Г.</p>
<p>Уважаемые коллеги! Данным законопроектом Кабинет Министров предлагает изменить пропорции распределения единого социального взноса по видам государственного социального страхования. Предлагается также отменить распределение единого социального взноса по видам страхования, в зависимости от классов профессионального риска на производстве с учетом видов их экономической деятельности, а также пересмотреть ставки отчислений бюджетных отраслей, предприятия, в которых работают инвалиды, для наемных работников, военнослужащих, госслужащих и так далее.</p>
<p>Была создана рабочая группа, в состав которой вошли народные депутаты, Кабмин, представители Кабмина, Администрация Президента, всех фондов социального страхования, профсоюзов, работодателей, которые согласились с тем предложением, которое докладывается сегодня парламенту. Ко второму чтению поступило 5 предложений. Предложения Сухого и Кармазина учтены, 3 предложения коллеги Ганущака отклонены, потому что они противоречат базовому Закону об основах общеобязательного государственного социального страхования.</p>
<p>Законопроект завизирован Главным юридическим управлением Верховной Рады без замечаний. Комитет рекомендует Верховной Раде согласиться с текстом сравнительной таблицы и принять его во втором чтении и как закон. Спасибо.</p>
<p>&nbsp;</p>
<p>ГОЛОВУЮЧИЙ. Так, ідемо за поправками, шановні колеги.</p>
<p>Так, 1 поправка Сухого. Врахована.</p>
<p>Ганущак, 2-а. Прошу, мікрофон.</p>
<p>&nbsp;</p>
<p>13:10:59</p>
<p>ГАНУЩАК Ю.І.</p>
<p>Ганущак Юрій. Пані та панове! Значить, обґрунтуванням цього законопроекту було те, щоби було менше роботи для бухгалтерів, і це правильно, це логічно. І про це якраз і говорить моя поправка. Тому що, якщо іти і прямо в законі ставити пропорцію перерозподілу, це означає, що ми порівнюємо всі абсолютно категорії&nbsp;підприємств і&nbsp; всіх роботодавців, що не може&nbsp; бути, тому що насправді&nbsp; витрати, які ідуть, наприклад, на підприємствах металургійної промисловості на&nbsp; фонд&nbsp;&nbsp;&nbsp; нещасних випадків, вони не співрозмірні із тими, які ідуть для офісних працівників.</p>
<p>Тому моя друга поправка стосується того, що має бути саме єдине платіжне доручення, але не можна законом давати пропорції. А як робити, я кажу у 3 поправці, яку&nbsp;&nbsp; ми теж будемо голосувати окремо. Дякую.</p>
<p>&nbsp;</p>
<p>ГОЛОВУЮЧИЙ.&nbsp; 2 поправка ставиться на голосування. Прошу голосувати.</p>
<p>&nbsp;</p>
<p>13:12:17</p>
<p>За-5</p>
<p>Не пройшла, 5.</p>
<p>Прошу, 3 поправка, Ганущак.</p>
<p>&nbsp;</p>
<p>13:12:22</p>
<p>ГАНУЩАК Ю.І.</p>
<p>Ганущак Юрій, ВО "Батьківщина". Якраз у&nbsp; 3 поправці&nbsp; я вказую про те, що&nbsp; конкретний розподіл по категоріях платників встановлюється рішенням Кабінету Міністрів, тому що там можуть плавати оці&nbsp; ставки. Але після цього якраз вже, виходячи із&nbsp;&nbsp; оцієї постанови Кабінету Міністрів, платник платить&nbsp; єдиним, дійсно, платіжним&nbsp; документом. І це відходиться до цього, що для&nbsp; підприємств металургійної промисловості це може бути один перерозподіл, де йде зміщення у сторону саме нещасних випадків, а для підприємств іншої категорії це може бути інший&nbsp;&nbsp; перерозподіл. Тому ця логіка якраз вказана у моїй поправці. І я думаю, що Президент, коли буде приймати рішення щодо підписання цього закону, він визнає логіку саме такого підходу, тому що&nbsp;&nbsp; наразі це&nbsp; зрівнялівка, так не може бути. Дякую.</p>
<p>&nbsp;</p>
<p>ГОЛОВУЮЧИЙ. 3 поправка ставиться на голосування. Прошу визначатись.</p>
<p>&nbsp;</p>
<p>13:13:42</p>
<p>За-6</p>
<p>Не підтримано,&nbsp; але є ріст: 5, 6. На 4-й буде, напевно, 7.</p>
<p>Прошу, Юрій Іванович. Ганущака&nbsp; поправка.</p>
<p>&nbsp;</p>
<p>13:13:51</p>
<p>ГАНУЩАК Ю.І.</p>
<p>На разі я бачу, що воно зв'язані, всі ці речі. Якщо не підтримуються попередні поправки, то я так думаю, що і наступна, і я не хочу тратити час. Можна не голосувати. Знімається.</p>
<p>&nbsp;</p>
<p>ГОЛОВУЮЧИЙ. Дякуємо, Юрій Іванович.</p>
<p>Все решта враховано. Більше ніхто не наполягає на підтвердженні, на своїх? Тоді я ставлю… Головне юридичне управління завізувало без зауважень. Комітет пропонує прийняти в другому читанні і в цілому.</p>
<p>Ставиться на голосування пропозиція прийняти Закон&nbsp; про внесення змін до статті 8 Закону України "Про збір та облік єдиного внеску на загальнообов'язкове державне соціальне страхування" (щодо сплати єдиного внеску) (реєстраційний номер 10671). Прошу голосувати.</p>
<p>&nbsp;</p>
<p>13:14:53</p>
<p>За-263</p>
<p>Дякую. Закон прийнятий.</p>
<p>Шановні колеги! Зараз ми мали б розглядати законопроект 10218. Але буквально з хвилини на хвилину підійде порівняльна таблиця, підійде порівняльна таблиця. Тому давайте ми його відтермінуємо. Будь ласка, Олександр Сергійович Єфремов.</p>
<p>&nbsp;</p>
<p>13:15:17</p>
<p>ЄФРЕМОВ О.С.</p>
<p>Уважаемый Адам Иванович! Мы переходим сейчас к рассмотрению законопроектов, блока законопроектов по административной реформе. Я обращаюсь ко всем нашим коллегам. Полтора года уже идет эта реформа. И она встречает яростное сопротивление со стороны практически всех министерств, которые хотят сохранить те полномочия, которые были первоначально и не войти в цивилизованную систему управления.</p>
<p>Поэтому есть просьба. Рассматривая данные законопроекты, там, где есть таблицы, комитеты отработали, значит, голосовать по таблицам. Там, где таблиц нет и комитеты саботировали в свою очередь с поддержки соответствующих министерств решение этого вопроса, голосовать в варианте первого чтения. Спасибо.</p>
<p>&nbsp;</p>
<p>ГОЛОВУЮЧИЙ. Шановні колеги! Зараз ми визначимось з вами, зараз ми з вами визначимось. Суть полягає в тому, що дійсно, на превеликий жаль, профільні комітети, підтримуючи бажання тих міністерств і відомств, з якими вони співпрацюють, не хочу подавати до розгляду в другому читанні ті законопроекти, які подані на виконання указів Президента України. Бо там дещо звужуються права тих чи інших відомств. І тут іде, вибачте, я можу сказати таке лагідне слово, тихий саботаж прийняття в другому читанні цих законопроектів. Усі терміни, можливі і неможливі, уже виконані.</p>
<p>Тому давайте, як зал вирішить. Я пропоную і ставлю на голосування таку пропозицію. Зараз, поскільки таблиця по цьому надійде, ми перенесемо, але там, де будемо розглядати весь комплекс законопроектів, що стосується адміністративної реформи, підходити таким чином. Є таблиці, комітет готовий розглядати. Якщо немає таблиць, комітет не підготовив, зробити зауваження цьому комітету і розглядати за законопроектом, прийнятому в першому читанні.</p>
<p>Хто за таку пропозицію, прошу проголосувати.</p>
<p>&nbsp;</p>
<p>13:17:37</p>
<p>За-250</p>
<p>Тому, шановні колеги, зараз законопроект 10218, оскільки мені сказали, що ось-ось до сесійної зали надійдуть таблиці, ми відтермінуємо.</p>
<p>Розглядаємо законопроект про внесення змін до деяких законів України щодо оформлення спадщини (реєстраційний номер 11047) (друге читання). Доповідає голова Комітету з питань правової політики Сергій Григорович Міщенко.</p>
<p>Будь ласка, Сергію Григоровичу.</p>
<p>&nbsp;</p>
<p>13:18:09</p>
<p>МІЩЕНКО С.Г.</p>
<p>Дякую. Я доповідаю багатостраждальний законопроект, про який просять люди всіх населених пунктів, селищ, сіл про те, щоб повернути той порядок, який був раніше, коли голова сільради закреслював прізвище померлої людини. На протязі шести місяців з'являвся спадкоємець. Він записував спадкоємця, ставив печатку, платили 85 копійок державного мита, підписував – і все. І ніяких нотаріусів, черги, які зараз кілометрові і багаторічні, щоб отримати цю спадщину, не буде. Крім того, не повинна людина сама у себе купляти цю хату чи землю, тобто нерухомість. Тому що і земля теж входить в те коло об'єктів, які підлягають спадщині, які голова сільради повинен оформлювати. Тому що голова сільради краще знає в селі, що це померлий, від померлого чоловіка дружина чи син, чи онук.</p>
<p>І тому ми повинні повернути те, що просить нас народ про те, що не повинен від батька син купляти хату, а від цього сина його онук, а онук продавати свою хату своєму сину. Тому ми повинні раз і назавжди зараз поставити крапку.</p>
<p>І тому я вдячний на сьогоднішній день тим депутатам, які долучилися до цього законопроекту. Це, по-перше, Шпак, це Кармазін, це Ганущак, це Катеринчук, які дійсно відпрацювали цей законопроект від початку до кінця і внесли правки. Деякі врахували, деякі не врахували, але ми повинні прийняти як в першому читанні більшістю голосів всіх фракцій в незалежності від їх належності.</p>
<p>Але це перший крок, тому що другий крок ми - повинні прийняти законопроект 11203, автор законопроекту –&nbsp; Міщенко. Це стосується хат і нерухомості, і землі в містах. Тому що зараз буде нерівність. Чому в містах, маленьких містах: Згурівці, в Яготині, в Переяславі, де хата коштує 10 тисяч доларів, вони будуть&nbsp; переоформлювати теж у нотаріуса. І це будуть тисячі коштів і ті ж самі нотаріуси. А оцей закон 11203 – це другий етап, що не треба ні оцінку майна робити, ні державного мита платити такого величезного, послуги нотаріуса, що вони платять державне мито і все. Це перша і друга черга для населених пунктів, для міст. Тому давайте ми приймемо цей законопроект, а потім приймемо той законопроект, який стосується маленьких населених пунктів.</p>
<p>&nbsp;</p>
<p>ГОЛОС ІЗ ЗАЛУ. Голосуємо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Ні. Проголосуємо в цілому, але спочатку підемо за поправками.</p>
<p>Так. 3 поправка, Ганущак. Не наполягає.</p>
<p>Міщенко – врахована, 5-а.</p>
<p>Кармазін, 6-а. Не наполягає.</p>
<p>Ганущак, 9-а. Не наполягає.</p>
<p>Ганущак, 13-а.</p>
<p>Кармазін, 14-а,</p>
<p>15-а – Ганущак.</p>
<p>16-а – Кармазін.</p>
<p>17-а – Ганущак.</p>
<p>19-а – Кармазін.</p>
<p>21-а – Кармазін, 23-а, 24-а.</p>
<p>Ганущак – 25-а.</p>
<p>Кармазін – 26-а.</p>
<p>Ганущак – 27-а.</p>
<p>Кармазін – 28-а.</p>
<p>Ганущак - 29-а.</p>
<p>Так. 31-а, Міщенко. Врахована.</p>
<p>Ганущак – 33-я.</p>
<p>34-а – Кармазін.</p>
<p>35-а – Ганущак.</p>
<p>Коротше, так, ага. Враховані. Міщенко – 37-а.</p>
<p>Катеринчук – 38-а. Врахована.</p>
<p>І 39-а Міщенка.</p>
<p>Шановні колеги, кожен із вас розуміє, наскільки, якщо ми зараз приймемо цей закон, наскільки ми допоможемо простим сільським людям у вирішенні своїх щоденних проблем. Давайте підтримаємо.</p>
<p>Я ставлю на голосування пропозицію прийняти в другому читанні і в цілому Закон про внесення змін до деяких законів України щодо оформлення спадщини (реєстраційний номер 11047). Прошу голосувати.</p>
<p>&nbsp;</p>
<p>13:23:21</p>
<p>За-288</p>
<p>По фракціях, будь ласка. Партія регіонів – 189, "БЮТ" – 13, "Наша Україна" – 8, комуністів&nbsp; - 24, Народної Партії - 20, Реформи – 19, позафракційні – 15.</p>
<p>Я думаю, шановні колеги, якщо він стане законом, ми з вами одержимо сердечне спасибі мільйонів і мільйонів сільських жителів.</p>
<p>Дякую тим, хто підтримав законопроект.</p>
<p>Розглядаємо проект Закону про внесення змін до деяких законодавчих актів України щодо визначення сторін колективних переговорів (реєстраційний номер 10106) (друге читання). Доповідає – голова Комітету з питань соціальної політики та праці Василь Георгійович Хара. Будь ласка, Василь Георгійович.</p>
<p>&nbsp;</p>
<p>13:24:08</p>
<p>ХАРА В.Г.</p>
<p>Уважаемые коллеги!&nbsp; 2 октября данный законопроект&nbsp; был рассмотрен в сессионном зале, и было принято решение о сокращении сроков подготовки ко второму чтению, и было назначено рассмотрение на сегодняшний день. Во время подготовки данного законопроекта ко второму чтению, комитетом обработано 43 предложения народных депутатов Украины, из них 39 учтено, 4 отклонено.</p>
<p>Следует отметить, что предложения народного депутата Украины Ганущака Юрия Ивановича не вошли в сравнительную таблицу по той причине, что они были поданы к предыдущему проекту, который авторы отозвали и на замену представили другой. Мы не могли ему помочь, пересмотреть быстренько данные предложения, потому что срок заканчивался 9 числа и 9-го мы только получили от него… 10-го получили предложения.</p>
<p>Кроме этого, предложения народного депутат Украины Королевской поступили в комитет аж 12 октября, а я&nbsp; повторяю, 9-го закончился срок, 10-го комитет рассмотрел на своем заседании, поэтому они не вошли в таблицу.</p>
<p>10 октября состоялось заседание комитета, на котором было рассмотрено предложение рекомендовать Верховной Раде Украины принять данный законопроект во втором чтении и в целом как закон. Прошу поддержать предложение комитета. Спасибо.</p>
<p>&nbsp;</p>
<p>ГОЛОВУЮЧИЙ. Так, ідемо за поправками. Як ніколи, майже все враховано.</p>
<p>&nbsp;</p>
<p>ХАРА В.Г. 4 не враховано.</p>
<p>&nbsp;</p>
<p>ГОЛОВУЮЧИЙ. Майже все враховано.</p>
<p>Так, Кармазін, 16-а – не наполягає. Відхилена.</p>
<p>Відхилена Кармазіна 28-а, 30-а, 32-а.</p>
<p>&nbsp;</p>
<p>ХАРА В.Г. И все.</p>
<p>&nbsp;</p>
<p>ГОЛОВУЮЧИЙ. 32-а. Так, все решта, шановні колеги, враховані.&nbsp; Ніхто не наполягає? Ну, Кармазіна не враховані – не наполягає.</p>
<p>Немає?</p>
<p>Тоді я ставлю на голосування прийняти в другому читанні і в цілому, Головне юридичне управління завізувало&nbsp; з зауваженнями, але комітет пропонує прийняти Закон&nbsp; про&nbsp;&nbsp; внесення змін до деяких законодавчих актів України щодо визначення сторін колективних переговорів&nbsp; (реєстраційний номер 10106).&nbsp; Прошу голосувати.</p>
<p>&nbsp;</p>
<p>13:26:48</p>
<p>За-261</p>
<p>Не прийнято.</p>
<p>Вибачте, прийнято. Це Валентин Олександрович мене щось просив і я сказав, що "ні".</p>
<p>Розглядаємо проект Закону про внесення змін до деяких законодавчих актів України (щодо діяльності Міністерства внутрішніх справ, Міністерства надзвичайних ситуацій, Міністерства регіонального розвитку, будівництва та житлово-комунального господарства, інших центральних органів виконавчої влади, діяльність яких спрямовується та координується через відповідних міністрів)&nbsp; (реєстраційний номер 10219). Таблиця є.</p>
<p>Доповідає&nbsp; перший&nbsp; заступник голови Комітету з питань законодавчого забезпечення і правоохоронної діяльності&nbsp; Олійник Володимир Миколайович.</p>
<p>&nbsp;</p>
<p>13:27:37</p>
<p>ОЛІЙНИК В.М.</p>
<p>&nbsp;Шановний Адаме Івановичу,&nbsp; шановні колеги, цей проект розроблено на реалізацію ініціативи Президента України&nbsp; щодо проведення адміністративної реформи і приведення у відповідність до Конституції і&nbsp; законів України.</p>
<p>Декілька разів&nbsp; розглядав це питання комітет, зокрема&nbsp; і направляли на відповідну експертизу в Міністерство юстиції, отримали висновки. Загалом до таблиці надійшло 97 поправок, з них враховано повністю, редакційно чи частково&nbsp; 68, решту комітет відхилив.&nbsp;</p>
<p>Поправку номер 1 народного&nbsp; депутата Гусарова комітет пропонує визначити шляхом голосування.</p>
<p>Комітет рекомендує ухвалити законопроект в другому читанні і в цілому. Дякую за увагу.</p>
<p>&nbsp;</p>
<p>&nbsp;ГОЛОВУЮЧИЙ.&nbsp; Так, ідемо за поправками.</p>
<p>Спасибі комітету, що підготував таблицю, на відміну від інших.&nbsp;&nbsp;&nbsp;&nbsp;</p>
<p><b>&nbsp;</b></p>
<p>ОЛІЙНИК В.М. Адаме Івановичу, там перша поправка на голосування, на визначення,&nbsp; 1-а Гусарова. Це єдина.</p>
<p>&nbsp;</p>
<p>&nbsp;ГОЛОВУЮЧИЙ.&nbsp;&nbsp; Гусаров. Поправка, яка не визначився комітет. Так?</p>
<p>&nbsp;</p>
<p>ОЛІЙНИК В.М. Але автор цього проекту не підтримує позицію, тобто збереження окремого структурного підрозділу ДАІ. Автор не підтримує, я так розумію, автор Юрій Романович.</p>
<p>&nbsp;</p>
<p>&nbsp;ГОЛОВУЮЧИЙ.&nbsp;&nbsp; Ну автор&nbsp; це така справа. Давайте так, комітет не визначився.</p>
<p>Я ставлю першу поправку Гусарова на розгляд Верховної Ради. Прошу визначатися. Комітет не визначився. Прошу визначатися в сесійній залі.</p>
<p>&nbsp;</p>
<p>13:29:33</p>
<p>За-1</p>
<p>Не підтримана поправка.</p>
<p>Василенко не наполягає.</p>
<p>Семинога не наполягає.</p>
<p>Семинога, 9 поправка. Не наполягає.</p>
<p>Кармазі, 11 поправка. Не наполягає.</p>
<p>Мірошниченко, 12 поправка. Врахована.</p>
<p>13 поправка. Врахована.</p>
<p>Мірошниченко. Враховані.</p>
<p>Олійник, 18 поправка. Врахована.</p>
<p>Кармазін, 22 поправка. Не наполягає.</p>
<p>Олійник, 24 поправка. Врахована.</p>
<p>Кармазін, 25 поправка.</p>
<p>Шаров, 26-а. Не наполягає.</p>
<p>Дейч. 27-а. Не наполягає.</p>
<p>Кармазін, 29-а.</p>
<p>Шаров, 30-а. Не наполягає.</p>
<p>Кармазін, 34-а. Враховано.</p>
<p>Сушкевич, 40-а. Не наполягає.</p>
<p>Ганущак, 45-а. Не наполягає.</p>
<p>51-а. Ганущак. Не наполягає.</p>
<p>Семинога, 59-а.</p>
<p>Семинога, 67-а.</p>
<p>72-а, Семиноги.</p>
<p>74-а. 76-а. 75-а. Не наполягають.</p>
<p>92-а, Олійник. Тут також немає ніякого висновку комітету. Володимире Миколайовичу, 92-а на 111 сторінці подивіться.</p>
<p>&nbsp;</p>
<p>ОЛІЙНИК В.М. Я не наполягаю.</p>
<p>&nbsp;</p>
<p>ГОЛОВУЮЧИЙ.&nbsp; Не наполягаєте, так? Зрозуміло.</p>
<p>Шаров, 94-а. Не наполягає.</p>
<p>Все решта враховані. Таким чином, шановні колеги, я ставлю… Головне юридичне управління завізувало із зауваженнями.</p>
<p>Я ставлю на голосування пропозицію комітету прийняти в другому читанні і в цілому Закон про внесення змін до деяких законодавчих актів України (щодо діяльності Міністерства внутрішніх справ, Міністерства надзвичайних ситуацій, Міністерства регіонального розвитку, будівництва та житлово-комунального господарства, інших центральних органів виконавчої влади, діяльність яких спрямовується та координується через відповідних міністрів (реєстраційний номер законопроекту 10219). Прошу голосувати.</p>
<p>&nbsp;</p>
<p>13:33:21</p>
<p>За-260</p>
<p>Дякую. Закон прийнято.</p>
<p>Появилась таблиця по 218? Немає ще? Добре, чи вірніше погано.</p>
<p>Так, розглядаємо питання проект Закону про внесення змін до деяких законодавчих актів України (щодо діяльності Міністерства освіти і науки, молоді та спорту України, Міністерства охорони здоров'я, Міністерства енергетики та вугільної промисловості, інших центральних органів виконавчої влади, діяльність яких спрямовується та координується через відповідних міністрів, Державного комітету телебачення і радіомовлення) (реєстраційний номер 10220).</p>
<p>Комітет, в тому числі один з комітетів,&nbsp; бо тут різні, просять перенести, але ми з&nbsp; вами вже приймали рішення про те, що&nbsp; будемо розглядати в редакції першого читання.</p>
<p>Тому шановні колеги, я ставлю на голосування пропозицію прийняти&nbsp; Закон України про внесення змін до деяких законодавчих актів&nbsp; (щодо діяльності Міністерства освіти і науки, молоді та спорту України, Міністерства охорони здоров'я, Міністерства енергетики та вугільної промисловості, інших центральних органів виконавчої влади, діяльність яких спрямовується та координується через відповідних міністрів, Державного комітету телебачення і радіомовлення) (реєстраційний номер 10220) в редакції першого читання. Прошу голосувати.</p>
<p>&nbsp;</p>
<p>13:35:12</p>
<p>За-260</p>
<p>Дякую. Закон прийнято.</p>
<p>Розглядаємо проект Закону про внесення змін до деяких законодавчих актів України (щодо діяльності Міністерства юстиції, Міністерства культури, інших центральних органів виконавчої влади, діяльність яких спрямовується та координується через відповідних міністрів, а також Державного космічного агентства) (друге читання) (реєстраційний номер 10221).</p>
<p>Відповідальний був Комітет з питань культури і духовності. Таблиця не надійшла. Законопроект&nbsp; в першому читанні ми розглядали ще&nbsp;&nbsp; в червні цього року, ще на попередній сесії.</p>
<p>Відповідно до нашого рішення, яке ми прийняли з вами, я ставлю на голосування&nbsp; прийняти Закон&nbsp;&nbsp;&nbsp;&nbsp; про внесення змін до деяких законодавчих актів України (щодо діяльності Міністерства юстиції, Міністерства культури, &nbsp;інших центральних органів виконавчої влади, діяльність яких спрямовується та координується через відповідних міністрів, а також Державного космічного агентства (реєстраційний&nbsp; номер 10221) в редакції першого читання. Прошу голосувати.</p>
<p>&nbsp;</p>
<p>13:36:35</p>
<p>За-262</p>
<p>Закон прийнято.</p>
<p>Розглядаємо питання проект Закону про внесення змін до деяких законодавчих актів України (щодо діяльності Міністерства аграрної політики та продовольства, Міністерства соціальної політики, інших центральних органів виконавчої влади, діяльність яких спрямовується та координується через відповідних міністрів) (реєстраційний номер 10222).</p>
<p>Відповідно поступаємо аналогічним чином: я ставлю на голосування пропозицію прийняти закон про внесення змін до деяких законодавчих актів України (щодо діяльності Міністерства аграрної політики та продовольства, Міністерства соціальної політики, інших центральних органів виконавчої влади, діяльність яких спрямовується та координується через відповідних міністрів) (реєстраційний номер 10222) в редакції першого читання. Прошу голосувати.</p>
<p>&nbsp;</p>
<p>13:37:46</p>
<p>За-258</p>
<p>Прийнято.</p>
<p>Розглядаємо питання проект Закону про внесення змін до деяких законодавчих актів України (щодо діяльності Міністерства фінансів, Міністерства економічного розвитку і торгівлі, інших центральних органів виконавчої влади, діяльність яких спрямовується та координується через відповідних міністрів) (реєстраційний номер 10223) (друге читання).</p>
<p>Таблиця не надійшла. Тому я ставлю на голосування пропозицію прийняти Закон про внесення змін до деяких законодавчих актів України (щодо діяльності Міністерства фінансів, Міністерства економічного розвитку і торгівлі, інших центральних органів виконавчої влади, діяльність яких спрямовується та координується через відповідних міністрів) (реєстраційний номер законопроекту 10223) у редакції&nbsp;першого читання. Прошу голосувати.</p>
<p>&nbsp;</p>
<p>13:38:49</p>
<p>За-265</p>
<p>Рішення прийнято. Рішення прийнято.</p>
<p>Так, що з таблицеє 218-го закону?</p>
<p>Шановні колеги, розглядаємо питання проект Закону про внесення змін до Закону України "Про електроенергетику" (щодо стимулювання виробництва електроенергії з альтернативних джерел енергії) (реєстраційний номер 10183).</p>
<p>Однак, шановні колеги, є пропозиція від профільного комітету, Комітет Верховної Ради з питань паливно-енергетичного комплексу просить перенести розгляд проекту Закону про внесення змін на наступний сесійний тиждень. Немає заперечень?</p>
<p>Так, Мірошниченко, будь ласка. <i>(Шум у залі) </i>&nbsp;Там не тільки .........., там, мабуть,&nbsp; інші.</p>
<p>&nbsp;</p>
<p>13:39:39</p>
<p>МІРОШНИЧЕНКО Ю.Р.</p>
<p>Шановні колеги! Справа в тому, що цей багатостраждальний і необхідний країні закон вже багато разів перекладається, відкладається. І на минулому засіданні, якщо ви пам'ятаєте, я от цитую стенограму: головуючий сказав: "Давайте тоді доручення може зробимо комітету його підготувати на 16 жовтня. Якщо ні, то ми будемо розглядати його без комітету". То той саботаж, який є в комітеті, він не дозволяє нам ухвалювати закони, а закон необхідний, бо стимулює виробництво електроенергії з альтернативних джерел. Тому давайте радитися і ухвалювати рішення. Дякую.</p>
<p>&nbsp;</p>
<p>ГОЛОВУЮЧИЙ. Давайте радитися, але профільний комітет просить перенести. Нема заперечень? Підтримується, так? <i>(Шум у залі)</i></p>
<p>Шановні колеги, є доручення, але є...</p>
<p>Добре, я ставлю на голосування.&nbsp; Прошу підтримати пропозицію про перенесення розгляду... про підтримку пропозиції комітету. Прошу проголосувати.</p>
<p>&nbsp;</p>
<p>13:40:52</p>
<p>За-257</p>
<p>Прийнято рішення про перенесення.</p>
<p>Так, шановні колеги, це 10183.</p>
<p>Тепер законопроект за номером 11183: проект Закону про внесення змін до деяких законодавчих актів України щодо сплати судового збору.</p>
<p>Те саме, є лист профільного Комітету з питань фінансів, банківської діяльності, податкової та митної політики Хомутинніка: "У зв'язку з тим, що термін подачі пропозицій до цього законопроекту закінчується 16 жовтня, комітет не мав можливості розглянути зазначений законопроект". Тут, так би мовити, все зрозуміло. Ми не скорочували термінів подачі, надходять пропозиції, тому переноситься розгляд законопроекту з причин, вказаних в Регламенті, що не готові були до цього часу.</p>
<p>Таблиця по 218-му. Почекайте, почекайте, є таблиця. У нас є ще час.</p>
<p>Шановні колеги, нас слізно просить Міністерство закородонних справ, аби ми підтримали включення до порядку денного проекту Закону про внесення змін до Додатку 3 до Закону України "Про Державний бюджет України на 2012 рік" (реєстраційний номер 11340). Профільний комітет доповідає. що він уже розглянув цей законопроект. Давайте ми його включимо до порядку денного і після 16 години розглянемо. Зараз я скажу, що це таке. Це просто перерозподіл коштів у межах самого міністерства, збільшення видатків за бюджетною програмою керівництва та управління у сфері державної політики щодо зовнішніх відносин. У самому міністерстві перерозподіл.</p>
<p>Давайте підтримаємо включення до порядку денного. Реєстраційний номер 11340. Прошу проголосувати.</p>
<p>&nbsp;</p>
<p>13:43:21</p>
<p>За-260</p>
<p>Включили до порядку денного.</p>
<p>Я прошу профільний Комітет з питань бюджету у комплексі тих законопроектів, які ми включили сьогодні щодо&nbsp; Державного бюджету, підготуватися з тим, щоб ми на вечірньому засіданні могли його розглянути.</p>
<p>Зараз, шановні колеги… Таким чином, поскільки ми практично реалізували, крім того, що немає порівняльної таблиці, я думаю, після перерви вона надійде… Все одно ми з вами зобов'язані ще провести вечірнє засідання, бо ті питання, які включили на ранковому засіданні, ми маємо розглянути. У тому числі і&nbsp; законопроект розглянемо 10218 тоді, коли надійде таблиця. Я думаю, вона за час перерви буде у нашому розпорядженні.</p>
<p>Ранкове засідання Верховної Ради оголошую закритим.</p>
<p>Прохання до тих комітетів, які мають підготувати законопроекти, включені сьогодні до порядку денного, подати усі необхідні документи для розгляду цих питань на вечірньому засіданні.&nbsp;&nbsp;</p>
<p>&nbsp;</p>
<p>&nbsp;</p>
<p>&nbsp;</p></div>
