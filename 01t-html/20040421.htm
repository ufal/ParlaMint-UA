Стенограма пленарного засідання
21 квітня 2004
<div>
<p align=center>ЗАСІДАННЯ&nbsp;&nbsp; СОРОКОВЕ</p>
<p align=center>Сесійний зал Верховної Ради України</p>
<p align=center>&nbsp;21&nbsp; квітня&nbsp; 2004 року, 10.00 година</p>
<p align=center>Веде засідання Перший заступник Голови Верховної Ради</p>
<p align=center>України МАРТИНЮК А.І</p>
<p>&nbsp;</p>
<p>ГОЛОВУЮЧИЙ. Доброго ранку, шановні народні депутати, гості, запрошені&nbsp; Верховної Ради.</p>
<p>Прошу народних депутатів підготуватися до реєстрації. Прошу ввімкнути систему "Рада".</p>
<p>10:01:59</p>
<p>Зареєструвалося&nbsp;-419</p>
<p>У залі зареєстровано&nbsp; 419&nbsp; народних депутатів. Ранкове засідання Верховної Ради оголошується відкритим.</p>
<p>Шановні колеги, прошу&nbsp; послухати оголошення. Відповідно до статті 13-ї Закону України про&nbsp; статус народного депутата України, статті 4.2.2 і пункту 8&nbsp; статті 4.2.3 Регламенту Верховної Ради України та протоколів засідань депутатських фракцій і політичних партій промисловців і підприємців України та "Трудова Україна" у&nbsp; Верховній Раді України за номером 58 від 21 квітня 2004 року і установчих зборів народних депутатів України від 21 квітня 2004 року просимо вас оголосити&nbsp; про наступне.</p>
<p>Перше, про саморозпуск депутатської фракції політичних партій промисловців і підприємців України та "Трудова Україна".</p>
<p>Друге, про сформування депутатської фракції політичної партії "Трудова Україна", скорочено "Трудова Україна" у складі 28&nbsp; народних&nbsp; депутатів України. Керівником депутатської фракції "Трудова Україна" обрано&nbsp; народного депутата України Шарова Ігоря Федоровича. Представляти фракцію уповноважено народних депутатів України - Дашутіна Григорія Петровича, Нощенка Миколу Петровичу.</p>
<p>Метою діяльності депутатської фракції "Трудова Україна" є створення умов для виконання народними депутатами України, членами депутатської фракції своїх передвиборчих програм та реалізації політичних інтересів на основі єдиних політичних та соціально-економічних поглядів. Підписав це повідомлення керівник фракції "Трудова Україна" Ігор Шаров.</p>
<p>Шановні колеги, у вас сьогодні є розклад засідань на сьогоднішній день. Так, як&nbsp; домовлялися, ми сьогодні спочатку розглянемо ті питання, що відносяться, мають відношення до подій, що відбувалися у Мукачево. А після того, будемо розглядати ті питання, які ми вчора з вами не встигли розглянути.</p>
<p>Ви знаєте, шановні колеги, що у нас відповідно до Регламенту на розгляд питання відводиться 45 хвилин. Я думаю, що ми за 45 хвилин цього питання не зможемо розглянути. Тому я пропоную наступну процедуру. Для доповіді заступнику Голови Верховної Ради України, керівнику нашої групи, яку ми направили з вами за рішенням Погоджувальної ради для вивчення ситуації у Мукачево, Олександру Олексійовичу Зінченку - 15 хвилин. І 10 хвилин - відповіді на запитання. Для доповіді від Міністерства внутрішніх справ - 5 хвилин. Відповіді на запитання - 10 хвилин. Голова Служби безпеки - також 5 хвилин і 10 хвилин. Від Генеральної прокуратури - 5 хвилин на доповідь і 10 хвилини - відповіді на запитання. Уповноваженому з прав людини - 5 хвилин на доповіді і 5 хвилин - відповіді на запитання. Представники "Нашої України" готують і обіцяють, що, ми домовилися про те, що буде продемонстровано у межах 10 хвилин відеофільм із приводу цих подій. Таким чином розклад, оцей мінімальний розклад&nbsp; показує, що нам треба буде відвести навіть без обговорення мінімум півтори години. Тому я пропоную... Опустіть, будь ласка, руки, шановні колеги. Опустіть, будь ласка, руки, бо буде 45 хвилин. Тому я пропоную, щоб ми ранкове засідання, тобто першу половину ранкового засідання до 12 години відвели на розгляд цього питання.</p>
<p>І ще одне, шановні колеги. І ще одне, шановні колеги. Я дуже просив би, звертаючись особливо до представників "Нашої України", шановні колеги, я вас дуже просив би, давайте ми візьмемо уроки з вчорашнього питання заслуховування цього питання. Тобто ми хотіли, як краще, а вийшло трохи, як завжди. Тобто я розумію ваше збурення, і ви маєте на це право, але давайте ми послухаємо, задамо запитання, а потім буде можливість десь в межах 30 хвилин виступити, і тоді можна буде свої емоції з приводу того чи іншого моменту висвітлити.</p>
<p>Таким чином, ми переходимо до розгляду питання - інформація... Запишіться, три хвилини з процедури. Так, будь ласка, висвітліть на моніторі. Прошу, Заєць Володимир. Підготуватись Семинозі.</p>
<p>&nbsp;</p>
<p>10:07:33</p>
<p>ЗАЄЦЬ В.В.</p>
<p>Шановні народні депутати, шановний Адаме Івановичу! Я хочу, щоб ми все-таки у нашому регламенті розгляду цього питання передбачили і час для виступів народних депутатів, які були членами тієї комісії, яка працювала в Мукачево, тому що без таких інформація про ці події буде односторонньою і упередженою. Дякую.</p>
<p>&nbsp;</p>
<p>ГОЛОВУЮЧИЙ. Ну, я ще раз наголошую: очолював комісію заступник Голови Верховної Ради, і він починає інформацію. 15 хвилин Олександр Олексійович буде інформувати про роботу цієї комісії. І десь приблизно за моїми підрахунками в межах 25 хвилин у нас буде можливість взяти участь у обговоренні. Так що ті, хто захоче висловитися, матиме таку можливість.</p>
<p>Будь ласка, Семинога, Гірник.&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>10:08:26</p>
<p>СЕМИНОГА А.І.</p>
<p>Передайте слово Турчинову.</p>
<p>&nbsp;</p>
<p>ГОЛОВУЮЧИЙ. Турчинов, будь ласка.</p>
<p>&nbsp;</p>
<p>10:08:32</p>
<p>ТУРЧИНОВ О.В.</p>
<p>Шановний Адам Іванович, шановні колеги!</p>
<p>Це надзвичайне питання - питання, чи діє в Україні закон, чи діє в Україні Конституція. І ми не можемо галопом проскочити це питання тільки для того, щоб поставити галочку, що питання розглянуто.</p>
<p>Тому, Адам Іванович, шановні народні депутати, ми повинні зробити сьогодні серйозні висновки, висновки, які забезпечать нам проведення нормальної президентської кампанії і, відповідно, руху України до цивілізованої Європи.&nbsp; Саме тому ми наполягаємо, Адам Іванович, щоб була можливість виступити від кожної фракції після того, як буде заслухана інформація кожного, хто викликаний сьогодні до Верховної Ради.</p>
<p>Я вважаю, що всі фракції повинні це підтримати.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Гірник, підготуватися Дорогунцову.</p>
<p>&nbsp;</p>
<p>10:09:23</p>
<p>ГІРНИК Є.О.</p>
<p>Прошу передати слово Роману Зваричу.</p>
<p>&nbsp;</p>
<p>ГОЛОВУЮЧИЙ. Будь ласка, мікрофон Зварича.</p>
<p>&nbsp;</p>
<p>10:09:28</p>
<p>ЗВАРИЧ Р.М.</p>
<p>Шановний Адаме Івановичу!</p>
<p>"Наша Україна" погоджується з тим, щоб обговорення інформації перелічених вами посадових осіб, в тому числі заступника Голови Верховної Ради України відбулося в такому режимі, в якому ви запропонували.</p>
<p>Натомість я доводжу вам до відома, що ми вже підготували і зараз реєструємо проект постанови з цього приводу. Погодьтеся, Адаме Івановичу, що обговоривши це питання і не прийнявши з цього приводу якогось рішення, то це сказати нічого. Верховна Рада повинна бути в змозі висловити свою позицію з приводу тих подій, які мали місце в місті Мукачево.&nbsp; Тому ми пропонуємо, щоб до першої години відбулося обговорення проекту постанови, яку ми зареєструємо до того часу, і щоб кожна фракція мала&nbsp; можливість...</p>
<p>&nbsp;</p>
<p>ГОЛОВУЮЧИЙ. Будь ласка, Дорогунцов.</p>
<p>&nbsp;</p>
<p>10:10:36</p>
<p>ДОРОГУНЦОВ С.І.</p>
<p>Спасибі.&nbsp; Я прошу передати слово лідеру Комуністичної партії, керівнику нашої фракції Петру Миколайовичу Симоненко.</p>
<p>&nbsp;</p>
<p>ГОЛОВУЮЧИЙ. Мікрофон Симоненка, будь ласка.</p>
<p>&nbsp;</p>
<p>10:10:47</p>
<p>СИМОНЕНКО П.М.</p>
<p>Симоненко, фракція комуністів.</p>
<p>Шановні колеги, шановний Адаме Івановичу!</p>
<p>Фракція комуністів пропонує після розгляду проблем, які пов'язані з виборами в Мукачево, терміново розглянути, за терміновою процедурою питання, яке сьогодні хвилює не тільки Україну, а весь світ: це повернення наших військовослужбовців з Іраку. Люди там гинуть, вже надходять повідомлення, що чергові сутички були, і наслідком - це вбиті мешканці Іраку. Це якраз може призвести до того, що проти України будуть застосовані ті чи інші акції терористичні і будуть страждати громадяни України. Я дуже прошу, щоб після цього в терміновому порядку поставити цю проблему на розгляд.</p>
<p>І друге. Я прошу розглянути питання щодо цін на хліб, мораторій цін на хліб.</p>
<p>&nbsp;</p>
<p>ГОЛОВУЮЧИЙ. Шановні колеги, я ще раз наголошую: відповідно до Регламенту в нас на розгляд питання 45 хвилин. Ми з вами дійшли згоди. Я бачу, що, в принципі, дійшли згоди про те, щоб практично втричі збільшити кількість часу, відведеного за Регламентом.</p>
<p>Хто від фракції буде хотіти виступити, будь ласка, хай записуються. В міру можливості представники фракцій виступлять. Ми не маємо права зобов'язати кожного керівника фракції обов'язково виступати. Це право кожної фракції.</p>
<p>Я звертаюся до "Нашої України", Романа Зварича. Прошу, ви абсолютно праві, що наше обговорення повинно закінчитися прийняттям відповідних рішень. На то ми і обговорюємо. Тому я прошу: давайте проект постанови, розповсюджуйте його, поки ми заслухаємо інформацію, він уже повинен бути на руках. І ті, хто братимуть участь в обговоренні, я думаю, вони вже будуть торкатися і цього, торкатися і цього питання.</p>
<p>Що стосується питань про Ірак і інших. Я прошу підготувати пропозиції, тому що одну з пропозицій ми вже голосували, і вона набрала 163 голоси тільки. Ця пропозиція не знайшла підтримки. Поки що інших проектів я не бачу, значить, готуйте, ми завершимо це питання, потім будемо переходити до інших гарячих питань.</p>
<p>Отже, процедура закінчена. Я надаю слово для інформації заступнику Голови Верховної Ради України Олександру Олексійовичу Зінченку. Будь ласка, 15 хвилин.</p>
<p>&nbsp;</p>
<p>ЗІНЧЕНКО О.О.</p>
<p>Шановні колеги, шановні народні депутати, гості, журналісти! Треті за останні роки вибори міського голови міста Мукачеве відзначені подіями, які пригорнули до цього закарпатського містечка, де мешкає біля 120 тисяч чоловік, з яких 82 тисячі мають право приймати участь у виборах, увагу громадськості, політиків, депутатського корпусу, журналістів, міжнародних організацій та спостерігачів. Задовго до дня виборів 18 квітня атмосфера&nbsp; накалялась і переросла в численні порушення&nbsp; законодавства&nbsp; як під час підготовки, проведення, так і навіть вже після завершення виборів. Відповідно з зверненням народних депутатів та&nbsp; доручення Погоджувальної ради комісія під моїм головуванням&nbsp; протягом доби працювала в місті&nbsp; Мукачевому. Ми проаналізували результати виборів, офіційні повідомлення, з'ясували обставини конфліктних ситуацій та порушень під час виборів. В групі були представлені керівники&nbsp; 4-х профільних парламентських комітетів: з питань державного будівництва і місцевого самоврядування Матвієнка, з питань законодавчого&nbsp; забезпечення правоохоронної діяльності Мойсик, з питань боротьби з організованою&nbsp; злочинністю та корупцією Стретович, з питань правової політики Онопенко. Для того аби зробити процес вивчення&nbsp; ситуації максимально&nbsp; відкритим та прозорим, ми залучили до участі практично у всіх офіційних зустрічах народних депутатів від фракції СДПУ(о) Зайця, Гайдаша, Шепетіна, Шуфрича. Крім того, у місті Мукачевому паралельно з нами&nbsp; працювали представники центрального апарату МВС, Генеральної прокуратури та Уповноважений Верховної Ради України з прав людини. Я вдячний Уповноваженому з прав людини Ніні Карпачовій та її команді за співпрацю і особисту присутність на виборах у Мукачевому. Український омбудсмен під час цих подій виявила свою політичну незаангажованість та здатність піднятися над виборчими страстями заради головного: захисту прав людини на вільне&nbsp; волевиявлення. Власний погляд на події Ніна Іванівна висловить у своєму виступі.</p>
<p>За добу роботи ми зустрілися з головою облдержадміністрації та головою облради, керівниками&nbsp; обласного та міського управлінь внутрішніх справ, обласним прокурором, депутатами&nbsp; мукачівської міської ради, обома найбільш рейтинговими кандидатами&nbsp; на посаду міського голови міста Мукачеве Віктором Балогою та Ернестом Нусером.</p>
<p>Відразу хочу зазначити, ці зустрічі не мали жодних ознак слідчих дій. Робоча&nbsp; група абсолютно усвідомлювала межі своїх повноважень визначених Конституцією та законом України. І тому керівники відповідних владних та силових структур області на прохання, підкреслюю, саме на прохання робочої групи Верховної Ради висловили свою позицію та своє ставлення до подій навколо виборів мукачівського міського голови. Крім того, ми спілкувалися з самими виборцями, з&nbsp; мешканцями Мукачево&nbsp; і, так би мовити, мали змогу&nbsp; відчути загальну атмосферу цих виборчих перегонів.</p>
<p>Після&nbsp; короткої зустрічі з керівниками&nbsp; області після&nbsp; приїзду члени робочої групи відразу ж відбули до Мукачево. По свіжих слідах оглянули&nbsp; три виборчих дільниці: 1-шу, 3-тю і 26-ту. На перших двох ми мали нагоду особисто&nbsp; побачити результати&nbsp; "штурмів", які здійснювалися невідомими молодиками в ніч з неділі на понеділок після підрахунку голосів.&nbsp; Ми на власні очі бачили розбиті шибки, виламані двері, виламані вікна другого поверху, мали бесіди з охоронцями та місцевими мешканцями. Переконані: мета нападників була одна - залякати членів виборчих дільничних комісій чи присутніх спостерігачів.</p>
<p>Нормально налагодити взаємодію з міського владою та представниками територіальної виборчої комісії нам не вдалося, просто не було з ким.</p>
<p>Пан Нусер, який був оголошений ТВК переможцем, мав з нами коротку зустріч і після&nbsp; того зник у невідомому напрямі. Аналогічно зник і його попередник, який&nbsp; відповідно до Указу Президента&nbsp; виконував обов'язки&nbsp; міського голови до виборів. Дивна&nbsp; епідемія зникнення охопила всіх членів ТВК.&nbsp; Тому ми не змогли почути хоч якісь коментарі від&nbsp; представників центрального суб'єкту виборчого процесу, від самої виборчої комісії. І головне - побачити протоколи, згідно з якими ТВК зробила свої висновки щодо результатів голосування. Взагалі склалося враження, що місцевого самоврядування у місті Мукачево просто немає. Міліція і прокуратура є. Відповідні таблички на кабінетах є. А самоврядування немає.</p>
<p>Це яскраво проілюструвало і абсолютно міфічне засідання міськради, на якому пан Нусер склав присягу і отримав посвідчення міського голови. Ми не змогли отримати жодного документального підтвердження як самого факту проведення засідання, так і його легітимності. З 43 депутатів міськради на засіданні були лише 14, але це не завадило голові скласти присягу та встановити табличку на кабінеті.</p>
<p>Мушу також зауважити, що надзвичайно серйозний інцидент відбувся вже під час роботи групи. В ніч з понеділка на вівторок, приблизно о другій годині, група невідомих молодиків увірвалася до приміщення міськради, побила чергового, зламала двері в приміщенні територіальної виборчої комісії та викрала, або, як на нашу думку, могла викрасти виборчі бюлетені. Причому, напередодні від депутатів міськради ми отримали відповідну інформацію про можливість цього напряму. І на моє прохання Голова облради звернувся до керівника міської міліції, зауваживши на необхідність підсилення охорони приміщення міськради. Але натомість, приблизно через годину після цієї розмови, охорону взагалі було знято. Охорона була знята по команді. Кого? Чому всупереч домовленості щодо підсилення охорони міськради було здійснено протилежне. Я зараз не буду зупинятися на питаннях: хто і як не забезпечив належної охорони? То не справа робочої групи. Але наше попередження було грубо проігноровано.</p>
<p>Взагалі дії місцевої міліції викликають меншою мірою здивування. Складається враження, що правоохоронні органи свідомо втягувалися в здійснення невластивих їм функцій. Говорячи про правоохоронців, я не хотів би узагальнити цей висновок на всіх без винятку. Адже ми пересвідчилися, що багато міліціонерів чесно виконували свій обов'язок на дільницях навіть під тиском зухвалих молодиків.</p>
<p>Тепер декілька слів про загальні враження від поїздки та проведення роботи. Переш за все робоча група не ставила перед собою завдання провадити якісь слідчі дії і тим більше впливати на результати виборів. Метою нашої роботи було максимально об'єктивно відстежити ситуацію, виявити організаторів конфліктів, скласти об'єктивну та системну картину подій. І вважаємо її критичною. У результаті жорсткого протистояння під сумнів поставлені цінності демократії. У людей виникає зневіра у можливість впливати на події, зневіра у демократичні механізми. У багатьох з них викликає обурення, цинізм та зухвалість, з якими діяли порушники законів.</p>
<p>Тепер конкретно щодо обставин проведення виборів. У всіх членів групи щодо цього є консолідована позиція. Я думаю, що і інші народні депутати, які були присутні на наших зустрічах, не заперечуватимуть цю позицію. Порушення закону відбувалося на всіх етапах виборчого процесу і продовжуються зараз. Чи чинився тиск, чи мали місце переслідування людей за політичними мотивами? Так. Чинився тиск, і мали місце переслідування за політичними мотивами. Були і непоодинокі. Ми мали зустріч із людьми, які письмово підтвердили факти погроз та звільнення з роботи, моральний тиск тощо.</p>
<p>На виборах зіткнулися за великим рахунком дві сили. Різниця між ними принципово в тім, що одна з них використовувала владні можливості, інша таких можливостей не мала. Я не маю можливості докладно зупинятися на всіх обставинах виборчого марафону. Лише зауважу,&nbsp; що рівність умов проведення передвиборної агітації, м'яко кажучи, можна поставити під величезний сумнів. Це зокрема стосувалося і тимчасового закриття телекомпанії "М-студія" і висвітлення позицій кандидатів у місцевих та навіть в центральних засобах масової інформації. Але це ще, як з'ясувалося, були квітки. Найцікавіше розпочалося після&nbsp; голосування.</p>
<p>В день голосування у неділю 18 квітня до 20 години, я хотів би це підкреслити у місті було&nbsp; відносно спокійно. У нас є заяви клубу виборців та&nbsp; численних спостерігачів про порушення, що мали місце, але вони&nbsp; в цей час ще не носили тотального характеру. Але в ніч після виборів декілька дільниць були атаковані невідомими особами. За дивним збігом обставин ці атаки розпочалися після того, як почали надходити відомості про перевагу одного з кандидатів.&nbsp; Складається враження, що організатори провокацій зважили на той факт, що у Мукачеві були присутні&nbsp; аномально висока кількість спостерігачів. І вирішили&nbsp; перенести процес корегування&nbsp; та впливу на результати&nbsp;&nbsp; виборів&nbsp; на нічний час.</p>
<p>За словами практично всіх очевидців, в день&nbsp;&nbsp; та ніч виборів у місті спостерігалася висока концентрація груп людей певної специфічної&nbsp; зовнішності. Дії цих груп явно координувалися. Крім власне нападів на виборчі дільниці,&nbsp; у ту ж&nbsp; ніч відбувалося декілька зіткнень, і&nbsp; є постраждалі. Зокрема, відбулися сутички між присутніми на всіх виборчих дільницях народними&nbsp; депутатами від "Нашої України" з невідомими людьми міцної статури, що зосередилися навколо&nbsp; дільниць після їх закриття.</p>
<p>У понеділок троє представників "Нашої України" звернулися до&nbsp; судмедекспертизи. Відповідні матеріалі будуть передані тимчасовій слідчій парламентській комісії та відповідним слідчим органам. Названі факти підводять до висновку про існування окремого, специфічного і абсолютного неконституційного і незаконного фактору впливу на виборчий процес з боку, скажемо прямо, кримінальних або напівкримінальних&nbsp; структур. Це, звичайно, не є правовим висновком. Але після зустрічі та розмов із виборцями, із обласними можновладцями склалося саме таке враження.</p>
<p>Далі - підрахунок голосів. До третьої години ночі на абсолютній більшості виборчих дільниць підрахунок голосів було завершено. Представники "Нашої України" передали зведений результат підбиття підсумків на всіх, крім 26 дільниці. 26 дільниця, зазначу, має біля трьох тисяч голосів і принципово не могла вже вплинути на результати виборів.&nbsp;</p>
<p>За їх даними перевага Віктора Балоги над Ернестом Нусером складає більше п'яти тисяч голосів. Висидів з майже десятком депутатів міськради, які були в більшості теж спостерігачами від Компартії, Соцпартії, "Зелених", "Нашої України" та інших, було підтверджено саме такий розклад на користь Балоги. Але вже о 4.30 територіальна виборча комісія оголошує результат - переміг Ернест Нестор, Нусер, майже з такою ж різницею. Я невипадково обумовив... (Оплески)</p>
<p>Як могли змінитися результати? Просто зайвих не буває. Відповіді на це питання немає. Ми не змогли зустрітися з представниками ТВК і не змогли ознайомитися з протоколами дільничних комісій та з підсумковим протоколом, на підставі якого голова ТВК оголосив одного з кандидатів переможцем.</p>
<p>Сама робота ТВК відбувалася у досить дивному режимі секретності. Так, на засіданні був запрошений прокурор області, і я особисто вважаю це нормальним фактором у цій ситуації жорсткого протистояння, але на це ж засідання не були допущені спостерігачі? Чому? На яких підставах? Ми не змогли отримати відповіді на ці питання. Робота ТВК була нетрадиційно, в лапках, зорганізована і в територіальному плані.</p>
<p>Так, до роботи в приміщенні ТВК був прямий і неконтрольований доступ із приміщенні міського голови та штабу одного з кандидатів. Нарешті, повним “апофігеєм” стала спроба легітимізувати результатів виборів завдяки пожежній сесії міськради, яка не залишила по собі жодних матеріальних свідчень, а також подальший нічний напад на приміщення ТВК і зникнення всіх документальних підтверджень підрахунку голосів разом із самими членами ТВК. (Оплески)</p>
<p>Я, звичайно, не стверджую, що ці протоколи зникли, але&nbsp; і підтвердження їх існування поки що немає. У всякому разі жоден з народних депутатів не зміг отримати ці&nbsp; підтвердження.</p>
<p>Завершуючи короткий огляд фактологічної частини нашої роботи, хочу зазначити, що за твердженням прокурора області після приїзду нашої робочої&nbsp; групи по&nbsp; фактам конфліктів та порушень під час виборів відкрито п'ять кримінальних справ. Шоста справа, за його твердженням, буде відкрита щодо нападу на приміщення ТВК.</p>
<p>Які ж висновки можна зробити з аналізу цих обставин? Перше, чи мали місце грубі порушення, які вирішальною мірою впливали на результати виборів? Так, ми вважаємо, що такі порушення мали місце. Можна сперечатися і про їх кількість, але ігнорувати наявність грубих порушень виборчого законодавства просто неможливо. При цьому, як я вже показав, порушення закону відбувалося на всіх етапах виборчого процесу і продовжується зараз.</p>
<p>Ми, звичайно, не претендуємо на роль судової влади, і тому прошу не сприймати цю заяву як вирок. Це оцінка ситуації і позиція всіх членів групи щодо такої оцінки повністю співпадає.</p>
<p>Друге, в чому причина загострення ситуації і в чому небезпека мукачівських подій? Тут варто зауважити, що комплекс проблем накопичувався протягом років, він має декілька складових - економічну, політичну, суто кримінальну тощо. Але зараз це не головне...</p>
<p>&nbsp;</p>
<p>ГОЛОВУЮЧИЙ. Будь ласка, продовжіть.</p>
<p>&nbsp;</p>
<p>ЗІНЧЕНКО О.О. ... тут важливе інше.</p>
<p>На жаль, в місті Мукачево ми спостерігаємо тісне переплетіння інтересів влади, силових структур та криміналітету. Це вкрай небезпечна ситуація, яка вимагає термінового втручання, інакше далі мова йтиметься вже не про порушення виборчого&nbsp; законодавства та адміністративні зловживання, а про цинічне і системне нехтування правами громадян. Тобто під загрозу постають базові конституційні принципи.</p>
<p>Зважаючи на це ми просто не маємо права допустити зневіри громадян у Конституцію та дієвість демократії.</p>
<p>Окремо хочу зауважити на тому, що мукачівські події виявили новітні технології фальсифікації виборчого процесу, з'явилася власна українська виборча арифметика. Це тоді, коли абсолютно не важливо, як проголосували, необхідний результат, відомий наперед. При цьому не важливі складові суми, головне, щоб ця сума свідчила про переконливу перемогу. Звичайно, не можна сказати, що це лише вітчизняне ноу-хау. Так, Йосип Віссаріонович ще в 30-ті роки зауважив, що головне: не власний факт голосування, а його підрахунки. І значно пізніше ще один великий демократ Самоса цинічно заявляв про те, що його супротивники виграли вибори, а він виграв підрахунок голосів.</p>
<p>Але у Мукачевому наші доморощенні генії чорних тенологій пішли ще далі і досягли раніше не знаних обріїв. Ми виявилися у глухому куті. Третій день після виборів минає, а правової бази для оскарження їх результатів немає, як немає легітимних результатів та правових підстав виконання обраною особою своїх службових обов'язків. Тобто наявний якнайширший простір для будь-яких маніпуляцій.</p>
<p>І тут я хочу зауважити нам, законодавцям, адже режисери мукачівського дійства значною мірою використали дірки виборчого законодавства для того, щоб завести ситуацію у цей глухий кут правового ...............</p>
<p>Не можу не згадати і роль ЗМІ, особливо центральних, які висвітлювали ситуацію відверто необ'єктивно і заангажовано.</p>
<p>І, насамкінець: який вихід із ситуації. Вважаю, що для її розв'язання необхідні безпрецедентні дії всіх структур: від Верховної Ради до Ради національної безпеки, із залученням кращих спеціалістів силових органів, їх центральних апаратів. Верховна Рада може і повинна забезпечити постійний нагляд за розвитком ситуації і чітко відстежувати всі дії міського самоврядування, виконавчої та судової влади, використовувати наявні правові та політичні механізми для забезпечення об'єктивного розслідування подій і, головне, задля недопущення їхнього повторення.</p>
<p>Я вважаю, що зараз зарано ставити остаточну крапку. Двоє члені групи - Матвієнко і Стретович - вчора ще залишалися у Мукачевому. Там ще працює голова тимчасової комісії. Крім того, як ви знаєте, Президент дав відповідні доручення Генеральній прокуратурі. Тобто ми можемо сподіватися, що вже ближчим часом правові підстави розв'язання ситуації будуть певним чином з'ясовані.</p>
<p>Щодо постанови, то треба розглядати всі альтернативи, зваживши, що люди чекають не політичної риторики, а конкретної правової допомоги, задіянння правових механізмів і захисту їхніх інтересів. З подій навколо Мукачево всім треба зробити найсерйозніші висновки.</p>
<p>Дякую за увагу. (О п л е с к и)</p>
<p>&nbsp;</p>
<p>ГОЛОВУЮЧИЙ. Будь ласка, запишіться на запитання. Прошу висвітлити. 10 хвилин. Скомаровський. Підготуватися Царенко.</p>
<p>&nbsp;</p>
<p>10:32:52</p>
<p>СКОМАРОВСЬКИЙ В.В.</p>
<p>Адаме Івановичу, прошу передати слово Кармазіну. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Кармазін.</p>
<p>&nbsp;</p>
<p>10:32:59</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни, "Солідарність" виборчого блоку Віктора Ющенка "Наша Україна".</p>
<p>Шановний пане Зінченко, я щиро дякую вам за ту мужність, з якою вперше&nbsp; з цієї трибуни прозвучали ті висновки, про які зараз сказали. Я був очевидцем цих подій і насправді бачив абсолютно повну бездіяльність органів Служби безпеки, прокуратури і повну підвладність бандитам міліції. Повну!</p>
<p>Чи не вважаєте ви за потрібне поставити зараз від імені&nbsp; комісії якийсь наголос саме на керівника обласних цих структур і ролі облдержадміністрації перед Президентом України. І чи не говорили вам про роль окремих осіб із числа&nbsp; керівництва Адміністрації Президента України і зв'язок з контрабандою.......</p>
<p>&nbsp;</p>
<p>ЗІНЧЕНКО О.О. В своїй доповіді я зазначав, що корені цієї ситуації глибокі, надто глибокі: і економічні, і політичні, і соціальні. Я не хотів би, щоб сьогодні були висновки судові, але ми маємо зробити висновки політичні. І серед політичних висновків потреба значного&nbsp; кадрового оновлення&nbsp; складу всіх органів: і місцевого самоврядування, і всіх силових структур, які відповідають за події. &nbsp;(О п л е с к и)</p>
<p>&nbsp;</p>
<p>ГОЛОВУЮЧИЙ. Будь ласка, Царенко. Підготуватися Білорусу.</p>
<p>&nbsp;</p>
<p>10:34:39</p>
<p>ЦАРЕНКО О.М.</p>
<p>Царенко, фракція СДПУ(о). Прошу передати слово Шуфричу.</p>
<p>&nbsp;</p>
<p>ГОЛОВУЮЧИЙ. Будь ласка, мікрофон Шуфрича.</p>
<p>&nbsp;</p>
<p>10:34:47</p>
<p>ШУФРИЧ Н.І.</p>
<p>Олександре Олексійовичу, у мене до вас таке&nbsp;&nbsp; запитання. Ви сказали, що у понеділок ввечері зникли&nbsp; виконуючий обов'язки міського голови Опачко і міський голова&nbsp; Нусер. Я хочу вам нагадати, як&nbsp; ви запрошували у диктаторській формі, про яку ми звикли, працюючи з вами&nbsp; в партії об'єднаних соціал-демократів, якщо на 21.30 вони не з'являться, то ви приймете&nbsp; адекватні міри і рішення. Хочу вам повідомити, Олександре Олексійовичу, що 21 годину 30 хвилин Опачко з відстані 80 кілометрів під'їхав і підійшов Нусер. Ми прочекали вас разом з головою облради біля 40 хвилин, про що, до речі, я мав нагоду повідомити 5-му каналу під час п'ятого ефіру. Скажіть, будь ласка, чому ви о 21 годині 19 квітня..?</p>
<p>&nbsp;</p>
<p>ЗІНЧЕНКО О.О. Я дякую вам за таку&nbsp; нагоду пересвідчитися&nbsp; у диктаторських здібностях. Але я хотів би коментувати інше. Дійсно, о 21.30, це був перший день нашого приїзду, ми працювали до 12 години ночі у приміщенні міськради. Я сказав і ще раз підтверджую, що відбувалися зустрічі з мешканцями, з представниками міської ради і о 21.30, вона відбулася о 21.45. До речі, згаданий вами голова облради був присутній на всіх зустрічах і у перший, і у другий день. Якщо хотів бути присутнім, а де був пан Нусер і Опачко, які зникли, дійсно, у невідомому напрямку,&nbsp; я вже не знаю. Я не відповідаю за дії посадових осіб, які мали&nbsp; з'явитися на цю комісію.</p>
<p>І головне. Я думаю, що ми мали 25 годин для з'ясування ситуації. Ми попередили, о 18 годині по приїзду на територію області голову&nbsp; обласної державної адміністрації і&nbsp; голову облради, що вони мусять забезпечити умови для роботи парламентської комісії. Ми приїхали не відпочивати, а працювати і здійснювали функції в межах відведених нам повноважень.</p>
<p>( О п л е с к и)</p>
<p>&nbsp;</p>
<p>ГОЛОВУЮЧИЙ. Будь ласка, Білорус, підготуватися Черноволу.</p>
<p>&nbsp;</p>
<p>10:37:16</p>
<p>БІЛОРУС О.Г.</p>
<p>Прошу передати слово&nbsp; народному депутату Терену.</p>
<p>&nbsp;</p>
<p>ГОЛОВУЮЧИЙ. Будь ласка, мікрофон Терена.</p>
<p>&nbsp;</p>
<p>10:37:27</p>
<p>ТАРАН В.В.</p>
<p>Терен, Блок Юлії Тимошенко.</p>
<p>Шановний доповідачу, штурм виборчих дільниць вночі - це типовий фашизм, який з Мукачево розповзається по всій Україні. І основою цього фашизму є триада: силові структури, влада та криміналітет. І ви правильно тут згадали сталінські технології, тобто в Україні сьогодні маємо сталінський фашизм, а конкретно - сталінсько-медведчуківський фашизм. Але фашизм став можливий саме тому, що своєчасно не була заборонена нацистська партія.</p>
<p>Питання: чи не здається вам, що в контексті подій мають бути заборонені ті політичні партії, ті неофашистські партії, діяльність яких грунтується саме на ідеології, на диктаторських здібностях, про що говорив тут попередній депутат Шуфрич, який був організатором і натхненниками&nbsp; всіх цих подій. Дякую.</p>
<p>&nbsp;</p>
<p>ЗІНЧЕНКО О.О. Моя відповідь дуже коротка. Такі дії може здійснювати виключно суд. Підмінювати дії демократичні, які будуть мати виключно політичний характер, і чергові заборони не призведуть ні до яких політичних наслідків - тільки до загострення ситуації. Виключно суд. І оце є головний висновок. Ми наполягаємо на здійсненні найсерйознішої судової перевірки прокуратури, втручання всіх органів, кваліфікованої оцінки і судового відповідального рішення.</p>
<p>Одне з цих рішень могло б зразу піднести рівень розгляду судових розглядів безпосередньо до Верховного Суду України.</p>
<p>&nbsp;</p>
<p>ГОЛОВУЮЧИЙ. Будь ласка, Баранівський. Вибачте, Чорновіл. Підготуватися Баранівському.</p>
<p>&nbsp;</p>
<p>10:39:05</p>
<p>ЧОРНОВІЛ Т.В.</p>
<p>Шановний доповідачу, перше, чи не склалося у вас&nbsp; враження під час візиту у Мукачево, що силові структури, які покликані забезпечити порядок&nbsp; під час виборів і зокрема і життя, і здоров'я&nbsp; народних депутатів, не тільки були&nbsp; бездіяльні, але й акцептували дії криміналітету?</p>
<p>Друге. Чи не вважаєте ви, що у даному випадку Верховна Рада має всі підстави звернутися до&nbsp; Президента з проханням зняти&nbsp; з своїх посад керівників силового блоку&nbsp; СБУ і МВС?</p>
<p>І третє. Чи не&nbsp; нагадали події у Мукачево вам кадри&nbsp; кінохроніки з&nbsp; 30-х років минулого століття, коли в Німеччині приходив до влади фашизм?</p>
<p>&nbsp;</p>
<p>ЗІНЧЕНКО О.О. Я у своїй доповіді сказав, що силові структури, я наголошую особливо, структури, які належать до Міністерства внутрішніх справ, послідовно втягувалися на здійснення не властивих їм,&nbsp; специфічних функцій. Я підтверджую цей висновок.</p>
<p>Щодо дій, які мусить зробити Президента, я думаю, що якщо буде правове розслідування і судові наслідки, то&nbsp; і Президента, і Верховна Рада мають визначитися із всіма без винятку особами, які були залучені до цих процесів і мали відповідати за їх наслідки, всі без винятку, ми на цьому наполягатимемо.</p>
<p>&nbsp;</p>
<p>ГОЛОВУЮЧИЙ. Будь ласка, Баранівський,&nbsp; підготуватися Самофалову.</p>
<p>&nbsp;</p>
<p>10:40:32</p>
<p>БАРАНІВСЬКИЙ О.П.</p>
<p>Фракція соціалістів, Олександр Баранівський.</p>
<p>Прошу передати&nbsp; слово Бокию.</p>
<p>&nbsp;</p>
<p>10:40:43</p>
<p>БОКИЙ І.С.</p>
<p>Шановний Олександре Олексійовичу, як відомо, Мукачево - це не перше&nbsp; місце, на якому ми спіткнулися, до цього були Суми,&nbsp; до цього були Ромни, і ви знаєте те, що там&nbsp;&nbsp; відбувалося. Чи не здається вам, що вибори у цих&nbsp; містах і у Мукачеві, і бездіяльність міліції, потурання бандитам - це є принесені на терени України донецьких технологій для організації наступних президентських виборів? Це перше запитання.</p>
<p>Друге. Тут сидить міністр внутрішніх справ, дуже гордий зі своєї посади і генеральського звання, але його&nbsp; міністерство з березня 2001 року не встановило досі і досі не встановило, хто&nbsp; із міліціонерів бандитів побив Валентини Петрівну Семенюк. І як ви думаєте, чи потрібен Україні такий міністр?</p>
<p>І третє запитання. У світлі того, що відбулося. Чи... (Вимкнено мікрофон).</p>
<p>&nbsp;</p>
<p>ЗІНЧЕНКО О.О. Називайте технологію як хочете. Але я хотів би сказати, і висновок у нас абсолютно переконливий, що вони є, вони діють, і вони відпрацьовуються. (Оплески).</p>
<p>&nbsp;</p>
<p>ГОЛОВУЮЧИЙ. Будь ласка, Самофалов. Підготуватися Развадовському.</p>
<p>&nbsp;</p>
<p>10:42:04</p>
<p>САМОФАЛОВ Г.Г.</p>
<p>Уважаемый Александр Алексеевич, Самофалов, фракция "Регионы Украины".</p>
<p>У мене нет оснований не верить вашей информации. Мне, честно говоря, стало просто, мягко говоря, грустно от того, что происходит. У меня одно уточнение. Вы сказали о том, что работники милиции выполняли команду о том, чтобы оставить охрану в ............... дильныце, где находились выборчие бюллетени. Установлен факт, это местная инициатива или команда давалась какая-то с Киева? Спасибо.</p>
<p>&nbsp;</p>
<p>ЗІНЧЕНКО О.О. Я думаю, ви розумієте, що за будь-яких обставин, за виняткового розвитку сучасних технологій дає команду командир, який здійснює якісь дії. Є підлеглі, є структура, яким підпорядкування. Тому без задіяння вертикалі це неможливо зробити. Тому я абсолютно переконаний, що команди... (Оплески). Команди були, і вони працювали.</p>
<p>&nbsp;</p>
<p>ГОЛОВУЮЧИЙ. Будь ласка, Разадовський. Підготуватися Катушевій.</p>
<p>&nbsp;</p>
<p>10:43:08</p>
<p>РАЗВАДОВСЬКИЙ В.Й.</p>
<p>Дякую. Прошу передати слово народному депутату Зайцю, фракція СДПУ(о).</p>
<p>&nbsp;</p>
<p>ГОЛОВУЮЧИЙ. Будь ласка, Заєць Володимир.</p>
<p>&nbsp;</p>
<p>10:43:16</p>
<p>ЗАЄЦЬ В.В.</p>
<p>Шановний Олександре Олексійовичу, власне мене не дивує ваше особливе ставлення до соціал-демократів, воно мене, швидше всього, розчаровує. Але я хотів би... (Шум у залі). Два запитання задати. Скажіть, будь ласка, чому у вашу доповідь не потрапила інформація начальника міського управління внутрішніх справ міста Мукачева про побиття двох міліціонерів трьома народними депутатами із фракції "Наша Україна", вилучення незаконне трьох відеокамер, посвідчення працівника міліції? І чому в довідку ви включили уже таке поняття, як "міфічна сесія", коли ви написали тільки запит за обласного прокурора, який би і вам надав інформацію, допоміг вилучити чи підтвердити документи про проведення такої сесії? Ви маєте відповідь на запит прокурора чи з якихось інших міркувань ви включили це у власну доповідь. Дякую.</p>
<p>&nbsp;</p>
<p>ЗІНЧЕНКО О.О. Дякую за запитання.</p>
<p>Ви знаєте, я можу вам, дійсно, повідомити і погоджуюся з вами, що в доповідь багато що не ввійшло. Якби мені дали годину, я навів би ще багато фактів, які б тільки підсилили картину загальну. Це - перше. (Оплески)</p>
<p>По-друге, я думаю, що у мене є морально-етична складність і я розумію, що після моєї доповіді будуть згадувати моє особисте відношення. Так от, я можу сказати: не шукайте моє відношення до СДПУ(о) там, де його не було. Я виконував обов'язки заступника Голови Верховної Ради. (Оплески)</p>
<p>Я хотів би ще раз підкреслити, моє ставлення до цих подій полягає в цьому, що здійснювались повноваження одних сил, які спиралися на владні повноваження, інші, які цього не мали. І це - принципова різниця.</p>
<p>&nbsp;</p>
<p>ГОЛОВУЮЧИЙ. Будь ласка, Катушева.</p>
<p>&nbsp;</p>
<p>10:45:09</p>
<p>КАТУШЕВА З.Г.</p>
<p>У меня такий вопрос: а что сегодня "нашисты" только проснулись? Разве не аналогичный беспредел творился и в 98-ом году, 99-ом, в 2002 году в отношении нашего лидера в Крыму 2002 года? Такой беспредел творился! И все это знали. Громили здание ЦК, издевались над ветеранами во Львове, избивали. Ведь где тогда были? Почему они тогда никого не привлекли к ответственности за те беспределы, которые в отношении моих друзей, товарищей-коммунистов творился? А сейчас проснулись.</p>
<p>&nbsp;</p>
<p>ЗІНЧЕНКО О.О. Я могу сказать, что если идет речь, уважаемая моя коллега, если идет речь о конкретных выводах, то ситуация будет развиваться. Если не будет поставлена точка, то она будет бесконечная. И когда-то нужно ставить точку. Здесь не есть противостояние политических сил.</p>
<p>&nbsp;</p>
<p>ГОЛОВУЮЧИЙ. Так, дякую, Олександр Олексійович. Дякую, сідайте, будь ласка.</p>
<p>&nbsp;</p>
<p>ЗІНЧЕНКО О.О. Я дякую за увагу. (Оплески)</p>
<p>&nbsp;</p>
<p>ГОЛОВУЮЧИЙ. Слово для інформації має міністр внутрішніх справ України Микола Васильович Білоконь, будь ласка, для доповіді 5 хвилин і відповіді на запитання 10 хвилин. Прошу, Микола Васильович.</p>
<p>&nbsp;</p>
<p>БІЛОКОНЬ М.В.</p>
<p>Шановні члени президії, шановні народні депутати України!</p>
<p>За вашим дорученням інформую про заходи, вжиті органами внутрішніх справ для забезпечення громадського порядку під час виборів мукачівського міського голови, які відбулися 18 квітня, та реагування та повідомлення про події кримінального характеру, які мали місце у цей день.</p>
<p>Під час підготовки до проведення виборів обласним управлінням Міністерства внутрішніх справ було видано відповідне розпорядження. Згідно з ним із 16 квітня цього року розгорнуто роботу оперативного штабу управління на чолі з першим заступником начальника Русиним. На нього було покладено координація .........сил Закарпаття, залучених до охорони громадського&nbsp; порядку у місті Мукачево та прийняття відповідних&nbsp; рішень.</p>
<p>Сили і засоби з інших регіонів для виконання правоохоронних завдань не залучалися, оскільки начальник обласного управління аргументував недоцільність їх використання.</p>
<p>За усіма 36-ма виборчими дільницями було закріплено керівний склад обласного апарату, його структурних підрозділів та міськрайорганів Закарпаття. Усього для несення служби по охороні приміщень територіальної виборчої комісії та виборчих дільниць залучалося 270 працівників міліції, працювали вісім посилених слідчо-оперативних груп. На випадок ускладнення оперативної обстановки було створено резерв загальною чисельністю 140 працівників органів внутрішніх справ.</p>
<p>Крім того охорону громадського порядку на території районного центру забезпечували 100 працівників органів внутрішніх справ області та 40 військовослужбовців підрозділів внутрішніх справ, які дислоковані у місті Ужгороді.</p>
<p>Як вже було сказано, хід виборів контролювали 140 спостерігачів, у тому числі дев'ять з іноземних держав, 76 народних депутатів України та представники різних політичних партій.</p>
<p>Органи внутрішніх справ докладали зусиль для забезпечення громадського порядку. Разом з тим, доповідаю вам, що зареєстровано сім заяв та повідомлень про події кримінального характеру, у тому числі чотири заяви про хуліганські дії, зокрема побиття народного депутата Поліщука, та три - про перешкоджання громадянам у здійсненні виборчих прав.</p>
<p>За кожною заявою про хуліганство як про злочин, підслідний органам внутрішніх справ, порушено кримінальні справи. Слідство по них ведеться за участю головного слідчого управління Міністерства внутрішніх справ.</p>
<p>У результаті проведених оперативно-розшукових заходів та слідчих дій на цей день встановлено декілька осіб, які можуть бути причетними до вчинення цих злочинів. І я думаю, що до першого числа Генеральна прокуратура проінформує про розкриття цих злочинів.</p>
<p>Збираються також матеріали, які служитимуть підставою для їх затримання у встановленому законом порядку. За трьома фактами перешкоджання громадянам у здійсненні виборчих прав матеріали передано нами до прокуратури за підслідністю.</p>
<p>Хотів би більш детально зупинитися на події, яка сталася в ніч на 19 квітня поточного року.</p>
<p>Після оголошення результатів виборів четверо невідомих безпричинно накинулись на працівників міліції, які були у форменому одязі і знаходилися при виконанні службових обов'язків. Зокрема, вони завдали кілька ударів начальнику відділу обласного управління Шелепцю, спричинивши йому тілесні ушкодження.</p>
<p>(Ш у м&nbsp; у&nbsp; з а л і)</p>
<p>Цей факт підтверджують поряд з працівниками міліції цивільні особи. Є й об'єктивний.......................акт медичного обстеження.</p>
<p>(Ш у м&nbsp; у&nbsp; з а л і)</p>
<p>&nbsp;</p>
<p>ГОЛОВУЮЧИЙ. Микола Васильович, почекайте, будь ласка. Микола Васильович!</p>
<p>Шановні колеги! Шановні колеги! Ми з вами домовлялися, що ми вислуховуємо інформацію. Своє обурення ми висловимо під час обговорення інформації. Олійник. Петро Олійник, сядьте, будь ласка.</p>
<p>(Ш у м&nbsp; у&nbsp; з а л і)</p>
<p>Шановні колеги, я прошу, сядьте, будь ласка. Шановні колеги! Так, будь ласка, Микола&nbsp; Васильович, у вас 30 секунд. Завершуйте і будете відповідати на запитання.</p>
<p>&nbsp;</p>
<p>БІЛОКОНЬ М.В. Хотів би також проінформувати народних депутатів, що, відповідно до порядку, який встановлений рішенням колегії Міністерства внутрішніх справ, проводиться службова перевірка тих фактів, про які звернулися народні&nbsp; депутати України про ті події, які мали місце у місті Мукачево. Більше того, за дорученням виконуючого обов'язки міністра внутрішніх справ, так як я знаходжусь на лікарняному, до Мукачева виїхав заступник міністра Внутрішніх справ генерал-полковник Зубчук&nbsp; з колегами з центрального апарату, які будуть&nbsp; проводити відповідну перевірку по тим фактам, які заявлені народними депутатами України відносно дій працівників органів Внутрішніх справ. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, запишіться на запитання. Прошу висвітлити. Вибачте, у мене чомусь на моніторі немає запису. Покажіть, будь ласка, загальний монітор. Так, є вже. Будь ласка, 10 хвилин. Олексіюк. Підготуватися Поліїту.</p>
<p>&nbsp;</p>
<p>10:53:17</p>
<p>ОЛЕКСІЮК С.С.</p>
<p>Прошу слово передати&nbsp; Івану Зайцю.</p>
<p>&nbsp;</p>
<p>ГОЛОВУЮЧИЙ. Будь ласка, Іван&nbsp; Заєць.</p>
<p>&nbsp;</p>
<p>10:53:24</p>
<p>ЗАЄЦЬ І.О.</p>
<p>Пане міністре, ви заявили про те, що керував&nbsp; міліцією по забезпеченню порідку у Мукачевому пан Русин, заступник начальника Управління&nbsp; Закарпатської області. Чи відомо вам, що саме пан Русин скрізь з'являвся на дільницях, втручався у діяльність комісій саме у присутності цих бандитів, бригадирів-урок таких.</p>
<p>І друге. Чи відомо вам, що на 15-ій дільниці полковник, який одержав вказівку від кримінальних авторитетів, відкрив двері для 30 бандитів на чолі із&nbsp; соціал-демократами такими, як Шурма і&nbsp; Писарчук, і Шепетін. Чи&nbsp; відомі вам ці факти?</p>
<p>І друге. Пан Шуфрич заявив мені: "Ви що не знали куди ви їхали? Адже Мукачево - це українське Палермо". То може ви прислухаєтеся також до думки&nbsp; пана Шуфрича і наведете порядок у&nbsp; цьому Мукачево.</p>
<p>&nbsp;</p>
<p>( Ш у м&nbsp;&nbsp; у&nbsp;&nbsp; з а л і)</p>
<p>ГОЛОВУЮЧИЙ. Будь ласка, відповідайте.</p>
<p>&nbsp;</p>
<p>БІЛОКОНЬ М.В. Дозвольте відповісти народному депутату на його запит.</p>
<p>Мені невідомо про те, що&nbsp; начальник оперативного штабу полковник Русин особисто вникав у питання політичних моментів, які мали місце під час виборчої кампанії. Тим більше, що він керував бандитськими угрупуваннями.</p>
<p>( Ш у м&nbsp;&nbsp; у&nbsp;&nbsp; з а л і)</p>
<p>Зараз проводиться перевірка і по результатам&nbsp; перевірки буде прийняте відповідне рішення. Ви знаєте, що є по цьому питанню доручення глави держави. У тому&nbsp; числі наші працівники центрального апарату будуть розмовляти&nbsp; з депутатами ті, які звернулися з відповідними заявами, в тому числі з паном Зайцем. І зі спостерігачами, вони там зараз працюють на чолі з паном Зубчаком, я проінформував.</p>
<p>&nbsp;</p>
<p>ГОЛОВУЮЧИЙ. Шановні колеги! Шановні колеги з "Нашої України"! Ви задаєте запитання, на яке&nbsp; хочете почути відповідь. Або ви не задавайте його, якщо вас не цікавить відповідь, або, коли&nbsp; задали, чуйте цю відповідь. Потім, я ще раз наголошую, у нас буде можливість виступити, і ви своє обурення, незадоволення висловите публічно, ніхто вам не буде заважати.</p>
<p>Будь ласка, Полііт, підготуватися Ткачу.</p>
<p>&nbsp;</p>
<p>10:55:56</p>
<p>ПОЛІІТ А.А.</p>
<p>Андрій Полііт, фракція Компартії України.</p>
<p>Прошу передать слово Георгию Владимировичу Буйко.</p>
<p>&nbsp;</p>
<p>ГОЛОВУЮЧИЙ. Мікрофон Буйка, будь ласка.</p>
<p>&nbsp;</p>
<p>10:56:07</p>
<p>БУЙКО Г.В.</p>
<p>Буйко,&nbsp; Коммунистическая партия Украины, Донецкая область.</p>
<p>Николай Васильевич, к сожалению ваше ведомство на всех выборах действует стандартно, вмешиваясь в избирательный процес. И ситуация нынешняя она характерна и&nbsp; для Донецкой области. В частности последний пример выборов в 61-ом округе. Называю конкретные факты. Избирательный участок 81 Новоселковского района, когда старший лейтенант Весёлкин не допускал наблюдателя - народного депутата Наливайка, который сидит перед вами, на избирательный участок. Когда народного депутата Ещенко в городе ........., который был тоже наблюдателем, привезли в городское отделение милиции и начали выяснять с ним взаимоотношения. Объясните, пожалуйста.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>БІЛОКОНЬ М.В.&nbsp; Шановні народні депутати! Відносно виборів в Донецькій області я про цей факт не знав. Ми проведемо службову перевірку і я .....</p>
<p>Я перевірю і вам особисто... Я перевірю і доповім вам. Я доповім.</p>
<p>&nbsp;</p>
<p>ГОЛОВУЮЧИЙ. Шановні колеги, шановні колеги! Тепер я вже звертаюся до соціалістів і до Луценка. Шановні колеги, натискуйте на кнопку, задавайте питання, тільки не хором.</p>
<p>Будь ласка, Ткач. Підготуватися Шевчуку.</p>
<p>&nbsp;</p>
<p>10:57:55</p>
<p>ТКАЧ Р.В.</p>
<p>Роман Ткач. Прошу передати слово Петру Олійнику, фракція "Наша Україна".</p>
<p>&nbsp;</p>
<p>ГОЛОС З МІСЦЯ. Олійнику слово.</p>
<p>&nbsp;</p>
<p>ГОЛОВУЮЧИЙ. Будь ласка, Петру Олійнику.</p>
<p>&nbsp;</p>
<p>10:58:05</p>
<p>ОЛІЙНИК П.М.</p>
<p>Пане міністре, Олійник, 125 виборчий округ, фракція "Наша Україна".</p>
<p>Чи відомо вам, у&nbsp; мене є чотири запитання, що о&nbsp; 10 годині я, Ратушняк і Червоненко подали заяву з номерами телефонів, з прізвищами, що&nbsp; заїхало 20 угрупувань бандитських з всієї України?</p>
<p>Друге питання. Чи відомо вам, що на 13 дільниці, де був спостерігачем народним депутат Хмара і Олійник,&nbsp; о 12 годині ночі увірвалися бандити. І я дякую міліціонерам з цієї дільниці, які&nbsp; 30 хвилин тримали бій і є пошкодження, є повністю розбите лице одного міліціонера?</p>
<p>Третє питання. Я не знаю, про кого ви говорите, що увірвалися у територіальну комісію, але саме в цей час я, Бесмертний, Стецьків і Павленко зі значками&nbsp; і в руках із посвідченням зайшли?</p>
<p>&nbsp;</p>
<p>ГОЛОВУЮЧИЙ. Будь ласка, відповідайте Микола Васильович. Відповідайте Микола Васильович.</p>
<p>&nbsp;</p>
<p>БІЛОКОНЬ М.В.&nbsp; Шановні народні депутати, по всім цим фактам проводиться службова перевірка, по всім без виключення. Я вже сьогодні інформував, що виїхав&nbsp; заступник міністра, куратор цього регіону, генерал-полковник, він зараз проводить перевірку. Про результати&nbsp; ми інформуємо Генерального прокурора, який дасть відповідний висновок по цим всім питанням, в тому числі&nbsp; про те побиття, про яке ви ведете мову.</p>
<p>&nbsp;</p>
<p>ГОЛОВУЮЧИЙ. Будь ласка, Шевчук, підготуватися Чічкову.</p>
<p>&nbsp;</p>
<p>11:00:03</p>
<p>ШЕВЧУК С.В.</p>
<p>Сергій Шевчук, фракція Народно-демократичної партії.</p>
<p>Шановний пане міністре, я і мої колеги з тривогою слухають&nbsp;&nbsp; звіт сьогодні&nbsp; і пана Зінченка, і ваш. І ми, знаєте, маємо велике занепокоєння з того приводу, що цей конфлікт може бути прологом тривалого періоду громадських конфліктів в нашій державі. Як нам відомо,&nbsp; завдання правоохоронних органів полягає якраз&nbsp; не у відкриття кримінальних справ, а у&nbsp; впровадженні комплексу профілактичних, попереджувальних заходів, адже саме запобігання злочинів є головною функцією міліції, на наш погляд.</p>
<p>Тому скажіть, будь ласка, як ви оцінюєте ефективність таких профілактичних заходів з боку МВС? Чи, може, й для вас події в Мукачеві були такі ж несподівані, як банальне ДТП? Дякую. (Оплески)</p>
<p>&nbsp;</p>
<p>БІЛОКОНЬ М.В. Шановний народний депутат, я дозволю відповісти на ваше запитання. Дійсно, однією з функцій органів внутрішніх справ це є профілактика правопорушень любого плану, в тому числі при забезпеченні охорони громадського порядку, в тому числі при виборчій кампанії.</p>
<p>Ми зараз перевіряємо всі ці питання. Також вивчаємо ті ситуації, які мали раніше, і, можливо, подивимся на наші нормативні акти і зробимо відповідні зміни для забезпечення більше належного правопорядку.</p>
<p>Можливо, більше того, ми будемо залучати до регіонів, не зважаючи на небажання керівників обласних управлінь, з інших регіонів, з інших областей, з інших міст, можливо, за рахунок навіть центрального апарату для того, щоб у нас було менше таких антигромадських проявів, які відбулися на території Закарпаття, на території міста Мукачево. Ми будемо вживати відповідних заходів реагування.</p>
<p>&nbsp;</p>
<p>ГОЛОВУЮЧИЙ. Будь ласка, Чичков, підготуватись Плющу.</p>
<p>&nbsp;</p>
<p>11:02:11</p>
<p>ЧИЧКОВ В.М.</p>
<p>Прошу передати слово Юлії Тимошенко.</p>
<p>&nbsp;</p>
<p>ГОЛОВУЮЧИЙ. Будь ласка, слово Тимошенко, мікрофон.</p>
<p>&nbsp;</p>
<p>11:02:16</p>
<p>ТИМОШЕНКО Ю.В.</p>
<p>Пан міністр, кожен депутат в цьому залі твердо знає, що ви є ставлеником Віктора Медведчука, що він вас власне і призначав на цю посаду. Разом з Медведчуком ви і кримінальні структури в Закарпатті організували цей шабаш. (Оплески)</p>
<p>Вчора разом з дипломатичними представництвами ми бачили відеозапис, де ваші омонівці за вашою вказівкою били кийками депутатів, де били кийками мирне населення. І я хочу запитати у вас: колись офіцери честі стрілялися після такого падіння. Ви здатні написати заяву... (Оплески) Ви здатні написати заяву про звільнення посади?!</p>
<p>І згадаю вам, що ви коли вступали на посаду, ви казали публічно, що ви будете втручатися в політичні процеси. Вже після того вони могли займати цю посаду. Прошу дати відповідь також, де ви діли бюлетені?</p>
<p>&nbsp;</p>
<p>БІЛОКОНЬ М.В. Шановний народний депутате. Перша частина вашої відповіді. Мене призначав не глава адміністрації, а Президент нашої держави. (Шум у залі). Це перше питання.</p>
<p>Друге. Відносно відставки. Це теж рішення, яке прийме Президент відносно дій міністра внутрішніх справ. (Шум у залі).</p>
<p>А відносно того, що бюлетні, зараз проводиться відповідна перевірка. Сьогодні порушена кримінальна справа. Про результати ми вас проінформуємо.</p>
<p>&nbsp;</p>
<p>ГОЛОВУЮЧИЙ. Будь ласка, Іван Степанович Плющ.</p>
<p>&nbsp;</p>
<p>11:03:56</p>
<p>ПЛЮЩ І.С.</p>
<p>Дякую, шановний Адаме Івановичу.</p>
<p>Миколо Васильовичу, я, як і багато моїх колег, особисто знаю вже сьомого міністра внутрішніх справ України. Ви - сьомий. З шістьма я був знайомий, з вами я не знайомий. Ви скажіть, от після цього всього, що ви натворили, ставши міністром внутрішніх справ, у вас є два виходи. Я не говорю про те, що колега Юлія Володимирівна вам тільки що радила. У вас є два виходи - або назвати чиї ви замовлення виконуєте, і хто головний режисер цих замовлень, або чесно написати заяву і йдіть, не мучте ні міліцію, ні нас. (Оплески).</p>
<p>&nbsp;</p>
<p>БІЛОКОНЬ М.В. Я вже сказав про те, що... Я відповідь дав раніше по цьому питанню. (Шум у залі).</p>
<p>&nbsp;</p>
<p>ГОЛОВУЮЧИЙ. Шановні колеги, відповіді на запитання завершені. (Шум у залі). Сідайте, будь ласка. Шановні колеги, я не бачу необхідності... (Шум у залі). Шановні колеги. Шановні колеги з "Нашої України", дайте можливість пройти генералу на місце. Шановні колеги з "Нашої України", не зривайте засідання, бо я оголошу перерву в засіданні.</p>
<p>Віктор Андрійович!</p>
<p>(Ш у м&nbsp;&nbsp; у&nbsp;&nbsp; з а л і)</p>
<p>Шановні колеги з "Нашої України", ну, не показуйте перед камерами своєї невихованості.</p>
<p>Шановні колеги, тут є пропозиція, будьте уважні, я поставлю зараз на голосування.</p>
<p>Шановні колеги, я ставлю на голосування пропозицію фракції "Наша Україна", яка наполягає на тому, щоб ще на 10 хвилин продовжити міністру задавати запитання. Прошу визначитися.</p>
<p>(Система “Рада” не спрацювала)</p>
<p>Так, будь ласка, зніміть голосування і перезапустіть систему.</p>
<p>Шановні колеги, заспокойтеся, бо бачите, навіть на електроніку впливаєте своїми емоціями.</p>
<p>(Ш у м&nbsp;&nbsp; у&nbsp;&nbsp; з а л і)</p>
<p>Так, я ще раз ставлю на голосування. Готова "Рада"? Я ще раз ставлю на голосування пропозицію фракції "Наша Україна" про те, щоб ще на 10 хвилин продовжити відповіді на запитання міністра внутрішніх справ.</p>
<p>Прошу визначатися.</p>
<p>(Ш у м&nbsp;&nbsp; у&nbsp;&nbsp; з а л і)</p>
<p>Почекаємо, скажуть, коли система буде готова.&nbsp; Руками?</p>
<p>Голосуйте.</p>
<p>&nbsp;</p>
<p>11:07:58</p>
<p>За-215</p>
<p>Рішення не прийнято.</p>
<p>Шановні колеги... По фракція? Будь ласка, по фракціях.</p>
<p>"Наша Україна" - 99, "Регіони України" - 3, комуністів&nbsp; - 52, соціал-демократи, "Трудова Україна" - нулі, Соціалістичної партії - 20. Блок Тимошенко - 19, "Народовладдя" - 2, "Демініціативи" - 1, Аграрної партії - 2, "Народний вибір" - 0, НДП - 6, "Позафракційні" - 11.</p>
<p>У ході... Шановні колеги, будь ласка, не піднімайте рук. Мають право на репліку тільки ті, прізвища яких згадувалися. Хвилина, Шурма. Шурма, будь ласка, репліка, хвилина. Його прізвище згадували.</p>
<p>&nbsp;</p>
<p>11:08:46</p>
<p>ШУРМА І.М.</p>
<p>Ігор Шурма, фракція об'єднаних соціал-демократів.</p>
<p>Я би хотів довести до відома всіх народних депутатів і тих, хто слухають нас сьогодні в ефірі. Інцидент, який стався на восьмій дільниці, про який говорить Іван Заєць.</p>
<p>Коло третьої години ночі приїхали на дільницю народні депутати Шурма, Писарчук і Шепетін. Біля дверей на дільницю, які були закриті, знаходився Роман Безсмертний. Ми 15 хвилин гримали в двері, для того щоб нас пустили на дільницю. Після 15 хвилин мовчанки нам відкрили двері і ми зайшли туди - і побачили: там сидів Іван Заєць і вісім народних депутатів від "Нашої України" в оточенні близько 20 міліціонерів. Є запитання: чому була мовчанка, нам не відкривали двері? Після закінчення всіх цих подій Іван Заєць подякував дільничій комісії за роботу, і ми всі розійшлися. А ті люди сумнівної зовнішності, які були, чомусь нікого з нас усіх не зачепили, крім язикової тріскотні.</p>
<p>І я би звернувся до людей, аби вони говорили правду.</p>
<p>(Ш у м&nbsp; у&nbsp; з а л і)</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, візьміть Регламент, у кого у вас є, почитайте. І там сказано, що репліками безкінечно обмінюватися не можна. Кожен має право на репліку один раз. Оскільки Іван Заєць, задаючи запитання, назвав прізвище Шурми, Шурма має право на репліку. Він її використав. Тому, будь ласка, не збуджуйтесь.</p>
<p>Я надаю слово для інформації Голові Служби безпеки Ігорю Петровичу Смешку. (Ш у м&nbsp; у&nbsp; з а л і)</p>
<p>5 хвилин - для інформації і 10 хвилин - на запитання.</p>
<p>(Ш у м&nbsp; у&nbsp; з а л і)</p>
<p>Так, будь ласка, Ігор Петрович, 5 хвилин.</p>
<p>&nbsp;</p>
<p>СМЕШКО&nbsp; І.П.</p>
<p>Шановний Адаме Івановичу! Шановні народні депутати України! Шановні присутні! Служба безпеки України, як і всі ви, поділяє стурбованість подіями, які мали місце останніми днями в Закарпатті. Те, що сталося, безумовно не сприяє позитивному іміджу&nbsp; нашої держави, створює умови для ескалації соціальної напруги, в тому числі загрожує національній безпеці України.&nbsp; (О п л е с к и)</p>
<p>Саме з цих міркувань виходила і виходить Служба безпеки, аналізуючи&nbsp; інформацію щодо останніх подій в місті Мукачево. Хоча реагування на відомі&nbsp; вам факти не завжди знаходяться у площині законодавчо визначеної компетенції Служби безпеки України. Вчора на вечірньому засіданні мій заступник інформував вас щодо правових аспектів та обмежень діяльності Служби безпеки у ситуації подібної тої, яка склалася. Тому я не буду на цьому зупинятися. Хотілось би лише ще один раз наголосити на тому, що Служба безпеки України - це, перш за все, спецслужба, тобто в першу чергу розвідка і контррозвідка. Її правоохоронне призначення жорстко обмежено сферою боротьби із організованою злочинністю, тероризмом, контрабандою та корупцією. В цивілізованому суспільстві так і має бути. Спецслужба не повинна втручатися в політику, підміняти правоохоронні органи, що мають відповідну на це компетенцію. Об'єктивно, на жаль, відповіді на поставлені вчора питання не могли бути всебічними, оскільки ретельна і об'єктивна оцінка подій вочевидь вимагатиме ні однієї доби. Незважаючи на те,&nbsp; що більшість заявлених у Мукачево&nbsp; правопорушень підлягає розслідуванню органами прокуратури і&nbsp; внутрішніх справ, мною вчора&nbsp; на виконання відповідного доручення Президента України віддано розпорядження про направлення до Закарпаття спеціальної комісії Центрального управління СБУ на чолі з керівником Департаменту&nbsp; захисту національної державності і боротьбі з тероризмом.</p>
<p>Запевняю, що за наслідками&nbsp; роботи цієї комісії мною будуть прийняті відповідні рішення, а Верховна&nbsp; Рада України поінформована&nbsp; у встановленому порядку.</p>
<p>Інформація з місця продовжує надходити. І я спробує на підставі останніх даних надати&nbsp; відповіді на ті питання, що викликали особливий інтерес вчора.</p>
<p>Перш за все, чи мала Служба безпеки інформацію щодо&nbsp; можливих протиправних проявів? Так мала, про що тричі інформувала&nbsp; органи внутрішніх справ 7 квітня і двічі 15-го. (О п л е с к и)</p>
<p>Передбачаючи&nbsp; питання про зміст інформації і чому служба не реагувала на оперативний сигнали, повинен сказати, що&nbsp; йшлося виключно, прошу&nbsp; звернути увагу на це шановних народних депутатів, виключно про вжиття заходів у сфері охорони громадського порядку, для чого у СБУ немає відповідних повноважень. З врахуванням цього ми орієнтували органи внутрішніх справ на здійснення додаткових заходів спрямованих на забезпечення громадського порядку і просили про зворотне інформування з питань, вирішення яких&nbsp; до компетенції Служби безпеки не відноситься.</p>
<p>Стосовно охорони силами СБУ депутатів, які знаходились у Мукачево під час проведення виборів. На сьогодні мені не відомо про те, щоб народні депутати&nbsp; зверталися з подібними&nbsp; проханнями, як невідомо&nbsp; і про обставини, які згідно з чинним&nbsp; законодавством&nbsp; давали підстави для залучення до охоронних заходів спеціального антитерористичного підрозділу СБУ. Якщо така&nbsp; інформація&nbsp; буде вами&nbsp; надана, запевняю, що кожен&nbsp; випадок буде належним чином перевірений з подальшим інформуванням про наслідки та вжиті заходи.</p>
<p>Водночас хотів би вас, шановні депутати, проінформувати, що&nbsp; загрози життю народного депутата України розцінюється нами як загроза національній безпеці України. Президентом України поставлено особисто завдання Службі безпеки України ретельно перевірити всі сигнали про неправомірні дії по відношенню до народних депутатів України під час їх перебування в Мукачево, та вжити відповідних заходів, передбачених чинним законодавством при їх підтвердженні.</p>
<p>Вже зараз Служба безпеки відпрацьовує отримане вчора звернення прокуратури Закарпатської області.</p>
<p>&nbsp;</p>
<p>ГОЛОВУЮЧИЙ. Будь ласка, продовжуйте.</p>
<p>&nbsp;</p>
<p>СМЕШКО&nbsp; І.П. Вже зараз Служба безпеки відпрацьовує отримане вчора звернення прокурора Закарпатської області щодо перевірки інформації про неправомірні дії проти народного депутата&nbsp; України Романа Безсмертного. Про результати розслідування ми&nbsp; проінформуємо прокуратури та Верховну Раду.</p>
<p>І нарешті щодо відстеження службою тих політичних процесів, що відбуваються у суспільстві і інформування керівництва держави про негативні тенденції в політичних середовищах.</p>
<p>Таке запитання пролунало вчора і я вважаю своїм обов'язком дати на нього відповідь. Хочу вас запевнити, що у випадках, визначених законом, Служба безпеки регулярно інформує вище державне керівництво з питань, що відносяться до її компетенції.</p>
<p>Однак СБУ не є інструментом тотального стеження і не може використовуватися для впливу на хід або наслідки політичних процесів. Ми не збираємося стояти осторонь, але ми повинні діяти відповідно до вимог закону. Завершуючи, хочу&nbsp; ще раз запевнити вас, шановні народні депутати,&nbsp; що кожне ваше звернення буде ретельно перевіреним з прийняттям у відповідних випадках заходів реагування. Безумовно, це вимагатиме певного часу. І я прошу взяти до уваги, що питання, якіми зараз розглядаємо, не є простими і потребують особливо ретельного і поглибленого аналізу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую Ігор Петрович. Прошу записатися на запитання. Будь ласка,&nbsp;&nbsp; 10&nbsp; хвилин. Висвітліть на моніторі. Колісник, підготуватися Турчинову.</p>
<p>&nbsp;</p>
<p>11:18:02</p>
<p>КОЛІСНИК М.Д.</p>
<p>Передаю слово народному депутату Бандрука.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; мікрофон Бандурка.</p>
<p>&nbsp;</p>
<p>11:18:14</p>
<p>БАНДУРКА О.М.</p>
<p>Скажіть, будь ласка, а чи поведінка самих народних депутатів, на ваш погляд,&nbsp; завжди була толерантною і адекватною закону під час їх перебування у Мукачево? Дякую.</p>
<p>&nbsp;</p>
<p>СМЕШКО І.П. Дякую за запитання.&nbsp; Я не хотів би коментувати поведінку шановних народних депутатів, які самі повинні показувати приклад толерантності і дотримання чинного законодавства України. Ми ніколи не зможемо збудувати демократію насильницьким шляхом.</p>
<p>&nbsp;</p>
<p>ГОЛОВУЮЧИЙ. Будь ласка, Турчинов, підготуватися Іванову.</p>
<p>&nbsp;</p>
<p>11:18:59</p>
<p>ТУРЧИНОВ О.В.</p>
<p>Шановний доповідач, перше питання. Вам не соромно за ваших підлеглих, які зупиняли&nbsp; машину з газетами "Вечірні вісті" та іншими і перевіряли, відповідають вони питанням національної безпеці чи ні? Це соромно для вас і для ваших підлеглих, коли&nbsp; ви виконуєте не тільки функцію підслуховування&nbsp; розмов народних депутатів, а потім зливаєте це в Інтернет, а ви виконуєте ще&nbsp; функцію цензуру. Це перше питання.</p>
<p>Друге. Крім народних депутатів у Мукачево було багато представників ОБСЄ та інших міжнародних&nbsp; організацій. За міжнародними&nbsp; угодами&nbsp; ви зобов'язані забезпечити їхню безпеку, зобов'язані антитерористичні ваші угрупування повністю відпрацювати питання і безпеки, і будь-яких інших посягань на цих людей. Ви цього не виконали. І ваше приховування під тим, що це міліція зобов'язана робити, не витримує жодної критики. Дякую.</p>
<p>&nbsp;</p>
<p>СМЕШКО І.П. Шановний народний депутате, це не запитання, а політична заява з ознаками риторичного запитання. Тому з великою повагою до вашого статусу я коментувати не буду.</p>
<p>Що стосується моїх підлеглих, то я їми пишаюся.</p>
<p>&nbsp;</p>
<p>ГОЛОВУЮЧИЙ. Будь ласка, Іванов. Підготуватися Лукашуку.</p>
<p>&nbsp;</p>
<p>11:20:22</p>
<p>ІВАНОВ С.А.</p>
<p>Уважаемый Игорь Петрович, после всех этих событий, о которых сегодня мы здесь ведем столь такую яростную полемику. Не кажется ли вам, и вопрос как к специалисту, что нам в Украине нужно принимать закон об экстремизме?</p>
<p>&nbsp;</p>
<p>СМЕШКО І.П. Дякую за запитання. Це виключно прерогатива шановної Верховної Ради. Якщо буде підготовлено проект такого закону, Служба безпеки професійно опрацює і дасть свої зауваження. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Лукашук. Підготуватися Королю.</p>
<p>&nbsp;</p>
<p>11:21:05</p>
<p>ЛУКАШУК О.Г.</p>
<p>Передайте слово Зайцю.&nbsp; Володимиру Зайцю.</p>
<p>&nbsp;</p>
<p>ГОЛОВУЮЧИЙ. Будь ласка, мікрофон Володимиру Зайцю.</p>
<p>&nbsp;</p>
<p>11:21:21</p>
<p>ЗАЄЦЬ В.В.</p>
<p>Шановний доповідачу, я би не хотів би ще зараз робити ніяких оцінок, оскільки не час, ми заслуховуємо лише інформацію. Я хотів би запитати. Оскільки ця інформація знову ж таки не лягла у доповідь, яку робив головний доповідач. Скажіть, будь ласка, чи відомо вам що-небудь про ті бандитські групи, ті угрупування злочинні, які підтягувалися до Мукачева з усієї України, Львову, .............., Запоріжжя, Дніпропетровська, які були у групах підтримки окремих народних депутатів. Саме таку інформацію отримував Зінченко. І які політичні сили вони обслуговували? Перше питання.</p>
<p>І друге. Скажіть нам, будь ласка, чи відомо вам що-небудь про місце перебування та стан здоров'я голови територіальної виборчої комісії міста Мукачева, які саме забезпечили проведення виборів і також про долю полковника і про його стан здоров'я, якому була поламана рука у бійці із народними депутатами "Нашої України". Дякую.</p>
<p>&nbsp;</p>
<p>СМЕШКО І.П. Дякую за запитання.</p>
<p>Ви прекрасно знаєте, що згідно рішення Конституційного суду оперативна інформація, яка є власністю слідства, не може бути оприлюднена до закінчення слідства.</p>
<p>Стосовно груп кримінального спрямування, які могли бути задіяні в Мукачево. Служба безпеки володіє певною інформацією про те, що обидва, два основних кандидата мали групи підтримки, і керівники цих груп підтримки, м'яко кажучи, мали відношення до певних угрупувань певного напрямку. Але обидва, повторюю, обидва основних кандидати.</p>
<p>&nbsp;</p>
<p>ГОЛОВУЮЧИЙ. Будь ласка, Король, підготуватися Терещуку.</p>
<p>&nbsp;</p>
<p>11:23:12</p>
<p>КОРОЛЬ В.М.</p>
<p>Прошу слово передати Петру Порошенку.</p>
<p>&nbsp;</p>
<p>ГОЛОВУЮЧИЙ. Мікрофон Петра Порошенка.</p>
<p>&nbsp;</p>
<p>11:23:21</p>
<p>ПОРОШЕНКО П.О.</p>
<p>Дякую. Шановний Ігорю Петровичу, я має декілька запитань з вашого дозволу. Чи відомо вам, що 19 квітня, коли стало відомо, що їде голова комісії з Верховної Ради, заступник Голови Зінченко з депутатами, в облдержадміністрації головою облдержадміністрації Різаком була проведена термінова нарада, на якій вирішено було питання знищення бюлетенів. На нараді були присутні Різак, Кварцаба, Русін, Роботинський, Чубірко та інші. Було заплановано доручення Дерновому зняти пости міліції, які охороняли бюлетені.</p>
<p>Друге. Чи відомо вам, у мене є телефон керівника міського відділу служби безпеки звуть його Валерій Михайлович, що під час перебування народних депутатів, під час проведення виборів, не зважаючи на попередження про постійний зв'язок, телефон, який він надав, був свідомо відключений.</p>
<p>Третє. Чи існував, оскільки...</p>
<p>&nbsp;</p>
<p>ГОЛОВУЮЧИЙ. Відповідайте, будь ласка, Ігор Петрович. Вибачте, час, і не обов'язково 10 питань. Два питання, відповідайте.</p>
<p>&nbsp;</p>
<p>СМЕШКО І.П. Шановний народний депутат, дякую за запитання.</p>
<p>Відповідно до останнього указу Президента стосовно роботи співробітників Служби безпеки в органах державної влади. Ви прекрасно знаєте, що Служба безпека не відслідковує в середині органів державної влади інформацію, в тому числі про переміщення в середині країни.</p>
<p>Але, шановний Петро Олексійович, якщо ви володієте такою інформацією, то змушений вас попередити, ви зобов'язані її передати в письмовому вигляді в Службу безпеки України. Якщо така інформація про злочинні наміри, якою ви володієте, не передається в Службу безпеки або в інші правоохоронні органи, то ви самі підпадаєте під дію кримінального права.</p>
<p>&nbsp;</p>
<p>(Ш у м&nbsp;&nbsp; у&nbsp;&nbsp; з а л і)</p>
<p>ГОЛОВУЮЧИЙ. Будь ласка, Терещук. Підготуватися Сінченку.</p>
<p>&nbsp;</p>
<p>11:25:25</p>
<p>ТЕРЕЩУК С.М.</p>
<p>Шановний Ігор Петрович!</p>
<p>Так склалося в нашій державі, що...</p>
<p>(Ш у м&nbsp;&nbsp; у&nbsp;&nbsp; з а л і)</p>
<p>Так сталося, що дуже часто...</p>
<p>&nbsp;</p>
<p>ГОЛОВУЮЧИЙ. Сергій Михайлович, почекайте, будь ласка.</p>
<p>Шановні колеги, візьміть синю книжечку, яка називається "Регламент Верховної Ради" і прочитайте, що на зауваження виступаючого чи той, хто дає інформацію, не будучи членом парламенту, ніяких реплік не має.</p>
<p>Ви звернулися, вам дали відповідь.</p>
<p>Будь ласка, мікрофон Терещука.</p>
<p>&nbsp;</p>
<p>ТЕРЕЩУК С.М. Шановний Ігор Петрович, в нашій державі так уже традиційно склалося, що до Служби безпеки особливе ставлення, і часто громадяни апелюють, можливо, як до останньої інстанції, щоб вирішити ті проблеми, які, можливо, інколи вам і не потрібно вирішувати. Але так уже сталося.</p>
<p>Скажіть, будь ласка, чи достатнє сьогодні законодавче забезпечення, щоб ви виконували ті функції, з якими звертаються до вас люди, щоб захистити якраз процеси демократизації?</p>
<p>&nbsp;</p>
<p>СМЕШКО І.П.&nbsp; Дуже вдячний за ваше запитання.</p>
<p>В цілому законодавче забезпечення Служби безпеки зараз дозволяє Службі безпеки забезпечувати національні інтереси нашої держави, але матеріальне забезпечення середнього працівника Служби безпеки я, користуючись нагодою, можу сказати, що 70 відсотків - це співробітники, які до 12-ти років мають вислуги. На жаль, на сьогоднішній день не дає можливості в повну міру забезпечити&nbsp; матеріально-фінансово діяльність Служби безпеки. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Сінченко. За ним Артеменко.</p>
<p>&nbsp;</p>
<p>11:27:23</p>
<p>СІНЧЕНКО С.Г.</p>
<p>Народный депутат Синченко, фракция коммунистов.</p>
<p>Уважаемый Игорь Петрович, вы сегодня согласились, что трижды информировали, и подтвердили нам, что трижды информировали органы внутренних дел по проблемам, связанным с нарушением общественного порядка в городе Мукаво. И далее сказали, что "это не наше дело - это дело милиции".</p>
<p>Я скажу, что события там разворачиваются таким образом, что они уже вышли за пределы не только Украины, а они вышли за пределы даже Европы.</p>
<p>Так вот, скажите, пожалуйста, нет ли противоречий, когда вы даете указания по шифр-телеграмме узнать у генерала Кравченка, который давал информацию, что там в Киеве состоится со съездом, который проводит Ющенко, и с тем, что вы сейчас говорите, что "это не наш вопрос, что это милиция, что это просто какие-то хулиганские действия со стороны каких-то уголовных элементов"? (О п л е с к и)</p>
<p>&nbsp;</p>
<p>СМЕШКО І.П. Менш за все я хотів би, щоб шановні народні депутати зрозуміли так, що Служба безпеки дає оцінку міліції в останніх подіях.</p>
<p>Ми тричі інформували в робочому порядку, направляючи оперативну інформацію, в порядку обміну з Міністерством внутрішніх справ. Це оперативна інформація. Служба безпеки не має повноважень втручатися на стадії захисту громадського правопорядку в процеси, які там відбувалися. Все інше може вирішити тільки робота спеціальної комісії, яка в тому числі має в своєму складі співробітників інспекторського Управління служби безпеки, які мають повноваження дати оцінку діям всіх, без виключення, в тому числі і співробітників Служби безпеки України. Але для цього треба дати їй спокійно відпрацювати.</p>
<p>&nbsp;</p>
<p>ГОЛОВУЮЧИЙ. Будь ласка, Артеменко.</p>
<p>&nbsp;</p>
<p>11:29:38</p>
<p>АРТЕМЕНКО Ю.А.</p>
<p>Прошу передати Порошенко закінчити запитання.</p>
<p>&nbsp;</p>
<p>ГОЛОВУЮЧИЙ. Будь ласка, мікрофон Порошенка.</p>
<p>&nbsp;</p>
<p>11:29:43</p>
<p>ПОРОШЕНКО П.О.</p>
<p>Дякую. Шановний Ігоре Петровичу, я продовжую. Заява про скоєння злочину, яку я зробив зараз під час свого запитання не обов'язково має подаватися в письмовій формі. Я прошу розцінювати мою заяву як заяву про скоєння злочину з відповідним реагуванням Служби безпеки.</p>
<p>Продовжуємо. Завданням Служби безпеки є захист конституційного ладу та забезпечення безпеки державних діячів. Народний депутат відноситься до державного діяча і в час виборів було у нас біля 70 народних депутатів. Чи існував план захисту державних діячів і чи відомо вам, що на 5 годин після 8-ої години вечора&nbsp; місто Мукачево знаходилося під контролем кримінальних угрупувань, і ці кримінальні угрупування зробили замах на життя та здоров'я народних депутатів, які забезпечували прозорість виборчого процесу. Які будуть ваші дії по реагуванню?</p>
<p>&nbsp;</p>
<p>СМЕШКО І.П. Дякую за запитання. Заяви, зроблені в сесійній залі, вже прийняті, вважайте, до впровадження Служби безпеки.</p>
<p>Стосовно охорони народних депутатів. Служба безпеки не має можливості відслідковувати плани і наміри пересування народних депутатів. Порядок використання Службою безпеки підрозділів боротьби з тероризмом і захисту учасників кримінального судочинства визначається відповідним законом України. Згідно з статтею 7 Закону про державну охорону органів державної влади України та посадових осіб, державна охорона у разі наявності загрози життю чи здоров'ю дійсно може здійснюватись щодо народних депутатів. Але, згідно з цим же чинним законом, рішення про доцільність здійснення державної охорони народних депутатів приймає Президент України за поданням посадових осіб уповноважених виступати від імені відповідних органів державної влади, або за&nbsp; поданням начальника управління державної охорони України. Це закон, прийнятий Верховною Радою.</p>
<p>Крім цього чинне законодавство дозволяє охоронні заходи стосовно народних депутатів України застосовувати також за наявності підстав зазначених у Законі України про забезпечення безпеки осіб, які беруть участь&nbsp; у кримінальному судочинстві, для цього потрібне конкретне розслідування конкретної кримінальної справи. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую, Ігоре Петровичу, сідайте, будь ласка.</p>
<p>Слово для інформації має Генеральний прокурор&nbsp; України Геннадій Андрійович Васильєв. Також регламент: 5 хвилин - інформація, 10 - відповіді на запитання.</p>
<p>&nbsp;</p>
<p>ВАСИЛЬЄВ Г.А.&nbsp;</p>
<p>Шановний депутати! Шановний присутні! Ви вислухали інформацію заступника Голови Верховної Ради України, міністра внутрішніх справ, голови Служби безпеки України щодо подій, які пов'язані з проведенням виборів у місті Мукачеві.</p>
<p>Враховуючи повноваження органів прокуратури щодо здійснення наглядових функцій по додержанню законності&nbsp; при вирішенні заяв і повідомлень про скоєння злочинів, наявності судового рішення, в якому викладені висновки, що стосуються виборчих процесів, вважаю за необхідне повідомити наступне. Під час проведення виборів і після них до органів прокуратури, міліції та суду&nbsp; надійшло всього 16 заяв. Умовно їх можна розділити на дві групи: заяви, що пов'язані з порушенням процедури під час проведення виборчого процесу та&nbsp; заяви про порушення громадського порядку і безпеки.&nbsp;</p>
<p>Окремо хотів би зупинитися на заявах, що надійшли в безпосередньо під час виборів. Всі&nbsp; вони стосуються спричинення тілесних ушкоджень громадянам та порушень громадського порядку. Зокрема, 18 квітня за медичною допомогою у мукачівську центральну районну лікарню звернувся громадянин, який повідомив про побиття його на виборчій дільниці номер 8&nbsp; невідомими особами з хуліганських спонукань, від чого він упав на сходи і отримав тілесні ушкодження. Про цей&nbsp; випадок чергового мукачівського міського відділу міліції повідомив лікар мукачівської райлікарні. На виборчій дільниці номер 8 при підрахунку голосів між народним депутатом України Джоджиком виникла суперечка з Головою дільничої виборчої комісії під час якої було розірвано один бюлетень та декілька пошкоджено. Внаслідок цього було затримано процес підрахунку голосів виборців. Невідомими особами на виборчій дільниці номер вісім здійснювалися хуліганські дії, під час яких пошкоджено майно та застосовано фізичну силу відносно народного депутата України Поліщука. Про ці два випадки повідомлено рапортами працівників міліції.</p>
<p>Заяв про зловживання, фальсифікацію та інші порушення виборчого законодавства як до правоохоронних органів так і до територіальної та дільничих виборчих комісій 18 квітня не надходило.</p>
<p>Безпосередньо після виборів до суду звернувся кандидат на посаду міського Голови Свирида, який просив визнати вибори недійсними через грубі порушення виборчого законодавства з боку іншого учасника виборчого процесу Нусера.</p>
<p>У рішенні Мукачівського міськрайсуду від 19-го квітня зазначено, що порушень законодавства під час виборів не було. Разом з тим надходять повідомлення про те, що на руках народних депутатів України знаходяться протоколи, які свідчать про набрання більшості голосів кандидатом на посаду міського Голови Балогою.</p>
<p>Крім того 20-го квітня на ім'я прокурора Закарпатської області надійшла заява від народних депутатів України Філенка та Іванча про фальсифікацію виборів. У заяві зазначено про готовність надати копії протоколів дільничих виборчих комісій.</p>
<p>На даний час, не дивлячись на спробу органів прокуратури&nbsp; отримати&nbsp; такі протоколи, нам їх офіційно не надано. Можливі протиріччя&nbsp; даних щодо голосування в офіційних протоколах та тих, про які йдеться у повідомленнях народних депутатів, намагалися з'ясувати працівники Генеральної прокуратури України під час виїзду до міста Мукачево, але, на жаль, і ці спроби були марними. При наданні нам протоколів дільничих та територіальних комісій будуть вжитті заходи до порушення&nbsp; кримінальної справи і встановлення об'єктивних обставин події.&nbsp; До органів міліції Закарпатської області&nbsp; надійшло&nbsp; 7 заяв, за результатами розгляду яких порушено чотири кримінальні справи за фактами хуліганства та спричинення&nbsp; тілесних ушкоджень, у тому числі народним депутатом&nbsp; України.</p>
<p>З іншого боку, порушено кримінальну справу за фактом побиття працівників міліції, викрадення службового посвідчення&nbsp; та двох відеокамер. Зазначена кримінальна справа перебуває у впровадженні прокуратури Закарпатської області. Слідчим управління МВС України у Закарпатській області 20 квітня також&nbsp;&nbsp; порушили кримінальну справу за фактом хуліганства при&nbsp; проникненні до приміщення територіальної комісії і застосування насильства до сторожа. На даний час по справі проводяться слідчі дії, приймаються заходи до встановлення обставин справи. Вчора у вечері&nbsp; був проведений огляд місця події, у ході якого було встановлено відсутність&nbsp; в приміщенні територіальної комісії 4536 бюлетенів та всіх виборчих протоколів, які можна вважати викраденими. За цим фактом сьогодні слідчим управлінням Закарпатського МВС&nbsp; порушено кримінальну справу за фактом викрадення особливо важливих документів&nbsp; та дій, що спричинили...</p>
<p>&nbsp;</p>
<p>ГОЛОВУЮЧИЙ. Будь ласка, продовжуйте.</p>
<p>&nbsp;</p>
<p>ВАСИЛЬЄВ Г.А. Правоохоронними органами вживаються всі можливі&nbsp; заходи до встановлення винних осіб. Усі кримінальні справи та заяви щодо яких&nbsp; на даний час&nbsp; рішення не прийнято взято на контроль&nbsp; Генеральною прокуратурою України. Досудове слідство буде проведено повно, об'єктивно та всебічно у відповідності з діючим законодавством. Дякую.</p>
<p>&nbsp;</p>
<p>ГОЛОВУЮЧИЙ. Дякую Геннадій Андрійович.</p>
<p>Шановні колеги, я розумію ваше добре ставлення, щоб продовжувати, але не забувайте, що ми&nbsp; продовжуємо за рахунок вашого часу. Бо тоді буде менше часу на обговорення. Тому майте це на увазі. Будь ласка, 10 хвилин - на запитання. Записуємося. Будь ласка, на монітор. Прошу, Семинога. Підготуватися Баранівському.</p>
<p>&nbsp;</p>
<p>11:39:04</p>
<p>СЕМИНОГА А.І.</p>
<p>Прошу передати слово народному депутату Онопенку.</p>
<p>&nbsp;</p>
<p>ГОЛОВУЮЧИЙ. Будь ласка, мікрофон Онопенка.</p>
<p>&nbsp;</p>
<p>11:39:22</p>
<p>ОНОПЕНКО В.В.</p>
<p>Дякую. Геннадію Андрійовичу, я знаю, що є певні терміни порушення кримінальної справи по даним фактам, які виявлені були у Мукачево. І у нас склалося гарне враження про дії самого прокурора. Але на час перебування нашої робочої групи в Мукачево ще не була порушена жодна справа кримінальна по факту. Я думаю, що тут не потрібно чекати 10 днів, як це передбачено кримінальним процесом, а можна робити просто негайно.</p>
<p>І наступне. Ви послалися на рішення суду про розгляд справи та одного із кандидатів. Я повинен зазначити, що суд виніс рішення в цей же день, коли була подана скарга, хоча п'ять днів передбачається, і без рішення комісії. Навіть не розглядав і не...</p>
<p>&nbsp;</p>
<p>ВАСИЛЬЄВ Г.А. Зрозуміло. Що стосується взагалі порушення кримінальних справ. Так, ви праві. Якщо все з'ясовано, є ознаки злочину, не треба чекати, а відразу порушувати кримінальну справу. Так ми і діємо. Що стосується огляду місця події і встановлено, що викрадено протоколи, викрадено бюлетені, ми тут же порушили кримінальну справу.</p>
<p>Відносно рішення суду. Я не можу давати цьому оцінку. Ми вже неодноразово ставили в цьому залі питання щодо внесення змін до діючого законодавства з тим, щоб можна було оскаржити рішення з таких питань. На сьогоднішній день прийняте рішення є остаточним. Це не порядок.</p>
<p>&nbsp;</p>
<p>ГОЛОВУЮЧИЙ. Будь ласка, Баранівський. Підготуватися Гмирі.</p>
<p>&nbsp;</p>
<p>11:41:06</p>
<p>БАРАНІВСЬКИЙ О.П.</p>
<p>Фракція соціалістів, Олександр Баранівський.</p>
<p>Шановний доповідачу, ну не розкрито жоден злочин, оце побиття Семенюк, зараз побили Поліщука. Я переконаний, що він не буде розкритий. Скажіть, будь ласка, оці всі злочини, які відбуваються не без участі міліції, невже не відслідковує сама прокуратура, що відбувається в міліції.</p>
<p>В Житомирській області за два місяці змінилося два начальники УВД області, три четвертих змінилося керівників районних райвідділів міліції. При тому всі формуються за наближеністю до однієї з політичних сил, ну тобто СДПУ(о). Невже ви не бачите, що силові структури захватила одна з політичних партій? І чим це може завершитися?</p>
<p>У тому ж Житомирі звертаються сьогодні до прокуратури, що на протязі двох років не проводять довибори до міста Житомира депутатів, прокуратура дає відповідь, що діє у межах, міська рада, в межах закону і для реагування немає яких-то...</p>
<p>&nbsp;</p>
<p>ВАСИЛЬЄВ Г.В. Шановний Олександре Петровичу, я хотів би почати з останнього питання, що стосується втручання прокуратури до виборчого процесу. Це заборонено. Не може прокурор ставити питання щодо проведення, не проведення, це - судовий порядок вирішення цих питань.</p>
<p>Інше питання, що стосується правоохоронних органів, чи є, чи немає порядку? Так, на жаль, на сьогоднішній день дуже багато проблем в правоохоронних органах. Що стосується і прокуратури, і МВС, і інших правоохоронних органів, дуже жорстко ставимо питання, навіть до притягнення до кримінальної відповідальності. Я скажу, що в цьому я знаходжу і підтримку, і розуміння і міністра внутрішніх справ. Порядок в цьому наводиться.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Гмиря, підготуватися Супрун.&nbsp;&nbsp;</p>
<p>&nbsp;</p>
<p>11:43:02</p>
<p>ГМИРЯ С.П.</p>
<p>Адам Иванович, будьте любезны, Буйко передайте слово.</p>
<p>&nbsp;</p>
<p>ГОЛОВУЮЧИЙ. Мікрофон Буйко ввімкніть.</p>
<p>&nbsp;</p>
<p>11:43:14</p>
<p>БУЙКО Г.В.</p>
<p>Буйко, фракция коммунистов, Донецкая область.</p>
<p>Геннадий Андреевич, я хочу задать вопрос с вашим комментарием по вмешательству и устранению от каких-то действий правохранительных органов, в частности, в выборах в городской совет по городу Мариуполю, кандидат кандидат в городской совет Фоменко Александр Григорьевич был захвачен группой неизвестных, накинут на него мешок, возили его по городу, выбросили за чертой, и потребовали единственное - сняться с выборов в городской совет.</p>
<p>СБУ заявило, что это не их вопрос, а милиция, кроме всего прочего, опорочила, обвинив его в пьянстве, хотя человек вообще не принимает алкоголя.&nbsp; Я адресую его как официальный запрос к вам.</p>
<p>&nbsp;</p>
<p>ВАСИЛЬЄВ Г.А.&nbsp; Юрий Владимирович, мне неизвестны эти обстоятельства. Я себе заметил, и обязательно сейчас, возвратясь на место, проверю, что происходило в Мариуполе. Но это, очевидно, уже давние факты, да? Хорошо. Ко мне такие факты не поступали, такие данные.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Супрун, підготуватися Чорноволу.</p>
<p>&nbsp;</p>
<p>11:44:33</p>
<p>СУПРУН Л.П.</p>
<p>Людмила Супрун, фракція НДП.</p>
<p>Шановний Геннадію Андрійовичу, ми дуже добре знаємо, що функція прокуратури - це загальний нагляд. Але скажіть, будь ласка, як свідчить інформація міністра внутрішніх справ, представника парламентської комісії, все-таки велися відеозаписи тих подій, що там відбувалися. Невже не можна встановити особи цих людей, хто приймав участь у бійках, хто застосовував які методи боротьби? Адже такі відеозаписи, вона зразу поставлять все на місце, і буде зрозуміло, хто правий, а хто винний.</p>
<p>Чи може прокуратура здійснити нагляд за тим, щоб ці записи не пропали, щоб вони все-таки були в розпорядженні для того, щоб здійснити загальний нагляд?&nbsp; Дякую.</p>
<p>&nbsp;</p>
<p>ВАСИЛЬЄВ Г.А. Шановна Людмила Павлівна, що стосується відеозаписів, не те, що може прокуратура чи не може - вона зобов'язана дослідити всі обставини, і що стосується відеозаписів. Зараз знаходиться там наш працівник, у Мукачево, працівник Генеральної прокуратури, перед ним поставлено завдання, що він повинен зробити, і що стосується записів, ці матеріали будуть досліджені, всі матеріали.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Чорновіл, підготуватися Бандурці.</p>
<p>&nbsp;</p>
<p>11:45:46</p>
<p>ЧОРНОВІЛ Т.В.</p>
<p>Прошу передати слово народному депутату України Юрію Павленку.</p>
<p>&nbsp;</p>
<p>ГОЛОВУЮЧИЙ. Юрію Павленко?&nbsp; Будь ласка.</p>
<p>&nbsp;</p>
<p>11:45:56</p>
<p>ПАВЛЕНКО Ю.О.</p>
<p>Юрій Павленко, "Наша Україна".</p>
<p>Шановний пане Генеральний прокурор!</p>
<p>Перше, на чому я хочу акцентувати, це подати вам інформацію про скоєння злочину. Зараз в Мукачево відбувається шалений тиск на членів дільничних комісій і голів дільничних комісій, з тим щоб вони відмовилися від своїх підписів на протоколах, які вони ставили 18-19 квітня.</p>
<p>Тому я прошу зараз негайно зреагувати, і ті протоколи, які залишилися в територіальній комісії, вилучити, з тим щоб зберегти життя і людей, і зберегти документи. І відкрити негайно кримінальну справу. Прошу в триденний термін мене про вжиті заходи повідомити.</p>
<p>Крім того, ви не даєте мені, Адаме Івановичу, репліку. Я хочу за п'ять секунд сказати, що міністр внутрішніх справ брехав, тому що він організовував всі акції, і він знав про те, що ці акції...</p>
<p>&nbsp;</p>
<p>ВАСИЛЬЄВ Г.А. Перш за все, ................, що стосується протоколів дільничих виборчих комісій. Я хотів би, щоб всі ці протоколи були нам надані, тобто слідчим органам, всі ті, які знаходяться у вас на руках.</p>
<p>Що стосується інших, ми ці питання всі з'ясовуємо. Я вже вам повідомив, як ми провели огляд місця події, що знайшли, що не можемо знайти. Ми зараз розслідуємо кримінальну справу. Але ж те, що зараз у вас на руках є, я вас прошу: передайте нам. (Ш у м&nbsp; у&nbsp; з а л і)</p>
<p>&nbsp;</p>
<p>ГОЛОВУЮЧИЙ. Іван Олександрович! Послухайте Генерального прокурора. Ба, бачите, ви обіцяли нам поширити всі протоколи - поки що три тільки протоколи. Щоб вони у вас не пропали, здайте на збереження.</p>
<p>Будь ласка, народний депутат Бандурка. Підготуватися Соболєву.</p>
<p>&nbsp;</p>
<p>11:48:02</p>
<p>БАНДУРКА О.М.</p>
<p>Шановний Геннадій Андрійович, напередодні виборів в Мукачево в місто було висаджено цілий депутатський десант - 76 народних депутатів України туди прибуло. Чи була потреба, з вашої, правової точки зору, в такій підтримці чи втручанні у вибори міського голови? Чи є наскільки адекватним і необхідним було? Дякую.</p>
<p>&nbsp;</p>
<p>ВАСИЛЬЄВ Г.А. Звичайно, що стосується народних депутатів, вони самі визначаються, де і бути, де приймати&nbsp; участь в яких заходах. Але ж головне - щоб кожен дотримувався закону чи то народний депутат, чи то міської ради, чи то звичайна людина. Закон один для всіх.</p>
<p>&nbsp;</p>
<p>ГОЛОВУЮЧИЙ. Будь ласка, Соболєв. За ним Шуфрич.</p>
<p>&nbsp;</p>
<p>11:48:56</p>
<p>СОБОЛЄВ С.В.</p>
<p>Геннадій Васильович, ну от мене дивує логіка прокурора, який знає про те, що в місті постійно їздило в супроводі міліції 40-50 бойовиків, які&nbsp; били виборчі дільниці, били навіть міліціонерів, які не побоялися стати на сторожі закону, не дивлячись на те, що їх керівництво їх продало і зрадило. Більше того, вчора вже тимчасова слідча комісія на чолі з Зінченком&nbsp; виявила і вилучила цілий ряд заяв громадян про побиття, про те, які порушення були. Свояк Медведчука ввірвався на територію, де працювала комісія і вилучив разом з бойовиками всі матеріали, які були ними вилучені.</p>
<p>І останнє. Чому ви не візьмете ці протоколи як це і треба територіальній виборчій комісії? Іванчо пробує передати, до речі, прокурору області ці протоколи з самого ранку. Нехай він його прийме і&nbsp; передасть копії протоколів Іванчо. Мене дивує&nbsp; позиція......</p>
<p>&nbsp;</p>
<p>ВАСИЛЬЄВ Г. А. Що стосується бойовиків і іншого, давайте ми&nbsp; з вами зачекаємо, порушені справи, все з'ясуємо. Одне хочу сказати, що за ці 2 дні проведено&nbsp; величезний обсяг&nbsp; роботи, дуже багато інформації. Все треба проаналізувати, дослідити і прийняти правильно рішення.</p>
<p>Що стосується протоколів. Ще раз хочу сказати. Ми знаємо що нам робити, де вилучати і що вилучати. Але ж те, що у вас є на руках, будь ласка, ще раз до вас звертаюся, надайте нам&nbsp; протоколи.</p>
<p>&nbsp;</p>
<p>ГОЛОВУЮЧИЙ. Будь ласка, Шуфрич.</p>
<p>&nbsp;</p>
<p>11:50:53</p>
<p>ШУФРИЧ Н.І.</p>
<p>Дякую. Шановний Геннадій Андрійович, скажіть, будь ласка, чи відомі факти нападу на працівників міліції і про те, що&nbsp; полковнику міліції були нанесені тяжкі тілесні&nbsp; ушкодження, у тому числі і зламані кістки руки та ребер. Також відомо, що у дві години ночі було скоєно напад на&nbsp; голову територіальної виборчої комісії у нього в оселі дому, і&nbsp; що зараз він&nbsp; в інфарктному стані знаходиться у лікарні. Дякую.</p>
<p>&nbsp;</p>
<p>ВАСИЛЬЄВ Г.А. Я у своїй доповіді вже сказав про це, що стосується побиття робітників міліції, порушено кримінальну справу.</p>
<p>&nbsp;</p>
<p>ГОЛОВУЮЧИЙ.&nbsp; Дякую, Геннадію Андрійовичу, сідайте, будь ласка.</p>
<p>Час&nbsp; біжить невловимо.</p>
<p>Будь ласка, інформацію Уповноваженої Верховної Ради України з питань людини Ніна Іванівна Карпачова. 5 хвилин - інформація,&nbsp; 5 хвилин - відповіді на&nbsp; запитання, а потім будемо радитися.</p>
<p>Будь ласка, Ніна Іванівна.</p>
<p>&nbsp;</p>
<p>КАРПАЧОВА Н.І.</p>
<p>Шановний Адаме Іванович! Шановні народні депутати! Шановні всі присутні! Я розумію, що, звичайно, регламент для питання прав людини і дотримання прав людини скорочений фактично вдвічі. Але будемо сподіватися, що, мабуть, ви мені додасте ще&nbsp; дві-три хвилини для виступу і для&nbsp; інформування вас.</p>
<p>&nbsp;</p>
<p>ГОЛОВУЮЧИЙ. Ніна Іванівна, будь ласка, ви керуйтеся тим регламентом, який вам надано. Вам надано рівно стільки, як і кожному доповідачу. Прошу.</p>
<p>&nbsp;</p>
<p>КАРПАЧОВА Н.І. Шановні народні депутати! Уповноважений&nbsp; з прав людини здійснює постійний моніторинг дотримання&nbsp; конституційних виборчих прав громадян України і при&nbsp; цьому маю наголосити, що інституцією Уповноваженого не втручається у політичну боротьбу на боці тих чи інших кандидатів або політичних сил. Принципова позиція Уповноваженого з прав люди полягає у тому, що право на вільне волевиявлення є одним з найважливіших політичних прав громадян України, яке гарантоване нашою Конституцією, а забезпечення чесних відкритих та прозорих виборів&nbsp; є невід'ємною ознакою цивілізованої і демократичної держави.</p>
<p>Ще&nbsp; 29 червня 2003 року під час виборів міського голови міста Мукачево Уповноважений з прав людини особисто здійснювала парламентський контроль за реалізацією права на ......... виборів&nbsp;&nbsp; міста Мукачево. Саме тоді попри різні перешкоди вдалося відстояти, спільно з народними депутатами, право на вільне волевиявлення мукачівців у відповідності до 71-ої статті Конституції, і вибори відбулися. Було обрано пана Петьовку на абсолютно законних підставах. Або певним політичним силам це не сподобалося і вони намагалися взяти весь цей час політичний реванш. Тому ми сьогодні з вами розглядаємо це питання саме через те, що нам не вдалося тоді зберегти спокій в Мукачево, після виборів 29-го червня.</p>
<p>Ви знаєте про те, що було прийнято 25-го грудня Указ Президента про заходи щодо забезпечення конституційних прав громадян та нормалізації життєдіяльності міста Мукачево Закарпатської області. Одним із чинників штучного посилення якраз соціальної напруги та загострення соціально-правової і політичної ситуації в місті Мукачево і став саме Указ Президента, фактично про пряме президентське правління.</p>
<p>Як уповноважений з прав людини, виконуючи свій конституційний обов'язок і дотримуючись присяги, яку я приймала тут двічі в цьому залі, я змушена була звернутися до шановного Президента держави з поданням, в якому запропонувала припинити, призупинити дію свого Указу до прийняття рішення в Конституційному Суді. З таким же поданням я звернулася до Конституційного Суду України. Проте досі Конституційний Суд так і не розглянув подання уповноваженого з прав людини.</p>
<p>Я вже півтора року як звертаю вашу увагу, він не розглядав моє звернення, щодо звернення 18 тисяч громадян нашої держави на повернення заощаджень. Ви знаєте, врешті це рішення відбулося. Це до якраз депутатів, які мають впливати і на позицію Конституційного Суду через законодавчі зміни.</p>
<p>Я вимагаю, щоб в законодавчому порядку були внесені зміни, що всі подання омбуцмана України, які торкаються, звичайно, прав і свобод людини, Конституційний Суд розглядав тільки в першочерговому порядку. Це, по-перше.</p>
<p>Вчора, позавчора Президент, як відомо, відмінив свій указ. Але, як ми сьогодні бачимо, застереження уповноваженого з прав людини щодо розвитку подій в Мукачево після його прийняття були небезпідставні.</p>
<p>Під час моніторингу, дотримання виборчих прав громадян у місті Мукачево у квітні 2004 року уповноважений і працівники Секретаріату особисто побували на абсолютній більшості 36 виборчих дільниць, зустрілися з членами виборчих комісій, з кандидатами, з представниками місцевих політичних партій, одинадцяти до речі, представниками ЗМІ, міжнародних організацій, правоохоронцями, виборцями. Я наведу вам тільки один вислів людини, літньої Сивачової, яка мені сказала під час вже виборчих перегонів безпосередньо повторних виборів у Мукачево об одинадцятій ранку на дільниці номер вісім. "Який ваш прогноз", - я запитала в нього. Він сказав: "Ніно Іванівно, прогноз мій такий, що переможе безпосередньо Балога. Але оголосять іншого головою ради".</p>
<p>Тому. Я думаю, що на ваші відповіді 10 хвилин я буду мати, я дам вам детально відповіді на цікавлячі вас запитання. Тому, шановні народні депутати, я хочу сказати, що уповноважений з прав людини безпосередньо побувала і сама, і мої представники...</p>
<p>&nbsp;</p>
<p>ГОЛОВУЮЧИЙ. Будь ласка, домовляємося за рахунок ваших виступів. Одну хвилину, будь ласка.</p>
<p>&nbsp;</p>
<p>КАРПАЧОВА Н.І. Шановні народні депутати, вчора відбулася у мене вранці зустріч з Головою Верховної Ради України, де я детально проінформувала шановного Володимира Михайловича про події, які відбувалися навколо виборчих перегонів&nbsp; у Мукачево в динаміці, не тільки день голосування, а у всій динаміці, в якій безпосередньо касалося, торкалося дотримання виборчих конституційних прав громадян, які мешкають у місті Мукачево.</p>
<p>У другій половині дня відбулася на наше прохання зустріч з&nbsp; Президентом держави, на якій була присутня я як уповноважений з прав людини, а також Віктор Андрійович Ющенко і група народних депутатів, які безпосередньо спостерігали за виборчими перегонами у Мукачево.</p>
<p>Я хочу сказати,&nbsp; що за висловленням самого Президента, шановного Леоніда Даниловича, він був одностороннє інформований про події, які відбувалися під час виборчих перегонів у місті Мукачево. І принаймні позитив цієї зустрічі, є домовленість про те, що Президента особисто буде контролювати цей процес як гарант дотримання прав і свобод людини спільно, безперечно, і з Верховною Радою України, і з Уповноваженим прав людини, і з підпорядкованими йому силовими структурами. Я&nbsp; надзвичайно сподіваюсь, що силові структури, які тут присутні,&nbsp; зроблять певні висновки з цих&nbsp; питань, які вже сьогодні були надані депутатами, але деякі речі я не можу сьогодні не сказати і не зауважити у цій залі. Моїми представниками, безпосередньо які працювали&nbsp; з комісією, яку очолював шановний&nbsp; Олександр Зінченко, з'ясувалися деякі обставини викрадення виборчих документів безпосередньо яке сталося в мерії міста Мукачево.</p>
<p>&nbsp;</p>
<p>ГОЛОВУЮЧИЙ. Ніна Іванівна, завершуйте..</p>
<p>&nbsp;</p>
<p>КАРПАЧОВА Н.І. Тоді запитання.</p>
<p>&nbsp;</p>
<p>ГОЛОВУЮЧИЙ. Будь ласка, запишіться. П'ять хвилин на запитання. Прошу висвітлити.</p>
<p>Будь ласка, Чорновіл, підготуватися Ващук.</p>
<p>&nbsp;</p>
<p>&nbsp;11:59:38</p>
<p>ЧОРНОВІЛ Т.В.</p>
<p>Шановна Ніна Іванівна, скажіть, чи не вважаєте ви, що Мукачево внаслідок оцих виборчих комбінацій стало територією, де абсолютно ліквідовано таке поняття як права людини, не тільки соціальні права, але й права взагалі на нормальне людське виживання? Перше.</p>
<p>І друге. Чи на вашу думку, вам доводиться спілкуватися з правоохоронними організаціями всього світу,&nbsp; чи події, які зараз відбулися у Мукачеві, не завдадуть фатального удару по іміджу української держави як держави, яка принаймні прагне бути демократичною.</p>
<p>&nbsp;</p>
<p>КАРПАЧОВА Н.І. Дякую за запитання.</p>
<p>Я хочу сказати, що на превеликий жаль, якщо дотримуватися певних алегорій, сьогодні не тільки Мукачево перетворилося в Палермо, сьогодні вся Україна, там, де відбуваються виборчі перегони, перетворилася в суцільне Палермо. (Оплески) Це - перше.</p>
<p>По-друге, що торкається міжнародного іміджу України. Безперечно, він не тільки зіпсований, він підірваний. І ті намагання, які робили, до речі, і народні депутати, і представники неурядових правозахисних організацій, і Уповноважений з прав людини сьогодні поставлений, як-то кажуть, під величезну загрозу.</p>
<p>Я думаю, що 26 квітня Рада Європи розгляне це питання у відкритому режимі, і представники всіх політичних сил можуть взяти участь в такому обговоренні. Але ви знаєте, що на дільниці номер три, де зухвало було побито академіка, народного депутата України Поліщука і безпосередньо брав мій радник Усатов Дмитро Олександрович участь, де вони фактично відбивалися від кримінальних угрупувань і захищали вже життя самих безпосередньо жінок і чоловіків, які членами виборчої цієї комісії, воно опинилося під загрозою.</p>
<p>Тому мені здається, що ті представники ОБСЄ, які брали участь безпосередньо в підрахунку голосів на дільниці номер три, зроблять свої відповідні висновки, на жаль, не на користь України.</p>
<p>&nbsp;</p>
<p>ГОЛОВУЮЧИЙ. Будь ласка, Ващук. Підготуватися Червоненку.</p>
<p>&nbsp;</p>
<p>12:01:36</p>
<p>ВАЩУК К.Т.</p>
<p>Шановна Ніна Іванівна, ваша інформація насторожує. І які б ви бачили дії, які має здійснити Верховна Рада України, ви як основний охоронець прав людини, аби ті вибори, які відбудуться 31 жовтня. відбулись достойно і аби Україна не фігурувала десь у міжнародних інституціях, а дійсно вибори були демократичні? Що б ви вважали треба змінити в законодавстві чи в інших владних структурах? Дякую.</p>
<p>&nbsp;</p>
<p>КАРПАЧОВА Н.І. Дякую, Катерина Тимофіївна, за запитання.</p>
<p>Перше, я вважаю, що народні обранці мають проявити солідарність, до яких би політичних сил вони не належали. Тоді. коли б'ють народних депутатів, коли під загрозою здоров'я і життя народних обранців, то у простої&nbsp; людини немає, на&nbsp; що сподіватися в наші державі. Це, по-перше, ваша депутатська солідарність - посилити основи парламентаризму в державі. Це перше.</p>
<p>Друге, внести зміни в те законодавство, яке було вже проголосовано в цей залі. Коли ви всі, шановні народні депутати або певна частина, фактично, викинули учасників виборчих перегонів, в першу чергу я маю на увазі неурядові організації, які мають вам допомагати і накрити, дійсно, об'єктивно, чесно всю нашу державу, і щоб вибори, дійсно, були прозорими і чесними. Іншого шляху просто нема. 450 депутатів, шановна Катерина Тимофіївна,&nbsp; не накриють, повірте мені, всю державу під час президентських перегонів.</p>
<p>&nbsp;</p>
<p>ГОЛОВУЮЧИЙ. Будь ласка, Червоненко, підготуватися Супрун.</p>
<p>&nbsp;</p>
<p>12:03:26</p>
<p>ЧЕРВОНЕНКО Є.А.</p>
<p>Перед запитаннями. Тільки що за дзвінком члена парламентської комісії&nbsp; пана Стретовича аеропорт закривається, щоб не прийняти ні за який випадок депутатів, які захочуть сьогодні летіти до Мукачево.</p>
<p>Ніно Іванівно, ви були безпосереднім свідком, ви готові засвідчити перед міжнародною спільнотою? Ви бачили нічні ті побої беркутівців і Кличка-Безсмертного, який ламав руку 150-кілограмовому полковнику ОМОНу. Це вже для психбольницы.</p>
<p>І останнє запитання: чи знаєте ви про кримінальні справи з приводу фальсифікації виборів у Мукачеві?&nbsp; Дякую.</p>
<p>&nbsp;</p>
<p>КАРПАЧОВА Н.І. Дякую за запитання.</p>
<p>Перше, саме це я і роблю зараз перед вами, шановні народні депутати, я саме свідчу про позицію уповноваженого, яка була здійснена у відповідності до закону і до Конституції. Це по-перше. І на будь-якому рівні я готова підтвердити свої свідчення і свідчення моїх колег. Це по-перше.</p>
<p>(О п л е с к и)</p>
<p>По-друге, ваше питання повторіть, будь ласка, друга частина, пане Євгене.</p>
<p>Про кримінальні справи. Я дякую Президенту України вчора за розуміння, коли ми порушили разом з депутатами питання про необхідність, дійсно, об'єктивно розібратися в цих подіях, які сталися саме силами тої структури, яка має цим і опікуватися.</p>
<p>З одного боку це Міністерство внутрішніх справ, а з іншого боку, структура, яка має всі владні повноваження контролювати якраз дотримання прав структури Міністерства внутрішніх справ. І я сподіваюся, що шановний Генеральний прокурор, який вийшов безпосередньо з цієї зали зробить все залежне для того, щоб таке розслідування було чесним і прозорим. Я впевнена в цьому просто. Іншого шляху немає у нас.</p>
<p>&nbsp;</p>
<p>ГОЛОВУЮЧИЙ. Будь ласка, Супрун.</p>
<p>&nbsp;</p>
<p>12:05:19</p>
<p>СУПРУН Л.П.</p>
<p>Людмила Супрун, фракція Народно-демократичної партії.</p>
<p>Шановна Ніна Іванівна, скажіть, будь ласка, чи не вважаєте ви, що прийняття доповнень до законів, які визначають кримінальну відповідальність за порушення виборчих прав громадян, скажімо: введення максимального терміну ув'язнення, позбавлення волі, інше - буде запобіжником для того, щоб виконувати закон, замість того, щоб виконувати незаконні команди?</p>
<p>&nbsp;</p>
<p>КАРПАЧОВА Н.І. Я дякую за запитання.</p>
<p>Пані Людмила, я хочу сказати в Кримінальному кодексі в редакції 2001 року, який набрав чинності, як відомо, першого вересня, ви, шановні депутати, ввели спеціальний п'ятий розділ: "Злочини проти виборчих, трудових та інших особистих прав, свобод людини і громадянина". Там є три статті: за перешкоджання здійсненню виборчого права, за неправомірне використання виборчих бюлетенів, підлог виборчих документів або неправильний підрахунок голосів, чи неправильне оголошення результатів виборів, а також порушення таємниці голосування.</p>
<p>Але, на превеликий жаль, з першого вересня 2001 року жодного разу не були застосовані ці норми, які сьогодні є в Кримінальному кодексі. Тобто питання в правозастосовчій практиці. В першу чергу, це питання до правоохоронних органів і до суддів, які здійснюють безпосередньо правосуддя.</p>
<p>&nbsp;</p>
<p>ГОЛОВУЮЧИЙ. Дякую, Ніна Іванівна. Сідайте, будь ласка.</p>
<p>Шановні колеги, таким чином, ми з вами повністю вичерпали регламент і навіть перебрали. (О п л е с к и)</p>
<p>&nbsp;</p>
<p>ГОЛОВУЮЧИЙ. Виявляючи свого роду поблажливість до доповідачів і надаючи можливість їм говорити стільки, скільки вони хотіли, вони забрали той час, який ми з вами відвели на обговорення.</p>
<p>Тому давайте поступимо таким чином. Ми зараз оголосимо перерву. Під час перерви я прошу підготувати фільм, про який ми домовлялися. Переглянемо фільм, а потім дамо виступити представникам фракцій. І буде приймати рішення.</p>
<p>Оголошується перерва до 12 години 37 хвилин.</p>
<br clear=all>

<p align=center>ПІСЛЯ&nbsp;&nbsp; ПЕРЕРВИ</p>
<p>ГОЛОВУЮЧИЙ. Шановні колеги, прошу займати робочі місця, продовжуємо засідання.</p>
<p>Так, поки що так, як і домовлялися, давайте подивимося... кіно хоче народний депутат. Будь ласка,&nbsp; фільм готовий? Прошу.</p>
<p>Будь ласка, Зварич буде коментувати.</p>
<p>(Трансляція фільму.)</p>
<p>&nbsp;</p>
<p>ЗВАРИЧ Р.М.</p>
<p>Шановні народні депутати! Я буду дуже лаконічно&nbsp; коментувати кадри, які ви будете бачити. Тут чітко прослідковується дві тенденції.</p>
<p>Це зараз має значення.......... тут чітко прослідковуються дві тенденції, що&nbsp; вибори відбувалися в атмосфері страху, але що все-одно виборці скористалися свого права і голосували.</p>
<p>&nbsp;</p>
<p>ГОЛОВУЮЧИЙ. Роман Михайлович, мабуть дійсно там же звук є.</p>
<p>Колеги! Як бачите, добре, що ми маємо таку систему. Вона інколи допомагає технічно нам.</p>
<p>Ми з вами, починаючи розгляд цього питання, домовлялися про те, що відведемо на його розгляд дві години. На жаль, ми не вклалися у цей час. Наполягають представники фракції на виступах, тому давайте поступимо таким чином. Відведемо 30 хвилин на обговорення, надавши у тому числі всім тим від фракцій, хто буде виступати від фракцій. Якщо зекономимо час, ще й виступлять ті&nbsp; народні&nbsp; депутати, хто встигне,&nbsp; які записалися. Всього записалися на виступ 33 народних депутати. Після&nbsp; півгодинного обговорення ми подивимося, які тут пропозиції поступають, на яке ми&nbsp; будемо виходити рішення.</p>
<p>Таким&nbsp; чином приступаємо до обговорення питання. Від "Нашої України" слово має Юрій Костенко. Підготуватися Бандурці. Будь ласка, Юрій Іванович, три хвилини.</p>
<p>&nbsp;</p>
<p>12:45:03</p>
<p>КОСТЕНКО Ю.І.</p>
<p>Шановні колеги! Я хочу розповісти про події на виборчій дільниці номер один у неділю 18-го квітня на виборах міського Голови міста Мукачево, де я виконував функції спостерігача.</p>
<p>Впродовж дня відбулося в цілому досить демократичне голосування. О 20.00, згідно з вимогами закону, на дільниці залишилися лише члени комісії, правоохоронці - 20-ть чоловік, та спостерігачі. Всі двері було зачинено і розпочався підрахунок голосів. Він тривав біля двох годин.</p>
<p>&nbsp;</p>
<p>_____________. Це виступ від фракції.</p>
<p>&nbsp;</p>
<p>ГОЛОВУЮЧИЙ. Шановні колеги, я звертаюся до керівників фракцій, до працівників Апарату, у мене на моніторі висвітлено, що Костенко виступає від фракції. Будь ласка, ви розберіться, і покажіть, будь ласка. Прошу звернутися до Секретаріату розібратися. Я керуюся тим, що подав мені Секретаріат.</p>
<p>Ви записані можете бути і 121-им. Виступайте. А ви в Секретаріаті, Вікторе Андрійовичу, розберіться.</p>
<p>Прошу.</p>
<p>Так, шановні колеги, шановні колеги. Шановні колеги, будь ласка, ввімкніть свої монітори. На моніторах записано порядковий номер і проти кожного&nbsp; прізвища, хто від фракції, записано, що від фракції. Так, будь ласка, Бандурка, а ви розберіться. Прошу Бандурка від "Демократичних ініціатив". Ви ідіть, розберіться до секретаріату...</p>
<p>&nbsp;</p>
<p>12:47:04</p>
<p>БАНДУРКА О.М.</p>
<p>Шановний головуючий, шановні народні депутати.</p>
<p>Кожний раз, коли відбуваються локальні якісь події, вони потім стають предметом розгляду у парламенті виїзду цілого ряду комісій і самих різних оцінок. І перш за все мені це бачиться у силу того, що не урегульовано у правовому відношенні цілий ряд обставин, які намагаються використати політичні сили у своїх цілях.</p>
<p>Я хотів би вас привернути до того, що ми з вами тричі розглядали Закон про охоронну діяльність, який дуже, так сказать, активно цим законом, там їх два йшло, суперечили&nbsp; наші колеги депутати "Нашої України". Якраз в цьому законопроекті дуже&nbsp; детально розписувалися права й обов'язки, будемо говорити, охоронних структур. Поза всілякою політикою, поза всіляким, будемо говорити. впливом політичним, там партійним чи суб’єктивним, значить, закон цей не прийняли. До нього треба повертатися нам. Так само як потрібний Закон про мирні збори, зібрання, походи, демонстрації громадян. Конституція - прямої дії закон дозволяє&nbsp; це робити. Але як це робити? Хто несе за це&nbsp; відповідальність? Організатори, яка їх роль, компетенція, права і повноваження? Цього ніде немає. І тоді все&nbsp; робиться за&nbsp; інструкціями, наказами чи то Міністерства внутрішніх справ, чи&nbsp; місцевих відомств, чи місцевого самоврядування.</p>
<p>Нарешті, і закон про громадські організації. Він потребує доопрацювання. Сьогодні політичні сили, коли не находять між собою спільної мови, чи не можуть досягти своїх цілей, ідуть тільки по одному - звинувачувати міліціонера рядового. Це легше всього робити. Важко там міліції працювати, а критикувати - це легко. Не кричить, це ваш рівень кричати, розумієте? Не кричить, це на мене не діє.</p>
<p>Тому потрібно нам, перш за все комітетам правового спрямування розглянути ці законопроекти для того, щоб привести їх у відповідність. Потрібний закон про органи внутрішніх справ фундаментальний, щоб захистити органи внутрішніх справ від політичного тиску, від неправового втручання, від свавілля врешті-решт політичних сил. І я запрошую депутатів, над цими законопроектами працюю, з тим, хто хоче навести лад в державі, давайте ми відповідним правовим чином врегулюємо ці питання. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, ми розібралися. Ось у мене документ. Кожен, який має право заповнювати уповноважений представник фракції. Уповноваженим представником фракції Костенком до Секретаріату написано. Прошу надати слово Костенку, номер такий-то, про події в Мукачево, виступ від фракції "Наша Україна". І тому я прошу розібратися у "Нашій Україні", хто буде виступати від фракції. І вони виступлять. Будь ласка, Турчинов від БЮТ. Підготуватися Шуфричу.</p>
<p>&nbsp;</p>
<p>12:50:46</p>
<p>ТУРЧИНОВ О.В.</p>
<p>Шановні народні депутати, шановні виборці. Сьогодні Україна стоїть перед вибором, куди піти - до демократії чи до диктатури, до свободи чи до терору? І ті події, які відбулися в Мукачево, це не випадок. Це події починалися в Сумах, в Ромнах, в інших містах, де були знехтувані інтереси наших громадян, де була спроба перекреслити їх сподівання на чесну владу, їх сподівання на світле майбутнє України. Є сьогодні і спроба перекреслити взагалі можливість наших громадян обирати тих, за кого вони хочуть голосувати, обирати тих, кого вони хочуть бачити або в представницьких органах влади, або в парламенті, або того, кого вони хочуть бачити на посаді Президента.</p>
<p>Сьогодні в Мукачево ми бачимо, як розвивається сценарій, який нам хочуть запропонувати напередодні президентських виборів. Ці елементи, які складаються із сценарію, вони, зрозуміло, перше - це повний зв'язок криміналітету і міліції. Сьогодні міліція і криміналітет працюють разом, вони займаються побиттям, побиттям громадян, побиттям народних депутатів. Вони займаються погромами, викраденням бюлетенів тощо.</p>
<p>І я хотів би звернутись до міністра внутрішніх справ: поверніть бюлетені, які вкрали ваші підлеглі! Не ганьбіть свої погони, не ганьбіть Міністерство внутрішніх справ!</p>
<p>Далі, шановні колеги, другий момент: це Служба безпеки України, яка займається виключно слідкуванням за політичними опонентами режиму, займаються підготовкою провокацій, інформуванням влади про те, що робить опозиція.</p>
<p>Третій елемент - це повністю кишенькова судова влада, приклад - Мукачево: ще не встигли підробити протоколи, а суд вже приймає рішення, що вибори відбулись законно.</p>
<p>Четвертий елемент - це повністю корумповані і контрольовані виборчі комісії: в Мукачево - це територіальна виборча комісія (коли будуть президентські вибори, її роль буде відігравати Центральна виборча комісія), які приймають рішення незалежно від того. як проголосували громадяни.</p>
<p>П'ятий елемент - це повністю підконтрольні, цинічні, брехливі засоби масової інформації, які створюють у громадян віртуальну дійсність, які брешуть, які займаються пропагандою і компрометацією опонентів влади.</p>
<p>Я прошу, шановні колеги, звернути увагу на останній елемент цієї схеми - це місцеві адміністрації і Адміністрація Президента, які виступають головними координаторами злочину.</p>
<p>В зв'язку з тим, що у мене немає часу, я зразу переходжу до пропозицій. Наша фракція - блок Юлії Тимошенко - пропонує: перше - проголосувати за відставку міністра внутрішніх справ Білоконя, друге - проголосувати за відставку голови Адміністрації Президента Віктора Медведчука, третє - проголосувати за відставку керівника місцевої адміністрації ...</p>
<p>&nbsp;</p>
<p>ГОЛОВУЮЧИЙ. Дякую, Олександр Валентинович.</p>
<p>Так, будь ласка, від фракції Соціал-демократичної (об'єднаної) Шуфрич, і від фракції "Народний вибір" Гапочка передає йому своїх три хвилини. Шість хвилин.</p>
<p>&nbsp;</p>
<p>12:54:14</p>
<p>ШУФРИЧ Н.І.</p>
<p>Дякую, Адам Іванович.&nbsp; Шановні колеги!</p>
<p>Щоб розглянути події 18 квітня 2004 року у місті Мукачево необхідно, на мій погляд, згадати обставини, при яких проводилися попередні вибори і те, що відбувалося безпосередньо перед виборами 18 квітня.</p>
<p>Хочу нагадати, що після попередніх&nbsp; виборів ситуація була така саме, але навпаки, але чомусь це не викликало такої реакції поважних інспекцій та представництв.</p>
<p>Тому маю підставу вважати, що йдеться виключно про піар акції у підтримку виключно однієї політичної сили, а саме "Нашої України". Потрібен був скандал напередодні президентських виборів, і ми його отримали.</p>
<p>Про небажання Балоги балотуватися свідчить те, що він навмисно порушував закон про вибори, провокуючи своє зняття. Навіть у декларації демонстративно дав невірні дані. Три рішення суду давали підстави для зняття Балоги, але ТВК не врахувало їх.</p>
<p>Хочу повідомити, що 15 та 17 квітня ведися переговори про зняття кандидатури Балоги і Нусера з метою уникнення загострення протистояння і приведення до конфлікту. Ймовірно, що переміг би Лендьол, в минулому перший заступник Балоги. Але після заяви Балоги, що він не можу складати мандат народного депутата і готовий зняти свою кандидатуру, Балога підтвердив це, він сказав, що Ющенко категорично проти. Проти, і нам стало зрозуміло, що потрібен в першу чергу скандал провокативного характеру. Приїзд представників від УНА-УНСО та інших крайньо правих організацій є тому підтвердженням. Тиск цих молодиків та близько 70-ти народних депутатів до виборів та в день виборів був неймовірним. Але за винятком двох-трьох інцидентів саме голосування пройшло нормально.</p>
<p>До 4 години 30 хвилин ніяких інцидентів не відбулося, але після оголошення результатів виборів почалися дії, які інакше, ніж спрямованою провокацією не назвеш.</p>
<p>Мені прикро, що під час інциденту в мерії постраждали мої колеги, винних у цьому треба знайти і покарати. Але, шановні депутати, ніхто не давав нам права ламати руки представникам міліції&nbsp; і бити їх. Цікаво, що постраждалі нардепи не написали заяви зразу після нападу, а спочатку відвідали Погоджувальну раду Верховної Ради, а потім звернулися до керівництва МВС.</p>
<p>Не можу не згадати і приїзд робочої групи на чолі із Зінченком. Прилетівши після 18 години, він вимагав зустрітися з низкою посадових осіб, що і було забезпечено.</p>
<p>Біля 19.30 виникло бажання зустрітися з іншими людьми. Їх почали шукати. Ультимативно на 21 годину 30 хвилин Зінченко вимагав доставити йому виконуючого обов'язки мера. Той приїхав з відстані 80 кілометрів...</p>
<p>(Ш у м&nbsp; у&nbsp; з а л і)</p>
<p>Але Зінченко в назначений час не прийшов. Разом із головою облради ми прочекали до 22 години, після чого всі роз'їхалися. До речі, на запитання в прямому ефірі П'ятого каналу о 21 годині 50 хвилин, що де я, я сказав, що я стою біля приміщення міської ради і чекаю Зінченка.</p>
<p>Слід зазначити, що навколо мерії та ТВК було виставлено посилену охорону на вимогу самого Зінченка, і нікого в мерію не допускали без його згоди, навіть мене.</p>
<p>Як стало відомо, вчора Зінченко, Ратушняк, низка депутатів міськради - прихильників Балоги - ще декілька невстановлених осіб біля 22 години 30 хвилин зайшли в приміщення, що охоронялось, мерії, провели там зустріч, після чого біля 24 години, як це стверджував Зінченко, вони вийшли з приміщення.</p>
<p>Через годину відбувся напад на ТВК та була пошкоджена виборча документація, яку, до речі, представники ТВК мали вранці продемонструвати.</p>
<p>Я нікого не звинувачую. Але виникає питання: чому не розпочалася нарада о 21 годині 30 хвилин, а тільки після від'їзду представників від СДПУ (о) Зінченко зайшов в приміщення мерії, які відкрили тільки йому, і з прихильниками Балоги. В&nbsp; чому була така потреба?</p>
<p>Вранці ми мали можливість побачити всю документацію, тим паче що її представляли до суду напередодні, під час розгляду скарги про визнання виборів недійсними, яку, до речі, відхилили. Як стало відомо, з ТВК зникли протоколи дільничних комісій та частина бюлетенів. Чи не випадково Балога не подавав скаргу, а чекав, що в суді нічого буде пред'явити.</p>
<p>Шановні колеги, ми з вами знаємо, Балога мандат нардепа ніколи не здав би. Згадаймо як формувалась комісія Оробця. Жодного представника від ........... в ній нема. Там є тільки один представник від більшості Ратушняк. І хто позавчора приїхав в складі офіційної комісії? Стретович, Матвієнко, Мойсик, Онопенко. Головним доповідачем виступав Рато по прізвищу Ратушняк, а очолював цю комісію симпатик есдеків Зінченко. Де ж об'єктивність та прозорість?!</p>
<p>Сьогодні потрібно діяти в правовому полі, а не політизувати навколо виборів, якщо тільки скандал не є головною метою.</p>
<p>Я погоджуюся, що питання, які виникли, треба розслідувати, але не .......політично заангажовано, а професійно. Винних, в першу чергу, на напад нардепів треба покарати, а мукачівцям&nbsp; дати можливість спокійно жити та працювати. Із приводу сьогоднішній виступаючих. Шановна пані Карпачова, на підставі чого ви оголошуєте результати виборів? А колего Зінченко, звідки ви&nbsp; знаєте, хто вас повідомив, що давались вказівки з центру? І, до речі, де&nbsp; протоколи, про які ви&nbsp; говорите? Ми&nbsp; третій день їх просимо.</p>
<p>І останнє. Апогей ваших аргументів - це....</p>
<p>&nbsp;</p>
<p>ГОЛОВУЮЧИЙ. Так, шановні колеги...</p>
<p>(Ш у м&nbsp; у&nbsp; з а л і. В и г у к и "Ганьба!")</p>
<p>Слово для репліки має Олександр Зінченко. Одна хвилина, будь ласка.</p>
<p>&nbsp;</p>
<p>13:00:47</p>
<p>ЗІНЧЕНКО О.О.</p>
<p>Шановні колеги, я маю право на репліку і скористаюся ним. Шановний пане Шуфрич, я зрозумів з вашого виступу, що саме я викрав бюлетені, побив міліцію, сприяв інфаркту мера. Я дякую і хочу сказати, що якщо не маєте фактів, майте совість.</p>
<p>&nbsp;</p>
<p>ГОЛОВУЮЧИЙ. Будь ласка, від фракції Соціалістичної партії слово має Юрій Луценко. Підготуватися Кафарському.</p>
<p>&nbsp;</p>
<p>13:01:17</p>
<p>ЛУЦЕНКО Ю.В.</p>
<p>Шановні народні депутати! Шановні радіослухачі! Те, що відбулося у Мукачево, не можна називати виборами. Це політичний бандитизм, відвертий і нахабний від безкарності, що продемонстрував, до речі, попередній виступаючий.</p>
<p>Фракція категорично засуджує цей безпредєл. Ми вимагаємо&nbsp; задіяти&nbsp; всі правові механізми, вияснити суть і суворо покарати винних.</p>
<p>Чи міг&nbsp; би бандитизм набути таких масштабів, якби не мав владного прикриття в Адміністрації Президента? Ні. А що означає освоєння криміналом політичної сфери? З яких пір і де подібне могло відбуватися і чому? Відповідь на ці питання&nbsp; проста: в Україні влада, тіньовий бізнес і кримінал одне і теж.&nbsp; Процес деградації демократії&nbsp; не має нижньої межі.&nbsp; В Україні він дійшов до того етапу, коли кримінальні елементи стають суттю держави, стають, як ми бачимо&nbsp; вище держави. Підтвердження того ми вже бачили&nbsp; на виборах в Нікополі. І той, хто начебто виграв, сидить у цьому залі, в Сумах, в Донецьку, в Ромнах, у Чернігові, в Черкасах. І ми це все&nbsp; сковтнули, як сковтнули побиття наших колег. До цих пір сидить Валентина Семенюк, ло цих пір Генеральний прокурор і міністр&nbsp; внутрішніх справ не бачать тих, хто побив її палицями до струсу мозку. Тобто діє злочинна система влади, а ми&nbsp; закриваємо на це очі.</p>
<p>Шановні колеги! Ще раз повторюю, соціалісти вимагають кари бандитам та їх натхненникам від нині діючої влади. Хоч&nbsp; сподіватися, що злодій покарає злодія може тільки&nbsp; наївний і нерозумний, а ми до таких не відносимося.&nbsp;</p>
<p>Проте ми мусимо сказати інше. Мукачівська ситуація - прямий наслідок бездіяльності і угодовництва тих, хто сьогодні став жертвами у Мукачеві. Так завжди буває, зло обертається проти тих, хто його підтримує.</p>
<p>Давайте дещо згадаємо і самі собі признаємося, шановні&nbsp; мої колеги і друзі з "Нашої України". Хіба не&nbsp; один з кандидатів на голову у Мукачево,&nbsp; а тоді губернатор Закарпаття забезпечував брехливий, фальшивий референдум сотнями&nbsp; процентів? Хіба не один з ваших колег, який керував містом у&nbsp; Західній Україні виганяв&nbsp; нещасних дітей зустрічати в спеку серпневу&nbsp; любимого Леоніда Даниловича? А хіба не інший ваш колега кричав, що Морозу треба дати п'ять років за правду по касетному скандалу. Це, на жаль,&nbsp; завжди так у житті: хто нехтує совістю, той завжди підпадає&nbsp; першим під удари. Але зараз не час зводити рахунки. Час згадати, що сьогодні ми маємо злочинну владу, і ми могли би сьогодні зупинити те, що діялося в Мукачеві одним - зміною людей при владі, але і зміною системи влади. Аби ми, колеги, вчора проголосували за Конституційну реформу, сьогодні б мали право відправити (ми, тут) Міністра внутрішніх справ у відставку. А так будемо на них тільки гавкати і терпіти наругу далі.</p>
<p>Висновок. Міняємо систему влади, міняємо разум людей при владі і готуємо.</p>
<p>&nbsp;</p>
<p>ГОЛОВУЮЧИЙ. Будь ласка, з процедури мікрофон Гаврилюка, одна хвилина.</p>
<p>&nbsp;</p>
<p>13:04:42</p>
<p>ГАВРИЛЮК В.В.</p>
<p>Дякую, Адаме Івановичу.</p>
<p>Уважаемые коллеги, народные депутаты! Я просил бы обратить ваше внимание, посмотрите насколько силовой блок правительства и в том числе Генеральный прокурор уважают народных депутатов. Согласно процедуры они должны присутствовать сегодня на всем протяжении рассмотрения данного вопроса. Где Генеральный прокурор? Где руководитель службы безопасности Украины? Где Министр внутренних дел? Их нет! Вот с этого нужно и начинать.</p>
<p>Поэтому, Адам Иванович, я вас очень прошу звернутися до керівників цих установ з проханням повернутися до зали. Дякую.</p>
<p>&nbsp;</p>
<p>ГОЛОВУЮЧИЙ. Я прошу Кабінет Міністрів, представника, проінформувати про ситуацію. Ну, ви знаєте, що Міністр внутрішніх справ в лікарні, він прийшов, проінформував, і про це є довідка, і вчора вас про це інформували. Про решту зараз нас проінформують.</p>
<p>Будь ласка, слово від НДП має&nbsp; народний депутат Кафарський. Будь ласка, Володимир Іванович, підготуватися Гмирі.</p>
<p>&nbsp;</p>
<p>13:05:47</p>
<p>КАФАРСЬКИЙ В.І.</p>
<p>Шановні&nbsp; депутати,&nbsp; виборче право - це єдиний демократичний спосіб народу захистити себе&nbsp; від насильства влади. І якщо&nbsp; сьогодні прийшла наруга&nbsp; над цим волевиявленням народу, то про що ми сьогодні у парламенті можемо говорити? Порушені не принципи виборів, не процедура&nbsp; виборів, порушені конституційні норми виборів. І ми мусимо приймати з цього приводу рішення. Я думаю, що комісія Верховної Ради повинна працювати до свого завершення і представити разом з відповідними органами держави відповідну&nbsp; позицію для того, щоб парламент прийняв рішення.</p>
<p>Але&nbsp; є інші речі, про які ми сьогодні, не зважаючи на те, в яких ми політичних партій находимося, ми повинні думати, які соціально-політичні і моральні наслідки того, що відбулося у Мукачево, сьогодні відіб'ються в українському суспільстві. невже сьогодні будуть мати довіру до себе політичні сили? Невже сьогодні не виникає питання, що тим хлопцям, які там були,&nbsp; сьогодні показували у кінофільмі ще треба&nbsp;&nbsp;&nbsp; було дати у руки факели і 30-й рік починається.</p>
<p>Як зреагує на ці процеси світова громадськість? Як вона зреагує на Україну? Голова Місії ОБСЄ висловився уже, дуже так коректно з приводу цього. Мітчел сказав: ця волаюча спроба зірвати виборчі спроби є атакою на найфундаментальніші виборчі процеси. Таким чином, зрозуміло, як нас&nbsp; оцінить світ.</p>
<p>І слідуюче. Я вважаю, що у процесі роботи комісії Верховної Ради, в процесі роботи слідчих органів і політичні партії повинні взяти на себе відповідальність за те, що відбулося у Мукачеві. Адже ми йдемо до виборів на пропорційній системі. Чи потрібна нам пропорційна система виборів, притому, як це відбувається. Я не голосував за Закон про вибори на пропорційній системі у місцевих органах влади. Що буде на місцях, коли так будуть проводитися вибори? І теж це є питання, до якого треба звертатися.</p>
<p>&nbsp;</p>
<p>ГОЛОВУЮЧИЙ. Будь ласка, Компартії народний депутат Гмиря. Підготуватися Ющенку.</p>
<p>&nbsp;</p>
<p>13:08:29</p>
<p>ГМИРЯ С.П.</p>
<p>Уважаемые коллеги. Фракция коммунистов однозначно считает, все те, кто творил беспредел в Мукачево, кто фальсифицировал выборы, должны сидеть. (Оплески). А на месте правоохранительных, тех, кто так называемых представителей правоохранительных органов, я бы знал, как распорядиться личным оружием. А вы подождите аплодировать.</p>
<p>Мы должны здесь, в парламенте, решить вопрос принципиальный, как не допустить, чтобы то, что произошло и происходит на Украине уже много лет, происходило и впредь. Вот здесь коллеги говорили о том, что из Мукачево расползается опасность на всю Украину, что есть угроза демократии. Я не согласен. Никакой демократии на Украине давно нет, а Мукачево - это не первичная опухоль, это метастаз того, что происходит в стране, начиная с 1991 года. Когда начались эти реформы, так называемые, начали создаваться бандитские формирования. В этом участвовали большая часть из тех политических сил, которая сидит в зале и под знаком розы, и под знаком тризуба. Не забывайте об этом.</p>
<p>Когда министр, первый министр обороны поощрял формирование бандитских формирований УНА УНСО, это был ваш министр, господа националисты. И об этом тоже не стоит забывать. Вы вместе формировали этот режим. А сейчас вы думаете, вы на год вышли из, вошли в так называемую оппозицию, и всё забыть? Девственность можно восстановить хирургическим путем. Но от этого факт хождения по рукам, это не отменяет факт многолетнего хождения по рукам.</p>
<p>Уважаемые коллеги, сегодня все время вот выдвинуто постановление, где говорится: просьба к Президенту убрать главу Администрации. Да, 10 дней назад вы имели возможность сделать так, чтобы глава Администрации Медведчук был был фикцией, Fata-morganoй, проголосовав за политическую реформу. Почему вы его не сделали? А сегодня к Кучме бегаете жаловаться! Нельзя так делать! Это полная, с моей точки зрения, полная аморальность.</p>
<p>Я против того, чтобы били депутатов, это не менее страшно, чем те случаи, когда били коммунистов в Донецке, в Харькове, во Львове. Я против того, чтобы уничтожали бюллетени и выгоняли людей, представителей, наблюдателей из комиссии, точно также, как это делали вы во Львове, и у нас есть соответствующие документы по этому поводу.</p>
<p>И последнее, что я хочу сказать, коллеги - нужно менять существующий режим. Этот режим полностью прогнил, он смердит! А вы, которые вместе с социал-демократами и другими представителями большинства его создавали, пытаетесь продлить его существование, а чтобы вонь не была слышна, пытаетесь благовония по залу пустить. Не выйдет!</p>
<p>&nbsp;</p>
<p>ГОЛОВУЮЧИЙ. Від фракції "Наша Україна" слово має Віктор Андрійович Ющенко, будь ласка.</p>
<p>&nbsp;</p>
<p>13:11:51</p>
<p>ЮЩЕНКО В.А.</p>
<p>Шановні колеги, я призиваю парламент зробити оцінку і уроки із подій, які відбулися в Мукачево. На мій погляд, урок номер один. Урок номер один може заключатися в тому, що події, які відбулися 18 квітня, засвідчують, що в Україні МВД, СБУ, місцева влада злилася з бандитами. Для Закарпаття тотожні поняття "місцева влада" і "бандитські формування". Це - теза номер один.</p>
<p>В Україні стався кримінальний заколот, в Мукачево владу силою захопили представники СДПУ(о) за допомогою криміналітету.</p>
<p>Я звертаюся до генерала міліції Білоконя: пане генерале? ви не забезпечили охорону урн, ви не забезпечили охорону дільниць, ви не забезпечили охорону бюлетенів і виборчих документів. Все, що вам доручалося, ви не забезпечили. Тому в моєму розумінні, ви не є міліціонер. Ви навіть не є сторож. І тому я до вас звертаюся як капітан запасу української армії до генерала: ви зрадили закон, ви зрадили виборця, ви стали на сторону криміналітету, ваше місце, дійсно, сьогодні біля параші, бо ви діяли як злодій.</p>
<p>І тому я розумію, що у вас не вистачить офіцерської честі написати заяву про відставку. Ми вимагаємо вашої відставки, це є наша політична позиція. Я надіюся, що я доживу до того часу, коли ви будете робити звіт перед законом і прохати вибачення у скривджених виборів Мукачево. Я надіюсь, що я доживу до того часу.</p>
<p>Те саме можна сказати і про пана Різака: в самі тяжкі години для Мукачівської громади він не був з громадою, він був з бандитами, він зрадив громаду, він зрадив закарпатця і його місце на другій лаві.</p>
<p>Урок номер 2: натхненниками і організаторами всіх тих злодіянь, які були у Мукачеві є Соціал-демократична партія України (об'єднана), і тому по всіх ознаках, які&nbsp; там чинилися, я стверджую, що СДПУ(о) - партія фашистської спрямованості, яка працює з бандитами.</p>
<p>Урок номер три: друзі, комуністи, вийдіть із тих трьох беріз, давайте не ссоритися, головне сьогодні не кого і як били, як вела себе міліція чи як себе вела влада - не головне, головне те, що у Мукачево вибори відбулися, територіальна виборча комісія їх сфальсифікувала. Виграв вибори Віктор Іванович Балога, за нього проголосувало 28 дільниць - 19385 голосів виборців, або 51 відсоток тих, хто прийняли участь у виборах.</p>
<p>Тому ми володіємо первиними протоколами, які засвідчують цю перемогу, і для нас не є факт перемога ...</p>
<p>&nbsp;</p>
<p>ГОЛОВУЮЧИЙ. Дякую, Віктор Андрійович.</p>
<p>Шановні колеги, у нас з вами є чотири проекти постанов.</p>
<p>(Ш у м&nbsp;&nbsp; у&nbsp;&nbsp; з а л і)</p>
<p>Заспокойтеся, будь ласка, прізвищ не називалося. Прізвищ не називали. Ви вже репліками обмінялися.</p>
<p>Шановні колеги, є чотири проекти постанов. На жаль, два проекти постанов не мають відношення до... Ми не маємо права, точніше, приймати такі постанови, як тут записано. Бо записано: "висловити недовіру". Ви розумієте, що висловити недовіру, на жаль, у нас немає такого права. Звернутися до Президента - так, а висловити недовіру - ні.</p>
<p>Ну, і ви розумієте, що проекти постанов про те, що досить багато вже і на посаду начальника Служби безпеки, і на посаду міністра внутрішніх справ одну і ту саму людину. Тому давайте, все-таки ми обговорюємо серйозне питання, і просив би, шановні колеги, серйозно до цього відноситися. Тому я пропоную, щоб ми розглянули з вами два проекти постанов, які мають відношення до нашої теми. Мова йде про проект постанови щодо процедури розгляду цього питання і саме із процедури.</p>
<p>Перед тим як перейти до розгляду цих питань, народні депутати наполягають на продовженні обговорення. Хто за те, щоб продовжити обговорення цього питання, прошу визначитися.</p>
<p>&nbsp;</p>
<p>13:16:54</p>
<p>За-178</p>
<p>Рішення не прийнято.</p>
<p>(Ш у м&nbsp; у&nbsp; з а л і)</p>
<p>Тому я зараз... Заспокойтеся, нам треба прийняти рішення, заспокойтеся! Заспокойтеся! Юрій Анатолійович, ви скажіть, що це процедурне рішення тим, хто засідав в Українському домі, добре? Для будь-якого рішення треба мінімум 226 голосів.</p>
<p>Тому, шановні колеги, ви хочете, щоб ми прийняли постанови чи ні? Хочете. Тоді, будь ласка, послухайте, як ми далі будемо працювати. І опустіть руки. Опустіть руки! Ви багато чого маєте! Ви багато чого маєте! Опустіть руки!</p>
<p>Значить, ми з вами, шановні колеги, будемо розглядати те, що має відношення відповідно до Конституції до нашого з вами рішення. Те, що не має відношення до Конституції, товариш Луценко, чи пан Луценко, ваша постанова не розглядатиметься.</p>
<p>Тому&nbsp; я надаю слово... Є проект постанови про процедуру розгляду цього питання, тут автори проекту Ющенко, Тимошенко і Вінський. Хто від цих трьох буде виступати по постанові?</p>
<p>(Ш у м&nbsp;&nbsp; у&nbsp;&nbsp; з а л і)</p>
<p>Будь ласка, хто із тих прізвищ? Хто із тих прізвищ? Я ще раз повторюю, законопроект за номером&nbsp; 54... Я оголошую зауваження народному депутату Качуру, який заважає вести засідання.</p>
<p>Я ще раз звертаюся до Ющенка, до Тимошенко і до Вінського.&nbsp; Хто із них буде представляти свій проект постанови? Будь ласка, законопроект за номером 54520-п представляє Юлія Тимошенко. Прошу.</p>
<p>Я ще раз повторюю, до вашого проекту ще не дійшло. Юлія Володимирівна, ви будете представляти свій проект?</p>
<p>Так, шановні колеги, я не виключаю, що є спеціальне замовлення для того аби зірвати&nbsp; засідання. Я просив би заспокоїти народних депутатів. Я просив би заспокоїти народних депутатів!</p>
<p>Шановні колеги, будьте уважні. Я ще раз наголошую.</p>
<p>Ті, хто не хоче завершення роботи, зараз видно, хто не хоче, щоб ми завершили розгляд питання. Ті, хто хоче, щоб ми завершили розгляд питання прийняттям відповідних рішень, ті демонструють свою готовність.</p>
<p>Я сказав, що є дві постанови і в обидвох постановах одні і ті самі автори, це реєстраційні номери 5452-П ( автори Ющенко, Тимошенко, Вінський) і є ще постанова про процедуру голосування проектів Постанови Верховної Ради про&nbsp; інформацію щодо подій, які мали місце&nbsp; на виборах міського голови міста Мукачево, і Постанова ( реєстраційний номер&nbsp; 5432-2), знову ж автори: Ющенко, Тимошенко, Вінський про&nbsp;&nbsp; інформацію щодо подій,&nbsp; які мали місце на виборах міського голови Мукачево&nbsp; Закарпатської області.</p>
<p>Оскільки&nbsp; автори цих законопроектів постанов одні і ті ж, вони доручили&nbsp; Юлії Володимирівні представити&nbsp; два проекти постанов. Будь ласка, по три хвилини один і другий проект.</p>
<p>&nbsp;</p>
<p>13:21:37</p>
<p>ТИМОШЕНКО Ю.В.</p>
<p>Шановні колеги! Мова йде про те, що події, які пов'язані з Мукачевим, події, які взагалі розгортаються у нас сьогодні в Україні, у кожному районі, у кожному місті, у кожній області, це є безумовне поєднання міліції, Служби безпеки України,&nbsp; криміналу, адміністративного ресурсу і за цим всім, за цією всією пірамідою стоїть декілька людей,&nbsp; і один з цих людей - це Віктор Медведчук, який, як павук, зі свого кубла&nbsp; практично&nbsp; розкинув&nbsp; павутину по всій країні і нищить Україну, незважаючи ні на Конституцію, ні на&nbsp; закони, ні на права громадян, це є дійсно людина, яка мусить бути прибрана зі своєї посади.</p>
<p>І тому, перш за все я хотіла б зараз доповісти постанову Верховної Ради України про інформацію щодо подій, які мали місце&nbsp; на виборах міського голови міста Мукачево Закарпатської області. Ця постанова підписана лідерами трьох фракцій: Віктором Ющенком, мною і Йосипом Вінським від соціалістичної фракції. В цій&nbsp; постанові є підсумок всіх подій, які відбулися у Мукачево. І постановляюча&nbsp; частина виглядає наступним чином. Звернутися до Президента України з пропозицією звільнити із займаної посади Голову Адміністрації Президента України Медвечука Віктора Володимировича за дії, які спричинили порушення виборчих прав громадян та дестабілізацію політичної ситуації в Україні.</p>
<p>Другий пункт - це висловити недовіру та звернутися до Президента України з пропозицією звільнити з займаних посад наступних людей. Міністра внутрішніх справ України Білоконя у зв'язку з неналежним виконанням міліцією покладених на неї завдань по охороні громадського порядку під час виборів міського Голови міста Мукачева Закарпатської області, що спричинило масові порушення виборчих прав громадян та дестабілізацію політичної ситуації в області. А також у зв'язку з протиправними діями працівників міліції по відношенню до народних депутатів України.</p>
<p>Ми всі з вами знаємо, що сьогодні Міністр внутрішніх справ Білоконь - це є головна діюча особа в команді Медведчука. Це є його порученець, це є, практично, дах для всього криміналу України. Він є керівником кримінальних угрупувань в Україні. І все, що було зроблено в Мукачево: і побиття депутатів, і викрадення бюлетенів - ні у кого ніяких сумнівів немає, що за цим стоїть Міністерство внутрішніх справ на чолі зі своїм Міністром Білоконем.&nbsp; Чи будемо ми залишати у руках Медведчука і його ставленика практично правопорядок у всій державі. Це є неможливо, і ми мусимо прийняти таке мужнє рішення парламентом. Я знаю, що багато депутатів сьогодні просто покинули закон і пішли, тому що вони,&nbsp; навіть не тільки кнопку бояться натиснути за&nbsp; звільнення Медведчука, вони навіть в залі бояться бути присутніми, коли&nbsp; таке питання ставиться. Я хочу звернутися до депутатів, не будьте трусами! Коли ви в кулуарах розповідаєте, що Медведчук знищив країну, що Медведчук сьогодні нищить нашу з вами&nbsp; свободу. Так майте мужність&nbsp; це заявляти не тільки&nbsp; в кулуарах, а натиснути кнопку. Для того вас люди обирали! І не потрібно ховатися!</p>
<p>Наступне. Ми всі з вами добре знаємо, що&nbsp; для того, щоб відбулися ці події у Мукачево, мав&nbsp; бути режисер на місці, який би давав безпосередньо команди і озброєним формуванням, які сьогодні представляє міліція, і криміналу, які, я не сумніваюсь, теж були озброєні. Такою людиною у Мукачеві був голова Закарпатської обласної адміністрації Іван Різак. Він безпосередньо взяв на себе практичне керівництво&nbsp; всіма розбойними подіями, які відбулися у Мукачеві. І тому наступний пункт цієї постанови - це висловити недовіру і звернутися до Президента України з пропозицією звільнити&nbsp; із займаної посади голову Закарпатської обласної адміністрації Різка у зв'язку з цими всіми подіями, які він&nbsp; у Мукачево очолював. А також звернутися до Генерального прокурора України з заявою про порушення кримінальних справ проти голови територіальної виборчої комісії по виборам мукачевського міського голови Юрія Перести за&nbsp; статтями 157, 158 Кримінального кодексу і так далі, також проти членів комісії, які зробили підлог і які практично без протоколів, без будь-яких інших документів оголосили сфальсифіковане рішення. Це є кримінальний злочин. І звернутися до&nbsp; голови Верховного суду України Маляренко, який мусить поставити на місце мукачівський суд, який за п'ять хвилин приймав антиправне рішення з порушенням цих процедур.</p>
<p>Друга постанова, яка у мене в руках, вона передбачає процедуру таємного голосування за всі ці пропозиції для тих, хто особо у нас лякливий у парламенті. Не можете публічно зробити, зробіть хоча б у закритому режимі. Мужності колись доведеться набиратися, щоб очищувати нашу країну від бандитів.</p>
<p>І останнє, що хочу сказати, шановні народні депутати. Такої нагоди позбавитися від кримінального керівника Адміністрації Президента у вас більше не будете. І потім не плачте по кулуарам. Дай Боже... (Вимкнено мікрофон). (Оплески).</p>
<p>&nbsp;</p>
<p>ГОЛОВУЮЧИЙ. Шановні колеги, таким чином два проекти постанов, ще раз нагадую їх номери, 5432-п. Це проект постанови про процедуру голосування проекту постанов Верховної Ради України про інформацію щодо подій, які мали місце на виборах міського голови міста Мукачева Закарпатської області. І другий проект постанови за номером 5432-2. Постанова Верховної Ради України проект про інформацію щодо подій, які мали місце на виборах міського голови міста Мукачева Закарпатської області. Обидва законопроекти, автори цих законопроектів Ющенко, Тимошенко, Вінський. Вам ці постанови були представлені.</p>
<p>Перед голосуванням, будь ласка, з мотивів голосування запишіться. Три хвилини. Будь ласка, висвітліть. Три хвилини. Бандурка, за ним Чорновіл.</p>
<p>&nbsp;</p>
<p>13:29:03</p>
<p>БАНДУРКА О.М.</p>
<p>Шановні колеги, ми сьогодні слухали доповідь Генерального прокурора, що порушено шість кримінальних справ. Як же ми можемо давати якісь сьогодні оцінки наперед, коли невідомі результати розслідування, хоч ми давали там термін, строк 10 днів?</p>
<p>Є Комітет законодавчого забезпечення правоохоронної діяльності, який міг би підготувати відповідний проект постанови без отого суб'єктивізму, який сьогодні проглядається в проекті, який нам запропонований. На мою думку, приймати його не можна. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, Тарас Чорновіл, підготуватися Карнауху.</p>
<p>&nbsp;</p>
<p>13:29:44</p>
<p>ЧОРНОВІЛ Т.В.</p>
<p>Я прошу колег, народних депутатів України, підтримати ті дві постанови, вони знімають проблему з багатьох, перша постанова, яка іде щодо таємного голосування, щодо результатів голосування. Але подумайте тільки про одне: розпочинається предвиборча кампанія виборів Президента. Я би дуже не хотів, щоб люди, які тут є, незалежно - в опозиції чи у владі - наївно думали, що якісь сценарії будуть на їхню користь.</p>
<p>Мукачівський сценарій - це є підготовка до виборів Президента і, повірте мені, не на користь того, хто задекларований сьогодні єдиним кандидатом від влади. По ньому будуть пресувати такими самими способами, які пресують сьогодні по кандидатах і по виборах в мери Мукачево. Я закликаю всіх в даному випадку просто проголосувати за самозбереження. Це є той шанс, який дає нам можливість врешті-решт допомогти і Президенту розв'язатися з тією постаттю, яка його сьогодні тягне на дно й дискредитує всю Україну в очах всього світу. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Карнаух. Підготуватися Дорогунцову.</p>
<p>&nbsp;</p>
<p>13:30:50</p>
<p>КАРНАУХ М.В.</p>
<p>Дякую. Шановні колеги, восьмого квітня ми зберегли нині діючу Конституцію і за це всім дуже велика вдячність. Стаття 29 Конституції передбачає, що всі органи державної влади та місцевого самоврядування і їх посадові особи зобов'язані діяти лише в межах, в спосіб та порядок повноважень, визначених Конституцією і законами. На превеликий жаль, Конституція України і жоден закон не дає нам право висловити недовіру міністру внутрішніх справ.</p>
<p>Тому ми повинні діяти в межах закону. А особисто я скажу, що із Миколою Васильовичем я багато років боровся із злочинністю і знаю як порядну людину. Тому я за його відставку голосувати не буду і в моральному, і юридичному аспекті. Дякую.&nbsp;&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Будь ласка. Дорогунцов.</p>
<p>&nbsp;</p>
<p>13:31:42</p>
<p>ДОРОГУНЦОВ С.І.</p>
<p>Фракція Компартії України.</p>
<p>Шановні колеги, я хотів би підтримати Олександра Олексійовича Зінчека, який в своїй доповіді сказав, що я сьогодні не можу і не маю права давати правову оцінку подіям, які відбулися в Мукачево. Я можу сьогодні дати тільки політичну оцінку.</p>
<p>Тому я вважаю, зняти, пересунути, додати, відняти - ми таке рішення сьогодні прийняти не можемо, ми повинні сьогодні прийняти політичну постанову, в якій повинні дати політичну оцінку тим подіям, які сталися в Мукачево і які є передоднем наступних виборів. І ніяких звільнень, ніяких переміщень і так далі. Це можна буде зробити лише після того, як будуть представлені документи, результати ...</p>
<p>&nbsp;</p>
<p>ГОЛОВУЮЧИЙ. Так, шановні колеги, ми закінчили все, що можна було. Я буду ставити... з мотивів тільки що завершили, з мотивів ми тільки що завершили з мотивів, з процедури голосування - це одне і те саме, я надав можливість записатися і виступити.</p>
<p>Тому будьте уважні, щоб потім не звинувачували. Є дві постанови, кожну ми будемо голосувати окремо. І відповідно, першою буде голосуватися постанова про процедуру голосування, бо це вона і першою подана, і логічно. Ми спочатку повинні визначити процедуру голосування, а потім провести уже саме голосування щодо питання тих інформацій, які ми сьогодні слухали.</p>
<p>Тому ставиться на голосування проект постанови Верховної Ради України про процедуру голосування проектів постанови Верховної Ради України про інформацію щодо подій, які мали місце на виборах міського голови міста Мукачево Закарпатської області. Реєстраційний номер цієї постанови, проекту 5432-п, автори Ющенко, Турчинов, Вінський.&nbsp; Прошу визначатися.</p>
<p>&nbsp;</p>
<p>13:34:20</p>
<p>За-220</p>
<p>Рішення не підтримано. По фракціях, будь ласка.</p>
<p>Так, "Наша Україна" - 99, "Регіони України" - 4, комуністів - 55, соціал-демократів і "Трудова Україна" - нулі, Соціалістичної партії - 19, Блок Тимошенко - 18, "Народовладдя" - 0, "Демініціативи" і Аграрної партії - по одному, "Народний вибір" - 0, НДП - 4, "Позафракційні" - 19.</p>
<p>Таким чином, рішення... тобто постанова про те, щоб змінити процедуру голосування і перейти в режим таємного голосування, в нас не підтримано. Значить, це буде здійснюватися в тому режимі, в якому ми працюємо відповідно до Регламенту: у режимі відкритого поіменного голосування.</p>
<p>Будь ласка, перед наступною постановою запишіться. Три хвилин з процедури наступної постанови.</p>
<p>Будь ласка, висвітліть. Три хвилини. Бандурка.</p>
<p>&nbsp;</p>
<p>13:35:45</p>
<p>БАНДУРКА О.М.</p>
<p>Шановні колеги, шановний Адаме Івановичу. Я ще раз пропоную: доручити Комітету з питань законодавчого забезпечення правоохоронної діяльності підготувати проект постанови по інформаціях, які ми сьогодні заслухали.</p>
<p>Ми можемо тут десять разів переголосовувати. Ми сьогодні постанови не приймемо відповідної. Вона не є виваженою політично і в правовому відношенні підготовленою. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Гудима, "Наша Україна". Підготуватись Омельченку.</p>
<p>&nbsp;</p>
<p>13:36:20</p>
<p>ГУДИМА О.М.</p>
<p>Прошу Манчуленку передати слово.</p>
<p>&nbsp;</p>
<p>ГОЛОВУЮЧИЙ. Будь ласка, мікрофон Манчуленка.</p>
<p>&nbsp;</p>
<p>13:36:28</p>
<p>МАНЧУЛЕНКО Г.М.</p>
<p>Георгій Манчуленко, 203 округ, Українська народна партія, фракція "Наша Україна".</p>
<p>Шановний головуючий, шановні колеги, зараз буде наступати момент істини в оцінці тих подій, які відбулися нещодавно в Мукачево, які відбувалися раніше і які, на жаль, можуть відбутися під проведення президентських виборів в Україні. Це була генеральна репетиція. І, можливо, ще й не тільки президентських виборів: будуть ще довибори до парламенту і таке інше. Тому я дуже прошу всіх колег віднестися до цього з честю, відповідально як справжні представники українського народу в парламенті проголосувати так, як велить вам ваша совість і ваші виборці, а не так як на вас давить там чи адміністрація Президент, чи представники фракції СДПУ(о). Голосуйте по честі, тому що, ще раз кажу, це є момент істини і момент справжнього вибору. Якщо ми не дамо об'єктивну оцінку тому, що відбувається, так може статися з будь.......</p>
<p>&nbsp;</p>
<p>ГОЛОВУЮЧИЙ. Будь ласка, Омельченко, позафракційний.</p>
<p>&nbsp;</p>
<p>13:37:32</p>
<p>ОМЕЛЬЧЕНКО О.О.</p>
<p>Прошу передати слово народному депутату Шкілю.</p>
<p>&nbsp;</p>
<p>ГОЛОВУЮЧИЙ. Будь ласка, Шкілю. За ним Семенюк.</p>
<p>&nbsp;</p>
<p>13:37:39</p>
<p>ШКІЛЬ А.В.</p>
<p>Шановні друзі, шановні співвітчизники, шановні патріоти! 18 квітня в Мукачеві представники міліції та бандити побили нас, народних депутатів України. Всі ви знаєте хто замовив цю показову бійню, це свавілля. Побили тих, кому наш народ довірив захищати свої конституційні права, свою свободу, своє життя. Вони побили, спаплюжили, знечестили тих, хто стоїть за нашими спинами і благає захисту, побили ваших братів, ваших сестер, ваших дітей, побили ваших батьків, ваших матерів. Невже знайдеться серед вас той, хто стане співучасником розправи, хто не надасть відставку замовнику та виконавцю цього свавілля?! Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Семенюк.</p>
<p>&nbsp;</p>
<p>13:38:26</p>
<p>СЕМЕНЮК В.П.</p>
<p>Семенюк, фракція соціалістів. Прошу передати слово Морозу Олександру Олександровичу.</p>
<p>&nbsp;</p>
<p>ГОЛОВУЮЧИЙ. Будь ласка, мікрофон Мороза.</p>
<p>&nbsp;</p>
<p>13:38:34</p>
<p>МОРОЗ О.О.</p>
<p>Шановний Адаме Івановичу! Шановні депутати! Я б все-таки попросив вас ще раз, якщо можна, повернутися до процедури голосування і дати змогу тим народним депутатам, які сьогодні&nbsp; відчувають над собою тиск, щоб вони вільно&nbsp; проголосували у режимі таємного голосування тут у сесійному залі.</p>
<p>І відносно репліки члена нашої фракції Миколи Карнауха. Це його особиста думка. Я глибоко переконаний, якби 10 днів тому ми проголосували зміни до Конституції, жоден би міліціонер не посмів би підняти руку на депутата. Ніколи б цього не сталося. Але давайте, то ми&nbsp; окремо&nbsp; питання&nbsp; розберемо... розглянемо. Сьогодні голосується політичне питання - оцінка того, що&nbsp; відбулося у Мукачеві. Вирішувати в кінці кінців мусить Президент. Ми не звільняємо ні голову адміністрації, ні міністра, але позицію свою ми маємо право і&nbsp; зобов'язані висловити. Я&nbsp; переконливо&nbsp; прошу, поставте ще раз процедуру і голосувати всі за цю постанову.</p>
<p>&nbsp;</p>
<p>ГОЛОВУЮЧИЙ. Шановні колеги! Все, знову ж висловилися. Поступила&nbsp; пропозиція про те, щоб повернутися до&nbsp; процедури. Ми з вами визначалися 220 голосів, немає їх. Я ставлю на голосування&nbsp; проект Постанови за номером 5432-2 про інформацію щодо подій, які мали місце&nbsp; на виборах міського голови міста Мукачево Закарпатської області (автори законопроекту: Ющенко, Тимошенко, Вінський). Ставиться на голосування&nbsp; за основу проект постанови.</p>
<p>&nbsp;</p>
<p>13:40:23</p>
<p>За-214</p>
<p>Рішення не прийнято.</p>
<p>По фракціях, будь ласка.</p>
<p>Наша Україна -&nbsp; 100, Регіони України - 1, Комуністів - 56, Партія промисловців і підприємців&nbsp; і "Трудової України" - 0, Соціал-демократичної партії України (об'єднаної) - 0, Народовладдя - 0, СПУ- 20, Блок Юлії Тимошенко - 19, Демократичні ініціативи - 1, Аграрна партія - 1, Народний вибір - 0, НДП - 3, Позафракційні - 13.</p>
<p>Розгляд питання завершено.&nbsp; Всі проекти постанов, які ми мали з вами проголосувати, проголосовані.</p>
<p>( Ш у м&nbsp;&nbsp; у&nbsp;&nbsp; з а л і)</p>
<p>Ми за основу вже голосували, потім можна вилучати будь що.</p>
<p>Шановні колеги! У зв'язку з тим, що у нас практично&nbsp; вже немає часу, ранкове засідання оголошується закритим. О 15 годині відбудуться парламентські слухання "18-та річниця Чорнобильської катастрофи. Погляд у майбутнє".</p>
<p>З 16 години - робота у комітетах, фракціях, групах. Завтра ми продовжуємо роботу о 10 годині.&nbsp;</p>
<p>&nbsp;</p>
</div>
