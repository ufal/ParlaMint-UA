Стенограма пленарного засідання
02 лютого 2010
<div align=center>&nbsp;
</div><div>
<p align=center>ЗАСІДАННЯ ПЕРШЕ&nbsp;</p>
<p align=center>Сесійна зала Верховної Ради України</p>
<p align=center>2 лютого 2010 року, 10:00 година</p>
<p align=center>Веде засідання Голова Верховної Ради України В.М.ЛИТВИН&nbsp;</p>
<p><a name=Temp></a><b>&nbsp;</b></p>
<p>ГОЛОВУЮЧИЙ.&nbsp;Доброго ранку,&nbsp; шановні&nbsp; народні&nbsp; депутати,&nbsp;&nbsp;&nbsp; запрошені та гості &nbsp;Верховної Ради! Прошу народних депутатів підготуватися до реєстрації. Увімкніть систему „Рада”.</p>
<p>10:00:12</p>
<p>В залі зареєструвались&nbsp; 434 народних депутати.</p>
<p>Шановні народні депутати, відповідно до статті 83 Конституції України&nbsp; шосту сесію Верховної Ради України шостого&nbsp; скликання оголошую відкритою.</p>
<p>(<i>Лунає Державний Гімн України)</i></p>
<p>&nbsp;</p>
<p>ГОЛОВУЮЧИЙ. Шановні народні депутати, на пленарному засіданні Верховної Ради України присутні члени Кабінету Міністрів України, Голова Конституційного Суду України, Голова Вищого адміністративного суду України, голова Національного банку України, голова Рахункової палати, Уповноважений Верховної Ради України з прав людини, Генеральний прокурор України, голова Вищої ради юстиції, глави дипломатичних представництв іноземних держав, інші офіційні особи.</p>
<p>Шановні народні депутати, сьогодні день народження народних депутатів України: Бабенка Валерія Борисовича і Курила Віталія Семеновича. Давайте привітаємо наших колег. <i>(Оплески)</i></p>
<p>&nbsp;</p>
<p>ЛАВРИНОВИЧ О.В. Шановні колеги, слово для виступу надається Голові Верховної Ради України Литвину Володимиру Михайловичу.</p>
<p>&nbsp;</p>
<p>ЛИТВИН В.М.</p>
<p>Шановні колеги, шановні народні депутати, запрошені та гості Верховної Ради України! Вже той факт, що на цій сесії, яку ми сьогодні розпочинаємо, маємо коронувати нового Президента України, робить її особливо важливою і відповідальною, точніше кажучи, чутливою, а якщо хочете, тривожною. Бо за нинішньої ситуації, коли протистояння доводиться до манії, після агонії переможно завершених виборів нас швидше за все очікуватиме продовження з’ясування стосунків і одночасно намагання пристосувати Україну та владу, насамперед Верховну Раду України, під переможцями. І першого, і другого, цілком очевидно, допустити не можна. І очевидно також, що ілюзій з цього приводу ні в кого не повинно бути.</p>
<p>Ці безпринципні політичні сутички, патологічні судоми і діловарство, яке особливо виразно виявляється під час виборчої кампанії, - це проблема для країни. Але, очевидно, це ще півбіди. Проблема у тому, що в країні рішуче нічого не робиться, вона&nbsp;загнана на трясовину. І що найстрашніше – переживає занепад вже на етапі свого державного становлення, тримається на хаосі та інерції. Вдумайтесь, сама влада, фактично, оголосила всю країну ворогом влади і штовхає народ у вигрібну яму. Ми вже почина… ми все починаємо і нічого не завершуємо, і нічого не завершили. Витрачаємо сили на спорудження такої собі Вавілонської вежі. Втім, судячи з усього, криза для нас, шановні колеги, як і епідемія грипу, вже завершилася, але не для людей. Демонструємо дивовижно безвідповідальні дії. Виборча кампанія не стала періодом проникнення в економічну ситуацію, діалогу на основі правди щодо нових підходів до облаштування країни. Більше того, ми увійшли в неї абсолютно непідготовленими, без чітко визначених і узгоджених позицій щодо ключових, наріжних питань державного будівництва. Начебто всі говоримо про одне і теж, начебто усі переймаємося країною, начебто усі на одному поверсі влади, а дивимося у різні вікна, слідкуємо один за одним, намагаємося знищити один одного, тоді як треба було б дивитися в одному напрямі.</p>
<p>У бюджетному плані рік втрачено і оптимізм з приводу того, що ми в березні зможемо прийняти бюджет, очевидно, був передчасним. Рік втрачено, в тому числі через різного роду імпровізації, експерименти, а за великим рахунком, через балаканину. Загалом же достеменно не знаємо країни, не знаємо, що відбувається на глибинному&nbsp; людському рівні і народ нас не розуміє. Роздратування і ненависть людей переросли в тотальне збайдужіння і це природна реакція людини на довготривале нехтування її правами, інтересами, сподіваннями та очікуваннями, особливо на фоні страшенної девальвації слова.</p>
<p>Словесне нетримання і безвідповідальність, очевидно, вже стали ознакою українського сьогодення. Але ж треба врешті-решт бути свідомим того, що під тонкою плівкою байдужості і законності, наголошую, під тонкою плівкою законності, накопичується критична маса народного невдоволення. Україна все більше ізолюється від світу, світ ізолюється від України. Як наслідок, ми випадаємо з ХХІ століття як сутнісно-вчорашні&nbsp; держава і суспільство. А дехто взагалі, мабуть, думає, що сила України в її самотності і зробив все, щоб загнати країну у самотність. Тому далі відкладати серйозну загальноукраїнську розмову про долю народу і України – це відповідальність, яка, очевидно, може межувати із злочином.</p>
<p>На превеликий жаль, я повинен сказати, що заклики до такого діалогу ще перед початком виборчої кампанії були знехтувані і байдуже сприйняті нами тут, у сесійній залі України.</p>
<p>Шановні народні депутати, як Голова Верховної Ради я бачу своє завдання скромно: докричатися до кожного з вас і примусити кожного з вас повірити у себе, у своє призначення і свою відповідальність, зробити все, щоб нові післявиборчі реалії своєю тінню не закрили країну і народ, а за одно і нас. В тіні, звісно, безпечніше себе почувати, але треба вийти, мабуть, нам з тіні і наполягати насамперед, і ставити питання насамперед з боку всієї Верховної&nbsp; Ради України про невідкладний розгляд бюджету-2010.</p>
<p>Треба повернути країну у правове поле, конституційне поле, і організувати далі життя виключно на підставі Конституції і законів України. Нам потрібно відійти від змов, угод і квот, бо змови, угоди і квоти – це шлях до остаточного зруйнування країни. Зробити належить все, щоб запрацювала Конституція, визначитися щодо низки законів у розвиток Конституції. Як ви знаєте, шановні колеги, прийнято майже 100 законодавчих актів у розвиток Конституції, але вони не працюють. За таких умов законодавство позбавляється будь-якої внутрішньої логіки розвитку. Нам належить і потрібно домогтися творення національного правового поля як цілісної і несуперечливої системи. Сьогодні вона не є цілісною і є суперечливою.</p>
<p>Порядок денний парламенту з питань законодавчої діяльності надалі не повинен формуватися для розв’язання поточних проблем та за принципом політичної доцільності. Я пропоную, щоб ми розчистили порядок денний сесії, відвівши одне засідання і прийнявши рішення щодо тих проектів законів, які втратили актуальність або які носять відверто лобістський характер. Нам належить визначити пріоритети і забезпечити систему організації роботи. І не бути, на цьому хочу наголосити особливо, статистами у боротьбі за судову систему України. Забезпечити законодавче переформатування судової влади, бо правосуддя – найбільш вразлива система нашого суспільного життя.</p>
<p>Я пропоную, щоб ми визначилися, врешті-решт, щодо єдиних підходів відносно судоустрою, статусу суддів, аж до вирішення питання про призначення на адмінпосади в судах. Вважаю, що останнє має бути прерогативою Верховної Ради України. Не Ради суддів, не Вищої ради юстиції, а якщо ми, Верховна Рада, вищий законодавчий і представницький орган народу, так давайте візьме на себе це зобов’язання, але будемо його відповідально і з честю виконувати. Тоді не буде боротьби той, яку ми сьогодні спостерігаємо. А по суті справи розтягують країну, а ми піддаємо на плечі те, що хто може і хоче понести з цієї держави, що залишилося.</p>
<p>І особливе питання – взаємини Верховної Ради&nbsp; і Конституційного Суду. Конституційний Суд повинен сприяти зміцненню конституційного правопорядку в державі. Замість цього суд фактично проникає у сфери компетенції Верховної Ради&nbsp; України, до виключних повноважень якої, як відомо, належить ухвалення законів. Давайте згадаємо одну епопею із Регламентом Верховної Ради&nbsp; України. Конституційному Суду більше нічим займатися як внутрішнім документом Верховної Ради&nbsp; України.</p>
<p>У той же час Конституційний Суд не має регламент, затверджений законом, і повчає, як вчити Верховну Раду України. І цілком очевидно, що Верховна Рада України, яка приймає рішення про призначення осіб, повинна, мабуть, і контролювати діяльність відповідних осіб. Я переконаний, що Конституційний Суд, і це позиція має&nbsp; бути Верховної Ради, не повинен перетворюватися в політичний орган, бо нас чекають попереду далеко не прості часи.</p>
<p>Окреме питання – це Регламент Верховної Ради України. Шановні колеги! Я прошу і пропоную прийняти Регламент Верховної Ради&nbsp; України з законом із одного рядка: „Затвердити Регламент&nbsp; Верховної Ради України”, -&nbsp; і не давати додаткових підстав для гонінь на Верховну Раду України, вона ще&nbsp; знадобиться і народу, і кожному з присутніх тут. Бо як документ не підготуємо, кожного щось не влаштовує. Тому я пропоную, подивіться, будь ласка, роздали на фракції цей документ, і давайте ми його проголосуємо як закон до завершення президентської кампанії, бо після того жодного рішення прийнято не буде, і Верховна Рада буде у підвішеному стані.</p>
<p>Окреме питання – Україна у світовому правовому просторі. Її&nbsp; входження до нього стало виключно формальним, оскільки не перетворило нашу&nbsp; країну&nbsp; ані на демократичну, ані правову, ані соціальну.&nbsp; Більше того, окремі угоди, які ми тут схвалювали, це односторонні поступки України. Цілком очевидно, що нам треба з цього питання зайняти принципову позицію. При цьому просив би, шановні колеги, звернути увагу на неналежне, недбале і несвоєчасне виконання зобов’язань України перед Радою Європи. Я прошу відповідні комітети і підтримки Верховної Ради України, визначити перелік питань, які нам належить прийняти для повного виконання зобов’язань перед Радою Європи, з тим, щоб ми могли ставити питання у площині переведення України у після моніторинговий період. Не можемо ми весь час бути під моніторингом.</p>
<p>Ще одне питання, на яке нам треба звернути увагу сьогодні, в найближчі дні,&nbsp; – це абсолютна неготовність до місцевих виборів.&nbsp; При цьому, нагадаю, шановні колеги, що через 20 днів початок виборчої кампанії, треба формувати вже комісії.</p>
<p>Наголошувати на цих та інших проблемах нашої роботи вважаю за необхідне з огляду на те, що замість діалогу, серйозної розмови і серйозної роботи може скластися ситуація: у Президента, нового Президента України, не буде сил затиснути в обіймах Верховну Раду, а в неї – сміливості відмовитися від практики піддакувати у всіх питаннях, особливо на перших порах. Я переконаний, що ми за те, щоб у нас був діалог, щоб у нас було спільне розуміння, що влада – це єдиний інститут, який має відповідні повноваження і гілки влади, і що ми маємо вести розмову з державних позицій&nbsp; і з позицій інтересів, і потреб людей.</p>
<p>Я просив би, шановні колеги, звертаючись до кожного з вас, припинити управлятися щодо Верховної Ради України. Це парадокс, тут сидимо, а деякі люди взагалі сюди не приходять, але працюють, як правило, по п’ятницях о 21.30 на ток-шоу і розказують, яка погана Верховна Рада, але заробітну плату отримують справно. Якщо такий розумний, то будь ласка прийди і розкажи, як ти розженеш Верховну Раду Україну, насамперед, розжени себе, склади депутатський мандат і це буде принаймні чесно, і відповідально перед людьми.</p>
<p>Ви ж дивіться, що зараз відбувається, шановні колеги, а ми всі або аплодуємо, або обурюємось з однієї сторони. Роздаються слони, які нікому не належать. Наприклад, посада Прем’єр-міністра України. Так давайте ми визначимось, які взаємини мають бути Верховної Ради і Кабінету Міністрів, хто ким має крутити. Тобто цілком очевидно, що це має відбуватися діалог у Верховній Раді України щодо того, щоб сформувати відповідальну владу і спільно нести за це відповідальність. Бо так за наш вже і за народ вирішують, хто буде Президентом, потім хто буде Прем’єр-міністром України, а потім вирішать, що взагалі не потрібен цей вищий представницький орган народу. тим більше, що ми для цього даємо дуже багато підстав.</p>
<p>Шановні колеги, звертаюсь ще раз до вас, якщо ми будемо позбавлені честолюбства відносно себе і Верховної Ради України, то ми не будемо демонструвати таке честолюбство для відстоювання інтересів країни. Нам потрібно реанімувати вищий представницький орган народу, який ми власноруч втоптали в багнюку, підкреслюю, власноруч втоптали в багнюку. Вдумайтесь! Кожне третє засідання Верховної Ради України цього скликання було зірване. Кожне третє! Це 65 засідань Верховної Ради України.&nbsp;</p>
<p>Тому, шановні колеги, цілком очевидно, що кожний з нас має дати відповідь на питання: навіщо ми тут? Або оголосити демобілізацію. Принаймні, це буде чесно. Нам потрібно для цього поміняти агресію, несприйняття один одного на чесність і солідарність в інтересах країни і народу. І припинити продукувати проблеми для країни, врешті-решт, як мінімум, дати спокій людям. Тому я пропоную і прошу, шановні колеги, зупинитися і робити те, що нам належить робити, інакше за нас це робитимуть інші.</p>
<p>Шановні народні депутати! Давайте усвідомимо, представником народу прикинутися не можна. Представником народу треба стати і представником народу треба&nbsp; бути.</p>
<p>І на завершення, останнє. Дострокових виборів до Верховної Ради України не буде. Це гарантую. <i>(Оплески)</i> За умови, що ми отямимось і почнемо працювати. Дякую, шановні колеги.<i>(Оплески).</i>&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Шановні народні депутати! Відповідно до&nbsp; Регламенту у вівторок ми маємо&nbsp; 30 хвилин для виступів уповноважених представників фракцій з внесенням пропозицій, оголошень, заяв повідомлень. Прошу представників фракцій записатися на виступи.</p>
<p>Олег Зарубінський, фракція "Блоку Литвина" , підготуватися Олегу Білорусу.</p>
<p>&nbsp;</p>
<p>10:19:37</p>
<p>ЗАРУБІНСЬКИЙ О.О.</p>
<p>Олег Зарубінський, "Блок Литвина". Шановний Володимир Михайлович, шановні колеги, початок чергової сесії в роботі Верховної Ради України, що відбувається на тлі та під час кульмінації виборчого протистояння, а особливо те, що дієвість, ефективність та власне й доля нинішнього парламенту стають заручниками несамовитої боротьби за абсолютну владу, змушує звернутись до азів, до елементарного усвідомлення того, що є парламент і чому тут не місце для дикунських чвар, безглуздих сцен ревнощів, істерики і примітивної злоби.</p>
<p>І згадую це саме тому, що вірю і, навіть переконаний, більша частина колег в цій залі підготовлена і спроможна до насправді парламентської роботи. Бажають, щоб парламент був парламентом, а не сервісною службою з обслуговування політичних кормчих та їх спонсорів. А також і не місцем для працевлаштуванням тих, хто позбувається теплих і доходних крісел в&nbsp; інших місцях. Цікаво, що останні намагаються потрапити сюди ще за й недоторканністю, хоча публічно так боролися з нею. Але ж найбільш універсальне визначення парламенту таке – це загальнонаціональний представницький орган державної влади, що діє постійно, і головним призначенням якого є здійснення законотворчості.</p>
<p>Так ось основна функція парламенту – законотворення відійшла, м’яко кажучи, на задній план. І не дивно, адже при спаплюженому авторі його твори завжди не в пошані. Тому цілеспрямовано або ні,&nbsp; але знищуючи парламент, знищується і сила закону. Правовий нігілізм вже набуває форми правового кретинізму. На закони ті, хто зобов’язаний їх проводити в життя, просто плюють, або, як мінімум, закони застосовуються лише в тій частині, в якій вони відповідають кон’юнктурним інтересам політичних структур. В таких умовах від парламентарів в більшості своїй самодостатніх, солідних людей, що багато чого досягли в своєму житті, що успішно керували багатотисячними колективами, освіченних, інтелектуально розвинутих людей, так ось від них не вимагають акумулювати і використати свій потужний потенціал, свої знання, щоб сформувати сучасне максимально досконале законодавство у всіх сферах життя, що і є головним завданням парламентаря. Їх перетворюють на звичайних бійців партій,&nbsp; в парламентські шики з принизливою місією «куди пошлють».&nbsp; Це з одного боку.</p>
<p>А з іншого – все свідчить про те, що президентська виборча кампанія&nbsp;&nbsp; по своїй суті не стала засобом демократичної зміни глави держави. Увійшовши в раж, кандидати почали забувати, що у нас лише вибори Президента, а&nbsp; не царя або тирана. Чесно кажучи, якщо б не знав, що&nbsp; Наполеон народився на Корсиці, можна було б серйозно подумати, що батьківщина всіх, образно кажучи, наполеонів на світі – це виключно Україна. Народу обіцяють все, що&nbsp; знаходиться в словниковому запасі кандидата та його команди. А вся відповідальність за ситуацію в країні перекладається на парламент, перетворивши його на&nbsp; хлопчика для биття. Але ж кандидати в Президенти якось підзабули, що така ситуація в законодавчому органі склалась завдяки їх цілеспрямованій діяльності.</p>
<p>В Україні народом обирається ціла низка органів – це і місцеві ради,&nbsp; і голови територіальних громад, і Президент. Але лише Верховна Рада може претендувати на статус дзеркала суспільства і боротьба за знищення парламентаризму є не просто паплюженням цього віддзеркалення, тобто громадської думки,&nbsp; це, фактично, паплюження самого суспільства. Бо, з одного боку, винищується сама ідея народного представництва, а з іншого, через постійні конфлікти, в тому числі і в парламенті, стимулюються відповідні&nbsp; протистояння в суспільстві.</p>
<p>Висновок один. Як це не парадоксально звучить, але доля цієї Верховної Ради насправді в руках самої Верховної Ради, а точніше – в головах тих, хто усвідомлює чим має бути парламент, яка цінність&nbsp;&nbsp; парламентаризму для свободи і прогресу, і які вольові зусилля треба застосувати, щоб народний обранець був, по-перше, дійсно народним, а по-друге, дійсно обранцем. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Андрій Анатолійович Кожем’якін, будь ласка, від&nbsp; фракції "Блоку Юлії Тимошенко".</p>
<p>&nbsp;</p>
<p>10:24:40</p>
<p>КОЖЕМ’ЯКІН А.А.</p>
<p>Шановний Голово, шановні колеги, шановні виборці! Сьогодні відкривається&nbsp; шоста сесія Верховної Ради України&nbsp; шостого скликання. Водночас увага всієї громадськості України прикована до виборчої кампанії, яка, на жаль, вже традиційно є брудною і цинічною.&nbsp;</p>
<p>У той же час&nbsp; фракція "Блоку Юлії Тимошенко" у Верховній Раді відстоює принципи побудови стабільної, відповідальної системи влади. Це можливе&nbsp; лише за умови, коли відбудеться об’єктивне волевиявлення наших громадян, тобто чесні і прозорі вибори, без силового втручання у процес виборів, без криміналу, без фальсифікацій. Тільки чесно обрана влада може спиратися на народ та буде сприйнята світовою спільнотою.</p>
<p>Те, як сьогодні Партія регіонів проводить свою виборчу кампанію,&nbsp; свідчить&nbsp; про неготовність наших опонентів&nbsp; до проведення чесних, відкритих і прозорих виборів. Тому вся надія у штабі Януковича на&nbsp; фальсифікацію результатів виборів. І найбільше, що&nbsp;&nbsp; заважає&nbsp; сьогодні&nbsp;&nbsp; Партії регіонів і Віктору&nbsp; Януковичу здійснити свої плани по спотворенню вибору громадян і застосувати масові фальсифікації – це&nbsp; паритетність&nbsp; формування виборчих&nbsp; комісій різного рівня.&nbsp; Саме цей головний принцип справедливих, чесних, відкритих і прозорих виборів був виборений&nbsp; у важкому протистоянні у 2004 році.&nbsp; Тому саме&nbsp; зараз&nbsp; Партія регіонів з останніх сил намагається його зруйнувати.</p>
<p>Регіонали, користуючись більшістю у Центральній виборчій комісії та намагаючись на корупційних, а не демократичних&nbsp;&nbsp; засадах формувати ситуативну більшість у Верховній Раді, хочуть зруйнувати цей наріжний&nbsp; камінь захищеності і об’єктивності виборів&nbsp; українського народу. Наближена до&nbsp; Партії регіонів&nbsp; більшість членів Центральної виборчої комісії демонструє, що вони пройшли хорошу школу пана Ківалова. Слухняні&nbsp; члени ЦВК намагаються прийняти&nbsp; такі роз’яснення до закону, які&nbsp; б створювали максимальні перепони для нормальної роботи членів виборчих комісій від кандидата у Президенти Юлії Тимошенко.</p>
<p>Ми&nbsp; попереджаємо,&nbsp; що будь-які спроби&nbsp; рухатись у цьому напряму роблять вибори нелегітимними, неправомочними, а результати такими, що не відображають справжнього вибору&nbsp; українського народу.</p>
<p>Ми звертаємось до наших колег з Партії регіонів з вимогою припинити провокації і спроби нечесної боротьби. Хоча&nbsp; вашу здатність до чесної боротьби&nbsp;&nbsp; вся країна&nbsp; могла&nbsp;&nbsp; спостерігати&nbsp; під час дебатів&nbsp; кандидатів у Президенти вчора на Національному каналі. Напроти Юлії Тимошенко повинен був стояти кандидат Віктор Янукович, який&nbsp; мав можливість у чесній&nbsp; та відкритій дискусії&nbsp; усі свої зауваження сказати&nbsp; їй в очі, але замість того напроти Юлії Тимошенко було пусте місце. Така ж ціна і всім вашим пустим обвинуваченням&nbsp; і обіцянкам. Ви панічно боїтесь чесного і відкритого протистояння. Все, що&nbsp;&nbsp; робиться вами публічно, – це або обливання брудом, або відверта, цинічна брехня. Ваш страх перед відкритим протиборством&nbsp; свідчить&nbsp; про вашу невпевненість у власному кандидатові і глибоких сумнівах у перемозі Віктора Януковича.&nbsp;</p>
<p>Те,&nbsp; що ви звозите до столиці України проплачених прихильників, якими заповнюються санаторії та профілакторії&nbsp; довкола Києва, ваші намети з нетверезим контингентом&nbsp; і є найяскравіше свідчення вашої неготовності до чесної і відкритої боротьби&nbsp; на виборах.</p>
<p>На жаль, шановні колеги, ви так і не змогли&nbsp; зрозуміти, що вирази „свобода вибору”, „демократія”, „свобода слова” – це не лише гасла, які слід виголошувати у потрібний момент з телеекранів, це поняття вже давно стало невід’ємним&nbsp; складовим у житті більшості українських громадян. Ви в це не хочете вірити і думаєте, що вибори можна виграти з допомогою своїх старих, перевірених методів зразка&nbsp; 2004 року. Ваші спроби дестабілізації&nbsp; у суспільстві, захоплення судів, державних установ, залякування Генпрокуратурою, яка вже давно не приховує своє політичне за ангажування, намагання деморалізувати&nbsp; особовий склад МВС і сподівання, що вони перестануть&nbsp; виконувати свої професійні обов’язки, – все&nbsp; це марні спроби, які не принесуть перемоги ні вам, ні Віктору Януковичу. Дякую за увагу.</p>
<p>&nbsp;</p>
<p>ГОЛОВУЮЧИЙ. До виступу запрошується Микола Мартиненко, фракція „Наша Україна – Народна Самооборона”. Наступним буде виступати Петро Миколайович Симоненко.</p>
<p>&nbsp;</p>
<p>10:29:31</p>
<p>МАРТИНЕНКО М.В.</p>
<p>Шановний Голово, шановні колеги! Ми відкриваємо нову сесію Верховної Ради за 5 днів до другого туру президентських виборів. Хоча повноцінно вона проходитиме вже після виборів. Але дивитися треба не лише на 5 днів уперед, але і в перспективу. Після виборів життя не закінчиться для жодної з політичних сил, а тим більше для України і&nbsp; українців. Так, парламент зараз занадто політизований, але напередодні виборів давайте не будемо ще більше втягувати у політику судову систему, не будемо розглядати кадрові питання. Постанова, зокрема, питання про відставку Голови Верховного Суду викличе лише нову хвилю протистояння. Давайте відкладемо всі кадрові теми на потім, до виборів лишилось всього кілька днів. Прийде новий Президент – хай він разом із коаліцією і займається кадровими перестановками.</p>
<p>За політичними міжусобицями багато, справді, серйозних проблем відійшли на задній план. Це не тільки економіка. Погода може піднести Україні нові неприємні сюрпризи. Експерти, наприклад, знову прогнозують великі повені в Західній Україні. В разі потреби парламент має бути готовим негайно підключитися до боротьби із стихією і виділити необхідні кошти.</p>
<p>На жаль, Верховна Рада протягом виборчої кампанії забула про свій основний обов’язок – розробляти і ухвалювати закони. Ми просто не маємо права відкладати далі законотворчу роботу. Давайте не чекати інавгурацію нового Президента. На ухвалення чекають сотні актуальних законопроектів, в тому числі десятки з минулої сесії.</p>
<p>На початку минулої сесії Голова Верховної Ради запропонував винести на її розгляд всі законопроекти депутатів з усіх фракцій, які зареєстровані на даний момент. Вважаю цю ідею конструктивним компромісом, давайте і зараз так зробимо.</p>
<p>Тепер щодо порядку денного на наступний сесійний тиждень. Відзначу деякі законопроекти від фракції&nbsp; „Наша Україна – Народна Самооборона”, які вже включені до порядку денного. Насамперед, це проект Податкового кодексу, підготовлений депутатом нашої фракції Миколою Катеринчуком. Ми вже стільки говорили про цей документ, але Верховна Рада досі не може його&nbsp; ухвалити, хоча там ніякої політики. Податковий кодекс покликаний наблизити українську податкову систему до європейських зразків, спростити її та зробити прозорою та зрозумілою. Це дозволить збільшити надходження до держбюджету. Назву ще деякі законопроекти від нашої фракції покликані наблизити нашу державу до цивілізованих стандартів – це зміни до Кодексу адміністративного судочинства, запропоновані депутатами Стецьківим та Стретовичем. Ключовий момент – запровадження принципу обов’язкового вручення копії судового рішення після його проголошення, законопроект Бориса Івановича Тарасюка, який передбачає надання об’єднанням громадян права звертатися до суду в інтересах його членів.</p>
<p>Насамкінець, одне прохання до всіх колег, я вже говорив про це на Погоджувальній раді, у порядку денному&nbsp; на сьогодні стоїть Постанова номер 5396, нею передбачається включення до складу Комітету з питань боротьби з організованою злочинністю та корупцією депутата нашої фракції Олександра Бабильова. Думаю, ні в кого немає сумнівів у його професіоналізмі. Він має відповідний досвід і підготовку. Я звертаючись до всіх фракцій з проханням: підкинути всю політику і проголосувати „за”, щоб наш колега зміг повноцінно працювати там, де він принесе країні найбільше користі.</p>
<p>Власне і наше з вами завдання – повноцінно і ефективно працювати над законопроектами. Дякую за увагу.</p>
<p>&nbsp;</p>
<p>ГОЛОВУЮЧИЙ. До слова запрошується Петро Миколайович Симоненко, фракція комуністів.</p>
<p>&nbsp;</p>
<p>10:33:25</p>
<p>СИМОНЕНКО П.М.</p>
<p>Уважаемые коллеги, уважаемые избиратели, определяя свое отношение к перечню проектов законов и постановлений, предлагаемых к рассмотрению на шестой сессии, фракция Компартии исходила из учета следующих угрожающих обстоятельств. Украина вступила в следующий 2010 год в условиях глубокой экономической стагнации, отложенного социального кризиса и внешнеэкономической изоляции.</p>
<p>Тотальный износ основных фондов базовых отраслей промышленности составляет: в горно-металлургическом комплексе показатель приблизился к 80 процентам, износ коксовых батарей составляет 54 процента, доменных печей – 89; мартеновских – 87, прокатных станов – 90 процентов; в химической промышленности около 70 процентов основных фондов изношено, при этом Химпром, практически, полностью зависит от иностранного сырья, заводские склады забиты произведенной продукцией, а селяне вносят минеральных удобрений в 10-14 раз меньше от нормы.</p>
<p>На данный момент машиностроительная база... материально-техническая база машиностроения, в целом изношена также на 70 процентов. Продукция машиностроителей в целом неконкурентоспособна как на внешнем, так и внутреннем рынке. По итогам прошлого года спад производства составил 45 процентов. За 11 месяцев было собрано 1,2 тысячи тракторов, когда в 90-м году Украина собирала более 100 тысяч тракторов.</p>
<p>В агропромышленном комплексе износ основных фондов также достиг 90 процентов. В селе, практически, не встретишь тракторной бригады или работающей фермы. В 51-м проценте сел отсутствуют школы, в 80-ти процентах – библиотеки и клубы. Из 4 миллионов 800 тысяч рабочих мест осталось 690. Село перестало быть сырьевой базой для переработки, молоко из польского порошка производится в Украине, колбаса из аргентинской, австралийской или бразильской говядины.</p>
<p>На 1 декабря 2009 года поголовье крупного рогатого скота составило 5,3 миллиона голов. Обращаю ваше внимание, уважаемые коллеги: это меньше, чем в 1934 году, то есть после голода, притом,&nbsp; что в состав Украины не входило пять западных областей.</p>
<p>В катастрофическом состоянии находится сахарная отрасль. Из 531 миллиона тонн металлофонда 331 миллион тонн уже, практически, изношены.</p>
<p>Особенно катастрофическая&nbsp; ситуация в жилищно-коммунальном комплексе, где 60 процентов этого фонда на 100 процентов изношены.</p>
<p>К этому следует добавить и то, что бюджет 2009 года провален, финансирование расходов осуществляется за счет траншей МВФ, общеэкономические перспективы формирования бюджета на 2010 год выглядят удручающими, падение производства, а, кроме того, еще и налоги, изъятые не три месяца вперед, то есть за 2010 год. Казна пуста, власть бездействует.</p>
<p>Банковская система превратилась в мафиозный клан, убивающий производителя безумными кредитными ставками: до 30 процентов в условиях кризиса. Кстати, эту банковскую мафию возглавляет гражданин Ющенко, а власть утратила контроль над системой государственных финансов.</p>
<p>Над страной нависла реальная угроза паралича социальной инфраструктуры. Задолженность по зарплате составляет 2 миллиарда гривен. Во многих регионах отмечается задержка по выплате пенсий.</p>
<p>Безработица к концу года достигнет по прогнозам специалистов 3,5 миллиона человек. При этом уже сегодня Государственный пенсионный фонд на гране банкротства и на треть зависит от перечислений из Госбюджета. Замораживание уровня доходов трудящихся и пенсионеров на фоне постоянного роста цен и тарифов увеличивает число граждан, находящихся за чертой бедности. Тотальная коррупция, нищета и бесправие, продажные суды и произвол чиновников будут и далее резко усиливать социальную напряженность.</p>
<p>Таким образом шестая сессия должна дать ответ о путях и механизмах решения очень серьезных проблем. Страна в состоянии дефолта. В 2010 году мы должны уже будем вернуть по процентам и телу кредита 30 миллиардов долларов. По нынешнему курсу это 240 миллиардов гривен. Очевидно, что традиционными либеральными методами их не только решать нельзя, но и опасно. А последние указы Президента о присвоении Героя Украины Бандере, а тем более легализация бандеровских пособников говорит о том, что власть у нас, особенно Администрация Президента, это «палата №6».</p>
<p>Страна стоит перед угрозой системной социально-экономической и гуманитарной катастрофы. И меры должны быть адекватными. Мы предлагаем их антикатастрофическими обозначить, не обслуживать интересы олигархов, а защищать интересы граждан. С этой целью необходимо принять решение о том, чтобы банковские кредиты составляли 3-5 процентов. Ликвидировать налог на добавленную стоимость, ввести монополию на водку и табак, добычу газа и нефти, реализацию зерна за рубеж, приостановить действие Закона о вступление в ВТО, введение смертной казни за особо опасные преступления. Фракция Компартии предлагает отказаться от гигантомании количества рассматриваемых проектов, а исходить из…</p>
<p>&nbsp;</p>
<p>ГОЛОВУЮЧИЙ.&nbsp;Завершуйте, будь ласка.</p>
<p>Лавринович Олександр Володимирович від фракція Партії регіонів.</p>
<p>&nbsp;</p>
<p>10:38:51</p>
<p>ЛАВРИНОВИЧ О.В.</p>
<p>Шановні колеги, шановні громадяни України! У нас сьогодні насправді відкривається не просто важлива, а відповідальна і певною мірою етапна сесія Верховної Ради&nbsp; України. Не тільки тому, що саме на цій сесії буде приведено до присяги нового Президента України, а і тому, що під час цієї сесії в цьому сесійному залі буде сформований новий Кабінет Міністрів України, і буде сформований новий склад коаліції. Яким буде обличчя української влади, великою мірою залежить не тільки від тих, хто знаходиться сьогодні в сесійній залі, а перш за все, від громадян України.</p>
<p>Я можу сказати, що фракція Партії регіонів, як і її лідер і майбутній Президент, буде забезпечувати повернення до законності у владі на всіх щабелях. Те, що ми зараз маємо, є яскравим свідченням того, як принижуються і нехтуються норми права. Сьогодні, 2 лютого, ми відкриваємо чергову сесію парламенту і констатуємо, що в лютому місяці в країні нема не тільки чинного Державного бюджету, а немає навіть його проекту. Як можна нехтувати і конституційні приписи, і управління країною, яке переведено повністю в режим ручного управління заради забезпечення виборчої кампанії? Це недопустимі речі. Так само недопустимо і те, що в країні ігнорується багато законів, і насамперед закон, який забезпечує підвищення мінімальних заробітних плат, пенсій і соціальних стандартів. Те, що ми маємо сьогодні вже сотні судових рішень, якими зобов’язані&nbsp; здійснити перерахунки і виплатити те, що не виплачується чинною сьогодні виконавчою владою.</p>
<p>А якщо ми подивимось на порядок, в лапках, в тих органах, які мають забезпечувати охорону прав громадян і стояти на сторожі закону - це взагалі є свідченням повної наруги над правом. Якщо у нас сьогодні Прем’єр-міністр оголошує про те, що є людина, яка нібито керує Міністерством внутрішніх справ після того, як була звільнена парламентом з своєї посади, то виникає питання, хто призначив цю людину? Якщо справді Кабінет Міністрів це робив, то чому ніхто не бачив акту про її призначення? Якщо стверджують, що його не можна зупинити, бо його немає; якщо немає такого акту, так на якій підставі він взагалі заходить в приміщення міністерства? Це ж наявність роздвоєння в голові, тобто він керує, але акту немає.</p>
<p>Це саме стосується і керівника в Автономній Республіці Крим, коли видаються розпорядження одноразові для того, щоб дати в суд, що він не працює в системі Міністерства внутрішніх справ, а на другий день виявляється, що такого розпорядження теж не було. Не можна так знущатися над правом і над законом. Я думаю, що ми повинні дбати про те, щоб закон в Україні регулював всі суспільні стосунки. І ми це будемо забезпечувати, ми не дозволимо ані зірвати вибори, ані спотворити волевиявлення громадян.</p>
<p>Те, що сьогодні багато наголошувалося на тому, що є бажання в когось вплинути на результати. Є тільки бажання, щоб волевиявлення було захищено, щоб воля громадянина була реалізована в рішеннях, які приймуть ті виборчі комісії, які не вдасться паралізувати ні зривами кворуму, як це вже робиться в Донецькій області і в Криму, ні будь-якими іншими діями. Ми вирішимо це питання законодавчо в цьому залі і ми забезпечимо чесне і прозоре проведення виборчої кампанії. Ми повинні забезпечити і забезпечимо перехід до нової якості української влади без суспільних потрясінь. Нам потрібна дієва влада, яка шанує закон, нам потрібна єдина соборна Україна, в якій порядок забезпечується законом, який один для всіх:&nbsp; і для влади, і для суспільства, без будь-яких преференцій.</p>
<p>Я хочу побажати нам, щоб ми керувалося законом і совістю, і це буде шлях, який дозволить нам з честю вийти з чергової ситуації політичного протистояння.</p>
<p>&nbsp;</p>
<p>ГОЛОВУЮЧИЙ. Дякую. Шановні народні депутати, з приводу пропозицій, які прозвучали у виступах народних депутатів, традиційно я прошу секретаріат підготувати відповідні доручення для того, щоб вони отримали аналіз і розв’язання, я маю на увазі пропозиції, заяви і повідомлення, які прозвучали у виступах уповноважених представників депутатських фракцій.</p>
<p>Шановні народні депутати! Нам належить прийняти рішення щодо порядку&nbsp; денного шостої сесії Верховної Ради&nbsp; України шостого скликання. Я прошу, шановні народні депутати, підготуватися до розгляду цього питання. На засіданні Погоджувальної ради ми обговорили підходи до прийняття рішення із зазначеного питання. Я поставлю на&nbsp; голосування про&nbsp; схвалення проекту постанови Верховної Ради України з урахуванням усіх додатків, які є до проекту порядку денного, так як того вимагає, власне, Регламент Верховної Ради України.</p>
<p>Тому прошу уваги, я ставлю на голосування про прийняття в цілому проекту Постанови Верховної Ради України про порядок денний шостої сесії Верховної Ради України шостого скликання (реєстраційний номер 6029). Прошу голосувати.</p>
<p>&nbsp;</p>
<p>10:45:38</p>
<p>За-386</p>
<p>В цілому з усіма додатками, я це сказав, з усіма додатками. „За” – 386. Шановні колеги, порядок денний Верховної Ради України шостого скликання прийнято в цілому з усіма додатками.</p>
<p>Так, шановні народні депутати, оголошується до розгляду проект&nbsp; Постанови про призначення на посаду члена Центральної виборчої комісії. Вам роздані матеріали про призначення на посаду члена Центральної виборчої комісії Осадчука Олександра Кузьмовича.</p>
<p>&nbsp;Є потреба обговорювати це питання?</p>
<p>&nbsp;</p>
<p>ІЗ ЗАЛУ. Немає.</p>
<p>&nbsp;</p>
<p>ГОЛОВУЮЧИЙ.&nbsp; Немає?&nbsp; Ми, як і домовлялися, шановні народні депутати, всі документи оформлено, вам роздано, у вас була можливість ознайомитися з ними.</p>
<p>Я ставлю на голосування проект Постанови Верховної Ради України про призначення Олександра Осадчука&nbsp; на посаду члена Центральної виборчої комісії (реєстраційний номер 6009). Прошу голосувати.</p>
<p>&nbsp;</p>
<p>10:46:58</p>
<p>За-372</p>
<p>Олександра Кузьмича Осадчука таким чином призначено на посаду члена Центральної виборчої комісії.</p>
<p>Шановні народні депутати, відповідно до статті 8 Закону України „Про Центральну виборчу комісію” член комісії перед вступом на посаду складає Присягу на пленарному засіданні Верховної Ради України.</p>
<p>Для складення Присяги на трибуну запрошується член Центральної виборчої комісії Олександр Кузьмич Осадчук. Будь ласка. Так, будь ласка, Олександр Кузьмич.</p>
<p>&nbsp;</p>
<p>ОСАДЧУК О.К.</p>
<p>Дякую.&nbsp; Я, Осадчук Олександр Кузьмич, присягаю українському народу при здійсненні своїх повноважень у Центральній виборчій комісії додержуватися Конституції України та законів України, позапартійної позиції. Бути чесним, об’єктивним та неупередженим у вирішенні питань, що належать до повноважень комісії, забезпечувати реалізацію і захист&nbsp; виборчих прав громадян України та прав на участь у референдумі.</p>
<p>&nbsp;</p>
<p>ГОЛОВУЮЧИЙ. Так, давайте привітаємо Олександра Кузьмича, шановні колеги <i>(Оплески)</i> Побажаємо вам плідної роботи в суворій відповідності з законами України.</p>
<p>&nbsp;</p>
<p>ОСАДЧУК&nbsp; О.К. Спасибі.</p>
<p>&nbsp;</p>
<p>ГОЛОВУЮЧИЙ. Все. Дякую. А документ цей здайте нам, будь ласка.</p>
<p>Шановні народні депутати, фракція "Наша Україна – Народна Самооборона" просить відкласти розгляд постанови щодо обрання до складу комітету народного депутат України, це реєстраційний номер 5396.</p>
<p>Потреба є ще провести додаткові консультації між фракціями з цього приводу для того, щоб було прийнято позитивно рішення. Немає заперечень?</p>
<p>&nbsp;</p>
<p>ІЗ ЗАЛУ. Нема.</p>
<p>&nbsp;</p>
<p>ГОЛОВУЮЧИЙ. Дякую вам. Шановні народні депутати, нам потрібно прийняти два проекти постанов про присудження премій та призначення іменних стипендій Верховної Ради України. Реєстраційний номер 5384, 5385.&nbsp; Доповідач – Зубець Михайло Васильович.</p>
<p>Є Михайло Васильович? Будь ласка, давайте, шановні колеги, таким чином поступимо, коли ви не заперечуєте. Послухаємо інформацію з приводу двох проектів постанов, а потім кожен окремо проголосуємо. Нема заперечення?</p>
<p>&nbsp;</p>
<p>10:50:01</p>
<p>ЗУБЕЦЬ М.В.</p>
<p>Шановна президія! Шановні народні депутати! Як ви знаєте, у 2007 році Верховною Радою прийнята Постанова про&nbsp; Премії Верховної Ради України найталановитішим молодим ученим в галузі фундаментальних і прикладних досліджень. Щорічно встановлюється така премія 20 людям, які відзначилися&nbsp; своїми&nbsp; досягненнями в науці.</p>
<p>Перший конкурс робіт на здобуття такої премії був проведений у 2008 році,&nbsp; коли було висунуто понад 60 робіт і&nbsp; 39 було допущено і пропущено Спеціальною експертною комісією 20 чоловік. Проте в силу різних причин до цього часу ці 20 людей премії не отримали.</p>
<p>Зараз на конкурс представлено за 2009 рік висунуто 39 робіт. Це роботи висунуто Національною академією наук України – 13 робіт, вищими навчальними закладами Міністерства освіти і науки – 15 робіт, Українська академія аграрних наук – 4 роботи, Академія педагогічна – одна робота,&nbsp; Міністерство внутрішніх справ України – 4,&nbsp; і обласними радами – 23 роботи.</p>
<p>Перелік представлених на Премії&nbsp; Верховної Ради України за 2009 рік був опублікований в газеті „Голос України” 29 липня 2009 року, а також виставлена на веб-сайті комітету.&nbsp; Роботи, що висунуті претендентами, актуальні і відповідають вимогам та положенням відповідної постанови&nbsp; Верховної Ради. Негативних&nbsp; відгуків на ці роботи&nbsp; не&nbsp; надходило. Експертизу робіт проводили відомі вчені, фахівці у відповідних напрямках галузі науки, які були&nbsp; включені до складу конкурсної комісії, що&nbsp;&nbsp; затверджена розпорядженням Голови Верховної Ради України.</p>
<p>12 листопада&nbsp; 2009 року відбулося&nbsp; засідання конкурсної комісії, яка розглянула ці матеріали і обговорила представлені матеріали&nbsp; експертами. За результатами&nbsp; експертної оцінки&nbsp; та обговорення&nbsp; було визнано&nbsp; 20 із 39 робіт на призначення&nbsp; премії Верховної Ради&nbsp; найталановитішим&nbsp; молодим вченим. Ці&nbsp; 20 робіт включені до проекту постанови, який вам розданий.</p>
<p>Нагадаю, що Національної академії&nbsp; проходить 8 робіт, Міністерством освіти і науки -&nbsp; 5 робіт, Української академії аграрних наук – 3 роботи, Академії педагогічних&nbsp; наук – 1 робота,&nbsp; Міністерства внутрішніх&nbsp; справ – 1 робота і обласними радами – 2 роботи.</p>
<p>Комітет з питань&nbsp; науки і освіти на своєму засідання&nbsp; розглянув рішення конкурсної комісії&nbsp; та проект зазначеної постанови&nbsp; і&nbsp; рекомендує&nbsp; Верховній Раді прийняти&nbsp; її&nbsp; за основу і в цілому. Реалізація&nbsp; постанови потребує&nbsp; 400 тисяч гривень. Пропоную підтримати рішення комітету і прийняти цю постанову&nbsp; в цілому.</p>
<p>&nbsp;</p>
<p>ГОЛОВУЮЧИЙ. Давайте і по другій одразу.</p>
<p>&nbsp;</p>
<p>ЗУБЕЦЬ М.В.&nbsp; Шановні народні депутати,&nbsp; починаючи&nbsp; з 2008 року, відповідно до постанови Верховної Ради&nbsp; присуджується&nbsp; 30 іменних&nbsp; стипендій&nbsp; Верховної Ради України, не премій, а стипендій: 10 стипендій у&nbsp; розмірі&nbsp; 2 тисячі гривень щомісяця для молодих вчених, докторів наук, і&nbsp; 20 стипендій у розмірі&nbsp; 2&nbsp; тисячі гривень щомісяця для молодих вчених, кандидатів наук, які підготували&nbsp; докторські дисертації.&nbsp; Що значить молоді&nbsp; вчені? Вік до 35 років.</p>
<p>Нагадаю, що перші&nbsp; 20 стипендій&nbsp; були призначені і виплачені&nbsp; у 2008 році. У 2009&nbsp; році вже було призначено не 30 стипендій, а тільки 14 стипендій – недобір, на жаль, немає таких вчених. І на здобуття&nbsp; іменних стипендій Верховної Ради у 2010 році міністерством та академією було&nbsp;&nbsp;&nbsp; висунено 17 робіт – це&nbsp; трохи більше&nbsp; половини з 30-ти, які дозволяється.</p>
<p>Перелік цих робіт також був опублікований&nbsp; у газеті „Голос України” 29 липня 2009 року. Роботи, що висунені претендентами, актуальні і&nbsp; відповідають вимогам та положенням Верховної Ради України, негативних відгуків&nbsp; на ці роботи не надходило.&nbsp; Усі роботи, представлені на&nbsp;&nbsp; корпус, були розглянуті&nbsp; експертами та підтримані&nbsp; конкурсною комісією, засідання якої відбулося&nbsp; 12 листопада 2009 року.</p>
<p>Комітет з питань науки і освіти на своєму засіданні&nbsp; розглянув рішення конкурсної комісії та проект зазначеної постанови і рекомендує Верховній Раді України прийняти її за основу і в ці лому. Реалізація постанови&nbsp; потребує 408 тисяч гривень. Ці кошти щорічно передбачаються&nbsp; Кабінетом Міністрів&nbsp; України при розробці&nbsp; Закону про&nbsp; державний бюджет.</p>
<p>Пропоную підтримати рішення комітету і прийняти цю постанову в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, запитань, заперечень, пропозицій немає. Немає? Є. Будь ласка,&nbsp;&nbsp;&nbsp; В’ячеслав Кириленко. Мікрофон увімкніть.</p>
<p>&nbsp;</p>
<p>10:55:46</p>
<p>КИРИЛЕНКО В.А.</p>
<p>В’ячеслав Кириленко, депутатська група „За Україну”.</p>
<p>Цю постанову, безумовно, треба ухвалювати, ми проголосуєм. Але от що нас обурює. От не було вчора ніяких додатків у постанові про порядок денний на всю сесію. А сьогодні вони з’явилися. І в результаті&nbsp; дружно, у тому числі і фракція БЮТ проголосували за вилучення абсолютно потрібних законопроектів із порядку денного: „Про увічнення пам’яті осіб, які&nbsp; загинули внаслідок воїн та політичних репресій”, проект Закону&nbsp; про&nbsp; заборону комуністичної ідеології (депутата Зайця), проект Закону про люстрацію&nbsp; (депутата Зайця), проект Закону&nbsp; про визнання Української повстанчої&nbsp; армії воюючою стороною (депутата Джоджика), проект Закону про визнання…</p>
<p>&nbsp;</p>
<p>ГОЛОВУЮЧИЙ.&nbsp;Шановний колего, Верховна Рада схвалила&nbsp; з усіма додатками, ніхто нічого не вилучив.</p>
<p>&nbsp;</p>
<p>КИРИЛЕНКО В. А.&nbsp; Схвалила з додатками, а це додаток номер 2, який вилучає ці законопроекти.</p>
<p>&nbsp;</p>
<p>ГОЛОВУЮЧИЙ. Верховна Рада України схвалила з усіма додатками – і ніхто нічого не вилучив. Тому я…</p>
<p>&nbsp;</p>
<p>КИРИЛЕНКО В.А. Я цитую, Володимир Михайлович. Додаток номер 2: перелік законопроектів…</p>
<p>&nbsp;</p>
<p>ГОЛОВУЮЧИЙ. Я прошу вас ще раз. Я наголосив перед голосуванням і після голосування: Верховна Рада України схвалила цілісний пакет, з усіма додатками. Будь ласка, да, будь ласка.</p>
<p>&nbsp;</p>
<p>10:57:04</p>
<p>КИРИЛЕНКО В.А.</p>
<p>Володимир Михайлович, якщо я помиляюсь, то я принесу вибачення, але я хочу уточнити для стенограми. Чи означають ваші слова, що додаток номер 2 – перелік законопроектів, які за пропозиціями окремих фракцій вилучено з проекту порядку денного третьої сесії Верховної Ради, - не проголосований? Чи він проголосований і ці законопроекти вилучені?</p>
<p>&nbsp;</p>
<p>ГОЛОВУЮЧИЙ. Верховна Рада України схвалила повністю цей пакет, з усіма додатками. Я запропонував перед голосуванням, що я поставлю на голосування цілісний пакет, з усіма додатками. В разі, якщо Верховна Рада України не проголосує, тоді підемо по пунктах. Але майже 400 голосів проголосували з усіма додатками, документ схвалено з усіма додатками, підкреслюю, з усіма.</p>
<p>Є ще питання, шановні народні депутати? Немає? Шановні колеги, є потреба обговорювати ці документи? Немає. Сідайте, будь ласка, Михайло Васильович. Я поставлю кожен окремо для прийняття за основу і в цілому. Немає застережень?</p>
<p>Прошу уваги! Ставлю на голосування пропозицію комітету про прийняття за основу і в цілому проекту Постанови Верховної Ради України про присудження Премії Верховної Ради України найталановитішим молодим вченим в галузі фундаментальних і прикладних досліджень та науково-технічних розробок за 2009 рік (реєстраційний номер 5384). Прошу голосувати.</p>
<p>&nbsp;</p>
<p>10:58:47</p>
<p>За-348</p>
<p>Рішення прийнято.</p>
<p>Тепер ставлю на голосування для прийняття за основу і в цілому проекту Постанови Верховної Ради України про призначення в 2010 році іменних стипендій Верховної Ради України для найталановитіших молодих вчених (реєстраційний номер 5385). Прошу голосувати.</p>
<p>&nbsp;</p>
<p>10:59:23</p>
<p>За-335</p>
<p>Рішення прийнято.</p>
<p>Шановні народні депутати, перелік питань, які ми визначили для розгляду на ранковому засіданні Верховної Ради України вичерпано. Відповідно до календарного плану нашої роботи, ми проводимо сьогодні лише ранкове засідання. Наступні дні&nbsp; - це робота в комітетах, фракціях і безпосередньо з, на територіях, тобто&nbsp; в округах.</p>
<p>Шановні народні депутати, відповідно до вимоги 166 народних депутатів України фракції Партії регіонів завтра відбудеться засідання. Позачергове засідання Верховної Ради України з розглядом одного питання, яке стосується внесення змін до Закону „Про вибори Президента України”, оскільки є певні колізії, рішення буде залежати від волі Верховної Ради України.</p>
<p>Далі хочу, шановні колеги, поінформувати вас і інформую, що надійшла також ще пропозиція: проводити позачергове засідання і в четвер, і в п’ятницю. Я&nbsp; на ваш так розсуд вношу таку пропозицію, що не підписувати і не приймати відповідного рішення. Якщо є бажання, то тоді давайте внесемо зміни до календарного плану роботи і будемо проводити засідання. Я просив би з розумінням поставитися до такої пропозиції.</p>
<p>Ранкове засідання Верховної Ради України оголошую закритим. Дякую за роботу.</p>
<p>&nbsp;</p>
</div>
