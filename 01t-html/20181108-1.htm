Стенограма пленарного засідання
08 листопада 2018
&nbsp;
<p><b>&nbsp;</b></p>
<p align=center>ЗАСІДАННЯ ДВАДЦЯТЬ ДЕВ'ЯТЕ</p>
<p align=center>Сесійний зал Верховної Ради України</p>
<p align=center>08 листопада 2018 року, 16 година</p>
<p align=center>Веде засідання Голова Верховної Ради України ПАРУБІЙ А.В.</p>
<p align=center><b>&nbsp;</b></p>
<p>16:01:09</p>
<p>ГОЛОВУЮЧИЙ. Колеги, я прошу заходити в зал і приготуватись до реєстрації.</p>
<p>Отже, колеги, заходьте, будь ласка, в зал.</p>
<p>Прошу провести реєстрацію і прошу зареєструватись, шановні колеги.</p>
<p>&nbsp;</p>
<p>16:02:45</p>
<p>Зареєстровано 346 народних депутатів. Вечірнє пленарне засідання Верховної Ради України я оголошую відкритим.</p>
<p>Я нагадую, колеги, що до обіду ми розпочали розгляд проекту Закону про внесення змін до Митного кодексу України та деяких законодавчих актів України щодо ввезення транспортних засобів на митну територію України (8488).&nbsp; Разом з тим, хочу нагадати, що до обіду ми проголосували в першому читанні зміни до Податкового кодексу. Але мені видається, не всі народні депутати зрозуміли і не підтримали скорочену процедуру розгляду до другого читання.</p>
<p>Тому в мене є до всіх заклик, колеги, я прошу мене уважно послухати. Для того, щоб був збалансований бюджетний процес, щоб ми ввійшли в терміни, нам необхідно, щоб була скорочена процедура підготовки до другого читання Податкового кодексу. І тому після того, як ми розглянемо Митний кодекс, я ще раз поставлю цю пропозицію на голосування. У мене відчуття і інформація про те, що не всі зорієнтувалися за що ми голосуємо. Тому я наперед це пояснюю і інформую, для того, щоб ми мали змогу розглянути бюджет 22 листопада, від чого залежить і економіка України, і макрофінансова допомога, нам необхідно пройти обговорення і правки до Податкового кодексу. І тому відразу після розгляду Митного кодексу України я запропоную ще раз проголосувати за скорочену процедуру розгляду до другого читання змін до Податкового кодексу. Домовилися, так? Щоб цього разу всі орієнтувалися і знали про що йдеться.</p>
<p>А зараз я запрошую на трибуну голову Комітету з питань податкової та митної політики Южаніну Ніну Петрівну для продовження обговорення Митного кодексу та деяких законодавчих актів України щодо ввезення транспортних засобів на митну територію України. Авторів правок я прошу підготуватися до обговорення, і ми починаємо розгляд даного законопроекту у другому читанні.</p>
<p>Ніна Петрівна, я переконливо вас прошу до трибуни.</p>
<p>Отже, колеги, починаємо розгляд правок. Ні, спочатку виступ. Я запрошую до виступу Южаніну Ніну Петрівну, а потім ми перейдемо до розгляду правок, перша буде ваша, Сергій.</p>
<p>Будь ласка, Ніна Петрівна.</p>
<p>&nbsp;</p>
<p>16:05:51</p>
<p>ЮЖАНІНА Н.П.</p>
<p>Шановні колеги, тепер ми маємо розглянути у другому читанні проект закону, який якраз надає всі функції додаткові, які мають спрацювати після введення ліберальних норм, які ми тільки що з вами проголосували. Ми маємо сформувати ту взаємодію органів доходів і зборів з Державної прикордонною службою і з Національною поліцією, яка забезпечить уникнення в подальшому таких порушень і такої безвідповідальності, цієї розірваної цепочки щодо взаємодії органів. Тому ми більшу частину проекту закону, ви знаєте, присвятили тому, що єдина база, яка буде об'єднувати інформацію між трьома органами,буде містити всю інформацію щодо таких автомобілів, які будуть поміщатися в митний режим тимчасового ввезення або транзиту.</p>
<p>Далі у нас інформування органу один одного і права зупинки автомобіля щодо перевірки такого автомобіля на право управління і перебування, і переміщення по автошляхам України відбувається в установленому порядку.</p>
<p>Другою частиною цього проекту закону передбачається, справді, підняття діючих штрафів до більш значимих сум і прибирання оцієї норми, яка дозволяла порушувати весь час протягом року митні правила і бути притягнутим лише один раз до відповідальності, в сумі 8500. Великі штрафи покликані не для того, щоб стягнути більше з людей грошей, а для того, щоб уникнути таких порушень, які спостерігаються наразі в країні.</p>
<p>Тому, якщо говорити щодо поправок, то їх подано до другого читання 67 пропозицій. На засіданні комітету члени комітету погодили, підтримали повністю, частково або по суті десять пропозицій, решту 57 пропозицій було відхилено. І це не 57 пропозицій, які мають окремий зміст, всі ці 57 пропозицій можна об'єднати у дві. Це вилучення із взаємодії саме Національної поліції для того, щоб і в подальшому не можна було зупиняти порушників митного законодавства.</p>
<p><a name=_GoBack></a>І, друге, це значне зменшення штрафів для того, щоб знову спонукати… провокувати,&nbsp; можна сказати, порушення законодавства, оскільки покарання&nbsp; буде незначним.&nbsp;</p>
<p>&nbsp;Тому, розглянувши даний законопроект на своєму засіданні 6 листопада 2018 року, комітет вирішив рекомендувати Верховній Раді України прийняти його у другому читанні та&nbsp; в цілому як закон з пропозиціями суб'єктів права законодавчої ініціативи, які&nbsp; враховані комітетом. Також просимо…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершити.</p>
<p>&nbsp;</p>
<p>ЮЖАНІНА Н.П. Тому, шановні колеги, якщо ми будемо обговорювати&nbsp; знову всі поправки, я прошу ті моменти, де я не буду коментувати, вони будуть пояснюватися саме тим, що я тільки що пояснила. Відміна зменшення штрафів не приймалася і відміна або вибивання, як&nbsp; ми говоримо, із&nbsp; оцього продуманого кільця, як будуть співпрацювати прикордонна служба, митники&nbsp; і&nbsp; Національна поліція, також не приймалися.</p>
<p>Тому…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже, переходимо до розгляду правок.</p>
<p>1-а, Сергій Міщенко. Включіть мікрофон, будь ласка.&nbsp;</p>
<p>&nbsp;</p>
<p>16:09:53</p>
<p>МІЩЕНКО С.Г.</p>
<p>Шановні колеги! Ну, моя правка не відноситься ні до першої, ні до другої категорії, які сказала голова комітету. Моя правка стосується того, щоб прибрати корупційну складову, яка сьогодні існує при&nbsp; розмитненні автомобілів. Тобто всі знають, що договори чи інвойси, чи банківські&nbsp; платіжні документи –&nbsp; це те, що представляють митницю громадяни для того, щоб&nbsp; розмитнити автомобіль, із цих сум беруться потім&nbsp; НДС та мито. Так от, тут включається зараз суб'єктивний фактор, коли митник не приймає ці платіжні&nbsp; документи, наприклад, інвойси, а бере індикативні ціни. Він може взяти, а може і не взяти. Тобто, розумієте, от тут включається той принцип корупції, коли у нього є люфт: або я прийму документ від&nbsp; громадянина, або не прийму. Тому моя поправка говорить чітко: приймати ці…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, щоб завершити.</p>
<p>&nbsp;</p>
<p>МІЩЕНКО С.Г.&nbsp; Приймати ці документи для того, щоб встановити реальну вартість цього автомобіля і звідси нараховувати НДС та державне мито.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Будь ласка, Ніна Петрівна.</p>
<p>&nbsp;</p>
<p>16:11:22</p>
<p>ЮЖАНІНА Н.П.</p>
<p>Шановний колего, справді, ця поправка не стосується того, що я &nbsp;пояснювала, але я зараз спробую вам пояснити, що наміри у вас добрі, але так робити ніяк не можна. Ви говорите про те, що якщо декларант подає відомості, щодо яких виникає питання у митника щодо ціни, ви пропонуєте інші документи. Надані декларантом щодо ціни, приймати однозначно як такі, які надають підстави для складання декларації. Тобто ви навіть виключаєте, що митник може зробити зауваження щодо цих документів, ви навіть виключили те, що в нас існує така система перевірки, як постаудит, який може також мати зауваження. І, до речі, не завжди ці документи є такими дійсними навіть, я би сказала.</p>
<p>Тому ми вашу поправку відхилили. Але справді, ми говорили у митному підкомітеті, що з цього приводу щось треба думати, бо дуже часто зупиняють наших декларантів, і ця ціна, яка ними надається, не сприймається ніяк, а вона інколи є якраз інвойсною, справедливою і тією, що має…</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Ви наполягає на голосуванні, так?</p>
<p>Отже, я ставлю на голосування 1 правку народного депутата Міщенка. Комітет її відхилив. Хто її підтримує, прошу проголосувати.</p>
<p>&nbsp;</p>
<p>16:12:56</p>
<p>За-55</p>
<p>Рішення не прийнято.</p>
<p>2-а. Наполягає.&nbsp; Лапін. Будь ласка, включіть мікрофон Лапіну.</p>
<p>&nbsp;</p>
<p>16:13:05</p>
<p>ЛАПІН І.О.</p>
<p>Шановні колеги, суть моєї правки зводиться до такого моменту. Перш за все, що строк тимчасового ввезення товарів відповідно до частини першої цієї статті та/або транспортних засобів комерційного призначення або… <a name=Temp></a>може бути продовжений відповідним органом доходів і зборів. І немає вказано, що на підставі… продовження такого строку є… має бути визначатися законодавством. Тобто ми тут закладаємо, на мою думку, корупційну складову, коли, незважаючи на законодавство, хтось захоче продовжити недорого, а хтось, може, не захоче&nbsp; продовжити недорого строк.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Ніна Петрівна.&nbsp;&nbsp;</p>
<p>&nbsp;</p>
<p>16:13:53</p>
<p>ЮЖАНІНА Н.П.</p>
<p>Шановний колего,&nbsp; але ваша поправка якраз виглядить, навпаки. Зараз є прямі норми Митного кодексу, згідно з якими може бути продовжений митний режим, заявлений декларантом. І такі підстави є. Наприклад, автомобіль потрапив в ДТП. Він не може виїхати з&nbsp; України. І якщо така&nbsp; довідка надана компетентними органами, це є підставою для подовження цих термінів. В терміни і обставини, і випадки, встановлені законодавством. Тому тут іншого нічого додавати не потрібно.</p>
<p>&nbsp;</p>
<p>ГОЛОВУЮЧИЙ. Ви наполягаєте на голосуванні? Так?&nbsp;</p>
<p>Отже, я ставлю на голосування поправку номер 2 народного депутата Лапіна. Комітет її відхилив. Хто її підтримує, я прошу голосувати.</p>
<p>&nbsp;</p>
<p>16:14:49</p>
<p>За-35</p>
<p>Рішення не прийняте.</p>
<p>3-я поправка. Не наполягає.</p>
<p>5-а. Не наполягає.</p>
<p>6-а. Не наполягає.</p>
<p>7-а. Не наполягає.</p>
<p>8-а. Не наполягає.</p>
<p>9-а. Не наполягає.</p>
<p>10-а. Не наполягає.</p>
<p>13-а. Не наполягає.</p>
<p>14-а. Не наполягає.</p>
<p>15-а.</p>
<p>16-а.</p>
<p>17-а.</p>
<p>18-а. Будь ласка,&nbsp; пані Острікова. Включіть мікрофон.</p>
<p>&nbsp;</p>
<p>16:15:31</p>
<p>ОСТРІКОВА Т.Г.</p>
<p>Шановні колеги, 18 поправка стосується випадків, коли транспортний засіб буде ввозитися на митну територію України в режимі транзиту громадянином України. Але тим, який&nbsp; проживає постійно за кордоном і має постійно визначене місце проживання за кордоном.</p>
<p>Справа в тому, що до нас надійшли звернення багатьох заробітчан, які проживають постійно на територіях іноземних держав, які один-два рази в рік відвідують своїх родичів, і, відповідно, вони би хотіли мати можливість в'їхати на транспортному засобі, зареєстрованому в іноземній державі, на митну територію України. Дійсно, на сьогоднішній день є норма Митного кодексу, яка це дозволяє в рамках 60 днів для тих наших співгромадян, які стоять на консульському обліку в закордонних країнах. Але ж ми знаємо, що далеко не всі наші заробітчани, далеко не всі українці, які проживають за кордоном, стоять на консульському обліку. Тому прошу врахувати дану поправку.</p>
<p>&nbsp;</p>
<p>ГОЛОВУЮЧИЙ. Будь ласка, Ніна Петрівна.</p>
<p>&nbsp;</p>
<p>16:16:38</p>
<p>ЮЖАНІНА Н.П.</p>
<p>Шановні колеги, хочу, щоб всі розуміли, що справді поміщувати автомобілі в митний режим транзиту чи тимчасового ввезення резидентам України буде заборонено, крім тих, які знаходяться на консульському обліку. І коли ви говорите, що давайте дозволимо норму, щоби митник дивився, перевіряв довідки, які зможуть надавати громадяни щодо типу місця проживання. Так от, коли ми розібрали цю норму із Міністерством зовнішніх справ, стало відомо, що в кожній країні така довідка може різною бути, видаватися різними органами. Нема такої типової форми, яка би говорила і надавалася. І створюється нова схема, тому що проживання в готелі, це є також місцем проживання. І можна привести і довідку, що: "Я проживаю в готелі вже 30 днів, і я, пропустіть мене, будь ласка, в митному режимі, дозволеному для нерезидента України".</p>
<p>Тому саме та норма, яка є в основі цього закону, дозволяє…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>ЮЖАНІНА Н.П. …дозволяє громадянам резидентам України, які тимчасово працюють за межами України, і не тільки резидентам, а які й постійно там проживають, користуватися нормами закону.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Депутат Острікова, ви наполягаєте на голосуванні? Наполягає депутат. Я ставлю на голосування поправку 18 народного депутата Тетяни Острікової, комітет її відхилив. Хто підтримує, я прошу голосувати.</p>
<p>&nbsp;</p>
<p>16:18:27</p>
<p>За-39</p>
<p>Рішення не прийнято.</p>
<p>19-а, не наполягає.</p>
<p>20-а, не наполягає.</p>
<p>21-а, не наполягає.</p>
<p>23-я, пані Тетяна. Будь ласка, Остріковій включіть мікрофон.</p>
<p>&nbsp;</p>
<p>16:18:45</p>
<p>ОСТРІКОВА Т.Г.</p>
<p>Шановні колеги, звертаю вашу увагу на 22 поправку. Я дякую комітету за те, що вона частково врахована щодо безпосереднього ввезення та присутності у транспортному засобі особи, яка його безпосередньо ввезла. Вона стосується тих випадків, коли транспортний засіб поміщений в режим, наприклад, тимчасового ввезення нерезидентом України, наприклад, поляком, і цей поляк передав транспортний засіб у керування громадянину України.</p>
<p>Так от, дана поправка спрямована на те, і вона частково врахована комітетом, що якщо сидить в машині і поляк, і громадянин України, який керує&nbsp; транспортним засобом, то це не вважається порушенням митних правил. Якщо ж цієї особи-нерезидента в машині немає, яка ввозила транспортний засіб, то українець вважається такий, який порушив митні правила. Тому я комітету дякую за те, що частково врахували, і прошу додатково врахувати зменшення суми штрафу з 2 тисяч неоподаткованих мінімумів до 1 тисячі.</p>
<p>Прошу поставити на голосування. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Ніна Петрівна.</p>
<p>&nbsp;</p>
<p>16:19:57</p>
<p>ЮЖАНІНА Н.П.</p>
<p>Ну, Тетяна Георгіївна сказала, що ми врахували те, що доречно було врахувати. А зменшення штрафу, я з цього з самого початку почала. Всі наші намагання не для того, щоб стягнути якісь додаткові кошти, а лише для того, щоби не було більше, навіть, такої можливості або бажання порушувати і в подальшому митні правила.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p>&nbsp;</p>
<p>16:20:23</p>
<p>ГОЛОВУЮЧИЙ. Прошу визначатися, 22 поправка. Хто за те, щоби в повному обсязі її врахувати?</p>
<p>&nbsp;</p>
<p>16:20:40</p>
<p>За-51</p>
<p>Поправка залишається в тому варіанті, в якому її прийняв комітет.</p>
<p>Наступна поправка так само Острікової, 23-я. Вона була врахована частково, але автор наполягає на своїй версії.</p>
<p>&nbsp;</p>
<p>16:20:50</p>
<p>ОСТРІКОВА Т.Г.</p>
<p>Шановні колеги, 23 поправка також стосується зменшення сум штрафів, зокрема пропонується: слова "однієї тисячі" замінити словами "сімсот п'ятдесят" НМДГ; слова "п'яти тисяч" замінити словами "однієї тисячі" НМДГ; слова "десять тисяч" (тобто фактично це 170 тисяч гривень) замінити словами "п'яти тисяч" НМДГ та слова "або їх конфіскацію" виключити.</p>
<p>Я звертаю вашу увагу, що йдеться про відповідальність за порушення, передбачені статтею 470 Митного кодексу, якою передбачена відповідальність за перевищення встановленого статтею 95 строку доставки товарів, поміщених у режим транзиту. Тому я вважаю, що запропоновані санкції є неадекватно великими для таких видів порушення. І прошу врахувати їх можливе зниження.</p>
<p>Дякую.</p>
<p>&nbsp;</p>
<p>16:21:52</p>
<p>ГОЛОВУЮЧИЙ. Будь ласка, коментар голови комітету. Шановна пані Ніна, це у нас 22 поправка, вона частково врахована комітетом.</p>
<p>&nbsp;</p>
<p>16:21:59</p>
<p>ЮЖАНІНА Н.П.</p>
<p>Я вибачаюсь, бо трошки була зайнята.</p>
<p>&nbsp;</p>
<p>ГОЛОВУЮЧИЙ. Це 22 поправка, яка була частково врахована комітетом. Пані Острікова наполягає на повному врахуванні.</p>
<p>&nbsp;</p>
<p>ЮЖАНІНА Н.П. Ми 22-у вже пройшли. Ми сказали, що таку суму штрафу, яку ми попередньо з вами підтримали у першому читанні, ми маємо залишити.</p>
<p>&nbsp;</p>
<p>ГОЛОВУЮЧИЙ. Будь ласка, прошу визначатися по цій поправці, колеги.</p>
<p>&nbsp;</p>
<p>16:22:40</p>
<p>За-63</p>
<p>Поправка відхиляється.</p>
<p>Наступна – 23-я. Пані Острікова.</p>
<p>Колеги, вибачте, будь ласка, я неправильно назвала. Ми тільки що визначались по 23 поправці, не 22-й. Це я неправильно назвала номер поправки.</p>
<p>24-а. Пані Оксана Продан. Не наполягає.</p>
<p>25-а. Пані Олександра Кужель. Не наполягає.</p>
<p>Дуже дякую вам, колеги. Я прошу повертатися до сесійної зали, у нас не так багато поправок по цьому законопроекту, і вельми скоро прийде час голосування.</p>
<p>Оксана Продан, поправка ваша 29-а, ви не наполягаєте. І на наступних ви також не наполягаєте.</p>
<p>Зараз, шановний колего, я шукаю поправку 26. Так, вона… Дійсно, 26 поправка, вона просто була на кінці сторіночки,&nbsp; не помітила.</p>
<p>26-а, будь ласка, Дерев'янко, мікрофон.&nbsp;</p>
<p>&nbsp;</p>
<p>16:23:47</p>
<p>ДЕРЕВ’ЯНКО Ю.Б.</p>
<p>Юрій Дерев'янко, "Рух нових сил". Шановні колеги! Шановні українці! Поправка моя стосується штрафів, і це стаття 470.</p>
<p>Стосовно штрафів. Редакцією комітету запропоновані більш суворі штрафи, і редакцією комітету запропоновано, крім дуже великих штрафів, в тому числі іще і конфіскацію транспортних засобів. Я пропоную, щоб ці штрафи були значно великі, але не такі зашкальні, як зараз запропонував комітет. Це перше.</p>
<p>І друге. Я хочу звернути вашу увагу на те, що закон, який був проголосований до обіду, який, власне, не вирішує проблеми більшості людей, це означає, що люди, швидше за все, будуть фігурантами от цього закону, оцих штрафів, оцих конфіскацій і все інше. Тому це також буде створювати нові додаткові різні корупційні речі, якщо ми говоримо про можливість втратити машину, ще щось зробити.</p>
<p>Тому я пропоную підтримати правку по високих штрафах, але без конфіскації. І я пропоную переглянути, ну, підхід до цього, враховуючи те, що більшість людей не зможуть розмитнювати машину так як ви думаєте по закону, який був…</p>
<p>&nbsp;</p>
<p>ГОЛОВУЮЧИЙ. Будь ласка, коментар пані Ніни Южаніної.&nbsp;</p>
<p>&nbsp;</p>
<p>16:25:03</p>
<p>ЮЖАНІНА Н.П.</p>
<p>Шановний колего, я хочу вам сказати, що я з тими людьми, які стоять на вулиці, працювала більше двох років. І більше двох років було основною вимогою відміна екостандартів і розмитнення зробити хоча би у вартості десь до 500 євро. Коли ця норма стала можливою після прийняття нами закону сьогодні до обіду, виявилося, що, зі слів нашого колеги, вона не підходить така норма.</p>
<p>Я хочу вам повідомити, що всі люди, які стояли на автомобілях з невеликим об'ємом двигуна до 2 тисяч сантиметрів кубічних, вже поїхали додому, тому що вони усвідомлюють, що якраз ми надали їм можливість розмитнювати. Можливо, хтось залишився незадоволений, хто приграв автомобілі 4 тисячі сантиметрів кубічних, 5 тисяч стоять дизельні двигуни, для них трошки складніше стало і більша сума. Але ж вони можуть дозволити купувати бензин в таких великих розмірах.</p>
<p>Тому, вибачте. І перше прийнятий закон задовольнить повністю людей. Тим більше 90 днів з коефіцієнтом 0,5 зниженням сплати…</p>
<p>&nbsp;</p>
<p>ГОЛОВУЮЧИЙ. Дякуємо, шановна пані Ніна.</p>
<p>30 секунд, будь ласка, будь ласка.</p>
<p>&nbsp;</p>
<p>16:26:20</p>
<p>ЮЖАНІНА Н.П.</p>
<p>Швидко. І ви пропонуєте внести зміни до запропонованих нових штрафів по статті 470 Митного кодексу України? Так там же максимальний штраф – 8500 гривень. Чим ми користувалися? Це ж найбільш поширене порушення, транзит, поміщаєш в транзит, їздиш все життя і заплати 8500.</p>
<p>Щодо конфіскації. Це єдина міра, яка в Республіки Молдова призвела справді до виконання закону. І це не за рішенням когось, а за рішенням суду. Я вважаю, що…</p>
<p>&nbsp;</p>
<p>ГОЛОВУЮЧИЙ.&nbsp; Дякуємо, шановна пані Ніна.</p>
<p>Я прошу визначатися по 26 поправці.</p>
<p>&nbsp;</p>
<p>16:27:12</p>
<p>За-44</p>
<p>44-за. Поправка відхиляється.</p>
<p>Наступна поправка 36, Острікова. Частково була врахована. Наполягаєте?</p>
<p>Будь ласка.</p>
<p>&nbsp;</p>
<p>16:27:20</p>
<p>ОСТРІКОВА Т.Г.</p>
<p>Шановні колеги, поправка 36. Я дякую комітету за те, що врахована вона частково в частині усунення відповідальності за порушення строку тимчасового ввезення транспортних засобів особистого користування. Це якраз та ситуація, коли керує транспортним засобом таким, тимчасово ввезеним, українець, але здійснює це керування в присутності особи нерезидента, яка поміщувала транспортний засіб в режим тимчасового ввезення. Тут дякую комітету.</p>
<p>І також прошу врахувати в другій частині щодо невеликого зниження розмірів штрафних санкцій. Адже, я вважаю, що за перевищення строку тимчасового ввезення на строк більше ніж на 30 діб накладати штраф у розмірі 5 тисяч неоподаткованих мінімумів доходів громадян – це занадто висока міра стягнення.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Прошу визначатися по цій поправці. Прошу, колеги.</p>
<p>&nbsp;</p>
<p>16:28:36</p>
<p>За-54</p>
<p>Поправка залишається в редакції комітету.</p>
<p>Наступна 40 поправка. Дерев'янко, 40-а.</p>
<p>&nbsp;</p>
<p>16:28:45</p>
<p>ДЕРЕВ’ЯНКО Ю.Б.</p>
<p>Шановна Ніна Петрівно, ви тільки що дуже чітко пояснили мені по першій правці, що виявляється, що ми прийняли закон, в якому максимальна сума – це 500 євро. Так от, якщо ми беремо дволітровий двигун дизельний, якими користується більшість людей, і множимо на існуючу ставку (75 – дизель) получаємо 150 євро. Множимо на 10 років, який середній вік цих автомобілів, получаємо… На 12 років, получаємо 1800 євро, ділимо на 2 – це 900 євро. Це тільки акциз. А ще плюс ПДВ, ще плюс мито, і ще плюс військовий збір, і ще плюс Пенсійний фонд. Тому, коли ми говоримо, коли ви говорите про те, що 500 євро – це максимальна сума розмитнення, то це, вибачте, але це є брехня. Тому що люди мають сплачувати більше як 2 тисячі євро, пізніше, а спочатку це буде тисяча 500 євро, мінімум, автомобіль, який коштує 1,5-2 тисячі євро сумарно. Тобто це більше 60 відсотків вартості автомобіля. Дякую.</p>
<p>&nbsp;</p>
<p>ГОЛОВУЮЧИЙ. Прошу, коментар.</p>
<p>&nbsp;</p>
<p>16:29:51</p>
<p>ЮЖАНІНА Н.П.</p>
<p>Шановний колего і всі колеги, послухайте! Зараз йшла мова про дизельний автомобіль об'ємом 3 тисячі сантиметрів кубічних. Вам не здається, що більшість країн… що більшість країн взагалі відмовились від використання автомобілів з дизельними двигунами. Це, по-перше.</p>
<p>&nbsp;</p>
<p>ГОЛОСИ ІЗ ЗАЛУ. 2 тисячі!</p>
<p>&nbsp;</p>
<p>ЮЖАНІНА Н.П. Давайте 2 тисячі. 75 помножити на 2 – базова ставка 150. На 11-12 років. І півставки – 900 євро. Так я ж рахую: автомобіль 2 тисячі об'ємом, бензиновий, який… Рахуйте, будь ласка. Я рахую навіть 15 років автомобілю. Це 1 тисячу 500 євро&nbsp; поділити пополам – 750. А у нас всі пропозиції, які були в депутатів, стосувалися людей, які володіють автомобілями, 1800… Так я ж вам говорю, як тільки цифри, мені не треба калькулятор показувати, бо я і так цифри знаю всі напам'ять. Так я ж вам пояснила, що той автомобіль, який потрібен справді соціально незахищеним…</p>
<p>&nbsp;</p>
<p>ГОЛОВУЮЧИЙ. Шановні колеги, я прошу визначатися по 40 поправці, будь ласка.&nbsp;&nbsp;&nbsp;</p>
<p>&nbsp;</p>
<p>16:31:18</p>
<p>За-44</p>
<p>Будь ласка, 44 – за. Поправка відхиляється.</p>
<p>Колеги, ми дійшли з вами до 41 поправки, вона була врахована комітетом. Але в зв'язку з тим, що там у нас прийнялася в попередньому законі норма про 90 днів, потребує уточнення.</p>
<p>Я зараз даю слово шановній пані Остріковій.</p>
<p>&nbsp;</p>
<p>16:31:38</p>
<p>ОСТРІКОВА Т.Г.</p>
<p>Шановні колеги,&nbsp; шановна пані голова комітету! Справа в тому, що в Податковому кодексі ми зробили пільговий період&nbsp; 90 днів, де застосовується коефіцієнт 0,5 для розмитнення всіх без виключення транспортних засобів як тих, які перебувають на іноземній реєстрації, так і тих, які можуть бути імпортовані громадянами і підприємствами України. Тому я прошу редакційно також врахувати, що в&nbsp; 41 поправці&nbsp; цей строк для застосування коефіцієнту 0,5 також має становити 90 дні, щоб це було&nbsp; однаково з податковим кодексом.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Будь ласка, пані Ніна, яка є ваша позиція щодо цієї поправки. 41 поправка, вона була врахована комітетом. Але пані Острікова&nbsp;&nbsp; наполягає на тому, щоби вона тепер була приведена у відповідність ця норма до прийнятого нами попереднього Закону про податок на ввезення транспортного засобу.</p>
<p>&nbsp;</p>
<p>16:32:41</p>
<p>ЮЖАНІНА Н.П.</p>
<p>Дивіться, я не бачу тут коефіцієнту 0,5, по-перше. Тут прописано, тут немає, Тетяна Георгіївна, коефіцієнту 0,5 до ставки податку. Тому тут залишається незмінною редакція, яка була напрацьована разом з вами в комітеті. Тут щось ви не те сказали. Тому&nbsp; ми її залишаємо без змін.</p>
<p>&nbsp;</p>
<p>ГОЛОВУЮЧИЙ.&nbsp; Пані Острікова, не наполягаєте на голосуванні? Все, щоб не розбалансувати закон. Чудово.</p>
<p>Наступна 42-а, Левченко. Прошу, будь ласка, пане Юрію.</p>
<p>&nbsp;</p>
<p>16:33:12</p>
<p>ЛЕВЧЕНКО Ю.В.</p>
<p>Левченко, "Свобода", 223 округ місто Київ. От я хотів би звернути увагу всіх притомних депутатів і хто нас слухає, і дивиться, на збочену логіку цього законопроекту. Спочатку ця Верховна Рада створює прогалину у законодавстві, яка дозволяє, власне кажучи, людям, в яких немає іншого варіанту, як завозити оці так звані "євробляхи". А тепер Верховна Рада дає лише 180 днів, лише 180 днів, на можливість легалізації, на можливість вирішення проблеми, яку вона сама, власне кажучи, створила. Але що цікаво? Ці 180 днів обраховуються з моменту набрання чинності законопроектом цим, але порядок легалізації має прописувати Кабінет Міністрів України і коли він його пропише, Кабінет Міністрів України, невідомо, чи він його пропише через два тижні після ухвалення законопроекту набрання чинності, чи через місяць, чи через два місяці. Так от ви маєте цей порядок, ці 180 днів маєте рахувати від порядку ухвалення відповідної легалізації, або зробіть, як в моїй поправці, дайте людям рік, хоча б рік, щоб вони могли легалізувати...</p>
<p>&nbsp;</p>
<p>ЮЖАНІНА Н.П. Півтори тисячі, конечно, загальна вартість митних платежів, воно так і буде.</p>
<p>&nbsp;</p>
<p>ГОЛОВУЮЧИЙ.&nbsp; Дякуємо за роз'яснення.</p>
<p>Я прошу, будь ласка, пані Ніна, ваш коментар.</p>
<p>&nbsp;</p>
<p>16:34:33</p>
<p>ЮЖАНІНА Н.П.</p>
<p>Щодо 180 днів, я взагалі вас не розумію. Коли говорили, що давайте відсікальний період, автомобілі, які в'їхали вже на територію України, і нехай вони розмитнюються певний строк, і, можливо, він не 180 днів. Якраз активісти говорять: "Ні, ми не погоджуємося з відсікальним періодом, бо це ускладнює, ми хочемо боротися за всіх, а ви робите тільки для нас". А якщо для всіх, то це поточні втрати бюджету, ви розумієте. Тобто таке розмитнення із застосуванням, тим більше пільгових коефіцієнтів, може бути тільки 90 днів і 180 днів, інакше змісту в цих нормах немає.</p>
<p>&nbsp;</p>
<p>ГОЛОВУЮЧИЙ. Будь ласка, прошу визначатися по 42 поправці.</p>
<p>&nbsp;</p>
<p>16:35:40</p>
<p>За-51</p>
<p>Поправка відхиляється.</p>
<p>Наступна, 44-а, Острікова. Не наполягаєте? І так само, пані Острікова, 47-а. Будь ласка,&nbsp; мікрофон пані Остріковій.</p>
<p>&nbsp;</p>
<p>16:35:50</p>
<p>ОСТРІКОВА Т.Г.</p>
<p>Шановні колеги, 47 поправка також стосується деякого зниження непропорційно великих, високих сум штрафних санкцій, а також &nbsp;в частині прав і обов'язків працівників Національної поліції. От при затриманні таких транспортних засобів, які поміщені в режим транзиту чи тимчасового ввезення, і насправді вони використовуються громадянами України, а не нерезидентами.</p>
<p>Ми пропонуємо, щоб після такого затримання тимчасового транспортного засобу працівник поліції повідомив орган доходів і зборів, тобто фактично податковий орган про затримання такого транспортного засобу і в подальшому передав його органу доходів і зборів для встановлення ознак порушення митних правил та оформлення відповідного протоколу. Чому? Тому що це становить порушення митних правил, і органом, уповноваженим складати протоколи і притягати до відповідальності за це, є виключно орган доходів і зборів, тобто на сьогоднішній день органи державної фіскальної служби.</p>
<p>Я в цій частині прошу…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; коментар пані Южаніної.</p>
<p>&nbsp;</p>
<p>16:37:07</p>
<p>ЮЖАНІНА Н.П.</p>
<p>Не може бути врахована в цій частині поправка тільки тому, що ми вносимо зміни в Кодекс адміністративних правопорушень. Ми вносимо зміни в необхідний профільний закон для того, щоб надати право притягнення до адміністративної відповідальності саме Нацполіції. Це адміністративне правопорушення людиною, яка керує автомобілем, тобто резидентом України.</p>
<p>Але в цей же час Нацполіція вносить дані в єдину систему, і митники вже знають, що по даному автомобілі нерезидент, який поміщав його в режим має, також порушив митне законодавство. І щодо митного законодавства притягнення до відповідальності будуть здійснювати лише митні органи. Нікому ця функція не передається.</p>
<p>&nbsp;</p>
<p>ГОЛОВУЮЧИЙ.&nbsp; Прошу визначатися по 47 поправці, колеги.</p>
<p>&nbsp;</p>
<p>16:38:11</p>
<p>За-53</p>
<p>53 "за", поправка відхиляється.</p>
<p>Наступна 52 поправка, так само пані Острікової. Будь ласка, мікрофон.</p>
<p>&nbsp;</p>
<p>16:38:18</p>
<p>ОСТРІКОВА Т.Г.</p>
<p>Шановні колеги, дана поправка також&nbsp; стосується повноважень&nbsp; Національної поліції. А саме, пропонується додати слова, що&nbsp; Національна поліція повідомляє про такі транспортні&nbsp; засоби-порушники&nbsp; органам доходів і зборів для подальшої їх передачі органам доходів і зборів для&nbsp; встановлення&nbsp; ознак порушення митних правил та оформлення відповідного протоколу.&nbsp;</p>
<p>І також пропонується додати слова, що органи поліції, патрульна поліція, може зупиняти транспортний засіб, зареєстрований в іншій країні, якщо&nbsp; необхідно його перевірити на предмет дотримання вимог, визначених Митним кодексом України. А саме: строків тимчасового ввезення або&nbsp; поміщення в митному режимі транзиту, заборони&nbsp; використання такого&nbsp; транспортного&nbsp; засобу для&nbsp; цілей підприємницької діяльності, заборони&nbsp; передачі такого транспортного&nbsp; засобу в&nbsp; володіння,&nbsp; користування або розпорядження особам, які його не ввозили.</p>
<p>Прошу підтримати.</p>
<p>&nbsp;</p>
<p>ГОЛОВУЮЧИЙ. Прошу визначитися по&nbsp; 52 поправці, колеги.</p>
<p>&nbsp;</p>
<p>16:39:35</p>
<p>За-48</p>
<p>48 "за", поправка&nbsp; відхиляється.</p>
<p>Наступна – 53-я, Дерев'янко.</p>
<p>&nbsp;</p>
<p>16:39:40</p>
<p>ДЕРЕВ’ЯНКО Ю.Б.</p>
<p>Шановні колеги, шановні українці! Ми якраз з головою комітету тут під час засідання&nbsp; Верховної Ради порахували, яке ми благо зробили людям до обіду. Так от, якщо&nbsp; у нас машина дволітрова бензинна, як пані Южаніна наполягає, і якщо у&nbsp; нас є машина, яка коштує 2,5 тисячі євро&nbsp; і&nbsp; 12 років, то при нашій добрій справі, яку&nbsp; ми зробили, людина заплатить 1 тисячу 720 євро, якщо&nbsp; встигне за 90 днів розмитнити. А якщо не встигне,&nbsp; заплатить 2 тисячі 420.</p>
<p>Таким чином, це не 500 євро, пані Ніно Петрівно, які ви говорили, розмитнення, а це 1 тисяча 720 євро для&nbsp; автомобіля 12-річного бензинового два літра об'єму і вартістю&nbsp; 2,5 тисячі євро, і це те, проти чого з самого початку стояли всі&nbsp; люди. Вони готові були заплатити 40 відсотків, плюс-мінус. Але вартість автомобіля у вас сьогодні при 2,5 тисячах євро виходить або в розмитнення або 1 тисяча 700, або 2,5 тисячі, це майже 100 відсотків або 70 відсотків.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Прошу коментар. Прошу коментар.</p>
<p>&nbsp;</p>
<p>16:40:46</p>
<p>ЮЖАНІНА Н.П.</p>
<p>Дуже цікаво чути такий коментар. Автомобіль, який тільки що був названий – 2 тисячі кубічних сантиметрів, 12 років – повна ставка акцизу – 1 тисячу 200 євро, половина – 600 євро. Людина сидить і рахує всі платежі, які має заплатити ПДВ, яке ми платимо з вами за хліб, за ліки, за дитячі товари. Ми зараз приймаємо зміни лише щодо акцизного податку.</p>
<p>Ви подивіться, які ставки існують в діючому законодавстві – це ставки, які сягають 10 тисяч євро. Ми понизили їх до тисячі 200 повної ставки, і ви говорите: "А далі?" А далі, товариші, дитячі садки і школи утримувати немає за що.</p>
<p>&nbsp;</p>
<p>ГОЛОВУЮЧИЙ. Прошу визначатися по поправці 53-й, колеги. Прошу.</p>
<p>&nbsp;</p>
<p>16:41:52</p>
<p>За-39</p>
<p>Поправка відхиляється.</p>
<p>Колеги, є низка поправок від народного депутата Ігоря Лапіна. Він в кінці візьме 2 хвилини на ці поправки. А поки ми рухаємося далі, я зразу просто попереджаю про це.</p>
<p>І зараз&nbsp; 56-а, Рябчин. Прошу.</p>
<p>&nbsp;</p>
<p>16:42:07</p>
<p>РЯБЧИН О.М.</p>
<p>Олексій Рябчин, "Батьківщина". Моя 56 правка повертає екологічний стандарт, який зараз був відмінений попереднім голосуванням.</p>
<p>Я хочу, щоби в кінці нашого обговорення дали слово заступнику Міністерства екології, щоби він сказав, до чого може призвести відміна екологічних стандартів.</p>
<p>Також ми бачимо, що є присутній міністр фінансів. Чому важливий&nbsp; для Міністерства фінансів цей&nbsp; законопроект? Тому що цей законопроект, який наповнить бюджети. За рахунок українців, всіх українців, які будуть дихати цим повітрям, які будуть їздити в автомобілях, буде наповнений бюджет та Пенсійний фонд.</p>
<p>Однак вам не кажуть, що з 21 року буде повернений техогляд. Це наша євроінтеграція, це вимоги, які будуть, і за цим техоглядом люди, які зараз придбали дешеві автомобілі, які неекологічні, заплатять набагато більше. Це не депутати вирішують, це вже вирішено урядом. В тому числі будуть страхові компанії збільшувати страхування для вживаних автомобілів. Ви розумієте, що зараз дешевий сир буде тільки в мишоловці, вам про це не кажуть. Тому треба враховувати питання екології в тому числі.</p>
<p>&nbsp;</p>
<p>ГОЛОВУЮЧИЙ. Будь ласка, коментар голови профільного комітету.</p>
<p>Що стосується представників уряду, у нас немає по Регламенту такої норми - надавати їм слово під час обговорення поправок, але, звичайно, ми можемо, якщо не буде заперечень із зали, після обговорення всіх поправок надати слово на вимогу депутатів. І, я думаю, тут не буде заперечень, що це є грубе порушення Регламенту. Добре, колеги? Дякую.</p>
<p>Будь ласка, пані Ніна, вам.</p>
<p>&nbsp;</p>
<p>16:43:37</p>
<p>ЮЖАНІНА Н.П.</p>
<p>Я хочу з великою повагою до вас прокоментувати, що Міністерство екології та природних&nbsp; ресурсів якраз на запит, на звернення комітету відповіло наступне. Що ті поправки, які подавали щодо екологічно чистих автомобілів, вони… звісно, ми підтримали. Але в цей же час вони в своєму листі, в своєму висновку говорять, що суттєвого ускладнення виконання… що прийняті норми призведуть до суттєвого ускладнення виконання Україною міжнародних зобов'язань в екологічній сфері, що регулюють вміст шкідливих речовин у вихлопних газах, зокрема Угоду про асоціацію між Україною та ЄС, ратифікованої 16.09, і інших документів, які підписала Україна. Але соціальне напруження таке, що ми маємо зараз прийняти ці зміни і з вами відразу почати працювати над комплексом законопроектів, про які ви говорите в тому числі. І ми говорили тут з колегами: треба відразу починати напрацьовувати їх і приймати в залі. І вони стосуються не тільки автомобілів, оснащених електричними…</p>
<p>&nbsp;</p>
<p>ГОЛОВУЮЧИЙ. Прошу, будь ласка, визначитися по 56 поправці, яку ми зараз обговорюємо, яку комітет відхилив, і ми почули позицію голови комітету. Прошу.</p>
<p>&nbsp;</p>
<p>16:45:08</p>
<p>За-51</p>
<p>Поправка відхиляється.</p>
<p>Колеги, в нас залишається достатньо мало поправок. Я прошу дуже повертатись до сесійної зали. І також ми хочемо звернутися до тих, хто зараз блокує роботу Верховної Ради України, що багато колег фізично не можуть доїхати на місце голосування через заблоковані шляхи. Будь ласка,&nbsp; дайте можливість киянам рухатися спокійно і народним депутатам також.</p>
<p>Я&nbsp; прошу, 59 поправка, Рябчин, вам слово.</p>
<p>&nbsp;</p>
<p>16:45:39</p>
<p>РЯБЧИН О.М.</p>
<p>Олексій Рябчин, "Батьківщина". Дуже дивно, що міністр екології від фракції "Народного фронту", а екологію захищає "Батьківщина". Я думаю, що ми повинні, дійсно, дати Міністерству екології сказати, що буде для українців&nbsp; в зв'язку з цим прийнято.</p>
<p>Я намагався знайти будь-який компроміс. Давав правку екологічного коефіцієнту, який дасть можливість за 30 днів&nbsp; розмитнити, а потім поставити блок, повертати євростандарти. Є правка, яку зараз я хочу озвучити, щоб дозволити розмитнювати малолітражні машини Євро-3, Євро-4, а не дозволяти за певним… після певного&nbsp; терміну –&nbsp; півроку чи рік – застарілі, однак великолітрові машини, заборонити використання дизельних&nbsp; або&nbsp; бензинових авто, які не відповідають Євро-4 за рік. Тобто велика кількість. Якщо є бажання знаходити компроміс, як захистити довкілля і дати можливість&nbsp; людям&nbsp; розмитнити дешеві машини, їх можна було б знайти. На жаль, цього знайдено не буде. І я хочу сказати, що і ці люди, які проголосували, будуть&nbsp; відповідати за погіршення стану довкілля і за погіршення і терміну скорочення життя українців.</p>
<p>&nbsp;</p>
<p>ГОЛОВУЮЧИЙ. Будь ласка, коментар&nbsp; пані Южаніної.</p>
<p>&nbsp;</p>
<p>16:46:49</p>
<p>ЮЖАНІНА Н.П.</p>
<p>Шановний Олексій! Поясніть, будь ласка, колегам, які рядом знаходяться з вами. Я з вами погоджуюся, що треба було би поставити обмеження, але під час знаходження компромісу ми зупинилися, наприклад, на екологічному стандарті Євро-4, і потім з'ясувалося, що потрібно Євро-3, бо ми будемо ввозити 1999 року автомобілі. І цьому знайти баланс&nbsp; інтересів не було можливості взагалі, тому я думаю, що зараз, приймаючи цей закон, ми усвідомлюємо всі наслідки. Всі наслідки. І ті колеги, які дбають нібито про можливість ввезення надстарих автомобілів.</p>
<p>&nbsp;</p>
<p>ГОЛОВУЮЧИЙ.&nbsp; Колеги, я прошу визначатися по цій поправці 59. Прошу.</p>
<p>&nbsp;</p>
<p>16:47:45</p>
<p>За-42</p>
<p>Поправка відхиляється.</p>
<p>Колеги, у нас залишається дві поправки. Президія&nbsp; закликає всіх народних депутатів повертатися до сесійної зали, бо за 2 хвилини буквально відбудеться голосування.</p>
<p>65 поправка, Семенуха. Будь ласка, мікрофон. Це передостання поправка… значить, ще буквально парочку.</p>
<p>&nbsp;</p>
<p>16:48:08</p>
<p>СЕМЕНУХА Р.С.</p>
<p>Семенуха Роман, фракція "Об'єднання "Самопоміч". Шановні колеги, звертаю вашу увагу, моя правка спрямована на зниження вартості при реєстрації автівки. А саме: я пропоную скасувати для покупців легкових автівок сплату пенсійного збору на обов'язкове державне пенсійне страхування. Я нагадаю всім, що цей платіж було введено як тимчасову норму в 98-му році. І загалом за своєю природою сьогодні Пенсійний фонд, який адмініструє в межах солідарної системи, якраз складається насамперед з внесків, єдиного соціального внесу працюючого населення. Фактично сьогодні люди насамперед працюючі двічі сплачують, купляючи автівку, у вигляді і пенсійного збору, і ЄСВ.</p>
<p>Аргумент про те, що це будуть суттєві втрати для бюджету, насправді не витримують жодної критики. Якщо подивитися на 17-й рік, то такі пенсійні збори покрили менше 1 відсотка від загальної видаткової частини Пенсійного фонду України. Тобто для бюджету насправді нічого не буде вартувати, а водночас для людини це буде суттєвим зниженням загальної вартості автівки.</p>
<p>Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Колеги, прошу визначатися по поправці 65-й, прошу визначатися. Добре.</p>
<p>&nbsp;</p>
<p>16:49:28</p>
<p>За-63</p>
<p>Поправка відхиляється.</p>
<p>Колеги, було прохання повернутися до поправки 1 і 4-ї. Я хочу сказати, що це були поправки Міщенка і Продан, і ми їх пройшли вже. А, вибачте, дорогі колеги. Зараз, тоді не пройшли, 61 і 64-а, зараз я дивлюся. Sorry, у нас до вас неупереджене ставлення, а з любов'ю і величезною повагою.</p>
<p>Будь ласка, 61-а, Дубінін. Дубінін і потім 64-а – Шевченко. Будь ласка, будь ласка. Будь ласка.</p>
<p>&nbsp;</p>
<p>16:50:03</p>
<p>ДУБІНІН О.І.</p>
<p>Прошу передати слово Парасюку Володимиру по 61…</p>
<p>&nbsp;</p>
<p>ГОЛОВУЮЧИЙ. Шановному колезі Парасюку, 61 поправка, будь ласка.</p>
<p>&nbsp;</p>
<p>16:50:11</p>
<p>ПАРАСЮК В.З.</p>
<p>Дякую.</p>
<p>Так, у нас вже відбулося фейкове доступне розмитнення, тепер маю два питання до пані Ніни. Скажіть, будь ласка, а яким це законом буде керуватися Національна поліція, виконуючи функцію митників на дорогах, які є в Україні?</p>
<p>І друге питання. Скажіть, як будуть українці, які працюють за кордоном і там частково живуть, користуватися своїми законними автомобілями, які вони купили за кордоном і не маючи консульського обліку? Яким чином вони зможуть приїхати в Україну, відвідати своїх рідних і близьких?</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, пані Ніна.</p>
<p>&nbsp;</p>
<p>16:50:53</p>
<p>ЮЖАНІНА Н.П.</p>
<p>Щодо другого питання – таким чином як і всі громадяни України, вони зможуть розмитнити свої автомобілі протягом 180 днів або продовжувати в'їжджати на них тимчасово до 30 днів в Україну, коли вони перебувають у відпустці, коли вони приїжджають побачитися з близькими, якщо вони стоять на консульському обліку. Це, по-перше.</p>
<p>По-друге, дана поправка, ну, почитайте, будь ласка, уважно весь проект закону. Ви його зовсім не читали. А я зараз вам докажу, тому що, коли ви говорите, що Національна поліція не буде мати права, прочитайте, вносяться зміни в Закон, спеціальну статтю 58, "Про Національну поліцію", і вона відповідає… А?</p>
<p>&nbsp;</p>
<p>ПАРАСЮК В.З.&nbsp; <i>(Не чути)</i></p>
<p>&nbsp;</p>
<p>ЮЖАНІНА Н.П. Які? За порушення митного законодавства залишається митна відповідальність така ж сама, тобто порушення буде застосовуватися до порушників виключно митними органами, а Національна поліція буде здійснювати контролюючу функцію в своїх межах. Тому не придумуйте, будь ласка, а читайте уважно.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Наскільки я розумію, голосування не вимагає автор поправки, а тільки хотів почути роз'яснення.</p>
<p>Остання 64-а і потім Лапіна поправки.</p>
<p>Прошу, Шевченку мікрофон. Народний депутат Шевченко, 64 поправка.</p>
<p>&nbsp;</p>
<p>16:52:12</p>
<p>ШЕВЧЕНКО О.Л.</p>
<p>Друзі, владні законопроекти не вирішують так звану проблему з "євробляхами" та дозволяють владі штрафувати громадян та відбирати авто, ввозити авто з країни, з якою ми в стадії війни, яка сповідує нацистську ідеологію "русского мира".</p>
<p>Ще в березні законопроектом 8208 ми пропонували повністю скасувати ПДВ та інші платежі. Замість цього встановити один-єдиний платіж – 500 євро мита. Простий, там, некорупційний закон заблокований владою. Згідно законопроектів влади акциз при розмитнені нових і дорогих автомобілів буде значно зменшено, а для старих автомобілів залишається майже на тому самому рівні, що і був. Це вкрай соціально несправедливо.</p>
<p>Ми підготували правки до законопроекту. На жаль, комітет відхилив ці правки. Мотиви, напевно, як політичні, так і лобістські. Я наполягаю на голосуванні цієї правки, якою буде відмінено всі ПДВ, акцизи і інші стягнення і нарахування, а було встановлено єдиний митний платіж 500 євро.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Автор поправки не наполягає на голосуванні, тільки на озвучені.</p>
<p>Шановні колеги, ми мали кілька поправок народного депутата Ігоря Лапіна. І домовилися, що просто я в кінці даю 2 хвилини слово. Пане Ігорю, 56-а ваша і 58-а поправка. Є вимога автора, що він їх виголошує з трибуни Верховної Ради. Пані Ніна, я прошу вас дати можливість…</p>
<p>А, я перепрошую. Шановний колего, тут… Зараз.</p>
<p>Шановні колеги, народний депутат Шевченко наполягає на голосуванні 64 поправки. Ставимо на голосування. Просто трохи заголосно у залі і тому, і тому іноді не чутна заключна фраза доповідачів.</p>
<p>&nbsp;</p>
<p>16:53:59</p>
<p>За-59</p>
<p>Поправка відхиляється.</p>
<p>І тепер, будь ласка, пан Лапін, 56-а і 58-а.</p>
<p>&nbsp;</p>
<p>16:54:05</p>
<p>ЛАПІН І.О.</p>
<p>Шановні колеги, доброго дня всім! Слава Україні!</p>
<p>Шановні колеги, тут зібралося багато людей, які знають, що таке війна, і не просто так знають, а тому що ми там були. Сьогодні, я вважаю, ганебно за допомогою провокаторів, які мають своїх кураторів, можливо навіть і в цьому залі, я не буду зараз ні на кого навішувати ярлики, але тим не менше. Нашого бойового побратима, провокуючи на ганебні дії, вішаючи на нього ганебні ярлики, сьогодні перепинили по дорозі до Верховної Ради.</p>
<p>Я хочу наголосити, що наш побратим Савка Іван Іванович лише нещодавно став депутатом Верховної Ради. Я хочу наголосити, що він 38 років находиться на службі у Збройних Силах України. Я хочу наголосити, що він учасник АТО, учасник бойових дій, учасник бойових операцій, миротворчих місій. Я хочу, просто-напросто, якщо хтось хоче і думаю собі, що буде мати право вішати ярлики, провокувати бойових хлопців на різні ганебні вчинки, я попереджаю – не треба цього робити. Маєте сміливість – прийдіть і вибачтеся перед нашим побратимом. Цей ролик зараз розганяють з ганебними гаслами і так далі, які в YouTube зараз викликали той ролик, який вони засняли.</p>
<p>Ще раз наголошую, тут є народні депутати, в одних є думка підтримати законопроект, в інших є воля не підтримувати і думка не підтримати законопроект. Нас люди вибирали, ми відстоюємо кожен свою позицію, але заставляти, нагибати, вішати ярлики нікому не дозволено. Тут люди пройшли війну. Я вірю, що там багато теж є нормальних людей, і є ті, які пройшли війну, але є ті, які не знають, що таке порох.&nbsp;&nbsp;</p>
<p>Дякую. Слава Україні!</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>16:55:50</p>
<p>ГОЛОВУЮЧИЙ. Дякую.</p>
<p>Колеги, хочу сказати, вважаю неприйнятним, що на бойових офіцерів, які пройшли на передовій війну, захищаючи Україну, які проливали кров свою за Україну, які дивилися в очі смерті тут біля Верховної Ради здійснюється напад.&nbsp; І я наголошую, колеги, це неможливо здійснювати по відношенню жодних з народних депутатів.</p>
<p>І, колеги, я хочу вам сказати, не перебивайте мене з залу, ми повинні спільно, разом зайняти цю позицію, не провокувати, і правоохоронні органи повинні здійснити всі необхідні дії, щоб такого більше не відбувалось. Організатори і причетні до акції повинні нести відповідну і роботу роз'яснюючу, і, вибачте, відповідальність, коли такі речі трапляються з нашими бойовими офіцерами. Тому, колеги, я цілковито солідарний з позицією наших бойових побратимів.</p>
<p>Зараз, колеги, я хочу вам наголосити по питанню ведення. Через дві хвилини ми переходимо до прийняття рішення. Я прошу усіх народних депутатів зайти в зал і зайняти робочі місця. І, колеги, хочу вам нагадати, увага, нагадати, що після голосування я прошу усіх не розходитись, бо після голосування я повторно поставлю питання про скорочену процедуру розгляду змін до Податкового кодексу до другого читання, не всі зорієнтувались до обіду. Ми випадемо з логіки бюджетного процесу, якщо ми не підтримаємо цю позицію. Тобто відразу після голосування я прошу не розходитись, я поставлю на голосування пропозицію до другого читання скорочена процедура подачі поправок, щоб було не два тижні, а один тиждень.</p>
<p>Окрім того, звернувся уряд з проханням перенести, в нас через два питання стоїть ратифікація 0203 величезної міжнародної ваги. І теж я поставлю пропозицію перенести міжнародну ратифікацію на два питання, щоб ми змогли її розглянути після змін до Митного кодексу. Зрозуміло, так? Три голосування за Митний кодекс, за скорочену процедуру і за перенесення ратифікації. Я прошу всіх бути на місцях, бути уважними і відповідальними тоді, коли йдеться про долю країни, про економіку країни.</p>
<p>Зараз я запрошую 2 хвилини, заключне слово – Ніна Петрівна Южаніна. Через 2 хвилини ми переходимо до прийняття рішення. За 2 хвилини я закликаю всіх бути на своїх місцях і брати участь в голосуванні.</p>
<p>Будь ласка, Ніна Петрівна – 2 хвилини.</p>
<p>&nbsp;</p>
<p>16:58:25</p>
<p>ЮЖАНІНА Н.П.</p>
<p>Шановні колеги, ми розглянули другий законопроект в другому читанні. Я прошу вас ще раз ознайомитися з усіма нормами закону. Я впевнена, що ці два закони нададуть вперше в Україні можливості розмитнення і взяття на облік автомобілів вживаних незалежно від їх віку і відповідності екологічним стандартам.</p>
<p>Я сподіваюся, що колись країна таки, справді, зможе знизити ставку акцизного податку до зовсім невеликого мінімуму, але це точно не зараз. Все, що можна було зробити, знизити діючі ставки всім в 10 разів, ми зробили. Тому я прошу скористатися всіх громадян запровадженим новим режимом, тим більше з застосуванням понижуючого коефіцієнта, і провести все розмитнення, і заплатити кошти, які так необхідні Пенсійному фонду. Будь ласка, спроможіться знайти у себе таку невелику суму і сплатити всі митні платежі.</p>
<p>Таким чином, я прошу вас проголосувати за цей закон з пропозиціями суб'єктів права законодавчої ініціативи, врахованими комітетом. Також просимо доручити комітету та Головному юридичному управлінню Апарату Верховної Ради України здійснити техніко-юридичне опрацювання прийнятого закону.</p>
<p>Прошу підтримати. І всім дуже дякую за увагу.</p>
<p>&nbsp;</p>
<p>ГОЛОВУЮЧИЙ. Отже, колеги, переходимо до прийняття рішення. Не виходіть з залу. Колеги, подивіться, запросіть в зал. Ми переходимо до прийняття рішення. Я прошу всіх зайняти робочі місця. І нагадую, щоб не було потім до мене питань, що я не пояснив, що я ставлю на голосування. Спочатку ми голосуємо закон, який щойно розглядали, потім ми голосуємо зміни до Податкового кодексу, пропозицію, щоб ми розглянули до другого читання за скороченою процедурою. І третє голосування – це перенесення ратифікації 0203 на розгляд зараз. Вона через два питання, просто її перенесення. Три голосування. Отже, прошу приготуватись, ми починаємо голосування. І прошу після першого голосування не розходитись, а бути на місцях.&nbsp;</p>
<p>Перше голосування. Ставлю на голосування Проект Закону про внесення змін до Митного кодексу України та деяких законодавчих актів України щодо ввезення транспортних засобів на митну територію України (№8488) в другому читанні та в цілому, з правками, які озвучила під стенограму голова комітету Южаніна Ніна Петрівна, і з техніко-юридичними правками в цілому. Прошу голосувати і прошу підтримати. Голосуємо, колеги! Прошу голосувати.</p>
<p>&nbsp;</p>
<p>17:01:24</p>
<p>За-245</p>
<p>Закон прийнятий.</p>
<p>Друге голосування. Колеги, прошу вас, увага! Проголосувати за скорочену процедуру розгляду до другого читання змін до Податкового кодексу 9260. Колеги, це бюджетний процес, це дисципліна бюджетного процесу. Прошу усіх підтримати, прошу проголосувати. Голосуємо за скорочення строку подачі поправок. Прошу підтримати, колеги. Це відповідальне, важливе рішення. Прошу голосувати. Підтримуємо, колеги! Підтримуємо! Я прошу усіх підтримати, колеги, це справді важливо.</p>
<p>&nbsp;</p>
<p>17:02:06</p>
<p>За-201</p>
<p>Колеги, я ще раз поставлю. Колеги! Очевидно, не зрозуміли. Пропозиція полягає в тому: ми йдемо за повною процедурою, просто, щоб поправки ми розглядали за скороченою процедурою, колеги. Колеги, підтримайте. Нам дійсно важливо 22 листопада ввійти у бюджетний процес. Якщо ми не проголосуємо, ми не ввійдемо в бюджетний процес. Це ж звичайна логіка. Ви не голосуєте. Не голосуєте! Будь ласка, я прошу, колеги, всіх, підтримайте 9260 – скорочена процедура підготовки до другого читання. Кожного прошу голосувати.</p>
<p>Прошу голосувати. Прошу підтримати, колеги. Підтримайте, колеги, не підведіть це прозорість бюджетного процесу. Ми другий рік підряд йдемо по всім рамкам закону. Підтримайте зусилля і уряду і парламенту, щоб бюджетний процес проходив прозоро і вчасно. Прошу голосувати, колеги. Прошу підтримати. Кожен голос має значення. Голосуємо. Прошу підтримати. Не зірвемо розгляд бюджету, колеги. Прошу підтримати.&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>17:03:15</p>
<p>За-221</p>
<p>Колеги,&nbsp; п'ять голосів. Я вас прошу, колеги, зайдіть в зал, не виходьте. Члени фракцій, станьте, будь ласка, на дверях. Колеги, п'ять голосів. Я ще раз&nbsp; звертаюсь до вас з великим проханням. Ми проходимо всі етапи бюджетні в чесному порядку – перше, друге читання, поправки. Просто ми повинні за скороченою процедурою не два тижні, а тиждень розглядати. Я прошу, нехай кожен займе своє місце. П'ять голосів.</p>
<p>Пане Олександр, велика повага, але не відходьте від робочого місця, не відходьте, пане Олександр зараз. Ми рахуємо кожен голос. Будь ласка, поверніться на робочі місця під час голосування.&nbsp;</p>
<p>Отже, прошу приготуватись. П'ять голосів. І прошу кожного брати участь в голосуванні. Отже, всі на місцях? І підтримайте, це&nbsp;&nbsp; кілька голосів, колеги.</p>
<p>Де пані Тетяна? Підтримаємо, колеги. Підтримайте.</p>
<p>Я ставлю пропозицію проект Закону 9260, скорочена процедура розгляду &nbsp;до другого читання. Прошу голосувати і прошу підтримати, колеги. Відповідально і злагоджено підтримуємо парламент і уряд. Голосуємо. Голосуємо. Колеги. Прошу підтримати. Голосуємо. Прошу підтримати.</p>
<p>&nbsp;&nbsp;</p>
<p>17:04:38</p>
<p>За-225</p>
<p>Один голос. Один голос.</p>
<p>Колеги, верніться. Я бачу, не встигли. Я прошу, колеги, верніться, будь ласка, в зал і будьте на робочих місцях. Займіть робочі місця.</p>
<p>Отже, я ставлю на голосування пропозицію Податковий кодекс до другого читання за скороченою процедурою. Я бачив, Лапін не проголосував, не встиг. Прошу проголосувати. Підтримайте, колеги, підтримайте, кожен голос важливий. Я прошу всіх підтримати, прошу кожного проголосувати. Пані Оля, вас теж. Прошу проголосувати, прошу підтримати, кожен голос. Прошу, голосуємо, прошу, підтримати. Прошу проголосувати, голосуємо, підтримуємо, колеги, підтримайте, друзі, прошу підтримати.</p>
<p>&nbsp;</p>
<p>17:05:37</p>
<p>За-222</p>
<p>Не встиг Роман, не встиг Семенуха, не встиг Роман Семенуха.</p>
<p>Колеги, збирайте зараз, не встиг Роман Семенуха. Колеги, я прошу всіх бути на робочих місцях. Я прошу, я дуже прошу, урядова ложа, не відволікайте депутатів від голосування, будь ласка. Йдеться про один голос, і депутати відходять. Будь ласка, поверніться в зал. Будь ласка, зайшли народні депутати.</p>
<p>Отже, колеги, я ставлю на голосування. Прошу, колеги, прошу забезпечити персональне голосування. Прошу, щоб було персональне голосування, я звертаюся з проханням до всіх, забезпечити персональне голосування кожного народного депутата.</p>
<p>Я ставлю на голосування проект Закону 9260 розгляд до другого читання за скороченою процедурою. Кожен голос, будьте уважні, прошу голосувати, прошу підтримати. Пане Роман, голосуємо. Кожен голос, прошу підтримати, голосуємо. Будь ласка, відповідально і злагоджено, колеги, голосуємо, і прошу персональне голосування забезпечити.</p>
<p>&nbsp;</p>
<p>17:06:55</p>
<p>За-216</p>
<p>Ще менше, ще менше.</p>
<p>Добре, я ставлю наступну пропозицію на голосування. Це називається, колеги, зрив бюджетного процесу, отак воно називається, це моя позиція і думка.</p>
<p>Колеги, будьте на місцях, я ставлю наступну пропозицію, щоб ратифікація 0203, яка стоїть через два питання, щоб ми її перенесли на розгляд зараз. Це надважливе питання для макрофіну. Я прошу всіх брати участь в голосуванні. Я ставлю на голосування пропозицію, щоб ратифікацію 0203, яка стоїть через два питання, перенести на розгляд зараз. Прошу голосувати і прошу підтримати за перенесення. Прошу голосувати, колеги, прошу підтримати.</p>
<p>&nbsp;</p>
<p>17:07:47</p>
<p>За-213</p>
<p>Знов кілька голосів, я ще раз поставлю на перенесення. Будь ласка,&nbsp; біля урядової ложі…</p>
<p>Отже, колеги, я ставлю на перенесення. Я прошу депутатів відійти від урядової ложі і брати участь в голосуванні.</p>
<p>Отже, я ставлю пропозицію, що проект Закону 0203 перенести на розгляд зараз, він стоїть через два питання. Уряд і коаліція звертаються з тим, щоб його перенести. Кожен голос має вагу, прошу проголосувати і прошу підтримати перенесення ратифікації 0203. Прошу голосувати, прошу підтримати, голосуємо. Голосуємо, колеги, прошу підтримати.</p>
<p>&nbsp;</p>
<p>17:08:39</p>
<p>За-234</p>
<p>Ми перенесли, колеги.</p>
<p>Я ще раз поставлю 9260 за скороченою процедурою до другого читання. Прошу проголосувати, прошу підтримати 9260 за скороченою процедурою до другого читання. Голосуємо, колеги, прошу підтримати, голосуємо, кожен голос, прошу підтримати. Голосуємо.</p>
<p>Так, скорочена.</p>
<p>&nbsp;</p>
<p>17:09:09</p>
<p>За-215</p>
<p>Отже, переходимо… Перед тим, як перейти до&nbsp; проекту Закону про ратифікацію Меморандуму про взаєморозуміння між Україною, ми отримали заяву на перерву від двох фракцій, вони готові замінити перерву на виступ. Я надаю слово, 3 хвилини, Олегу Ляшку, і через&nbsp; 3 хвилини ми переходимо до ратифікації 0203.</p>
<p>Будь ласка,&nbsp; пане Олег – 3 хвилини.</p>
<p>&nbsp;</p>
<p>17:09:37</p>
<p>ЛЯШКО О.В.</p>
<p>Олег Ляшко, Радикальна партія. Я хочу привернути увагу парламенту і всього суспільства до того, що зараз влада робить спроби зірвати вибори у 34 об'єднаних територіальних громадах по всій Україні. Понад 200 тисяч виборів позбавляються права обрати для себе депутатів, свою владу для того, щоб вирішувати власну долю. За поданням депутата-тушки Вітка, який сьогодні на підсосі&nbsp; в Адміністрації Президента, Окружний адміністративний суд Києва інспірував рішення про те, щоб зупинити виборчий процес у 34 громадах. Центральна виборча комісія&nbsp; сьогодні має величезний тиск для того, щоб прийняти рішення і зірвати ці вибори.</p>
<p>Вибори скасовуються там, де "Блок Петра Порошенка" вщент програє вибори. Наприклад, у Кіровоградській області залишились вибори виключно&nbsp;&nbsp; у Попельнастівській ОТГ Олександрійського району, де діюче підприємство, агропідприємство діючого губернатора Кузьменка. На Київщині повністю скасовані вибори, на Чернігівщині, на&nbsp; Волині, на Черкащині, на моїй рідній Чернігівщині скасовані вибори в Озерянську об'єднану територіальну громаду,&nbsp; там, де я&nbsp; після&nbsp; інтернату працював на тракторі. Ми тривалий час&nbsp; добивались створення&nbsp; цієї ОТГ, сьогодні&nbsp; вони через&nbsp; незаконне рішення&nbsp; суду заважають людям обрати своїх керівників і свою громаду.</p>
<p>Чому це робить Президент Порошенко і його влада? Вони панічно бояться&nbsp; програшу. Вони чудово знають настрої українців, особливо після рішення про підвищення цін на газ, внаслідок чого мільйони українських громадян не знають, як їм платити за&nbsp; комуналку. Тому влада замість того, щоб чесно в очі зустріти поразку, а саме так і буде&nbsp; з ними, вони позбавляють українців права вибору.&nbsp; Це не відповідає Конституції, це протирічить Закону "Про об'єднані територіальні громади".</p>
<p>Ми вимагаємо від Центральної виборчої комісії не приймати рішення, яким українські громадяни позбавляються права вибору, ми вимагаємо від&nbsp; українського парламенту прореагувати на спроби Адміністрації Президента узурпувати&nbsp; владу і позбавити українців обирати собі громади. І, нарешті,&nbsp; ми вимагаємо від українського парламенту невідкладно&nbsp; розглянути зареєстровану нами&nbsp; Постанову про скасування рішення про підвищення&nbsp; цін на газ, про мораторій зростання&nbsp; тарифів&nbsp; на житлово-комунальні послуги для того, щоб&nbsp; українці не платили&nbsp; з власної кишені за корупцію влади, за нездатність влади відновити економіку, за яловість і імпотентність нинішньої влади, яка може тільки грабувати, дурити і набивати власні кишені за рахунок українців. Ми – альтернатива цій грабіжницькій політиці.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Отже, ми переходимо до проекту Закону про ратифікацію Меморандуму про взаєморозуміння між Україною та Європейським Союзом як Кредитором і Кредитної угоди між Україною як Позичальником, Національним банком України як Фінансовим агентом Позичальника та Європейським Союзом (№ 0203).</p>
<p>Спочатку я прошу підтримати розгляд за скороченою процедурою. Прошу голосувати, прошу підтримати. Розгляд за скороченою, прошу підтримати.</p>
<p>&nbsp;</p>
<p>17:13:29</p>
<p>За-161</p>
<p>Рішення прийнято.</p>
<p>Я запрошую до доповіді заступника міністра фінансів Гелетія Юрія Ігоревича. Можна з місця доповідати.</p>
<p>Хто доповідає від уряду? Маркарова. Будь ласка, Оксана Маркарова, включіть мікрофон.</p>
<p>&nbsp;</p>
<p>17:13:48</p>
<p>МАРКАРОВА О.С.</p>
<p>Шановні колеги, даний законопроект має одне головне завдання: затвердити для того, щоб набули чинності наш Меморандум про порозуміння з Європейським Союзом та Кредитна угода. Кредитна угода, яка надзвичайно для нас важлива.</p>
<p>Розмір загальної Кредитної угоди – 1 мільярд євро. Він&nbsp; буде наданий нам двома траншами. Хочу сказати, що для першого траншу ми вже виконали всі умови технічні, які викладені в меморандумі.</p>
<p>Що дуже важливо, під ці транші – цей мільярд євро – ми отримуємо, тому що на ринок будемо виходити не ми, а буде виходити Єврокомісія, і тому відсоткова ставка, ми будемо, звичайно, знати, коли вона вийде, але буде, по нашим оцінкам, не більше 3 відсотків, а термін її&nbsp; не довше, ніж 15 років. Ви можете самі порівняти, наскільки це вигідніші умови для нас порівняно з ринковими виходами.</p>
<p>Тому велике прохання підтримати даний законопроект, щоб ми могли цю ратифікацію сьогодні пройти, відправити повідомлення нашим партнерам, і вже з понеділка активно почати працювати над…, з проходженнями всіх процедур, щоб це в цьому році, в бюджет 2018 року, отримати перший транш макрофіну.</p>
<p>Дуже дякую і дуже просимо підтримати.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>До співдоповіді запрошується голова підкомітету Комітету з питань європейської інтеграції Білозір Оксана Володимирівна. Будь ласка, пані Оксана.</p>
<p>Пане Сергій, а для чого? Пане Сергій, а для чого? Це ж Оксана Білозір, що ж ви робите? Пане Сергій. <i>(Шум у залі) </i>&nbsp;</p>
<p>Пане Сергій, дайте, будь ласка, можливість пані Оксані виступити. <i>(Шум у залі)</i></p>
<p>Пані Оксана, будь ласка, прошу вас виступати від трибуни.</p>
<p>&nbsp;</p>
<p>17:16:17</p>
<p>БІЛОЗІР О.В.</p>
<p>Шановний пане Голово, шановні народні депутати, шановні представники Кабінету Міністрів! Комітет з питань європейської інтеграції на своєму засіданні 18 жовтня розглянув проект Закону про ратифікацію меморандуму про взаєморозуміння між Україною як позичальником та Європейським Союзом як кредитором, і кредитної угоди між Україною як позичальником і Національним банком України як фінансовим агентом позичальника та Європейським Союзом як кредитором щодо отримання Україною макрофінансової допомоги Європейського Союзу у сумі до 1 мільярда євро. Зазначеними договорами визначено, що макрофінансова допомога може бути надана Україні двома траншами по 500 мільйонів євро. Надання першого траншу можливе після набрання для України чинності зазначеними цими договорами. Період між наданнями першого та другого траншів становить не менше трьох місяців. Строк погашення кредиту – 10-15 років.</p>
<p>Реалізація меморандуму про взаєморозуміння та кредитної угоди у майбутньому потребуватиме додаткових витрат з Державного бюджету України для відповідного обслуговування та погашення запозиченого кредиту. Відсоткова ставка за запозиченням за прогнозами Міністерства фінансів України&nbsp; була уже озвучена.</p>
<p>Комітет вважає за доцільне ратифікувати зазначену&nbsp; угоду і прийняти її&nbsp; цілому, і це узгоджується із рішенням Головного науково-експертного&nbsp; управління&nbsp; України Верховної Ради.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Прошу провести запис:&nbsp; два – за, два – проти.&nbsp;</p>
<p>Різаненко Павло Олександрович.</p>
<p>&nbsp;</p>
<p>17:18:19</p>
<p>РІЗАНЕНКО П.О.</p>
<p>Шановні колеги, я думаю, що тут неважко всім пояснити, чому потрібно голосувати за дану ратифікацію. Ми прекрасно знаємо стан і економіки, і накопичені борги, які були&nbsp; за останні 15-20 років зроблені, і тому дешевше грошей МВФ і дешевше грошей Європейського Союзу, які довгострокові (10, 15, 20 років), за низькими ставками ми запозичити не можемо. Це якісна заміна виходу на&nbsp; ринки приватних капіталів, де сьогодні нам приходиться позичати за ставками 9 відсотків, а то і більше. Тому&nbsp; закликаю всіх віднестися відповідально, в даному випадку без популізму, відповідально до своїх обов'язків і проголосувати за ратифікацію даної угоди.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Від "Опозиційного блоку"&nbsp; Німченко Василь Іванович, будь ласка.</p>
<p>&nbsp;</p>
<p>17:19:08</p>
<p>НІМЧЕНКО В.І.</p>
<p>Німченко Василь Іванович, "Опозиційний блок". По-перше, я хотів би почути від виконуючого обов'язки міністра, щоб вона сказала, це у них тільки договір наміру про 3 відсотки&nbsp; за це запозичення, чи&nbsp; це вже вказано в меморандумі. Якщо ми не знаємо&nbsp; на сьогоднішній день і нема домовленості із займом під які проценти конкретно, як ми можемо ратифікувати цей меморандум? Це перше.</p>
<p>Історія уже знає, що вместо того, щоб заключити ці займи по євробондам, у тому числі так називаєма облігація, ми підійшли під&nbsp; 10 відсотків і тихенько собі знаємо, і берем ці гроші на те, щоб розраховуватися за позичальником. То ми хотіли третє питання почути. А коли ж ми будемо брать на розвиток? Коли ж ми будемо брать на соціальну защиту? Ми все вкладаємо в захист, в валюту, в неприкосновенный запас і віддачу боргів. То я хотів би почути, достовірно є 3 відсотки, чи це вилами писано? Нам виставлять 5-6, так, як виставили по євробондам – 9,67.</p>
<p>Спасибі.</p>
<p>&nbsp;</p>
<p>ГОЛОВУЮЧИЙ. Дякую дуже вам. Від групи "Відродження" Валерій Писаренко, будь ласка.</p>
<p>&nbsp;</p>
<p>17:20:43</p>
<p>ПИСАРЕНКО В.В.</p>
<p>Шановний Андрій Володимирович, шановні колеги…</p>
<p>&nbsp;</p>
<p>ГОЛОВУЮЧИЙ. Колеги! Пане Валерій, секундочку! Це може бути заключний виступ. Тому я… Ні, буде ще Радикальна партія. Хто ще буде, щоб ми орієнтувалися, по даному питанню? Радикальна і все, так? Тобто ще два виступи.</p>
<p>Це означає, колеги, що через 4 хвилини ми перейдемо до прийняття рішення, і я прошу Секретаріат і голів фракцій повідомити депутатів, що через 4 хвилини ми переходимо до прийняття рішення.</p>
<p>Будь ласка, Валерій Писаренко.</p>
<p>&nbsp;</p>
<p>17:21:10</p>
<p>ПИСАРЕНКО В.В.</p>
<p>Шановний Андрій Володимирович, шановні колеги, якщо, дійсно, підходити без популізму, то ухвалювати цей документ потрібно.</p>
<p>На жаль, ситуація така зараз, що нам, ми всіляко залежні від такого роду допомоги і такого роду кредитів. На жаль, сьогодні ми бачимо, що уряд вже отримує кошти і занимает кошти за кордоном майже під 10 відсотків, коли виходить на ринок. Це ми входимо вже в трійку світових країн, які займають кошти на світовому ринку під такі відсотки.</p>
<p>Дійсно, ця, саме цей кредит, він набагато дешевше, але це звичайно не те, чим ми повинні пишатися. Тому що ми сподівалися, що Кабінет Міністрів все ж таки буде нам говорити, коли у нас економіка буде працювати і ми самі будемо комусь давати в кредит гроші, а не займати в кредит.&nbsp;</p>
<p>На жаль, така ситуація зараз проглядається, що майже, і кінець року буде закінчуватися майже копійка в копійку, і наступного року ми будемо жити дуже за скудним бюджетом.</p>
<p>Тому ми б хотіли бачити від Кабінету Міністрів якусь стратегію нашого життя наступного року. І дуже хотілося б, щоб і ті кредити, які ми беремо, і ті державні облігації, які випускаємо, щоб вони випускалися не по найбільших ставках в Європі, а щоб ми все ж таки (у світі, я вибачаюсь), а все ж таки щоб ми дивилися на те, щоб кошти нашій державі коштували не так багато. І перш за все, коли ви вже берете кредити, покажіть, куди вони направляються. Якщо це кошти заради того, щоб повернути кредити, то, напевно, це також люди повинні про це знати.</p>
<p>І ще щодо перемовин. Вони повинні бути на багато прозорішими задля того, щоб люди знали, які умови, окрім відсотків, ще треба виконувати Україні під такого роду кредити.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дуже вам дякую, колеги.</p>
<p>Зараз буде заключний виступ. Два виступи ще буде. Ще від позафракційних. Будь ласка, Олег Валерійович Ляшко, 2 хвилини.</p>
<p>Я прошу всіх заходити у зал, займати робочі місця.</p>
<p>&nbsp;</p>
<p>17:23:27</p>
<p>ЛЯШКО О.В.</p>
<p>Можливо, ви забули, але безплатний сир буває тільки у мишоловці. Коли ви розказуєте про те, що дуже низькі процентні ставки і тому нам вигідний цей кредит. Міжнародний валютний фонд теж дає кредити під низькі ставки, але взамін вимагає підвищення цін на газ, продажу земель, підвищення пенсійного віку. Так само і цей кредит Європейської комісії.</p>
<p>Яке зобов'язання взяв уряд? Ви створили арбітраж для скасування мораторію на вивезення з України необробленої деревини. Тобто ви хочете взамін цього кредиту, який ми маємо повертати, зробити все, щоб з України продовжували варварські вивозити ліс і за рахунок нашої сировини створювати робочі місця для наших конкурентів. Замість того, щоб захищати національні економічні інтереси України, влада ними торгує. Ми через день розглядаємо кредитні угоди і по всьому світу позичаємо, і хвалимося тільки тим, де нижчі відсотки по кредитах, а де більші. Коли ми будемо тут приймати закони, які повернуть виробництво в Україну, створять нові робочі місця, відновлять економіку, повернуть заробітчан із-за кордонів додому?</p>
<p>Ви хвалитесь тим, що ви берете тільки кредити. Це не те, чим потрібно хвалиться. Головне, що потрібно для країни, – відновлення економіки, доступні кредитні ресурси для національного бізнесу. Я знижу податки, це те, що не робить нинішня влада. Ми піднімемо заробітні плати для наших людей, щоб вони не бомжували на ті копійчані зарплати і копійчані пенсії. Ми повернемо всі кредити, які ви набрали, і ми станемо країною, яка не позичатиме, а самі позичимо, коли будемо правильну економічну політику проводити: відновлення національного виробництва, протекціоністська політика щодо наших виробників; підтримка на зовнішніх ринках, Закон "Купуй українське – плати українцям" для того, щоб реанімувати внутрішній ринок. Ось політика збільшення достатку…</p>
<p>&nbsp;</p>
<p>ГОЛОВУЮЧИЙ. Отже, колеги, зараз від позафракційних буде одна хвилина виступу. Через одну хвилину ми переходимо до голосування. Я прошу голів фракцій усіх запросити депутатів в зал.</p>
<p>І, колеги, я хочу наголосити, бо в нас під час голосування виникла певна дискусія. Скорочення процедури розгляду до другого читання це є процедурне рішення, я можу його ставити і раз, і два, і три, в тому немає жодної проблеми. І тому після голосування за проект Закону 0203 ратифікацію я ще раз запропоную залу проголосувати за скорочену процедуру до другого читання. І я прошу зал підтримати, щоб ми зберегли логіку бюджетного процесу, щоб ми змогли його провести, як і минулого року прозоро, з першим, другим читання і з всіма необхідними рішеннями і опрацюваннями парламенту. Тому після цього закону я ще раз поставлю, прошу усіх бути на місцях і прошу усіх підтримати голосування.&nbsp;</p>
<p>Зараз від позафракційних я надаю хвилину для виступу Юрію Левченку, після того голосування. Будь ласка, пане Юрій.</p>
<p>&nbsp;</p>
<p>17:26:42</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ. Ну, по-перше, я хотів би відреагувати, пане Голово, на те, що було тільки що сказано. Так, ви маєте право ставити, на жаль, безкінечно на голосування. Але, коли ви бачите, що відбувається кнопкодавство, ваша би етика мала вам підказати, що ви не маєте продовжувати це голосування, тому що просто відбувається банальне кнопкодавство.</p>
<p>Якщо говорите про процедуру бюджету. На превеликий жаль, бюджетна процедура не дотримується, а в першому читанні не дозволяли правки ставити – пряме порушення Регламенту Верховної Ради України. І ніхто вам не забороняє цей бюджет ставити вже в грудні абсолютно, ви маєте цю можливість, і не гнати от цю історію з Податковим кодексом для того, щоб знову все зробити тишком-нишком, щоб народ не зміг проаналізувати, що там написано буде. Тому це щодо процедури.</p>
<p>А от щодо цього закону. Так, правду було сказано, що це вигідні умови. Це правда. Так, правду було сказано, що країна зараз це потребує. Але лукавство полягає в тому, що не кажуть, а чому країна зараз це потребує. А країна зараз це потребує, тому що уряд&nbsp; і більшість в цій залі відмовляються запроваджувати принципи соціальної справедливості, належним чином наповнювати Державний бюджет України, щоб правлячий олігарх платив, скільки він має платити в Державний бюджет України. Сьогоднішній день це чітко показав, коли відмовились ставити акцизи, які би залежали від вартості…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>ЛЕВЧЕНКО Ю.В. Коли відмовились ставити акцизи від вартості автомобілів, щоб ті люди, які купують найдорожчі автомобілі, платили більше, а поставили виключно по роках, тобто більше якраз на тих людей, які не можуть собі дозволити купувати дорогі автомобілі.</p>
<p>Оце вся квінтесенція цієї політики цього уряду і більшості в цій Верховній залі. Тотальна відсутність соціальної несправедливості лише на догоду олігархату.</p>
<p>&nbsp;</p>
<p>ГОЛОВУЮЧИЙ. Отже, колеги, ми завершили обговорення, і ми переходимо до прийняття рішення. Я хочу вам нагадати, що після голосування за проект Закону про ратифікацію 0203, я ще раз поставлю пропозицію скороченої процедури до другого читання. Нам бракувало одного голосу, колеги, одного голосу. Тому буде два голосування.</p>
<p>Я прошу всіх повернутися з урядових лож, із лож гостей в зал і приготуватись до голосування. Я прошу всіх під час голосування припиняти політичні дебати і дискусії, а бути на місцях і голосувати. Прошу, колеги, приготуватись до прийняття рішення.</p>
<p>І я ставлю на голосування проект Закону про ратифікацію Меморандуму про взаєморозуміння між Україною та Європейським Союзом як Кредитором і Кредитної угоди між Україною як Позичальником, Національним банком України та Європейським Союзом як Кредитором (щодо отримання Україною допомоги Європейського Союзу у сумі до 1 мільярда євро) (0203) в цілому.&nbsp; Колеги, прошу голосувати і прошу підтримати фінансування для української економіки. Голосуємо. Підтримуємо 0203 в цілому. Голосуємо, колеги. Підтримуємо.</p>
<p>&nbsp;</p>
<p>17:29:52</p>
<p>За-242</p>
<p>Рішення прийнято.</p>
<p>І, колеги, я ставлю на голосування... Колеги, нам бракувало одного голосу, я прошу всіх до розуміння, всіх бути на місцях. Пропозицію проект Закону про внесення змін до Податкового кодексу 9260 скорочена процедура розгляду до другого читання. Я прошу вас, колеги, підтримайте. Ви підтримували. Я прошу вас, проголосуйте. Скорочена процедура до другого читання – колеги, підтримайте. Кожен голос буде мати вагу. Голосуємо! Прошу підтримати. Голосуємо! Прошу підтримати. Голосуємо! Скорочена процедура, щоби дисципліна бюджетного процесу була збережена. Підтримайте, колеги! В кого не працює?</p>
<p>&nbsp;</p>
<p>17:30:39</p>
<p>За-200</p>
<p>Не працювало? Добре, я ще раз поставлю. У Геращенко, у Солов'я не працювало. Ще раз поставлю. Так, багато бракує, це правда, багато бракує. Але я ще раз поставлю. Я прошу, колеги, зайняти робочі місця. Голосуйте протягом довшого часу, щоб воно спрацювало. І прошу по фракціям показати, колеги.</p>
<p>По фракціях. "Блок Петра Порошенка" – 97… 94, 94, так. "Народний фронт" – 62.</p>
<p>Колеги, давайте змобілізуємося! Перед тим було більше. Голосування перед тим було більше, бо перед тим було 112. 112 було перед тим. 30 секунд тому було 112, стало 94. Чому? Я не розумію, як зі 112 могло опуститься до 94, я не розумію. Ні, то тривало 30 секунд, так. Що сталось за цих 30 секунд?</p>
<p>Отже, колеги, я ще раз ставлю на голосування пропозицію, щоб проект Закону 9260 ми розглянули за скороченою процедурою до другого читання. Прошу голосувати і прошу підтримати. Голосуємо, колеги! Прошу підтримати. Голосуємо! Голосуємо!</p>
<p>&nbsp;</p>
<p>17:32:17</p>
<p>За-202</p>
<p>Переходимо до наступного питання порядку денного. Наступне питання порядку денного –&nbsp; це проект Закону про внесення змін до деяких законодавчих актів України (6598).</p>
<p>Колеги, я прошу підтримати розгляд за скороченою процедурою. Ми інакше не встигнемо.</p>
<p>Прошу підтримати. Голосуємо. Підтримуємо, колеги, скорочену процедуру. Підтримуємо. Прошу підтримати. Голосуємо. Прошу підтримати скорочену процедуру. Підтримайте, колеги.&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>17:32:58</p>
<p>За-131</p>
<p>Колеги, наступний закон в порядку денному, ми просто не встигнемо його розглянути, про захист тварин. І все, і не встигнемо.</p>
<p>Я, колеги, прошу проголосувати за скорочену процедуру. Прошу проголосувати. Прошу підтримати за скорочену процедуру&nbsp; 6598. Підтримайте, колеги. Підтримайте. Голосуємо, колеги,&nbsp; за скорочену. Прошу підтримати.</p>
<p>Артур, підтримайте скорочену процедуру. Прошу голосувати.&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>17:33:32</p>
<p>За-127</p>
<p>Колеги, ви мені просто… Ті, що в залі є… Зайдіть в зал. Ми не встигаємо розглянути закон за повною процедурою. Не встигаємо, тому що година часу є на те, щоб розглядати. <i>(Шум у залі)</i> Ні, нема такого положення. Я маю тільки на 15 хвилин продовжити.</p>
<p>Добре, тоді давайте будемо лаконічно виступати. Домовились? Тоді, прошу, входимо в повну процедуру.</p>
<p>І я запрошую до доповіді голову підкомітету Комітету з питань екологічної політики Дзюблика Павла Володимировича. З місця включіть мікрофон. Будь ласка.</p>
<p>&nbsp;</p>
<p>17:34:09</p>
<p>ДЗЮБЛИК П.В.</p>
<p>Доброго дня, шановні колеги, шановний головуючий. Андрій Володимирович, я би ще раз попросив поставити по скороченій процедурі. Ми, дійсно, просто не встигнемо, і знову ж таки голосів не хватить. Тим паче, що цей законопроект уже вдруге розглядається в залі і розглядається в аналогічній ситуації, коли не вистачає двох голосів для того, щоби прийняти його в першому читанні.</p>
<p>Шановні колеги. я би попросив все-таки ще раз повернутися до процедури скороченої.</p>
<p>Велике дякую.</p>
<p>&nbsp;</p>
<p>ГОЛОВУЮЧИЙ. Колеги, давайте ще раз поставлю. Але я прошу вас це питання поза політикою, це захист тварин. Звертається автор, щоб ми проголосували за скорочену процедуру. Я не розумію, в чому логіка. Логіка може бути тільки одна: завалити законопроект, зайти на півсьому і завалити його, це одна логіка може бути. Тут немає опозиції і коаліції у питанні&nbsp; захисту тварин. Я прошу всіх зараз, незалежно від того, чи опозиція, чи коаліція, підтримати пропозицію розгляду за скороченою процедурою.</p>
<p>Отже, увага, голосуємо. Я прошу підтримати розгляд проекту Закону 6598 за скороченою процедурою. Прошу голосувати і прошу підтримати. Голосуємо, прошу підтримати, голосуємо.</p>
<p>&nbsp;</p>
<p>17:35:35</p>
<p>За-107</p>
<p>Ну, що ж я можу зробити, пане Павло. Доповідайте коротко, Павло, доповідайте коротко. Я продовжую засідання на 15 хвилин, і ми можемо встигнути. Будь ласка, пане Павло, доповідайте лаконічно.</p>
<p>&nbsp;</p>
<p>17:35:45</p>
<p>ДЗЮБЛИК П.В.</p>
<p>Дякую, Андрій Володимирович.</p>
<p>Ще раз, шановні колеги, законопроект стосується безпосередньо імплементації положень деяких міжнародних угод та директиви ЄС у сфері охорони рослинного та тваринного світу. Якщо говорити більш конкретніше, то ми узгоджуємо норми законодавства нині діючого щодо жорсткого поводження з тваринами. У законопроекті пропонується внести зміни про адміністративні правопорушення до Кримінального кодексу України, також до законів України про тваринний світ, про захист тварин від жорсткого поводження, про мисливські господарства та полювання, про Червону Книгу України і про Національну поліцію.</p>
<p>Головне науково-експертне управління висловило ряд зауважень щодо цього законопроекту, але пропонує все-таки його прийняти за основу в першому читанні, Міністерство екології та природних ресурсів також підтримує законопроект, Комітет з питань бюджету говорить про те, що після прийняття законопроекту дасть можливість додаткових надходжень до бюджету, висловлені зауваження можуть бути виправлені між першим і другим читанням.</p>
<p>Також хотів би сказати про те, що така підтримка міжнародних неурядових організацій, які говорять… Тобто благодійна організація "Чотири лапи" на території Європейського Союзу, а також на території України зібрала близько 100 тисяч підписів на підтримку безпосередньо нашого законопроекту.</p>
<p>Хотів би також… Є зауваження безпосередньо Товариства мисливців, і через що я хотів би внести невеличку правку і під стенограму, тобто зміни в Закон України "Про тваринний світ" в статті 20 я хотів би, щоб вона звучала безпосередньо таким чином, що забороняється використання ведмедів та вовків на мисливських випробувальних станціях, а також для проведення іспитів, змагань і притравки мисливських собак, а далі по тексту.</p>
<p>Дякую. Шановні колеги, я пропоную і прошу вас підтримати цей законопроект. Дякую.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p>&nbsp;</p>
<p>17:38:23</p>
<p>ГОЛОВУЮЧИЙ. Дякую.</p>
<p>Колеги, у нас, дійсно, залишається не так багато часу до завершення, я прошу не розходитися передчасно з роботи всіх нас. Прошу записатися на запитання до пана Дзюблика, тому що ми рухаємося по повній процедурі. І в той же час звертаюсь з проханням заощаджувати наш час, виступати коротко.</p>
<p>Будь ласка,&nbsp; запитання від Капліна, народного депутата.</p>
<p>&nbsp;</p>
<p>17:38:47</p>
<p>КАПЛІН С.М.</p>
<p>Шановні колеги! У мене не запитання, у мене репліка. Я не розумію, ми з Олександром Леонідовичем Сугоняко не розуміємо, а куди це знялися народні депутати і пішли. В залі залишилося 40 чоловік. Ви собі… Ще півгодини працювати, відпрацьовувати гроші платників податків. Ви собі можете уявити, щоб лікар знявся і пішов з роботи, вчитель, робітник у селі, фермерському господарстві? За які, вибачте, ви б тоді працювали, хто платив би податки тоді? Надзвичайно важливе питання, маркер нашої європейськості. Відношення українських громадян, мисливців до тварин, поводження громадян з тваринами і таке інше.</p>
<p>Ви так до тварин по скотські ставитесь, як і до людей, власне. І нічого доброго очікувати від цього складу Верховної Ради України, ніяких європейських стандартів, ніякої європейськості ми не можемо, дорогі наші співвітчизники. Тому вихід один: повне перезавантаження і нові ідеологічні, зокрема "зелені" політичні партії мають бути присутні в українському парламенті. Це наше вікно в Європу.</p>
<p>&nbsp;</p>
<p>ГОЛОВУЮЧИЙ. Будь ласка, наступне&nbsp; запитання Остап Єднак.</p>
<p>&nbsp;</p>
<p>17:39:59</p>
<p>ЄДНАК О.В.</p>
<p>Шановний пане доповідачу, пане Дзюблик, у&nbsp; мене питання до вас як до&nbsp; основного автора законопроекту, ми там… бо я теж є співавтором його, прописали доволі прогресивні та потужні норми захисту тварин від&nbsp; жорстокого поводження. Але на моїй практиці, депутатській зокрема,&nbsp; от був випадок&nbsp; у Бородянці, де притулок для&nbsp; тварин є, по Києву,&nbsp; до речі, жахливі&nbsp; умови, і&nbsp; мені цікаво буде, можливо, ще раз туди навідатися і подивитися, чи багато чого хорошого робить київська влада у Києві, але чи вона також покращила умови утримання тварин у Бородянці. Але ми бачили там&nbsp; явно порушення, навіть ознаки&nbsp; кримінальних правопорушень по відношенню до&nbsp; тварин, бачили мертвих тварин. І місцева поліція взагалі не здійснює розслідувань, по наших заявах нічого не було зроблено. Чи буде Національна поліція, на вашу думку, ефективно застосовувати ті жорсткі норми, які ми&nbsp; прописуємо в законі?</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Будь ласка, пане Дзюблик, відповідь.</p>
<p>&nbsp;</p>
<p>17:41:00</p>
<p>ДЗЮБЛИК П.В.</p>
<p>Дякую вам за запитання.</p>
<p>Шановний Остапе Володимировичу, ви&nbsp; пам'ятаєте і знаєте, що на даний момент є&nbsp; колізія, тому що саме цим законом ми&nbsp; приводимо у відповідність, хто буде відповідати за розслідування безпосередньо жорстокого поводження з&nbsp; тваринами. І цей законопроект, який в разі його прийняття безпосередньо врегулює ті питання, про які&nbsp; ви говорили.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. І останнє запитання народний депутат Сугоняко, прошу. Є запитання у вас чи… Рибак тоді, так?</p>
<p>Сугоняко, будь ласка.&nbsp; Сугоняко, будь ласка, мікрофон.</p>
<p>&nbsp;</p>
<p>17:41:41</p>
<p>КАПЛІН С.М.</p>
<p>Шановні колеги, ми ще раз звертаємося разом до керівників фракцій забезпечити&nbsp; в залі таку саму явку, яка є&nbsp; сьогодні у&nbsp; Соціал-демократичної партії – стовідсоткова. Стовідсоткова. Єдина політична сила&nbsp; сьогодні в країні,&nbsp; яка від зорі до зорі кожен день&nbsp; працює тут, незважаючи на те…</p>
<p>&nbsp;</p>
<p>ГОЛОВУЮЧИЙ.&nbsp; Дякую. Дякую. Ще вибори не почалися! За 9 місяців парламентські вибори, президентські – за&nbsp; півтора стартує кампанія. Тому я дуже прошу…</p>
<p>Повертаємося до тварин. До тварин повертаємося, шановні колеги.</p>
<p>Я прошу записати від депутатських фракцій і груп зараз на обговорення. Прошу. <i>(Шум у залі)</i></p>
<p>&nbsp;Шановні дорогі колеги, дуже прошу під час обговорення не порушувати Регламент, не займатися агітацією і зосередитися на тексті і змісті законопроекту, який ми обговорюємо, це Закон про внесення змін до деяких законодавчих актів України щодо імплементації положень деяких міжнародних угод та директив ЄС у сфері охорони тваринного та рослинного світу.</p>
<p>Будь ласка, народний депутат Ревега, він представить нам позицію фракції "Блок Петра Порошенка".</p>
<p>&nbsp;</p>
<p>17:43:03</p>
<p>РЕВЕГА О.В.</p>
<p>Рибаку прошу передати слово.</p>
<p>&nbsp;</p>
<p>ГОЛОВУЮЧИЙ.&nbsp; Прошу, пане Іване, вам слово.</p>
<p>&nbsp;</p>
<p>17:43:09</p>
<p>РИБАК І.П.</p>
<p>202 виборчий округ, Чернівецька область, Іван Рибак. Шановні колеги, даним законопроектом передбачено розмежування компетенцій щодо розгляду справ по адміністративних правопорушеннях за статтею 89 Кодексу України про адміністративні правопорушення.</p>
<p>Даний законопроект цілковито був розглянутий і отримав підтримку в експертному середовищі і безпосередньо під час засідання Комітету з питань екологічної політики, природокористування та подолання наслідків Чорнобильської катастрофи. Але, дійсно, я, так і мої колеги, хочу наголосити на тому, що коли починається у нашій парламентській залі розгляд питань охорони навколишнього природного середовища, питань, які пов'язані з екологією, в залі стає суттєво менше народних депутатів. Напевно, нікому не цікаве здоров'я української нації.</p>
<p>Сьогодні&nbsp; ми розглядали питання про первинну медико-санітарну допомогу в селах нашої держави, і я наголошу вам на тому, що чим більше ми коштів і чим більше уваги ми будемо приділяти саме питанню довкілля, тим менше коштів нам з державного бюджету прийдеться витрачати саме на охорону здоров'я.</p>
<p>Шановні колеги народні депутати, шановні виборці! Незабаром виборчі кампанії, дивіться, хто з народних депутатів дбає саме про ваше здоров'я, хто дбає про довкілля, хто дбає про майбутнє нашої держави.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; від Радикальної партії народний депутат Чижмарь представить&nbsp; позицію.</p>
<p>&nbsp;</p>
<p>17:44:43</p>
<p>ЧИЖМАРЬ Ю.В.</p>
<p>Юрій Чижмарь, фракція Радикальної партії Олега Ляшка. Зрозуміло, що імплементація&nbsp; європейських стандартів щодо захисту навкілля тваринного і рослинного світу – це дуже важливо, тому що кожен громадянин України і ми з вами хочемо&nbsp; мати чисте довкілля, в якому безпечно жити. Але, окрім імплементації певних норм, що ми зробили для того, щоб наше довкілля було чистіше.</p>
<p>На сьогоднішній день в&nbsp; Україні знаходиться 32 несанкціонованих сміттєзвалища, які виробляють ядовитий фільтрат і&nbsp; отруюють природні середовища, де страждають як рослинний, так і тваринний світ. Ми на сьогоднішній день маємо одну з найгірших епідеміологічно-санітарних ситуацій в Україні серед країн Європи. В все чому? Тому що у нас немає узгодженої і нормально відпрацьованої системи утилізації і збору сміття. Вже два роки в Верховній Раді знаходиться законопроект про, відповідно, поводження з твердими побутовими відходами. 8 разів він вносився в цю залу, але я так розумію, на вимогу лобістів ставився&nbsp; 50 номером, і він ніколи не може бути прийнятий, до нього ніколи не доходило навіть питання для розгляду, тому що, напевне, 40 мільйонів українців, які хочуть в житті мати здорове природнє&nbsp; середовище, менш цікавлять окремих лобістів в цій залі, які на догоду 30-40 підприємствам, які&nbsp; виробляють 90 відсотків сміття в Україні, стримують процес розгляду цього&nbsp; законопроекту.</p>
<p>А що ми стримуємо, насправді? Ми стримуємо, насправді, створення нової&nbsp; галузі, нової галузі, яка дасть&nbsp; можливість залучити в неї до 3 мільярдів доларів інвестицій, і це вам не треба буде стояти в черзі до донорів з МВФ. Це галузь, яка дасть можливість 30 тисяч працевлаштувати людей. І це знову ж таки вклад в економіку,&nbsp; розширення податкової бази. Я вже не говорю про&nbsp; ті екологічні наслідки позитивні, які дасть можливість&nbsp; прийняття цього закону, а&nbsp; це рекультивація діючих сміттєзвалищ, а так само, відповідно, і зменшення кількості сміттєзвалищ, і зменшення сміття, яке&nbsp; захоронюватиметься, збільшення виробництва електроенергії і&nbsp; тепла.</p>
<p>Позитивів є багато. На жаль, на сьогоднішній день, я так розумію,&nbsp; що екологія менше цікавить. Я погоджуюся з колегою попередньо доповідаючим, що коли розглядають екологічні питання, всі&nbsp; виходять із зали. А чомусь президія і парламент, і&nbsp; коаліція ставить ці питання в самий кінець. І сьогодні так само,&nbsp; цей закон мав розглядатися, але якщо ви подивитеся в порядку денному, він 54-й&nbsp; по значенню. Оце, я думаю, шановні виборці, і є те ставлення парламенту до вас і до ваших соціальних, екологічних і побутових потреб.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, від Блоку… Вибачте, від "Народного фронту" Олена Масоріна, ваш час, прошу.</p>
<p>&nbsp;</p>
<p>17:47:22</p>
<p>МАСОРІНА О.С.</p>
<p>Масоріна Олена, "Народний фронт". Нам би дуже хотілося, щоб цей закон не став заручником якихось політичних баталій та піару, оскільки мова йде про захист тварин від жорстокого поводження. І дійсно він узгоджений з усіма громадськими організаціями, активістами, над ним дуже багато працювало експертне середовище. Тому дуже просимо мобілізуватися, повернутися в зал, і не дивлячись ні на які наші амбіції, распрі, все ж таки підтримати цей важливий законопроект.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Будь ласка, від фракції "Самопоміч" народний депутат Семенуха, прошу.</p>
<p>&nbsp;</p>
<p>17:48:07</p>
<p>СЕМЕНУХА Р.С.</p>
<p>Семенуха Роман, фракція "Об'єднання "Самопоміч". Шановні колеги, шановна пані головуюча, Україна сьогодні одна з лідерів за кількістю тварин у світі, у тому числі безпритульних. Так говорять дані журналістів авторитетного видання "Вашингтон пост". І при цьому жодної реальної статистики щодо кількості безпритульних тварин в Україні, на жаль, не ведеться. Скажемо більше і відверто, сьогодні і ця законодавча ініціатива, це насамперед треба дякувати волонтерам, громадським організаціям, які сьогодні в більшості в регіонах України і опікуються цією проблемою безпритульних тварин.</p>
<p>Водночас замість того, аби системно допомагати безпритульним тваринам, комунальні підприємства міст за рідким винятком масового вбивають. Я наведу вам цифри, які, в місті Харкові, які просто вражають. Тільки за 16 рік комунальним підприємством "Центр поводження з тваринами" було вбито в місті Харкові методом евтаназії понад дев'яносто відсотків безпритульних собак та котів. Мало того, що цей спосіб не є гуманним, він ще й не є дієвим. Так в Україні евтаназія безпритульних тварин перетворилася на бізнес і можливість збагатитися за рахунок коштів платників податків, за рахунок місцевих бюджетів.</p>
<p>У тому ж Харкові на знищення в 17-му році було виділено із міського бюджету більше шістнадцяти мільйонів гривень, у 18-му – вже 23 мільйони гривень. Якщо з міст вулиць зникнуть безпритульні тварини, комунальники залишаться, очевидно, без роботи. Тому для них пріоритет, на жаль, - безкінечна боротьба з наслідками, а не вплив на причину. При цьому є і позитивні приклади в нашій країні. У Львові, наприклад, для зменшення кількості безпритульних тварин їх давно вже не вбивають, а стерилізують. Це перший в Україні центр адаптації тварин, де безпритульних підбирають з вулиці, вакцинують, стерилізують та шукають нових господарів. І коштує це, найголовніше, вдумайтеся, в рази дешевше. Так бюджет львівського комунального підприємства "Лев" на 18-й рік склав 3 мільйони гривень, коли у Харкові аналогічний бюджет становить 23 мільйони гривень.</p>
<p>І змінити радикально цю ситуацію можна лише на законодавчому рівні. Тому наш законопроект пропонує суттєво криміналізувати усі форми жорсткого поводження з тваринами. Законопроектом пропонується заборонити евтаназію як метод регулювання кількості безпритульних тварин в принципі. Тобто евтаназія має бути заборонена. Ця ключова норма не дасть змоги чорним комунальникам сьогодні робити бізнес на вбивстві. Крім того, законопроектом пропонується криміналізувати всі форми жорстокого поводження з тваринами: домашніми, безпритульними, дикими і підслідними.</p>
<p>Шановні колеги, без перебільшення, цей законопроект є суспільно важливим, оскільки потурання насильству над тваринами породжує подальше насильство в усьому суспільстві. Тому просимо підтримати, консолідуватися. Тут немає жодного політичного аспекту. Більше того, це суттєво буде економити кошти громад і міст.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякуємо.</p>
<p>Колеги, просимо, і, наскільки я розумію, від депутатських груп і фракцій всі виступили. І, будь ласка, запишіться від депутатів тоді. 6 хвилин, 6 хвилин залишається в нас, щоби встигнути до закінчення сесійного дня.</p>
<p>Будь ласка, пан Мельничук. Ви розблокували трибуну? Будь ласка, вам слово.</p>
<p>&nbsp;</p>
<p>17:51:26</p>
<p>МЕЛЬНИЧУК С.П.</p>
<p>І блокую трибуну, і хочу висловити свою думку по даному питанню, тому що тут звучало "Бородянський район". Так-от, в Бородянському районі саме лісові насадження, там, звірі і так далі, військово-мисливське товариство було. Так от, Радикальна фракція чи партія, чи їх лідер захопили дане урочище, зробили там собі межу відпочинку і, крім того, у сільської громади сусідньої забрали десятки гектарів землі, загородили їх колючою проволокою і сіткою рабиця, і люди не можуть мати доступу, як ходити гриби збирати, звірі не можуть там ходити, пастися і так далі. Мої слова до Генеральної прокуратури прошу рахувати депутатським запитом і перевірити даних громадян, депутатів, які порушують законодавство.</p>
<p>Дякую.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>17:52:36</p>
<p>ГОЛОВУЮЧИЙ. Дякую.</p>
<p>Колеги, у нас є ще один законопроект на ту ж тематику. Тому я прошу лаконічно і прошу всіх запрошувати у зал. Зараз буде заключний виступ, потім – заключне слово. Через 5 хвилин ми переходимо до прийняття рішення. І тому я прошу всіх запрошувати депутатів у зал. І тому я прошу голів фракцій максимально змобілізувати депутатів.</p>
<p>Зараз я запрошую до слова Сугоняко Олександра Леонідовича.</p>
<p>&nbsp;</p>
<p>17:53:01</p>
<p>СУГОНЯКО О.Л.</p>
<p>Дякую.</p>
<p>Олександр Сугоняко, Соціал-демократична партія. Шановні колеги, даний законопроект – це дуже важливо, це фактично імплементація європейських стандартів і міжнародних угод, і директив у сфері охорони тваринного і рослинного світу, це фактично наш маркер. Якщо ми декларуємо, що ми йдемо в Європу, це наш маркер для європейців. Це дуже важливий законопроект. Але ж подивіться на цю залу. Фактично немає депутатів. І треба, щоб показали, хто сумлінно виконує свої професійні обов'язки, хто підтримує європейські, справді, стандарти, хто присутній в залі при прийнятті таких важливих законопроектів. Треба однозначно підтримати цей законопроект.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Колеги, я прошу зараз усіх народних депутатів повернути в зал. Є ще 2 хвилини, я ще дам, хвилина там лишається. Я прошу усіх голів фракцій запросити депутатів в зал, повернутись, через кілька хвилин відбудеться голосування.</p>
<p>Будь ласка, 2 хвилини Каплін і потім заключне слово Дзюблика.</p>
<p>&nbsp;</p>
<p>17:54:15</p>
<p>КАПЛІН С.М.</p>
<p>Сергій Каплін, Соціал-демократична партія. Андрій Володимирович, я звертаюся до вас від імені громадських активістів, які зараз знаходяться під Верховною Радою України і просять Верховну Раду України все-таки перенести розгляд цього законопроекту на час, коли ми це зможемо фізично зробити. Сьогодні, на жаль, в залі достатньої кількості народних депутатів для прийняття позитивного рішення, а не бачу причин голосувати "проти", немає.</p>
<p>Дійсно, цей законопроект є маркером нашої європейськості. Міжнародна спільнота, інституційні об'єднання в Європі, які захищають права тварин, захищають європейські цінності і ідеали, на жаль чи на щастя, звертаються до нашої широкої громадськості, до народних депутатів України, консолідовані в питаннях вирішення цих конкретних проблем, і сьогодні очікують від нас позитивного рішення. Ми не маємо права провалити цей важливий системний законопроект.</p>
<p>На жаль, сьогодні ті фракції політичних сил, лідери яких йдуть в президенти, демонструють абсолютне ігнорування цих європейських цінностей. Але, разом з тим, я хотів би подякувати присутнім народним депутатам, хоч їх і двоє, наприклад, від фракції "Батьківщина" Кириленко, Тарасюк, які тут присутні. Але цього замало. На жаль, замало для того, щоб&nbsp; ми разом… Кужель Олександра Володимирівна. Троє –&nbsp; це теж з 20 там з лишнім замало. Це, на жаль, дуже мале представництво для того, щоб захищати тваринний світ, флору, фауну нашої держави, захищати ті цінності, за які ви говорите і прописуєте в своїх програмних, проектних документах з якими будете йти на парламентські вибори, будете йти на президентські вибори.</p>
<p>Бачите, наша політична сила у повному складі зранку до вечора кожного дня, в середу і в п'ятницю, в понеділок, кожен день працює і в комітетах, і в округах, і в чужих округах, беремо за вас відповідальність&nbsp; за майбутнє нашої держави. Беріть приклад з соціал…</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Пане Сергію, хочу проінформувати, у мене просто немає такої опції, як перенесення. Немає у мене такої опції, як перенесення.</p>
<p>Отже, колеги, я думаю, що зараз треба максимально запросити депутатів в зал. Колеги, я прошу максимально запросити депутатів в зал.</p>
<p>Отже, колеги, дивіться, я зроблю наступним чином. Увага! Увага! Зараз я проведу рейтингове голосування. Якщо рейтингове голосування покаже, що в залі недостатньо людей, я у зв'язку з тим, що 18 година, закрию сесію і наступного вівторка першим питанням буде продовження розгляду. <i>&nbsp;</i></p>
<p>Тому, колеги, я прошу вас. Наголошую ще раз, в п'ятницю ми нічого не голосуємо, тому нема безперервності питання, ми просто переносимо його до наступного сесійного дня. Ми так робили неодноразово, колеги. І тому я прошу, колеги, всіх, прошу всіх, хто є в залі, зайти в зал. Зараз я проведу рейтингове голосування. Прошу всіх зайти в зал і прошу приготуватись до рейтингового голосування. Ні, вже були виступи фракцій. Ми продовжимо виступи від депутатів. Ні, колеги. Готові, так? Займіть робочі місця.</p>
<p>Отже, колеги, я ставлю рейтингове голосування по проекту Закону 6598 про внесення змін до деяких законодавчих актів України (щодо імплементації положень деяких міжнародних угод та директив ЄС у сфері охорони тваринного та рослинного світу) (6598). Прошу взяти участь в рейтинговому голосуванні і прошу проголосувати. Голосуємо, колеги. Прошу підтримати. Колеги, голосуйте! Прошу підтримати.</p>
<p>&nbsp;</p>
<p>17:58:53</p>
<p>За-132</p>
<p>Голосів замало для прийняття рішення. Хочу наголосити, ми не завершили розгляд даного законопроекту. Ще раз? Добре, я ще раз поставлю. Колеги, ще раз рейтингове. Увага! Ще раз рейтингове. Ще раз, почекайте.</p>
<p>Сергій, ви ж мене просили, щоб я…</p>
<p>Проведіть ще раз рейтингове, колеги. Колеги, ще раз рейтингове. Прошу проголосувати. Прошу підтримати. Рейтингове голосування. Прошу голосувати. Рейтингове голосування.&nbsp;</p>
<p>&nbsp;</p>
<p>17:59:39</p>
<p>За-140</p>
<p>Отже, колеги,&nbsp; я хочу наголосити, завтра ми не будемо приймати жодних рішень. І тому розгляд, продовження законопроекту розгляду переноситься на наступний пленарний тиждень, на сесію наступного пленарного тижня вівторок.</p>
<p>Хочу теж повідомити, що завтра разом з Президентом Міжпарламентської асамблеї НАТО я відбуваю в АТО. І, я вважаю, це дуже важливий… В ООС. Я вважаю, це дуже&nbsp; важлива і символічна дія, що Президент Міжпарламентської асамблеї, - це вперше, - особисто буде перебувати в Широкиному і на передовій нашої боротьби за українську незалежність. І тому, на жаль,&nbsp; завтра я не зможу бути на сесії. Засідання&nbsp; буде вести Перший заступник Голови Верховної Ради України Ірина Геращенко. Прошу всіх бути чемними завтра, ефективно і дієво попрацювати, колеги.</p>
<p>Наступного вівторка ми розпочнемо розгляд, нашу роботу, з завершення розгляду проекту Закону 6598.</p>
<p>Сьогодні був важкий емоційний день. Ми змогли прийняти фундаментальні, важливі рішення. І я всіх вітаю з цією високою працездатністю і ефективністю парламенту. Але зараз, на жаль, я змушений закрити вечірнє засідання Верховної Ради України.</p>
<p>Всім дякую. До побачення. Вечірнє засідання Верховної Ради України оголошую закритим.</p>
<p>&nbsp;</p>

