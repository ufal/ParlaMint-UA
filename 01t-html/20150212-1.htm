Стенограма пленарного засідання
12 лютого 2015
&nbsp;
<p align=center><a name=_GoBack></a>ЗАСІДАННЯ ДЕСЯТЕ</p>
<p align=center>Сесійний зал Верховної Ради України</p>
<p align=center>12 лютого 2015 року, 16 година</p>
<p align=center>Веде засідання Голова Верховної Ради України ГРОЙСМАН В.Б.<b></b></p>
<p>&nbsp;</p>
<p>16:10:08</p>
<p>ГОЛОВУЮЧИЙ. Добрий вечір, шановні народні депутати!</p>
<p>Прошу займайте свої місця. Зараз будемо розглядати ряд важливих законопроектів, зокрема і законопроект, який стосовно Національного антикорупційного бюро, законопроект про справедливий суд, ті законопроекти, які мають з одного боку – побудувати ефективні механізми боротьби з корупцією, а з іншого боку – припинити свавілля в судочинстві. Ми знаємо, скільки є сьогодні проблем, коли люди не можуть знайти справедливості в українських судах. Це відповідальність сьогодні парламенту за те, щоби прийняти такі важливі рішення. Тому я просив би всіх народних депутатів, всіх керівників фракцій запросити народних депутатів до зали Верховної Ради.</p>
<p>Прошу включити систему "Рада".</p>
<p>&nbsp;</p>
<p>16:12:05</p>
<p>328 народних депутатів у залі. Прошу займайте свої місця, шановні колеги.</p>
<p>Шановні колеги народні депутати, на ваш розгляд&nbsp;вноситься законопроект (реєстраційний номер 1660-д) відповідно до рішення, яке ухвалив парламент. Проект Закону про внесення змін до деяких законодавчих актів України щодо забезпечення діяльності Національного антикорупційного бюро та Національного агентства з питань запобігання корупції.</p>
<p>Доповідає даний законопроект, який підготовлений до другого читання народний депутат України Юрій Віталійович Луценко.</p>
<p>Хочу наголосити на тому, що було декілька альтернативних законопроектів, було відповідно моє доручення, щоб всі розробники розробили один законопроект, який може побудувати ефективний механізм боротьби з корупції. Врешті результат цієї роботи зараз буде презентовано вам, шановні народні депутати, і запропоновано щодо його підтримки. Будь ласка.</p>
<p>&nbsp;</p>
<p>16:13:19</p>
<p>ЛУЦЕНКО Ю.В.</p>
<p>Шановний пане Голово, шановні колеги-депутати, прошу вашої уваги, бо закон, який зараз пропонується прийняти, є одним із ключових для виконання вимог Майдану по реальній боротьбі з корупцією.</p>
<p>Як ви знаєте, було вже давно прийнято рішення про створення спеціального Національного агентства з питань запобігання корупції, яке буде опікуватися не цим питанням взагалі, а концентрувати свої зусилля на покаранні чиновників першої і другої категорії та пов'язаних з ними осіб.</p>
<p>Цей закон розроблений, більше того, він розроблений в річищі західного підходу, європейського підходу: про те, що головне не тільки покарати корупціонера, але дуже важливо і конфіскувати награбоване ним майно. Це головне завдання цього закону.</p>
<p>Я знаю про те, що в сесійній залі хвилювало декілька питань стосовно цього закону, і тому, з вашого дозволу, відразу на них відповім.</p>
<p>Питання перше: питання про конфіскацію майна засудженого корупціонера. Дозволю собі пояснити підхід цього закону на прикладі. Якщо керівництво Національного агентства з запобігання корупції доведе в суді і засудить міністра, котрий взяв хабар, після цього майно його або майно, пов'язаних з ним осіб, які лише фіктивно є власниками, може бути конфісковано.</p>
<p>Звертаю увагу депутатів, що щодо фізичних осіб, пов'язаних з цим міністром-взяточником, буде застосовуватися&nbsp; діюче українське законодавство без змін. Щодо&nbsp; майна, яке буде пов'язано з цим міністром-корупціонером і числиться на юридичних особах, буде застосована процедура цивільного права. Це означає, що офшорна фірма, на якій нібито числиться майно корупціонера, буде&nbsp; запрошена в суд і в разі неявки на другий-третій раз суддя зможе прийняти рішення, законне рішення про розгляд без його&nbsp; представництва і зрештою конфіскувати це майно.</p>
<p>Ця процедура,&nbsp; апробована в ряді європейських країн та в Грузії, показала свою ефективність, і&nbsp; вона пропонується і вам.</p>
<p>Ще одна річ, яка турбувала народних депутатів, про призначення&nbsp; директора Антикорупційного комітету і його зняття. Компроміс між фракціями знайдений, він звучить так: директора Антикорупційного комітету призначає… кандидатури висуває номінацій на комісія; з числа трьох найкращих&nbsp; членів Президент обирає одного, котрого призначає директором.</p>
<p>Далі. В разі його діяльності є п'ять причин, по&nbsp; яким він може бути…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; дайте завершити.</p>
<p>&nbsp;</p>
<p>ЛУЦЕНКО Ю.В. Новою причиною і зняття директора є&nbsp; негативний висновок міжнародного аудиту.</p>
<p>В разі наявності такого висновку або інших причин на усунення, як то смерть, відмова тощо або парламент, або Президент має право прийняти рішення про зняття такого директора. В цьому є досягнутий баланс гілок влади і консенсус фракції коаліції.</p>
<p>Я хочу звернути увагу, що запропонований текст ввійде в цей закон після нашого голосування, бо цей компроміс був досягнутий щойно на раді коаліції. Отже&nbsp; призначає Президент з числа трьох запропонованих йому осіб. Крапка. Знімає, по визначеним в цьому законі причинам, або Президент, або парламентська більшість.</p>
<p>У мене все. &nbsp;Я дуже прошу голосувати за цей закон, бо це і є війна з корупцією, не менше ніж війна з російсько-терористичними окупантами.</p>
<p>&nbsp;</p>
<p>ГОЛОВУЮЧИЙ. Будь ласка, можливо є запитання? Оскільки дуже важливо, воно&nbsp; не передбачено, але…</p>
<p>Будь ласка, я думаю, що... Я думаю, що ми можемо… Будь ласка, співдоповідач Єгор Соболєв, прошу.</p>
<p>&nbsp;</p>
<p>16:18:26</p>
<p>СОБОЛЄВ Є.В.</p>
<p>Колеги, вітаю! Я думаю, що всі розуміють, що цей закон – це тест наскільки ми здатні боротися з корупцією і наскільки ми здатні почати з себе.</p>
<p>Я знаю,&nbsp; що дуже багато парламентарів приміряють цей закон на себе і це їх хвилює, але така доля нашого парламенту – почати з себе. Першим показати приклад, як ми відмовляємося від недоторканності, як ми готові на спецконфіскації майна, яке ми не можемо пояснити і як&nbsp; ми даємо потужний сигнал всьому суспільству, що з корупцією давайте починати реально боротися.</p>
<p>Всі політичні компроміси, які можливо було знайти, ми знайшли. Було дуже багато дискусій з кожною фракцією, з експертами.&nbsp; Все що можна було зробити, щоби прийняти цей закон, ми зробили. Тепер давайте за нього голосувати.</p>
<p>Комітет Верховної Ради з протидії та запобігання корупції просить парламент ухвалити закон в цілому.</p>
<p>&nbsp;</p>
<p>ГОЛОВУЮЧИЙ. Будь ласка… Шановні колеги, є пропозиція… Цей законопроект довго був… довго опрацьовувався, по ньому є вже розуміння, по всім питанням, які були сказані. Не передбачено тут запитань і відповідей з цього приводу. Це процедура другого читання. Тому, готові голосувати, шановні колеги?</p>
<p>&nbsp;</p>
<p>ГОЛОСИ ІЗ ЗАЛУ. Да!</p>
<p>&nbsp;</p>
<p>ГОЛОВУЮЧИЙ. З поправкою, яку… <i>(Шум у залі)</i> Я прошу запросити депутатів. Я прошу запросити депутатів. Прошу запросити депутатів. <i>(Шум у залі)</i></p>
<p>&nbsp;Шановні колеги, займайте свої місця, будь ласка, зараз будемо голосувати за антикорупційний закон – Закон про Антикорупційне бюро. З поправками, які були оголошені. Шановні колеги, будь ласка, заходьте до зали, займайте свої місця, зараз будемо голосувати. <i>(Шум у залі)</i></p>
<p>&nbsp;Будь ласка, я запрошую на трибуну голову комітету, будь ласка, Єгор Соболєв.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Готові голосувати? Є декілька поправок, як ми маємо зараз… з пропозицією ставлю на голосування законопроект, реєстраційний номер 1660, де з правками, які оголосив Юрій Луценко, а також правку номер 17 пункт 2, де зазначено, що активи у значному розмірі в цій статті, розуміється грошові кошти або інше майно, а також доходи від них, якщо їх розмір і вартість перевищує 300, замінити 300 на тисячу неоподаткованих доходів громадян. Це поправка народного депутата Чорновіл, Тетяни Чорновіл, "Народний фронт".</p>
<p>Шановні колеги! Я так розумію, що ні в кого немає заперечень, тому в цілому з доопрацюванням комітету, рішення яке оголосив, чи пропозиції, які оголосив Юрій Віталійович Луценко щодо призначення. Ставлю на голосування в другому читанні та в цілому законопроект номер реєстраційний 1660-Д. Прошу голосувати, шановні колеги, в другому читанні і в цілому з поправками, які оголосив Юрій Луценко, а також я оголосив щойно одну поправку автором якої є Тетяна Чорновіл. Прошу голосувати.</p>
<p>&nbsp;</p>
<p>16:24:06</p>
<p>За-247</p>
<p>Рішення прийнято.</p>
<p>Дякую, шановні колеги.</p>
<p>Шановні колеги! до вашого розгляду вноситься законопроект, який теж напрацьований, 1656 реєстраційний номер. Закон України про &nbsp;забезпечення права на справедливий суд. Щойно поступило, поступила пропозиція про те, щоб його редакційно допрацювати, оскільки він є великим і перенести його розгляд. Але перед тим я би просив, щоб зараз проінформував народний депутат Князевич – голова профільного комітету з цього законопроекту. І далі ми визначимося, що будемо робити.</p>
<p>Я вважаю, що ми можемо його сьогодні прийняти, оскільки місяць над ним працювала робоча група, яка ухвалила абсолютно всі поправки і зараз є рішення позитивне комітету щодо врегулювання цих питань, будь ласка, я&nbsp; прошу всіх заспокоїтися, уважно послухайте. Будь ласка, Руслан Князевич.</p>
<p>&nbsp;</p>
<p>16:25:39</p>
<p>КНЯЗЕВИЧ Р.П.</p>
<p>Дякую, шановний пане Голово. Шановні колеги, дякую.</p>
<p>Я буду намагатися дуже стисло. Справа в тім, що ви пригадуєте, Верховна Рада прийняла неординарне рішення, коли запропонувала і підтримала рішення про прийняття за основу двох, по суті, пов'язаних між собою законопроектів. Це законопроект за авторством Президента України (1656) про забезпечення права на справедливий суд, а також законопроект наших колег (за номером 1497) про судоустрій.... про внесення змін до Закону України про судоустрій та статус суддів щодо удосконалення засад організації функціонування судової влади відповідно до європейських стандартів, за авторством народних депутатів України Сироїд та інших.</p>
<p>Верховна Рада України одночасно із прийняттям відповідного рішення доручила Комітету з питань правової політики та правосуддя, зважаючи на неординарність ситуації, розглянути відповідно ці два законопроекти і запропонувати на розгляд сесійної зали на основні цих двох законопроектів єдиний узгоджений варіант. Так, це є в стенограмі Верховної Ради і відповідно на виконання цієї стенограми ми отримали певне доручення Голови Верховної Ради.</p>
<p>Надалі в комітеті була створена робоча група, яка концептуально висловлювалася щодо принципових, основних позицій, які містяться в двох законопроектах і внесла свої пропозиції і рекомендації щодо того, яким має бути узагальнений текст запропонований комітетом. Надалі комітет запропонував авторам законодавчої ініціативи попрацювати спільно, для того щоб максимально знайти точки дотику, які би уможливили процес напрацювання єдиного законопроекту, який би від імені комітету був запропонований в сесійній залі як узгоджений.</p>
<p>В результаті проведення такої роботи, мені здається, було в великій мірі досягнуто бажаного результату, і велика кількість принципових речей, які були в двох законопроектах, вдалося в результаті звести до єдиного спільного знаменника.</p>
<p>З тих принципових рішень, які були прийняті, першим є те, що за пропозицією авторів – суб'єктів права законодавчої ініціативи законопроекту за номером 1497 саме законопроект номер 1656 було визначено за рішенням комітету як базовий, оскільки до нього вносилася найбільша кількість поправок. А ті пропозиції, які містилися в законопроекті номер 1497, вони запропонували у вигляді пропозицій і змін саме до закону 1656.</p>
<p>Тому комітет прийняв рішення: на основі саме закону 1656 напрацьовувати той узгоджений варіант, який би міг бути запропонований на розгляд сесії парламенту.</p>
<p>Сьогодні зранку комітет розглянув ті пропозиції, які були напрацьовані, а також розглянув цілу низку концептуальних…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>КНЯЗЕВИЧ Р.П. Одну хвилину. Яке рішення ми прийняли: щоб сьогодні запропонувати сесійній залі прийняти відповідне рішення і прийняти в цілому законопроект 1656 з урахуванням тих поправок, які були узгоджені авторським колективом обох законопроектів, а також зважаючи на сьогоднішнє рішення комітету щодо принципових питань, які стояли на розгляді в комітеті.</p>
<p>Крім того, я доповідаю вам, що за пропозицією комітету запропонований компромісний вихід з ситуації, оскільки є частина колег, які вважають, що треба надалі продовжити роботу над цим законопроектом. Ми прийняли консенсусне рішення, що всі зміни, які пропонуються нашими колегами до процесуальних кодексів, не…</p>
<p>&nbsp;</p>
<p>ГОЛОВУЮЧИЙ. Будь ласка, дайте завершити.</p>
<p>&nbsp;</p>
<p>КНЯЗЕВИЧ Р.П. Не повинні бути предметом розгляду цього законопроекту, ми їх вилучаємо з тіла законопроекту, а пропонуємо всіма… всім авторам долучитися до того, щоб надалі продовжити роботу над напрацюванням всеохоплюючого комплексного законопроекту про внесення змін до процесуальних кодексів України.</p>
<p>Крім того, консенсусним рішенням з тіла законопроекту пропонується вилучити розділ про електронне судочинство, так як є різні бачення цього процесу, і варто було його напрацювати конкретним, окремим законом про внесення змін до законодавства України.</p>
<p>І останній блок, який ми вилучаємо на цьому етапі – це фінансо-матеріально-технічні забезпечення судів та суддів, оскільки ціла низка речей потребує внесення змін до Бюджетного кодексу, до інших кодексів, і очевидно, на цьому етапі не має сенсу зараз неузгоджені пропозиції вносити на розгляд парламенту.</p>
<p>І нарешті, останнє до чого дійшов комітет, і що пропонується вам. Ми пропонуємо вводити в дію цей законопроект одразу після того, як він набуде чинності, буде проголосований тільки в частині формування… доформування Вищої кваліфікаційної комісії і Вищої ради юстиції, оскільки Перехідними положеннями пропонуємо доформувати Вищу кваліфікаційну комісію і Вищу раду юстиції.</p>
<p>Всі решта положення цього законопроекту пропонується в цьому проекті, який вам розданий, щоб вони набули чинності через місяць після того, як проголосує, відповідно парламент в цілому цей законопроект. Це дає можливість нам, по-перше, продовжити роботу над цим законопроектом, а по-друге, так як ми публічності обіцяли, надіслати цей законопроект для експертного висновку до Венеціанської комісії і з урахуванням того, що цей в строк Венеціанська комісія поверне нам своє експертне бачення щодо цього законопроекту, ми зможе в цей строк, ще оперативно прореагувати і в разі необхідності запропонувати певні зміни до того часу, поки законопроект набуде чинності.</p>
<p>Я закінчив промову. Єдине, що можу сказати, в зв'язку з цим ми пропонуємо авторам інших законопроектів внесеними авторами, нашими колегами, за номером 1497, Верховній Раді зняти з розгляду, як такий, який просто зважаючи на можливе прийняття (1656), втратить сенс подальшого свого розгляду і прийняття в сесійній залі.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні, шановний Руслане Петровичу. Я думаю, що треба визначитись. Дуже важливий законопроект. І треба від фракцій почути позицію.</p>
<p>Будь ласка, Юрій Луценко, фракція "Блоку Петра Порошенка". Щодо питання закону про справедливий суд.</p>
<p>&nbsp;</p>
<p>16:32:53</p>
<p>ЛУЦЕНКО Ю.В.</p>
<p>Шановний Голово, шановні колеги! Сьогодні зранку відкриваючи новини я особисто побачив новину про те, що Генеральна прокуратура направила у Верховну Раду подання на арешт трьох суддів Печерського суду. <i>(Оплески)</i> Але питання в тому, що чистити уже тих, хто десятки років займався кривосуддям, треба системно. Не по кожному окремо виносити в порядок денний Верховної Ради.</p>
<p>Необхідно зрештою прийняти закон, який запустить в роботу Вищу раду юстиції, Вищу кваліфікаційну комісію, яка очистить весь суддівський корпус, а не лише цей злощасний Печерський суд!</p>
<p>Сьогодні вашій увазі пропонується саме такий підхід. Це перший крок судової реформи. Він буде направлений до Венеціанської комісії. І після її висновків ми, можливо, його підкоригуємо. Але не можна відкладати це питання на місяць, на два, на п'ять, на десять.</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>ЛУЦЕНКО Ю.В. Нам необхідно діяти. Часу немає. Той самий Майдан, про який я згадував в попередньому Законі про Антикорупційне бюро, також вимагає від нас дій і по очищенню судової гілки влади. В країні, в якій немає суду, немає нічого. Ні економіки, ні справедливості, ні культури, ні міжнародних інвестицій, ні захисту прав людини.</p>
<p>Я прошу всіх - і коаліцію, і опозицію нарешті підтримати закон про очищення судової гілки влади, про відновлення справедливості і законності в цій "замордованій" країні! Голосуємо – "за" і виконуємо те, задля чого нас найняв український народ.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Леонід Ємець, "Народний фронт".</p>
<p>&nbsp;</p>
<p>16:35:05</p>
<p>ЄМЕЦЬ Л.О.</p>
<p>Шановні колеги, я вам скажу так. Поки ця 9-тисячна армія злочинців у мантіях в судах намагається вершити те, що вони називають судочинством, а насправді лише обналічують свій гаманець, ніякого справедливого суду в цій країні не буде.</p>
<p>Саме тому і ми, і Президент запропонували провести величезну масштабну переатестацію всіх суддів в нашій країні, всіх 9 тисяч. Ми їх маємо перевірити на три вимоги. Перша вимога – професійна. Як мінімум, ці судді мають бути фаховими юристами. Друга вимога – матеріальна. Їхні яхти, будинки, квартири мають відповідати тій фіксованій заробітній платі, яку вони отримували на посаді судді. Якщо є неспівпадіння, значить, справа направляється прокурором до розслідування, а такий суддя однозначно не має права бути суддею і вершити правосуддя. Третя вимога – це морально-етична. Цей суддя має за своїми якостями відповідати тому…</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>ЄМЕЦЬ Л.О.&nbsp; І статусу, за яким він вершить рішення іменем України.</p>
<p>Тому важливо зрозуміти, що до змін Конституції говорити про те, що судова реформа завершена, рано. Але ми маємо рухатися в цьому напрямку, і там, де ми можемо міняти закон, ми будемо міняти закон. І, нарешті, ми зробимо перший, але дуже важливий крок для того, щоб в нашій країні був справедливий суд і верховенство права. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Олег Ляшко, Радикальна партія.</p>
<p>&nbsp;</p>
<p>16:36:54</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні колеги народні депутати! Безумовно, судова система має бути докорінно змінена. Та судова система, квазісудова система, яка сьогодні є в Україні, вона має, як той Карфаген, бути розрушена до тла. Бо це не судова система, а це система, яка дає можливість обдирати людей, якщо у тебе немає блату, немає волохатої руки і немає грошей, ти нічого в цій так званій судовій системі не досягнеш, тому, безумовно, необхідно її реформувати. Водночас, вказаний законопроект, давайте говорити об'єктивно, щиро, він не зробить революцію в судовій системі, хоча там багато є новел, які дадуть можливість розширити причини для притягнення суддів до відповідальності і спростити механізм притягнення до відповідальності, запустити роботу Вищої ради юстиції, Вищої кваліфікаційної комісії суддів. Тобто дасть можливість отримати ті інструменти, щоб притягувати суддів до відповідальності за неправосудні рішення. Водночас, таблиця, яка була роздана, це півтори тисячі сторінок тексту…</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>ЛЯШКО О.В. Які народні депутати повинні мати можливість ознайомитися, прочитати і зробити свої висновки. тому я пропоную. Перенести розгляд цього вкрай важливого законопроекту на завтра. Завтра його проголосувати усвідомлено, коли ми бачимо, за що ми голосуємо. Дякую. Слава Україні! Геть продажних суддів! І дотримуватися регламенту&nbsp; в залі!</p>
<p>&nbsp;</p>
<p>ГОЛОВУЮЧИЙ. Будь ласка, Сергій Соболєв, "Батьківщина". Потім – Віталій Хомутиннік. І потім – Олег Березюк.</p>
<p>&nbsp;</p>
<p>16:38:55</p>
<p>СОБОЛЄВ С.В.</p>
<p>Сергій Соболєв, фракція "Батьківщина".</p>
<p>Шановні колеги, це, можливо, сьогодні буде найважче рішення, яке повинен ухвалити зал. Чи вирішує цей законопроект реформу судової системи? Я думаю, всі присутні тут в&nbsp; залі чудово розуміють, що ні. Чи можна це вирішити в рамках діючої Конституції? Я вас можливо здивую, але цілий ряд питань можна вирішити в рамках діючої Конституції.</p>
<p>Перш за все, це стосується мирових суддів. І ми таким розгрузили б 80 відсотків роботи звичайних судів і&nbsp; прибрали б корупційну складову. Ми могли б зробити ключову річ, де рішення Верховного Суду були б обов'язковими для виконання на всій території України для наступних рішень судів, щоб прибрати корупційну&nbsp; складову, на жаль, ми і на це не пішли. Але цілий ряд моментів&nbsp;&nbsp; змогли все-таки включити в цей законопроект і тому відчуття є знаєте таке двояке – це не революція, це якийсь крок, але крок дуже і дуже обережний.</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити,&nbsp; будь ласка.</p>
<p>&nbsp;</p>
<p>СОБОЛЄВ С.В. Саме тому&nbsp; пропозиція нашої&nbsp; фракції є наступна. Ми розуміємо, що ключові&nbsp; найбільші речі ми зможемо зробити лише&nbsp; прийнявши&nbsp; зміни до Конституції, ми пропонуємо ухвалити цей текст в редакції комітету. У нас є дві принципові поправки, ми хотіли б, щоб&nbsp; вони були проголосовані в&nbsp; залі – це щодо обов’язковості посилання&nbsp; на рішення Верховного Суду, щоб у нас не було донецької, львівської, запорізької, або будь-якої іншої судочинної системи. І друге – це&nbsp; те, що стосується порядку безпосередньо звільнення суддів, коли ми встановлюємо абсолютно чіткий механізм їх звільнення за порушення.&nbsp; Тому при цих двох умовах ми вважаємо, що цей законопроект, принаймні як перший етап судової реформи, міг би бути підтриманий.&nbsp; Дякую!</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую!</p>
<p>Будь ласка, Олег Березюк. Потім -&nbsp; Віталій&nbsp;&nbsp;&nbsp; Хомутиннік.</p>
<p>Олег Березюк, прошу.</p>
<p>&nbsp;</p>
<p>16:41:19</p>
<p>БЕРЕЗЮК О.Р.</p>
<p>Шановні пані і панове! Сьогодні справді важливий день, ми будемо приймати один із законів, який треба буде прийняти для того, щоб реформувати судову систему. Після цього Закону, який називається "Про справедливий суд", справедливий суд не стане справедливим через ніч, треба багато&nbsp; і тяжко працювати, щоб це змінити, в першу чергу - Конституцію. І тому мені цікаво,&nbsp; шановні колеги, чому ми дотепер, на наші постійні сподівання, не створили спеціальну комісію для того, щоб почати реформу Конституції, на що чекаємо.&nbsp; Ці папери ще "теплі", їх щойно приніс комітет, ми проголосуємо за цей закон, бо він по-філософськи правильний і потрібний, але проголосуємо завтра, коли юридична група&nbsp; нашої&nbsp; фракції принаймні почитає, чи&nbsp; ті&nbsp;&nbsp; правки, які ми внесли, знаходяться&nbsp; в письмовій формі.&nbsp; Завтра голосуємо спокійно.</p>
<p>&nbsp;</p>
<p>ГОЛОВУЮЧИЙ. Будь ласка, Віталій Хомутиннік.</p>
<p>&nbsp;</p>
<p>16:42:31</p>
<p>ХОМУТИННІК В.Ю.</p>
<p>Шановний пане Голово, шановні колеги, депутатська група "Економічний розвиток" готова підтримувати законопроект про забезпечення прав на справедливий суд, але, в той же час, ми маємо побачити таблицю. Наскільки нам відомо і представники нашої фракції працювали в комітеті, була жахлива дискусія і 4 тисячі пропозицій, які надійшли до цього законопроекту, сьогодні в залі не роздані, ми навіть не бачили остаточної редакції.</p>
<p>Для нас принциповим є поправка 3 тисячі 79, яка каже про те, що цей законопроект вступає в силу після висновків Венеціанської комісії, щоб не сталося так як із Законом "Про люстрацію", коли закон був прийнятий, а після голова комісії Венеціанської звернувся до Президента, щоб призупинити даний законопроект. Тому якщо голова профільного комітету зможе дати відповідь по цій поправці, то наша депутатська група прийме остаточне рішення щодо…</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Знаєте, завжди треба відчувати ситуацію. Дуже багато людей, які є в залі сьогодні, говорять, давайте голосувати сьогодні, ми достатньо попрацювали і визначилися щодо цього голосування. Можемо прийняти абсолютно мудре рішення. Я не проти того, щоб дочитати його і подивитися там редакційні правки, і винести його на завтра, і проголосувати. Можемо зараз зробити сигнальне голосування, подивимось, або, щоб не розділяти зал взагалі, тоді перенести його. Давайте сконцентруємось на сигнальне голосування, сконцентруйтеся, колеги. Давайте сигнальне голосування проведемо. Прошу голосувати щодо сигнального голосування.</p>
<p>&nbsp;</p>
<p>16:44:44</p>
<p>За-239</p>
<p>Голоси є.</p>
<p>Шановні друзі! Ставлю на голосування законопроект, що, Олег. Є голоси, давайте проголосуємо. У нас є п'ять днів, у нас є п'ять днів, у нас є п'ять днів технічно його доопрацювати і ми доопрацюємо спільно.</p>
<p><a href="http://w1.c1.rada.gov.ua/pls/zweb2/webproc4_2?pf3516=1656&skl=9" target=_blank>1656</a> - законопроект про позбавлення… забезпечення права на справедливий суд з техніко-юридичними правками в другому читанні та в цілому в редакції комітету. В редакції комітету з техніко-юридичними правками, в другому читанні та в цілому. Голосуємо, друзі, давайте підтримаємо боротьбу з злочинністю в судах. Голосуємо. Прошу визначатись голосуванням. В другому читанні і в цілому.</p>
<p>&nbsp;</p>
<p>16:45:38</p>
<p>За-251</p>
<p>Рішення прийнято.</p>
<p>Дякую, шановні колеги. Насправді я думаю, що техніко-юридичні правки ми проговорили з вами, жодних немає проблем з тим, щоб його доопрацювати. Якщо будуть у наших партнерів проблеми чи якісь заперечення, ми зможемо це доопрацювати і врегулювати в рамках змін. Будь ласка, Олег Валерійович, прошу. Олег Ляшко.</p>
<p>&nbsp;</p>
<p>16:46:06</p>
<p>ЛЯШКО О.В.</p>
<p>Олег Ляшко. Перше, Володимир Борисович, оголосіть, будь ласка,&nbsp; всім громадянам України хто і як голосував.</p>
<p>&nbsp;</p>
<p>ГОЛОВУЮЧИЙ. Оголошую. Оголосіть, будь ласка. Сигнальне голосування, будь ласка.</p>
<p>&nbsp;</p>
<p>ЛЯШКО О.В.&nbsp; Хай вся Україна це подивиться.</p>
<p>&nbsp;</p>
<p>ГОЛОВУЮЧИЙ.&nbsp; Сигнальне голосування…</p>
<p>&nbsp;</p>
<p>ЛЯШКО О.В.&nbsp; Ні, ні, за друге читання.</p>
<p>&nbsp;</p>
<p>ГОЛОВУЮЧИЙ.&nbsp; Ні, сигнальне голосування покажіть, покажіть сигнальне голосування. Я спросив у вас, ви знаєте, що, не спекулюйте. Я запитав у вас поради, поставив на сигнальне голосування, коли я побачив, що парламент України готовий голосувати, я після того, поставив на голосування. Але мільйони українських громадян не будуть терпіти свавілля в українських судах.</p>
<p>Ми сьогодні тут говоримо, розмовляємо, а в ці часи приймається не справедливе рішення, злочинці отримують волю під заставу. ФСБешники випускають судів за диверсії, які вони проводять проти українських громадян. І це є неприпустимо.</p>
<p>Є питання, доопрацюємо, є висновок Венеціанської комісії, сьогодні парламент показує те, що він може працювати, і жодних проблем в цьому немає. І не треба нікого зараз корити, місяць працювали за те, щоб знайти розуміння&nbsp; в цьому рішенні <a name=Temp></a>&nbsp;знайшли, проголосували в редакції комітету. Будуть конкретні питання – будь ласка, задавайте і зал підтримає. Я правильно говорю, шановні колеги? <i>(Шум у залі)</i> Але&nbsp; злочинству в судах не бути більше. Слава Україні!</p>
<p>&nbsp;</p>
<p>ГОЛОСИ ІЗ ЗАЛУ. Героям Слава!</p>
<p>&nbsp;</p>
<p>ГОЛОВУЮЧИЙ. Я прошу, хай скаже слово голова профільного комітету Руслан Князевич, будь ласка.</p>
<p>&nbsp;</p>
<p>16:47:34</p>
<p>КНЯЗЕВИЧ Р.П.</p>
<p>Шановний пане Голово, шановні колеги! Дуже дякую за підтримку. Насправді, ще раз для стенограми я хочу звернути увагу, що ми&nbsp; проголосували редакцію, відповідно до якої за винятком тільки тих положень, які стосуються доформування Вищої кваліфкомісії і Вищої ради юстиції, всі решта положення набудуть чинності через місяць, після сьогоднішнього голосування. За цей час текст буде надісланий до Венеційської комісії. Ми отримаємо їхні висновки і зможемо через місяць комплексно підійти, ще раз подивитися, зважаючи на цей висновок, на текст, який ми сьогодні проголосували. Ніхто без жодного сумніву не буде зараз якісь дії вчиняти до того часу, поки ми не будемо чітко опиратися на думку європейської громадськості. Дякую. Ще раз дякую за підтримку.</p>
<p>&nbsp;</p>
<p>ГОЛОВУЮЧИЙ. Дякую. Дякую.</p>
<p>Будь ласка, хвилина з трибуни, Олег Ляшко.</p>
<p>&nbsp;</p>
<p>16:48:27</p>
<p>ЛЯШКО О.В.</p>
<p>Олег&nbsp; Ляшко, Радикальна партія.</p>
<p>Шановні громадяни України, я звертаюсь до вас. Зараз щойно проголосували важливий закон. Але коли вам кажуть, що цей закон дасть можливість зробити революцію в судочинстві, це неправда. Бо неможливо робити&nbsp; праведні речі неправедним способом в порушення вимог Закону про Регламент. І неможливо прикриваючись благими намірами, ви знаєте, куди устелена дорога.</p>
<p>Два дні тому проголосували голосами злодійського блоку за Генерального прокурора, який начебто буде боротися із бандою Януковича. Зараз проігнорували дві фракції коаліції, в яких була позиція і пропозиція проголосувати цей закон завтра з дотриманням всіх процедур. Я хочу, щоб громадяни України бачили, що відбувається зараз у Верховній Раді: під красивими словами робляться неправильні речі всупереч вимогам закону і порушуючи Конституцію. І при цьому прикриваються словами: Слава Україні!</p>
<p>Слава Україні! Але ганьба тим, хто порушує закон!</p>
<p>&nbsp;</p>
<p>ГОЛОВУЮЧИЙ. Шановні колеги народні депутати! Дозвольте мені з величезною повагою до вас сказати наступну річ. Парламент сам по собі не може фізично якось боротися з корупцією, він може тільки переконати побороти корупцію всередині зали. Але ми можемо створити підстави, при яких Генеральний прокурор, закон України, який може бути прийнятий в цих стінах, дозволить створити інструменти боротьби з корупцією, боротьби з несправедливістю, яка є сьогодні в Україні. І це український парламент демонструє.</p>
<p>Я тільки можу сказати одну річ, шановні колеги, одну річ. Що я щойно запитав, хто голосував за цей законопроект у залі. Ну, по-перше, я запитав у зали поради, хоча я вважаю, що мали би сьогодні приймати цей закон, і я за нього проголосував особисто. Ви своїм сигнальним голосуванням підтвердили готовність голосування за цей законопроект.</p>
<p>Друга позиція. Жодного голосу, наскільки я зрозумів (виведіть, будь ласка), жодного голосу від "Опозиційного блоку", так, як мені повідомляє Секретаріат, за цей закон не було віддано! Нуль! Нуль! Нуль! 130, 73, 0, "Самопоміч" – 2, Радикальна партія – 0, "Батьківщина" – 13, "Економічний розвиток" – 2, "Воля народу" – 14.</p>
<p>Тому, шановні друзі, я просив би всіх заспокоїтися. Рішення прийнято. Воно буде доопрацьовано. З величезною повагою до колег з "Самопомочі"… Сигнальне голосування покажіть, будь ласка, на екран. І по фракціях скажемо. Не можемо? Я зараз попрошу, щоб дали роздруківку, і ми зачитаємо, хто голосував.</p>
<p>Тому рішення прийнято, без будь-яких образ. Ми доопрацюємо все, що необхідно доопрацювати, в техніко-юридичних правках, в редакції комітету, про що було сказано. Ми направимо його в Венеційську комісію, і це було домовлено. Тому сьогодні парламент голосував відповідно до волі і сигнального голосування самого парламенту.</p>
<p>Шановні колеги, є одна постанова кадрова. <i>(Шум у залі)</i></p>
<p>В сигнальному голосуванні "Опозиційний блок" теж не голосував. <i>(Шум у залі)</i> Шановні колеги, працюємо.</p>
<p>Олег Березюк. Будь ласка,&nbsp; Олег Березюк, хвилина, і перейдемо до розгляду питань порядку денного наступного.</p>
<p>&nbsp;</p>
<p>16:52:22</p>
<p>БЕРЕЗЮК О.Р.</p>
<p>Шановні пані і панове! Шановні депутати! Шановні глядачі і люди! без сумніву, що на ображених воду&nbsp; возять. Нема на кого ображатися. Шановні колеги, ми щойно вже другий раз за цей тиждень дуримо себе і тішимося з себе. Такий відомий російський письменник запитував: "З кого сміємося?" І на кого гугукаєм і люлюкаєм?</p>
<p>Щойно прийнятий закон&nbsp; про судочинство і справедливий суд з порушенням всіх правових норм&nbsp; парламенту&nbsp; України. Тому тіштеся, але знайте, що це не є ніяка реформа. Це могла бути реформа і буде реформа, якщо&nbsp; з вами будемо дотримуватися&nbsp; правил. А зараз не тіштеся, не аплодуйте і тільки думайте, бо щойно ми проголосували проти самих себе.</p>
<p>Дякую вам.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги народні депутати, дозвольте я надам слово&nbsp; першому заступнику Голови Верховної Ради. От дивіться, що ви зробили на сигнальному голосуванні зараз.&nbsp; Послухайте!</p>
<p>&nbsp;</p>
<p>16:53:34</p>
<p>ПАРУБІЙ А.В.</p>
<p>Шановні народні депутати! В залі звучать вимоги показати сигнальне голосування. На жаль, наша система "Рада" може показати тільки&nbsp; останнє голосування.&nbsp; Тому принесли роздруківку, я зачитаю згідно вимог.</p>
<p>Отже в сигнальному голосуванні партія "Блоку Петра Порошенка" – 123 голоси віддали "за", політична партія "Народний фронт" – 65 голосів "за", фракція політичної партії "Опозиційний блок" – 0 голосів, фракція політичної партії "Об'єднання "Самопоміч" – 1 голос. Увага! Радикальна партія Олега Ляшка, "за" – 18 голосів підтримали. Група&nbsp; "Економічний розвиток" – 0, Всеукраїнське об'єднання "Батьківщина" – 12, "Воля народу" – 11, позафракційні – 9. Такий результат, власне, голосування під час сигнального голосування. Дякую.</p>
<p>&nbsp;</p>
<p>ГОЛОВУЮЧИЙ. Хвилина. Юрій Воропаєв, "Опозиційний блок", за нього вже двічі згадали.</p>
<p>&nbsp;</p>
<p>16:54:35</p>
<p>ВОРОПАЄВ Ю.М.</p>
<p>Не могу понять, чему вы радуетесь?!</p>
<p>Вы наступаете каждый раз на одни и те же грабли, принимаете закон, который не видели. Вам его принесли горячий, вы его не прочитали и проголосовали. Как было с Законом о бюджете, как было с законами куча других. Читать надо законы. По-другому нельзя принимать законы. Не нарушайте, пожалуйста, Регламент.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, на ваш розгляд вноситься проект постанови, проект Закону точніше (реєстраційний номер 1058) про внесення змін до деяких законодавчих актів України (щодо зняття регуляторних бар'єрів для розвитку державно-приватного партнерства, доповідає народний депутат Кужель.</p>
<p>Але перед тим, хотів би попросити поставити на голосування пропозицію щодо розгляду цього питання за скороченою процедурою.</p>
<p>Прошу голосувати. Прошу голосувати.</p>
<p>&nbsp;</p>
<p>16:55:42</p>
<p>За-216</p>
<p>Рішення прийнято.</p>
<p>Шановні колеги, прошу, Олександра Кужель. Я прошу всіх зосередьтесь, за скороченою процедурою розглядаємо це питання.</p>
<p>&nbsp;</p>
<p>16:55:57</p>
<p>КУЖЕЛЬ О.В.</p>
<p>Доброго дня! Ще раз, шановні друзі. Я перепрошую, якщо була емоційна на той доповіді, тому що кожен законопроект, який я доповідаю тут, це не є лобістський закон якогось бізнесу – це є лобістський закон підприємницького середовища України.</p>
<p>Шановні друзі, згадайте, будь ласка, коли ви звертаєтесь і зустрічаєтесь з інвесторами, які основні питання вони ставлять, вимогу, щоб приїхати до України?</p>
<p>Перше. Щоб було судочинство і було право.</p>
<p>Друге. Щоб вони могли вільно привезти і вивезти валюту.</p>
<p>Третє. Щоб не було зміни законодавства і вони могли зберегти і заробити тут гроші, і їх зберегти.</p>
<p>І&nbsp; тому наш уряд з Президентом дали доручення USAІD і на їх доручення фірма Лаурель Ноель провела дослідження. Послухайте кого? Іноземних інвесторів, чого вони не хочуть працювати в Україні?</p>
<p>І&nbsp; оце дослідження показує причини по яких вони не хочуть працювати в Україні. Цей законопроект розроблений Міністерством економіки, програмою USAID в частині виконання оцих пропозицій для того, щоб в квітні, коли Президент запросив інвесторів на конференцію, показати, що ми їх чуємо і робимо ті кроки, які дозволять нам не тільки секвестр бюджету робити, а ще й відкрити робочі місця. Щоб люди могли заробляти і у нас розвивалась інфраструктура і підприємства в Україні.</p>
<p>І тому я звертаюсь до вас з великим проханням підтримати цей законопроект у першому читанні. Не буде ніякої прискореної процедури. У кого є які застереження, ми готові відпрацювати. Але повірте, сьогодні Україна потребує 100 …</p>
<p>&nbsp;</p>
<p>ГОЛОВУЮЧИЙ. Прошу, дайте завершити, будь ласка.</p>
<p>&nbsp;</p>
<p>КУЖЕЛЬ О.В. …Україна потребує 100 мільярдів доларів тільки на розвиток інфраструктури. У нас нема іншого кроку, ніж зробити прозоре законодавче забезпечення, привабливе для інвесторів, - державне приватне партнерство, яке поширюється і на місцеві адміністрації. Дуже прошу вашої підтримки.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Будь ласка, співдоповідає Віктор Галасюк, голова профільного комітету.</p>
<p>&nbsp;</p>
<p>16:58:48</p>
<p>ГАЛАСЮК В.В.</p>
<p>Шановний Володимире Борисовичу! Шановні колеги! Комітет з промислової політики та підприємництва підтримує прийняття законопроекту 1058 в першому читанні за основу. Я хотів би наголосити на деяких дуже важливих позиціях.</p>
<p>По-перше, цей законопроект підтримується низкою міжнародних організацій, в тому числі USAID, в тісній співпраці з якими він розроблявся. Він підтримується Американською торгівельною палатою, він підтримується Київською міською державною адміністрацією. Оскільки він відкриває реальний шлях для залучення приватних інвестицій в сферу інфраструктури.</p>
<p>Є позитивний висновок Головного науково-експертного управління з певними зауваженнями. Я хотів би наголосити лише на одному принциповому розходженні, яке ми маємо зараз зняти з голосу. У нас є зауваження антикорупційного комітету. У нас є погоджено з головою антикорупційного комітету формулювання, яке дозволяє його зняти.</p>
<p>Тому, шановні колеги, пропозиція нашого комітету полягає в тому, щоби прийняти в першому читання за основу з урахуванням наступної поправки. На сторінці третій в поправці до статті 6 (там де мова йде про частину першу) викласти в наступній редакції. Ми пропонуємо спільно з антикорупційним комітетом слова "без застосування процедур закупівлі, передбачених Законом України "Про&nbsp; здійснення державних закупівель" та Законом України "Про особливості здійснення закупівель в окремих сферах господарської діяльності" замінити словами "із застосуванням переговорної процедури закупівлі, передбаченої Законом України "Про здійснення державних закупівель".</p>
<p>Про що йде мова? Про те, що, з одного боку, приватний партнер матиме чітку гарантію по державних закупівлях, а з іншого боку, про збереження конкурентного механізму таких закупівель.</p>
<p>Тому, шановні колеги, я наголошую на тому, що механізм державно- приватного партнерства…</p>
<p>&nbsp;</p>
<p>ГОЛОВУЮЧИЙ. Прошу завершити.</p>
<p>&nbsp;</p>
<p>ГАЛАСЮК В.В. На сьогоднішній день є одним із найбільш реальних чи не єдиним механізмом залучення приватних інвестицій, в тому числі в інфраструктурну сферу. В Україну це дозволить залучити закордонні кредити не у вигляді допомоги від Міжнародного валютного фонду, а у вигляді кредитів на розвиток промислової сфери та інфраструктури.</p>
<p>Тому, шановні колеги, комітет просить підтримати цей законопроект в першому читанні за основу. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Чи є необхідність його обговорювати? Є, так? Будь ласка, прошу запишіться тоді: два – "за", два – "проти" – і потім… Не треба запитань, два – "за", два – "проти". Будь ласка.</p>
<p>Амельченко, "Блок Петра Порошенка".</p>
<p>&nbsp;</p>
<p>17:01:49</p>
<p>АМЕЛЬЧЕНКО В.В.</p>
<p>Василь Амельченко, Радикальна партія&nbsp; Олега Ляшка.</p>
<p>&nbsp;</p>
<p>ГОЛОВУЮЧИЙ. Радикальна партія, перепрошую.</p>
<p>&nbsp;</p>
<p>АМЕЛЬЧЕНКО В.В. Наша фракція підтримує цей закон. Тому я теж прошу не витрачати зайвий час на обговорення, і одностайно його проголосувати "за".</p>
<p>&nbsp;</p>
<p>ГОЛОВУЮЧИЙ. Дякую. Наступний – народний депутат Віктор Михайлович Пинзеник. Будь ласка.</p>
<p>&nbsp;</p>
<p>17:02:15</p>
<p>ПИНЗЕНИК В.М.</p>
<p>Шановні народні депутати! Цей закон вносить зміни в чинний Закон про державне приватне партнерство. Але цей закон містить повно норм, які не дозволяють мені говорити про можливість його рекомендувати для прийняття навіть в першому читанні. Чому? Які зміни вносить в цей закон, запропонований нам проект?</p>
<p>Він вводить нову форму державно-приватного партнерства, якою є передача в управління об'єктів&nbsp; державної власності. Якщо хтось пам'ятає, 15 років назад в Україні була така дуже форма, популярна форма приватизації як приватизація без приватизації або приватизації прибутку, коли державне підприємство передавалось в управління приватним структурам. Цей закон і так не грішить відповідальністю приватного партнера перед державою, але він взагалі дозволяє уникнути будь-якої відповідальності, бо закон дозволяє передавати права по договору створеним вам підприємствам. А нагадаю вам, що українське законодавство не передбачає відповідальність засновника за зобов'язання підприємства, яке він створив.</p>
<p>Третє. Якщо ви взяли в управління державне підприємство, на вас не поширюється дія Закону про державні закупівлі. Державний партнер має право купляти будь-яку продукцію, минаючи процедуру тендерів. Звичайно, в умовах державно-приватного партнерства не діють умови конкурсного виділення землі, земля передається без конкурсу.</p>
<p>Нарешті, Закон про трансферне ціноутворення не діє, ви маєте право відкривати валютні рахунки за кордоном, ви не обмежені в праві переказу валютної виручки за кордон, ви не зобов'язані продавати валютну, повертати валютну виручку за 180 днів.</p>
<p>І останнє. Закон містить відмову від судової юрисдикції. Прошу дати мені завершити.</p>
<p>&nbsp;</p>
<p>ГОЛОВУЮЧИЙ. Будь ласка, прошу, завершуйте.</p>
<p>&nbsp;</p>
<p>ПИНЗЕНИК В.М. Закон передбачає дію судів іноземних країн, а це означає законодавство. Хоча міжнародний Закон про міжнародне приватне право по всіх спорах відносно об'єктів нерухомості передбачає виключну юрисдикцію українських судів. Я пропоную цей законопроект не підтримувати.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка, Віктор Галасюк, голова профільного комітету.</p>
<p>&nbsp;</p>
<p>17:04:45</p>
<p>ГАЛАСЮК В.В.&nbsp;</p>
<p>Шановні колеги! Я хочу наголосити на тому, що каже Віктор Михайлович. По-перше,&nbsp; закон з озвученою мною з&nbsp;&nbsp; голосу поправки підпадає під діяльність Закону про державні закупівлі, але там чітко є: "закупівля в єдиного замовника".&nbsp;&nbsp; По-друге, те що ви кажете, що створюється якась ще окрема фірма – це єдиний практичний механізм для закордонного інвестора&nbsp; працювати в&nbsp; Україні і ми відпрацьовуємо&nbsp; це з Міністерством економіки. По-третє, якщо ми сьогодні не введемо особливості для державно-приватного партнерства про яке йде мова, в тому числі і по продажу валюти, то сьогодні ми жодного інвестора в&nbsp; Україну не залучимо.</p>
<p>Тому, Віктор Михайлович, ви показали як&nbsp; ви здатні залучати закордонні інвестиції в&nbsp; Україну, тому нам&nbsp; треба&nbsp; виконувати спільно коаліційну угоду, тому це є&nbsp; дуже важливий закон для залучення закордонних інвестицій. Є відповідні&nbsp; листи від міжнародних фінансових&nbsp; організацій, які кошти дають не на проїдання, а на розвиток інфраструктури, в тому числі,&nbsp; міста Києва.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка, Ірина Геращенко,&nbsp;&nbsp; "Блок Петра Порошенка".</p>
<p>&nbsp;</p>
<p>17:05:56</p>
<p>ГЕРАЩЕНКО І.В.&nbsp;</p>
<p>Шановні колеги! Я хочу&nbsp; поінформувати вас, що ми розглянули цей законопроект на Комітеті з євроінтеграції, на предмет його відповідності&nbsp; європейському законодавству. І висновок, і експертів нашого&nbsp; комітету, і одноголосне рішення&nbsp; членів комітету, і урядового&nbsp; офісу з питань&nbsp; євроінтеграції, що він не&nbsp; відповідає європейському законодавству. Тому&nbsp; що європейське законодавство вимагає, все ж таки&nbsp; прозорий, альтернативний, ефективний механізм для забезпечення принципів прозорості на дискримінацію вільної конкуренції, а цього в законі немає.</p>
<p>Тому ми пропонуємо цей закон відправити на доопрацювання і просимо&nbsp; врахувати цю одноголосну&nbsp; думку Комітету з євроінтеграції. Адже&nbsp; парламент&nbsp; в прийнятті своїх рішень має все-таки приймати рішення, і виходячи з наших зобов'язань в контексті імплементації ратифікованої Угоди&nbsp; про асоціацію частиною якої є&nbsp; адаптація нашого законодавства.&nbsp;</p>
<p>Дякую.&nbsp;</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую. Будь ласка, Юрій&nbsp; Левченко.</p>
<p>&nbsp;</p>
<p>17:06:58</p>
<p>ЛЕВЧЕНКО Ю.В.</p>
<p>Левченко, "Свобода", 223-й округ.</p>
<p>Товариство, ми з вами в цій залі кілька тижнів тому зупинили злочинну приватизацію "де-юре", юридично закріплену злочинну приватизацію прибуткових державних підприємств і стратегічних підприємств. Сьогодні в цьому законопроекті у нас є вже "де-факто" злочинна приватизація, куди пропонується, по суті, ще раз наголошую, по суті, "де-факто" приватизувати низку підприємств, зокрема природні монополії, такі як "Укрзалізниця", такі як природні монополії, які постачають населенню відповідні послуги, воду, електрику і тому подібне. За такий законопроект в такому вигляді голосувати не можна навіть в першому читанні.</p>
<p>Так державне приватне підприємство, партнерство, має право бути, але не в такому вигляді, де ви абсолютно дозволяєте передавати об'єкти державної власності цим приватним партнерам, де вони можуть разом створювати нові об'єкти інвестицій, впроваджувати, а потім немає обов'язків приватному партнеру передати це назад державі і так далі, і тому подібне. Не займайтеся такою прихованою приватизацією. Закликаю всіх…</p>
<p>&nbsp;</p>
<p>ГОЛОВУЮЧИЙ. Заключне слово, Олександра Кужель, прошу.</p>
<p>&nbsp;</p>
<p>17:08:13</p>
<p>КУЖЕЛЬ О.В.</p>
<p>Шановні депутати, коли тут був Президент, ви бачили, я підійшла до нього і запитала, пане Президент, в своєму виступі ви сказали, що вам дуже потрібно державне приватне партнерство в оборонному замовленні. Чи підтримуєте ви законопроект в першому читанні? Він сказав, Олександра, обов'язково зателефонуй Шимківу і скажи, що це є найголовніший законопроект.</p>
<p>Те, що пропонує "Свобода", так у нас такий існує законопроект, у нас жодного інвестора, рідні мої, до вас ніхто не йде. Тому що суди не відповідають дійсності, тому що Національний банк не є партнером, тому що у нас рейдерство, корупція, а іноземці, показала я вам дослідження, сказали, ми ставимо умову. Перше. Пане Пинзеник, я ж вам говорила, що розділ валютного регулювання один в один із комою перенесений в закон про розподіл продукції, тобто він не може нічого порушити. Це діюча норма для іншого державного регулювання.</p>
<p>&nbsp;</p>
<p>ГОЛОВУЮЧИЙ. Будь ласка, прошу, дайте завершити.</p>
<p>&nbsp;</p>
<p>КУЖЕЛЬ О.В. Шановні народні депутати, це перше читання, у нас є з вами велике випробування, у нас наступає секвестр бюджету, який готує уряд. З чим ви вийдете до бізнесу, з пропозицією до інвесторів, щоб вони вкладали у ваші розвалені дитячі учреждения, театры, спортзалы, водоканалы и, в том числе, железную дорогу?</p>
<p>В законі про державне приватне партнерство записано, читайте, будь ласка,&nbsp; пан Левченко, що не можна змінити форму власності, на період дії договору. Держава отримає відремонтований садок, або водоканал, інвестор заробить гроші. Стоїть тут пан Кличко, він підписав підтримку цього законопроекту, а знаєте чому? До нього приїхали французи, які пропонують взяти в державне приватне партнерство водоканал і у нас є лист підтримки мера Києва. Так, будь ласка,&nbsp; проголосуйте цей закон в першому читанні і разом його доопрацюємо до другого читання.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Шановні колеги! Я прошу. Дивіться, є дві позиції, з точки зору голосування. В першу чергу є пропозиція комітету проголосувати його за основу і доопрацювати з врахуванням того, що казав голова комітету, або будемо далі приймати якісь рішення. Те, що потрібно це врегульовувати, сто відсотків, те, що є застереження щодо невідповідностей європейському законодавству,&nbsp; - це можна поправити від першого до другого читання.</p>
<p>Тому, я просив би всіх зараз зайняти свої місця. Прошу займіть свої місця і переходимо до голосування за законопроект (реєстраційний номер 1058), проект Закону про внесення змін до деяких законодавчих актів України щодо зняття регуляторних бар'єрів для розвитку державного приватного партнерства в Україні та стимулювання інвестицій. З врахуванням позицій, яку висловив голова профільного комітету з трибуни щодо змін.</p>
<p>Я хочу вам нагадати, що законопроект ставиться на голосування за основу – це означає, що ми можемо доопрацювати рішення, необхідні до другого читання. Але ваше право голосувати з цього приводу. Будь ласка,&nbsp; шановні колеги,&nbsp; ставлю на голосування законопроект&nbsp; (реєстраційний номер 1058 за основу. За основу з урахуванням пропозицій голови профільного комітету, яка була оголошена з трибуни під стенограму. Прошу голосувати, за основу, за основу.</p>
<p>&nbsp;</p>
<p>17:12:22</p>
<p>За-234</p>
<p><i>(Оплески)</i> Друзі, шановні народні депутати, я з величезною повагою ставлюся за те, що проголосували в першому читанні, але це нічого не означає. Мова йде про те, що треба працювати до другого читання. Те, що сказав колега Пинзеник і колега Геращенко є важливим. Тому я би просив це&nbsp; врахувати під час підготовки до другого читання.</p>
<p>Шановні колеги, є одне кадрове питання. Я вношу на ваш розгляд, воно може розглядатися без включення до порядку денного, це Постанови Верховної Ради (реєстраційний номер 2051). Вона є внаслідок рішення, яке ухвалила фракція Радикальної партії щодо виключення з членів фракції народного депутата Мельничука Сергія Петровича. Постанова вам роздана. Мова йде про те, що відкликати Мельничука Сергія Петровича з посади заступника голови Комітету з питань національної безпеки і оброни, внаслідок обставин, що унеможливлюють виконання ним своїх обов'язків та увільнити його від обов'язків члена цього комітету за квотою пропорційного представництва депутатської фракції Радикальної партії Олега Ляшка.</p>
<p>Мова йде про те, що саме за пропозицією Радикальної партії він був включений до цього комітету, а зараз партія його відкликає. На ваш розгляд вноситься проект постанови. Прошу підготуватися до голосування, шановні колеги. Підготуйтесь, будь ласка. Шановні колеги народні депутати, підготуйтесь, будь ласка. Реєстраційний номер 2051 постанови. <i>(Шум у залі)</i> <a href="http://w1.c1.rada.gov.ua/pls/zweb2/webproc4_2?pf3516=2051&skl=9" target=_blank>2051</a> – за основу і в цілому. За основу.... кадрова, за поданням Радикальної партії. За основу і в цілому проект постанови (2051), прошу голосувати, 2051. 2051 – за основу і в цілому.</p>
<p>&nbsp;</p>
<p>17:14:31</p>
<p>За-214</p>
<p>Хто не встиг? <i>(Шум у залі)</i></p>
<p>Добре. Я прошу, давайте, колеги, проект Постанови 2051 – за повернення. Будь ласка, в цілому Постанова номер 2051. Всі зосереджені до голосування? Всі? Голосуємо 2051 в цілому. Прошу голосувати. 2051, прошу голосувати. Кадрова постанова, я можу її вносити. 2051. В цілому.</p>
<p>&nbsp;</p>
<p>17:15:21</p>
<p>За-211</p>
<p>89, 62, 0, 22 – "Самопоміч", Радикальна партія – 21, "Батьківщина" – 15…</p>
<p>Будь ласка, хвилину автор – Олег Ляшко. Послухайте уважно, будь ласка!</p>
<p>&nbsp;</p>
<p>17:15:56</p>
<p>ЛЯШКО О.В.</p>
<p>Олег Ляшко, автор законопроекту. Шановні колеги, я звертаюся до тих, хто позбавляє можливість нашу фракцію призначати за своєю квотою від фракцій членів комітету. Кожен з вас може бути в цій ситуації. Тому я прошу вас підтримати, я звертаюся до вас. Це не жарти. Завтра, коли у вас виникне ця ситуація, наша фракція, безумовно, проголосує за вашим поданням. Це право фракції – делегувати кандидатів-членів в ті чи інші комітети. Я прошу підтримати вказаний законопроект. Дякую.</p>
<p>&nbsp;</p>
<p>ГОЛОВУЮЧИЙ. На ваш розгляд вноситься постанова кадрова, вона не потребує повернення. Реєстраційний номер 2051. Приготуйтесь, будь ласка, до голосування. В цілому 2051. Прошу голосувати. 2051. В цілому 2051.</p>
<p>&nbsp;</p>
<p>17:17:03</p>
<p>За-218</p>
<p>Дякую. Три рази ми голосували за це рішення.</p>
<p>Шановні колеги, на ваш розгляд&nbsp; вноситься законопроект (реєстраційний номер 1688)…</p>
<p>Що? Ще раз? Повертайтесь на свої місця. Кадрове питання не потребує повернення, я можу його вносити, маю на це право.&nbsp; Будь ласка,&nbsp; шановні колеги, проект постанови… Слухайте, заспокойтесь, будь ласка!&nbsp; Давайте тихіше зробимо. Давайте трохи вимкнемо звук. Трошки. Будь ласка. Дякую.</p>
<p>Ставлю на голосування проект Постанови 2051 в цілому. Прошу голосувати. Прошу голосувати в цілому 2051.</p>
<p>&nbsp;</p>
<p>17:18:35</p>
<p>За-221</p>
<p><i>(Шум у залі) </i>&nbsp;Заспокойтесь, будь ласка.</p>
<p>Репліка. Юрій Луценко. Заспокойтесь, будь ласка. Це право фракції – делегувати і відкликати своїх&nbsp; членів фракції.&nbsp; Будь ласка,&nbsp; Юрій Луценко.</p>
<p>&nbsp;</p>
<p>17:18:52</p>
<p>ЛУЦЕНКО Ю.В.</p>
<p>Шановні колеги! Всі ми тут представляємо ту чи іншу фракцію. Я просив би&nbsp; зараз підтримати рішення одної з фракцій&nbsp; українського парламенту, яка визначила&nbsp; неприйнятність поведінки пана Мельничука, виключила його з фракції і має право відкликати її з тої посади,&nbsp; на яку вона його призначила. Це повага до фракції, один до одного.&nbsp; Йдеться &nbsp;зараз про механізми взаємодії в парламенті. Проголосуйте, будь ласка, "за", бо це дасть можливість в цьому парламенті приймати політичне рішення, а не займатися грою особистих образ чи амбіцій.</p>
<p>Прошу проголосувати "за" – це правильне рішення.</p>
<p>&nbsp;</p>
<p>ГОЛОВУЮЧИЙ. Будь ласка, шановні колеги, останній раз ми зараз це проголосуємо рішення і на цьому поставимо крапку.</p>
<p>Будь ласка, шановні колеги, прошу приготуйтесь до голосування. Це кадрове питання і воно не потребує включення до порядку денного.</p>
<p>Ви чули позицію фракції. Будь ласка, Постанова (2051), в цілому. Прошу голосувати 2051, кадрове рішення за поданням Радикальної партії, фракції.</p>
<p>2051- прошу&nbsp;&nbsp; визначайтесь голосуванням.</p>
<p>&nbsp;</p>
<p>17:20:36</p>
<p>За-234</p>
<p><i>(Оплески) </i></p>
<p>Дивіться, Олег Валерійович! Олег Валерійович! Це зрада. Я бачу один голос "Опозиційного блоку". <i>(Оплески) </i></p>
<p>Шановні народні депутати! Дякую, дякую. Дякую. Бачите не все золото, що блистить.</p>
<p>Прошу, шановні колеги, переходимо до розгляду питань порядку деного. Реєстраційний номер 1688, проект Закону про внесення змін до Закону України "Про статус ветеранів війни, гарантії їх соціального захисту" щодо статусу осіб, які захищали незалежність, суверенітет та територіальну цілісність України, реєстраційний номер 1688.</p>
<p>Внесено пропозицію розглядати даний проект Закону за скороченою процедурою. Прошу визначатись народних депутатів щодо розгляду даного законопроекту за скороченою процедурою.</p>
<p>&nbsp;</p>
<p>17:21:52</p>
<p>За-185</p>
<p>Рішення прийнято.</p>
<p>Будь ласка, голова комітету Олександр Третьяков, будь ласка.</p>
<p>&nbsp;</p>
<p>17:22:02</p>
<p>ТРЕТЬЯКОВ О.Ю.</p>
<p>Уважаемые народные депутаты, вашему вниманию предоставляется законопроект 1688 о внесении изменений в Закон о статусе ветеранов войны и гарантии их социальной защиты.</p>
<p>Данный законопроект более четко упорядочивает круг лиц с числа, принимающих участие в АТО, которые имеют право получать статус участника боевых действий, участника войны и инвалида войны.</p>
<p>Первое дополнение к закону. Это право на получение статуса участника боевых действий. Предлагается установить, во-первых, добровольцам, которые принимали непосредственное участие в АТО до официальной их легализации в добровольческих формированиях в составе ВСУ, МВС или Нацгвардии. Мы помним, да, события весны и лета этого года, где было много добровольцев. Очень важно их не забыть, так как именно на их патриотизме и преданности Отчизне зарождалось добровольческое движение в Украине. Во-вторых, военнослужащие, которые принимали непосредственное участие в зоне АТО. Это следующая …… Государственная специальная служба транспорта, Государственная служба по чрезвычайным ситуациям, Государственная пенитенциарная служба.</p>
<p>Второе дополнение к этому закону. Это статус инвалида войны. Предлагается установить военнослужащим, гражданским служащим предприятий и организаций, членам добровольческих батальонов, волонтерам при условии, что все перечисленные категории лиц получили инвалидность вследствие непосредственного, подчеркиваю, непосредственного участия в АТО.</p>
<p>Третье дополнение к данному закону. Действие Закона о статусе ветеранов войны и гарантии их социальной защиты предлагается распространить на семьи погибших добровольцев, семьи погибших волонтеров и семьи погибших служащих, которые работали в зоне АТО. При условии…</p>
<p>&nbsp;</p>
<p>ГОЛОВУЮЧИЙ.&nbsp; Прошу, дайте завершити.</p>
<p>&nbsp;</p>
<p>ТРЕТЬЯКОВ О.Ю. 30 секунд. При условии, что смерть добровольцев, волонтеров, служащих наступила в результате непосредственного, подчеркиваю еще раз, непосредственного участия в АТО или его обеспечения.</p>
<p>И четвертое дополнение - это о следующем. Сегодня в обществе остро обсуждается тема получения статуса участников боевых действий гражданским. По мнению комитета, участников боевых действий гражданским давать нельзя, их можно применять только к участникам военных действий.</p>
<p>Принятие данного законопроекта позволить обеспечить надлежащий уровень социальной защиты нашим ребятам, которые находятся в АТО. Решение комитета по данному вопросу положительное. Прошу народных депутатов поддержать в первом чтении данный законопроект.</p>
<p>&nbsp;</p>
<p>ГОЛОВУЮЧИЙ. Шановні колеги, чи є необхідність обговорювати даний законопроект чи можемо його розглядати за основу? Можемо розглядати за основу? Будь ласка, запросіть народних депутатів до зали, важливий законопроект.</p>
<p>&nbsp;</p>
<p>ТРЕТЬЯКОВ О.Ю. Прошу народных депутатов поддержать законопроект, поверьте, он, правда, очень важен.</p>
<p>&nbsp;</p>
<p>ГОЛОВУЮЧИЙ. Рішення комітету, щоби ухвалити його за основу і відповідно доопрацюємо до другого читання. Будь ласка, готові голосувати, колеги?</p>
<p>А, Микола Томенко. Микола Томенко, хвилину. Хвилину, Микола Томенко.</p>
<p>&nbsp;</p>
<p>17:25:48</p>
<p>ТОМЕНКО М.В.</p>
<p>Шановні колеги, законопроект надзвичайно важливий і наша фракція, безумовно, буде підтримувати не так колегу Олександра Третьякова, якого ми шануємо і поважаємо, як тих людей, які захищали зі зброєю незалежність і територіальну цілісність України. Натомість, до другого читання нам треба бути дуже уважними в частині норми, яка стосується можливого прирівнювання до статусу учасника бойових дій тих категорій, особливо державних службовців, які, умовно кажучи, тут написано: "Забезпечували проведення антитерористичної операції". Наша позиція така, що ми повинні тут проаналізувати, щоби, як от я продивився, що прокурори з Маріуполя воювали за Україну чи ще якісь чиновники. Тобто ми повинні статус дати тим людям, які безпосередньо воювали і захищали Україну. Це є наша принципова позиція і до другого читання треба доопрацювати законопроект так, щоби не було зловживань. В першому читанні підтримуємо.</p>
<p>&nbsp;</p>
<p>ГОЛОВУЮЧИЙ.&nbsp; Дякую. &nbsp;Так, дивіться, я&nbsp; зараз просто скажу наступне. Значить:&nbsp; "Блок Петра Порошенка"&nbsp; підтримує,&nbsp;&nbsp; "Народний фронт"&nbsp; підтримує,&nbsp; я зразу&nbsp; говорю, щоб ви не витупали,&nbsp;&nbsp;&nbsp; Радикальна партія&nbsp; підтримує,&nbsp;&nbsp; "Батьківщина"&nbsp; підтримує, "Економічний розвиток"&nbsp; підтримує, "Самопоміч"&nbsp; підтримує. - всі підтримують.&nbsp;&nbsp;&nbsp;&nbsp;&nbsp;&nbsp;</p>
<p>Будь ласка, Олег Барна.</p>
<p>&nbsp;</p>
<p>17:27:28</p>
<p>БАРНА О.С.</p>
<p>Шановні друзі! Я гадаю, що тим хто був учасниками АТО дійсно,&nbsp; потрібно належним&nbsp; чином&nbsp; врегулювати питання статусу учасника АТО. Тому я подаю пропозицію, яку ми врахуємо в другому читанні, що&nbsp; "учасником&nbsp;&nbsp; бойових дій АТО можна вважати&nbsp; особу, котра безпосередньо була&nbsp; закріплена за конкретним військовим підрозділом Збройних&nbsp; сил&nbsp; України, чи добровільного батальйону, для виконання бойового&nbsp; завдання, та знаходилася на лінії безпосереднього межування із терористичними&nbsp; бандформуваннями під обстрілами ворога, та перебувала там не менше 30 діб". Менше може бути тільки для тих, хто отримав поранення. От тільки такі особи можуть учасниками бойових дій, а не прокурори чи інші посадовці.</p>
<p>&nbsp;</p>
<p>ГОЛОВУЮЧИЙ.&nbsp; Дякую! Це можна буде&nbsp;&nbsp; доопрацювати до другого читання. Будь ласка, Максим Бурбак,&nbsp; "Народний фронт".</p>
<p>&nbsp;</p>
<p>17:28:26</p>
<p>БУРБАК М.Ю.</p>
<p>Доброго дня,&nbsp; шановні колеги! Прошу вас підтримати даний законопроект і&nbsp; "Народний фронт" буде голосувати за нього, тому що даним законопроектом&nbsp; відновлюється справедливість і учасниками бойових дій визнаються&nbsp; працівники: Державної спеціальної служби транспорту Міністерства інфраструктури, Державної служби&nbsp; України з надзвичайних ситуацій та Державної&nbsp; пенітенціарної служби. І підтримую нашого колега Томенка в тому, що&nbsp; до другого читання треба так його відпрацювати, щоб жоден негідник не зміг скористатися цим статусом для того, щоб отримати соціальні пільги.&nbsp; Дякую!&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую,&nbsp; шановні колеги!</p>
<p>Будь ласка, народний депутат Корчинська,&nbsp; Радикальна партія.&nbsp;&nbsp;&nbsp;&nbsp;</p>
<p>&nbsp;&nbsp;&nbsp;</p>
<p>17:29:14</p>
<p>КОРЧИНСЬКА О.А.</p>
<p>Панове депутати!&nbsp;&nbsp; Фракція&nbsp; Радикальної партії.</p>
<p>На жаль, цей законопроект недосконалий щодо захисту наших&nbsp; добровольців, але позаяк він&nbsp; - базис, ми надіємося, що до другого читання ми виправимо, тому що просто немає часу зараз реєструвати. Багато законів зареєстровані, але вони лежать. І тому нам зараз треба підтримати, але його звичайно до другого читання змінити і удосконалити щодо наших хлопців-добровольців. Дуже вдячні.</p>
<p>&nbsp;</p>
<p>ГОЛОВУЮЧИЙ.&nbsp; Дякую, шановні колеги. Ми всі єдині в думці, що треба проголосувати&nbsp; за основу, потім голова комітету як повідомив, що допрацює слушні пропозиції, які оголосили щойно депутати. Тому на ваш розгляд для голосування вноситься законопроект №1688, відповідно до рішення комітету, за основу.</p>
<p>Прошу, шановні колеги,&nbsp; голосувати.&nbsp; За основу. Давайте підтримаємо. Це стосується статусу ветеранів війни. Тому це надзвичайно важливе рішення. Прошу.&nbsp; Давайте підтримаємо в першому читанні. За основу.</p>
<p>&nbsp;</p>
<p>17:30:27</p>
<p>За-263</p>
<p>Дякую. Рішення прийнято, шановні колеги.</p>
<p>На ваш розгляд вноситься законопроект (реєстраційний номер 1046) проект Закону про внесення доповнень до Закону України "Про загальнообов'язкове державне соціальне страхування на випадок безробіття". Є пропозиція розглянути цей законопроект за скороченою процедурою. Прошу визначатися народних депутатів щодо розгляду за скороченою процедурою.</p>
<p>&nbsp;</p>
<p>17:31:03</p>
<p>За-203</p>
<p>Рішення прийнято. Дякую.</p>
<p>Будь ласка,&nbsp; доповідає автор&nbsp; - Сергій Міщенко.&nbsp;</p>
<p>&nbsp;</p>
<p>17:31:12</p>
<p>МІЩЕНКО С.Г.</p>
<p>Сергій Міщенко, Київська область, 98 округ.</p>
<p>Шановні колеги!&nbsp; Шановні громадяни України! Я хочу звернутися до&nbsp; депутатів Верховної Ради з тим, що, не дай Бог, вам колись застосовувати цей закон. Але,&nbsp; на жаль, у нас безробіття в нашій країні росте, 35 тисяч підприємців призупинили свою роботу,&nbsp; сотні тисяч людей сьогодні&nbsp; знаходяться&nbsp; статусі безробітних. І сьогодні немає на законодавчому рівні питання, яке б забезпечувало вчасні виплати цим людям по безробіттю. Тобто, ні підзаконні акти, ні законодавство ніяким чином не встановлює коли і в який спосіб буде забезпечена людина, яка втратила робота. Я пропоную на законодавчому рівні встановити, що це відбувається на протязі двох разів на місяць, коли людина приходить у відділ за тим, щоб підтвердити свій статус і отримувати цю маленьку, мізерну, але все-таки допомогу.</p>
<p>І друге питання, яке вирішує цей закон, це унеможливлює корупційну складову, яка говорить, що якщо немає механізму використання страхових коштів, ці страхові кошти через ці фонди можуть розбазарюватися чи якимось іншим чином не доходити до цих людей. Тому я вас прошу підтримати заради наших людей цей законопроект. Дякую.</p>
<p>&nbsp;</p>
<p align=center>Засідання веде Перший заступник Голови Верховної Ради України ПАРУБІЙ А.В.</p>
<p>&nbsp;</p>
<p>17:33:27</p>
<p>ГОЛОВУЮЧИЙ. Дякую вам. До співдоповіді запрошується голова підкомітету Комітету з питань соціальної політики, зайнятості та пенсійного забезпечення Драюк Сергій Євсейович. Прошу до мікрофону.</p>
<p>&nbsp;</p>
<p>17:33:39</p>
<p>ДРАЮК С.Є.</p>
<p>Шановні колеги, шановний головуючий, Комітет з питань соціальної політики, зайнятості та пенсійного забезпечення розглянув даний законопроект і підтримує його. Оскільки це законопроект дозволяє покращити соціальний захист і законні інтереси безробітних. Однак, Міністерство соціальної політики та Державний центр зайнятості теж підтримує даний законопроект. Але звертаються увагу на те, що чинним законодавством про зайнятість населення передбачено обов'язок зареєстрованих безробітних дотримуватися рекомендацій Державної служби зайнятості стосовно відвідування Центру зайнятості, але не рідше один раз на 30 календарних днів впродовж … .</p>
<p>Головне науково-експертне управління підтримує законодавчу ініціативу і пропонує за результатами розгляду в першому читанні прийняти законопроект за основу з урахуванням висловлених пропозицій.</p>
<p>У зв'язку із зазначеним доцільно у частині 1 статті 24 передбачити, що коли в разі відвідування центру зайнятості відбувається один раз на 30 календарних днів, виплата допомоги проводиться також один раз на місяць. З огляду на зазначене комітет пропонує прийняти законопроект за основу, з дорученням комітету підготувати його до другого читання з урахуванням висловлених пропозицій. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Колеги, чи є потреба обговорювати даний закон? Немає, так? Якщо є єдність залу з цього питання, я ставлю на голосування проект Закону про внесення доповнень до Закону України "Про загальнообов'язкове державне соціальне страхування на випадок безробіття" (реєстраційний номер проекту 1046). Прошу проголосувати даний законопроект за основу. Прошу визначитись шляхом голосування.</p>
<p>&nbsp;</p>
<p>17:35:57</p>
<p>За-230</p>
<p>Дякую вам.</p>
<p>Зараз вноситься на розгляд законопроект 1537. Проект Закону про внесення змін до Бюджетного кодексу України щодо державних капітальних вкладень. Є прохання, щоб ми даний проект закону розглянули за скороченою процедурою. Прошу підтримати пропозицію шляхом голосування, будь ласка.</p>
<p>&nbsp;</p>
<p>17:36:37</p>
<p>За-169</p>
<p>Дякую.</p>
<p>До доповіді запрошується міністр економічного розвитку і торгівлі. Хто замість міністра, скажіть?&nbsp;&nbsp;</p>
<p>Заступник&nbsp; міністра Качур Роман&nbsp; Павлович запрошується до доповіді по даному закону. Включіть мікрофон, будь ласка.</p>
<p>&nbsp;</p>
<p>17:37:01</p>
<p>КАЧУР Р.П.</p>
<p>Шановні народні депутати, вашій увазі пропонується законопроект (1537) про внесення змін в Бюджетний кодекс відносно державних капітальних вкладень. Даний урядовий законопроект був розроблений з метою підвищення ефективності капітальних вкладень, які здійснюються з державного бюджету.</p>
<p>Статистика показує, що розвинені країни витрачають в районі 2,5 відсотки від ВВП на капітальні вкладення, країни, що розвиваються – орієнтовно 5. Ми витрачаємо менше 1 відсотка в попередньому році і приблизно 1,7 відсотка 2 роки назад. При тому, що цей відсоток і так є достатньо низьким, в середньому вартість реалізації проектів в Україні на 22 відсотків вище, ніж в країнах ЄС. Тобто ці кошти витрачаються надзвичайно неефективно. Терміни реалізації затримуються в середньому більше, ніж на 4 роки. А 90 відсотків проектів уникають економічного обґрунтування, оскільки класифікуються як проекти будівництва.</p>
<p>Таким чином, існуюча система є достатньо неефективною, ситуативною і призводить до того, що значна кількість проектів знаходиться&nbsp; в стадії незавершеного будівництва. Отже, нами запропоновані зміни, які дозволяють послідовно протягом не тільки одного бюджетного року, а й протягом і наступних двох років включати фінансування для тих проектів, реалізація яких розпочата. Передбачається створення системи критеріїв, які дозволять відбирати ефективні проекти.</p>
<p>Ми достатньо активно обговорювали ці законопроекти... цей законопроект на депутатських комітетах і було багато дискусій.&nbsp; Підсумовуючи я би хотів сказати позицію Міністерства економіки по найбільш дискусійних питаннях. По-перше, ми готові зняти норму з&nbsp; приводу критерію про 100 мільйонів, тобто поширити дію цього законопроекту на всі без винятку інвестиційні проекти. Друге, не застосовувати....</p>
<p>&nbsp;</p>
<p>ГОЛОВУЮЧИЙ. Прошу 20 секунд для завершення доповіді.</p>
<p>&nbsp;</p>
<p>КАЧУР Р.П. ....застосовувати вимоги реєстрації інвестиційних проектів згідно з Законом "Про інвестиційну діяльність".</p>
<p>І дуже важливий момент: даний законопроект є передумовою для отримання Україною 1,3 мільярда коштів від Світового банку і кредиту японського уряду. Він є серед…</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується перший заступник голови Комітету з питань бюджету Амельченко Василь Васильович. Прошу до мікрофона.</p>
<p>&nbsp;</p>
<p>17:39:55</p>
<p>АМЕЛЬЧЕНКО В.В.</p>
<p>Шановний Андрію Володимировичу, шановні колеги! Комітет з питань бюджету на своєму засіданні розглянув законопроект про внесення змін до Бюджетного кодексу щодо державних капітальних вкладень (за номером 1537). Доповідач нам озвучив основні положення цього законопроекту.</p>
<p>Загалом Комітет з питань бюджету підтримує необхідність вдосконалення управління державними інвестиціями. Однак запропонований у законопроекті спосіб врегулювання такого питання, на думку бюджетного комітету, не забезпечує досягнення поставленої мети. Зокрема, під час законопроекту більшість народних депутатів висловили зауваження щодо його положень. Насамперед, звернуто увагу, що запропонована процедура визначення і розподілу державних капітальних вкладень на даний час не випробувана на практиці, що не дає можливості оцінити її ефективність і ефективність її застосування.</p>
<p>Виходячи з конституційних повноважень уряду щодо розробки проекту Державного бюджету, доцільно було б таке питання спочатку унормувати урядовим рішенням та опрацювати при формуванні проекту Державного бюджету, за наслідками чого у разі необхідності врегулювати таке питання на постійній основі у Бюджетному кодексі.</p>
<p>Також висловлене застереження щодо доцільності утворення урядової міжвідомчої комісії для розподілу державних капітальних вкладень за головними розпорядниками та інвестиційними проектами.</p>
<p>Тому, зважаючи на зазначене, Комітет з питань бюджету ухвалив таке рішення: рекомендувати Верховній Раді законопроект за номером 1537 за результатами розгляду у першому читанні&nbsp; повернути автору законодавчої ініціативи на доопрацювання. При цьому члени комітету висловили готовність долучитися до такого процесу…</p>
<p>&nbsp;</p>
<p>ГОЛОВУЮЧИЙ. Прошу дати 20 секунд для завершення доповіді.</p>
<p>&nbsp;</p>
<p>АМЕЛЬЧЕНКО В.В. Ми не проти врегулювання і удосконалення питання використання державних інвестицій, але&nbsp; сьогодні це ще, на жаль.&nbsp; Комітет не підтримує.</p>
<p>&nbsp;</p>
<p>ГОЛОВУЮЧИЙ. Дякую вам.&nbsp; Я так розумію, що по даному законопроекту є потреба до обговорення, і тому я прошу записатися: 2 – "за", 2 – "проти".&nbsp;</p>
<p>Будь ласка,&nbsp; надається слово&nbsp; представнику від "Народного фронту" пану Корчику. Будь ласка,&nbsp; включіть мікрофон.</p>
<p>&nbsp;</p>
<p>17:42:56</p>
<p>КОРЧИК В.А.</p>
<p>Прошу передати слово народному депутату Унгуряну.</p>
<p>&nbsp;</p>
<p>ГОЛОВУЮЧИЙ. Якщо я правильно почув, Унгуряну передати слово. Так? будь ласка,&nbsp; включіть мікрофон.</p>
<p>&nbsp;</p>
<p>17:43:04</p>
<p>УНГУРЯН П.Я.</p>
<p>Шановні колеги, ми зараз почули представлення цього законопроекту від Міністерства економіки України. Законопроект, який внесений урядом. В цілому, як вже зазналося в позиції Бюджетного комітету, ідея правильна – структурувати підхід і зробити, щоби капітальні вкладення, які формулюються у Державному бюджеті йшли у напрямку інвестиційних проектів. Але&nbsp; хочу нагадати, що у нас на даний момент ще не прийнятий закон про інвестиційну діяльність і дана ініціатива. Яка&nbsp; сьогодні запропонована, вона є похідною від Закону про інвестиційну діяльність.</p>
<p>Окрім цього безумовно викликає запитання, багато запитань позиція, чому саме&nbsp; 100 мільйонів, чому не 50 або 200 мільйонів має бути критерієм інвестиційності. Окрім цього викликає&nbsp; питання щодо формування&nbsp; міжвідомчої групи, яка&nbsp; ще перед прийняттям бюджет вже буде розподіляти ті чи інші проекти. Хочу нагадати, що сьогодні витрати на державні капітальні видатки є чи не єдиною&nbsp; строчкою в бюджеті, до якої можуть долучитися народні депутати, з точки зору розподілу своїх округів і виборців.</p>
<p>Саме тому, я думаю, що позиція нашої фракції, в разі, якщо цей законопроект буде підтриманий в першому читанні, суттєво, суттєво доопрацювати його до другого читання. Якщо ні, то тоді, щоби не ховати цю ідею, на повторне перше читання. Дякую за вагу.</p>
<p>&nbsp;</p>
<p>ГОЛОВУЮЧИЙ. Дякую. Фракція "Самопоміч", Кривенко. Прошу надати слово.</p>
<p>&nbsp;</p>
<p>17:44:58</p>
<p>КРИВЕНКО В.М.</p>
<p>Доброго дня! Доброго дня, шановний Головуючий, шановні колеги!</p>
<p>Наскільки нас запевняє Міністерство економіки і ми повинні зафіксувати це в пропозиціях про скасування міжвідомчої комісії. Тому що всі гроші в Україні розкрадалися через міжвідомчі комісії. Бо потім прокурору нема з кого запитати.</p>
<p>Це правильна ідея, щоб Міністерство економіки, а не Міністерство фінансів відбирало проекти, бо воно займається економічним розвитком і воно повинно мислити періодом більше ніж один рік.</p>
<p>Наступна позиція по цьому законопроекту. Він вступає в дію з 16-го року. Я пропоную підтримати в першому читанні (1537), оскільки це є ключовою вимогою. І ми спілкувалися з Світовим банком для надання нам 1 мільярда 300 мільйонів доларів макрофінансової допомоги, яка буде спрямована саме в економічний розвиток, а не на проїдання, на реальні проекти. Не як ми з вами завжди позичаємо і потім проїдаємо, ці кошти найдешевші з всіх цих коштів, це забито, як структурний маяк для їхнього отримання.</p>
<p>Ми спілкувалися з Романом Качуром, з Айварасом Абромавичусом. Все-таки це наш коаліційний уряд і в цьому питанні нам треба їм довіритися і їх підтримати.</p>
<p>Переголосувати в першому читанні за умови, що будуть внесені зміни по відсутності комісії, щоб це Міністерство економіки несло на собі відповідальність, щоб було погодження з Верховною Радою в особі бюджетного Комітету і щоб до ухвалення в цілому все ж таки був ухвалений Закон 1536, який би повністю унормував всю позицію по підготовці інвестиційних проектів. Бо на сьогодні ми з вами знаємо: 70 робочих днів необхідно для того, щоб отримати реєстрацію інвестиційних проектів.</p>
<p>Так само передбачити в Законі 1536, можливо в &nbsp;другому читанні 1537 скасування необхідності отримання ацекптації, тобто коли необхідно, щоб ще отримувати один документ від держави що цей проект є інвестиційним.</p>
<p>Тому, колеги, пропоную його підтримати в першому читанні з врахуванням зазначених зауважень. Дякую.</p>
<p>&nbsp;</p>
<p>ГОЛОВУЮЧИЙ. Дякую. Слово надається Мельничуку Івану Івановичу, "Блок Петра Порошенка".</p>
<p>&nbsp;</p>
<p>17:47:07</p>
<p>МЕЛЬНИЧУК І.І.</p>
<p>Шановні колеги! Мельничук, фракція "Блок Петра Порошенка". Державні капіталовкладення, це, звичайно, дуже добре. Однак, згідно цього законопроекту, усі програми контролює і приймає по них рішення виключно Кабінет Міністрів.</p>
<p>На мій погляд, тут вже закладена корупційна складова. Кабмін вирішує, кому і скільки виділити коштів. А це, звичайно, спокуса. Тому я пропонував би відправити цей законопроект на доопрацювання. Дуже добре над ним подумати, подумати над корупційними ризиками і тоді заносити його в сесійну залу. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Від Всеукраїнського об'єднання "Батьківщина" Олександра Кужель. Пані Олександро Кужель, вам надається слово для виступу. Будь ласка, включіть мікрофон.</p>
<p>&nbsp;</p>
<p>17:48:04</p>
<p>КУЖЕЛЬ О.В.</p>
<p>Шановні колеги! Ми сьогодні цілий день говоримо про державні інвестиції. Я хочу сказати, що цей законопроект не має жодних відносин до інвестицій приватних. Що він урегульовує. Що є обов'язковою нормою, яку треба і вимагає сьогодні проголосувати в першому читанні. На вимогу Світового банку включається до Бюджетного кодексу, що будь-який уряд не може передбачити виділення коштів на капітальні вкладення, якщо на ті, які розпочаті, немає вкладення 75 відсотків.</p>
<p>Це якраз той ОХМАТДИТ, який треба закінчити, а не давати новим урядовцям по їх програмам нові напрямки щодо капіталовкладень.</p>
<p>По-друге, ми домовилися, немає більше норми, яка б обмежувала кількість в ціновому варіанті інвестицій. Убрали норму. Пропонуємо 100 мільйонів.</p>
<p>І, крім того, ми домовлялися з Міністерством економіки, що вони зруйнують, не буде реєстру, ви почуйте, у нас є реєстр інвестиційних проектів. Ми…</p>
<p>&nbsp;</p>
<p>ГОЛОВУЮЧИЙ. Прошу 20 секунд завершити доповідь.</p>
<p>&nbsp;</p>
<p>КУЖЕЛЬ О.В. …що на сайті Мінекономіки будуть іти проекти.</p>
<p>Цей закон треба прийняти в першому читанні. Обов'язково. І на перший день сесії проголосувати, для того щоб уряд отримав транш. Бо без цієї норми, що вони контролюють використання бюджетних коштів…</p>
<p>&nbsp;</p>
<p>ГОЛОВУЮЧИЙ. Дякую. Від Радикальної партії Віктор Валерійович Галасюк. Запрошую до слова.</p>
<p>&nbsp;</p>
<p>17:49:51</p>
<p>ГАЛАСЮК В.В.</p>
<p>Дякую. Шановний головуючий, шановні народні депутати! Безумовно, ми маємо підтримати цей законопроект в першому читанні за основу. Він є дуже важливим для нашого з вами спільного уряду, для того, щоб включити ті механізми бюджетні, які дозволять Україні&nbsp; залучити не кошти на проїдання, на затикання бюджетних дірок, а інвестиційні кошти, в тому числі від японського уряду, загальною сумою понад мільярд доларів.&nbsp; Це те, що потрібно для розвитку української економіки, для відбудови власної промисловості.</p>
<p>Безумовно, дуже мало досконалих законів йдуть на перше читання. Тому давайте його підтримаємо, приймемо за основу, доопрацюємо до другого читання разом дуже ретельно. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, під час обговорення прозвучали дві пропозиції. Одна – прийняти&nbsp; законопроект за основу. Інша – повернути суб'єкту законодавчої ініціативи на доопрацювання. Ми зробимо таким чином. Першу, ми поставимо, пропозицію про прийняття за основу. І я попрошу усіх депутатів, які покинули зал з невідомих причин і знаходяться в кулуарах, повернутися до робочих місць. Отже, якщо перша пропозиція не набере необхідної кількості голосів, тоді я поставлю на голосування пропозицію від комітету про повернення законопроекту суб'єкту законодавчої ініціативи. Я прошу зайти в зал, наблизитись до своїх робочих місць, до карточок народних депутатів.</p>
<p>І я ставлю на голосування проект Закону про внесення змін до Бюджетного кодексу України щодо державних капітальних вкладень (реєстраційний номер 1537) за основу. Прошу визначатись. Прошу проголосувати.</p>
<p>&nbsp;</p>
<p>17:51:59</p>
<p>За-152</p>
<p>На жаль, дана пропозиція не набрала необхідної кількості голосів.</p>
<p>Тоді я попрошу, щоб ми… Народні депутати, щоб ми виявили повагу і до уряду, і до нашого міністра, і щоб ми, принаймні, зараз змогли всі гуртом проголосувати за пропозицію повернути суб'єкту права законодавчої ініціативи на доопрацювання.</p>
<p>Отже, я ставлю другу пропозицію, пропозицію комітету щодо проекту Закону про внесення змін до Бюджетного кодексу України (щодо державних капітальних кладень) (1537) про повернення суб'єкту права законодавчої ініціативи на доопрацювання. Прошу проголосувати.&nbsp;&nbsp;&nbsp;&nbsp;</p>
<p>&nbsp;</p>
<p>17:52:54</p>
<p>За-200</p>
<p>Є заклики&nbsp; залу, що не всі встигли проголосувати і тому я поставлю зараз на повернення до голосування, але ще раз закликаю депутатів зайти в зал, підійти до своїх робочих місць для того, щоб ми могли проголосувати. Отже я ставлю на голосування про повернення до голосування. Хто підтримує повернутися що голосування за дану пропозицію,&nbsp; прошу проголосувати.</p>
<p>&nbsp;</p>
<p>17:53:46</p>
<p>За-195</p>
<p>На жаль і ця пропозиція не набрала необхідної кількості голосів, тому законопроект є відхилений.</p>
<p>І ми переходимо до розгляду наступного законопроекту. Наступним ставиться на розгляд проект Закону про внесення змін до Кримінального кодексу&nbsp; України (№ 1268). І я прошу підтримати пропозицію розглянути даний&nbsp; проект&nbsp; закону за скороченою процедурою. Прошу проголосувати за скорочену процедуру,&nbsp; будь ласка.</p>
<p>&nbsp;</p>
<p>17:54:29</p>
<p>За-182</p>
<p>Дякую!</p>
<p>До доповіді запрошується народний депутат&nbsp;&nbsp; України Нечипоренко Валентин Миколайович.</p>
<p>&nbsp;</p>
<p>17:54:44</p>
<p>НИЧИПОРЕНКО В.М.</p>
<p>Шановні &nbsp;депутати, я розумію, що кінець робочого дня, вже тяжко, але прошу звернути вашу увагу. Перед тим, як озвучити суть закону, хочу нагадати вам деякі цифри. На сьогоднішній день в Збройні Сили України і в Національну гвардію призвано майже 100 тисяч чоловік, при цьому, статус учасника АТО отримало тільки 6 тисяч. Але, незважаючи на те, 1 тисяча 290 осіб, які подані, як претенденти на звання учасника АТО, не покидали штабів, тобто вони не приймали участі в бойових діях. 73 претендента &nbsp;- на статус учасника АТО були в зоні один день, один день в зоні АТО.</p>
<p>Тому цим законом пропонується внести зміни до Кримінального кодексу України, які будуть передбачати до кримінальної відповідальності за незаконну відмову або за незаконне надання статусу учасника АТО. Тобто тим, хто воює і їм незаконно відмовляють, несуть за це відповідальність, і той, хто був один день або, як тут був заступник міністра, тому, кому надають незаконно, той, хто надав незаконно - до кримінальної відповідальності. Дуже короткий закон і простий. Якщо не буде заперечень, у тих, хто має в цих справах досвід, я пропонував би проголосувати його за основу і в цілому. Якщо у людей, які мають більше досвіду, є пропозиція добавити його, тоді прошу в другому читанні за скороченою процедурою. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. До співдоповіді запрошується голова Комітету з питань законодавчого&nbsp; забезпечення і правоохоронної діяльності Кожем'якін Андрій Анатолійович.</p>
<p>&nbsp;</p>
<p>17:56:46</p>
<p>КОЖЕМ’ЯКІН А.А.</p>
<p>Шановний пан головуючий, шановні колеги!&nbsp; Комітетом&nbsp; з питань законодавчого забезпечення і правоохоронної діяльності розглянутий проект нашого колеги Нечипоренка, №1268. Дійсно, цим законопроектом пропонується доповнити Кримінальний кодекс статтями 358-1 і 364-2. Але розглянувши законопроект члени комітету зазначили, що діяння, передбачені в нових статтях, які вносить наш колега, пропонує внести 358-1 і в окремих випадках слід кваліфікувати як або за статтею 358, яка вже діє і існує в Кримінальному кодексі – це підроблення документів, печаток, штампів та бланків, збут чи використання підроблених документів, печаток, штампів, або за статтею 366 Кримінального кодексу "Службове підроблення". Таким чином, комітет провівши дискусію і обговоривши це питання прийняв рішення повернути законопроект суб'єкту права законодавчої ініціативи на доопрацювання. Такої ж думки додержується і Головне науково-експертне управління Апарату Верховної Ради України. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Користуючись своїм правом головуючого, згідно з Регламентом, продовжую засідання на 15 хвилин. І зараз ми маємо визначитись, якщо ми входимо в обговорення, ми наступний законопроект вже не розглянемо. Якщо не входимо - ще зможемо розглянути. Скажіть, чи&nbsp; є потреба для обговорення? Якщо є потреба тоді, будь ласка, запишіться два – "за", два – "проти".</p>
<p>Дякую. Від Радикальної партії слово надається Купрієнко.</p>
<p>Прошу включити мікрофон.</p>
<p>&nbsp;</p>
<p>17:58:39</p>
<p>КУПРІЄНКО О.В.</p>
<p>Прошу передати слово командиру батальйону Святої&nbsp; Діви Марії Ліньку Дмитру.</p>
<p>&nbsp;</p>
<p>ГОЛОВУЮЧИЙ. Прошу передати слово.</p>
<p>&nbsp;</p>
<p>17:58:52</p>
<p>ЛІНЬКО Д.В.</p>
<p>Дмитро Лінько, Радикальна партія.</p>
<p>Насправді, закон дуже потрібний, тому що ми були в державній службі, яка займається виданням цих статусів учасників АТО. І ми побачили дані, вони не засекречені, але вони нам надали ці данні і ми зараз з ними працюємо. Там величезна кількість людей, які не заслуговують на цей статус. А лікарі у нас, які постійно перебувають в бойових діях, лише 2 лікарі отримали статус&nbsp; учасників бойових дій. Тому ми пропонуємо прийняти закон за основу, доробити його і прийняти в другому читанні. Тому що потрібно посилювати, і ми говорили про це керівнику державної служби, посилювати контроль. Ми будемо контролювати цю ситуацію і людей, яких відхиляють незаконно – солдатів, які не знають, які треба довідки отримати, це незаконно. Потрібно, якщо у людини відірвало ногу, потрібно автоматично видавати їм довідку і статус учасника АТО. Тому цей закон потрібен і потрібно його доопрацьовувати. Якщо там щось не так – давайте доопрацюємо в&nbsp; другому читанні.&nbsp; Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую. Прошу дати слово Ничипоренку Валентину Миколайовичу, "Економічний розвиток".</p>
<p>&nbsp;</p>
<p>17:59:57</p>
<p>НИЧИПОРЕНКО В.М.</p>
<p>Я хотів єдине, що сказати, що я також вважаю, що його приймати треба тільки за основу, бо дійсно до мене тільки що підійшли і сказали: "Закон гарний, але є, що добавляти". Тому пропоную його – тільки за основу. Дякую. Але за скороченою процедурою. Дякую.</p>
<p>&nbsp;</p>
<p>ГОЛОВУЮЧИЙ. Слово надається від "Блоку Петра Порошенка" депутат Каплін. Прошу включити мікрофон.</p>
<p>&nbsp;</p>
<p>18:00:33</p>
<p>КАПЛІН С.М.</p>
<p>Ми готові підтримати &nbsp;цей законопроект, в питаннях потрібно навести абсолютний порядок. Пропонуємо прийняти його за основу і в процесі доопрацювання додати окремі інші норми.</p>
<p>Я б особисто, наприклад, хотів, аби кожен негідник, який отримав незаконно статус учасника АТО, поніс найжорсткішу відповідальність за цей свій вчинок. Ми не повинні прощати жодній наволочі, яка користується ситуацією, яка склалася на фронті. Ми повинні забезпечити усі необхідні можливості покарання по закону, по жорсткому закону, за правилами воєнного часу тих, хто намагається зробити собі притулок від закону, спираючись і користуючись боротьбою наших хлопців, наших дітей на фронті.</p>
<p>Окремо я би хотів, щоб ми обговорили і вступили в серйозну дискусію щодо відповідальності військових комісарів, які перетворюють процес прийняття рішення, своїх рішень буквально в бізнес. Я вважаю, що керувати комісаріатами повинні ті, хто був на фронті, ті, хто бачив біду, хто боровся за цілісність нашої країни, ті, хто поранені, а не ті, хто насидів ці місця протягом останніх 20-25 років, і весь цей час займалися безпосередньо бізнесом, а не захистом інтересів нашої держави і наведення порядку в нашій державі.</p>
<p>Підсумовуючи, ми&nbsp; підтримуємо цей законопроект. Переконаний, що спільною працею зробимо його бездоганним і покарано буде кожного, хто порушує закон.&nbsp; Покарано по закону і по нормам військового часу.</p>
<p>&nbsp;</p>
<p>ГОЛОВУЮЧИЙ. Кишкар Павло Миколайович, фракція "Самопоміч".</p>
<p>&nbsp;</p>
<p>18:02:41</p>
<p>КИШКАР П.М.</p>
<p>Дорогі колеги! Дуже настійливо буду просити, щоб ми поверталися до життя в реальності. В реальності Кримінальним кодексом передбачено&nbsp; відповідні статті, за якими можна притягувати до відповідальності людей, які підставно або безпідставно надають той чи інший статус. Система від того, що ви передбачите ще одну окрему статтю не запрацює. Беріть і контролюйте. У вас як народних депутатів є всі можливості для притягнення цих людей до відповідальності. Беріть і контролюйте. Не вдавайте. Це суто популістичний нормативно-правовий акт, який ну не вартий взагалі уваги. Ми зараз займаємося не головним, а взагалі&nbsp; незрозуміло чим.&nbsp; Кримінальним кодексом, діючим,&nbsp; передбачено&nbsp; відповідні статті. Вперед до роботи! Контролюйте роботу тих органів, які відповідають за надання статусу учасника АТО.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую вам.&nbsp; Обговорення завершено.&nbsp; Думки в залі розділилися. І ми зробимо так, як із попереднім проектом закону. Спочатку ми поставимо&nbsp; пропозицію, яка звучала від доповідачів проголосувати за основу. Якщо ця пропозиція не набере більшості, ми поставимо пропозицію комітету повернути суб'єкту права законодавчої ініціативи на доопрацювання.</p>
<p>Я прошу, для останнього потужного голосування, повернутись народних депутатів в зал, хто з незрозумілих причин його покинув і підготуватись до голосування.</p>
<p>Отже, ставиться на голосування проект Закону про внесення змін до Кримінального кодексу України щодо встановлення відповідальності за безпідставну відмову або незаконне надання статусу учасника бойових дій, номер 1268, за основу.</p>
<p>Прошу визначитись шляхом голосування. Будь ласка.</p>
<p>&nbsp;</p>
<p>18:04:50</p>
<p>За-166</p>
<p>Ця пропозиція не набрала необхідної кількості голосів і тому я попрошу, щоб ми сконсолідувались навколо наступної пропозиції, пропозиції профільного комітету, повернути даний законопроект суб'єкту права законодавчої ініціативи.</p>
<p>Отже, ставлю на голосування пропозицію повернути суб'єкту права законодавчої ініціативи на доопрацювання проект Закону про внесення змін до Кримінального кодексу України, номер 1268.</p>
<p>Прошу проголосувати.</p>
<p>&nbsp;</p>
<p>18:05:38</p>
<p>За-155</p>
<p>Дана пропозиція теж не набрала необхідної кількості голосів. Закон, проект Закону відхилений.</p>
<p>Наша робота на сьогодні добігла кінця. Ми прийняли сьогодні надзвичайно важливі закони. День був хоч важкий, але успішний. Я закриваю вечірнє засідання Верховної Ради України.</p>
<p>Завтра о 10 ранку ми продовжимо нашу роботу. Дякую. До побачення.</p>
<p>&nbsp;</p>
<p>&nbsp;</p>

