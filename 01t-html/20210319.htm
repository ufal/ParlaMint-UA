Стенограма пленарного засідання
19 березня 2021

<p align=center>ЗАСІДАННЯ ШІСТНАДЦЯТЕ</p>
<p align=center>Зал засідань Верховної Ради України</p>
<p align=center>19 березня 2021 року, 10 година</p>
<p align=center>Веде засідання Голова Верховної Ради України РАЗУМКОВ Д.О.</p>
<p><b> </b></p>
<p><b> </b></p>
<p>10:02:08</p>
<p>ГОЛОВУЮЧИЙ. Доброго ранку, шановні колеги! Доброго ранку, шановні представники засобів масової інформації!</p>
<p>Будь ласка, підготуйтеся до реєстрації, займіть свої місця. Як завжди, нагадую: реєстрація відбувається шляхом натискання зеленої кнопки, першої зліва, (доброго ранку!) із застосуванням сенсорної кнопки.</p>
<p>Запросіть, будь ласка, народних депутатів до зали.</p>
<p>Шановні колеги, готові реєструватися? Прошу реєструватися.</p>
<p></p>
<p>10:03:44</p>
<p>У залі зареєстровано 151 народний депутат України. Пленарне засідання Верховної Ради України оголошую відкритим.</p>
<p>По-перше, сьогодні день народження нашого колеги Степана Івановича Кубіва. Вітаю. Бажаю успіхів, досягнень, наснаги і здоров'я в першу чергу. <i>(Оплески) </i></p>
<p>Шановні колеги, вчора під час наради з головами депутатських фракцій та груп було досягнуто консенсусу щодо сьогоднішнього пленарного дня. Ми працюємо без перерви з 12-ї до 12:30. Ми працюємо фактично з 10 до 12:30. Після цього з 12:30 до першої зачитує запити Олена Костянтинівна Кондратюк. Після цього планується позачергове засідання щодо зміни календарного плану Верховної Ради України. Всі все пам'ятають?</p>
<p>Ми не можемо це голосувати, тому я сподіваюся, що немає заперечень у колег, так, як вчора було домовлено з фракціями, всі дотримаються. Дякую.</p>
<p>Шановні колеги, сьогодні згідно статті 229 Регламенту Верховної Ради України о 10-й годині ми маємо "годину запитань до Уряду". Сьогодні присутні шановні колеги з Кабінету Міністрів України. Зараз, як і завжди, у нас 20 хвилин – на виступ доповідача; 21 хвилина – на запитання до доповідача від депутатських фракцій та груп; після цього 20 хвилин – на запитання від народних депутатів України. Немає заперечень? Немає.</p>
<p>Шановні колеги, на трибуну для виступу запрошується міністр охорони здоров'я України Максим Володимирович Степанов. Максим Володимирович, будь ласка.</p>
<p>І поки Максим Володимирович підходить до трибуни, я всім нагадую, сьогодні буде виступ Президента Наусєди в стінах парламенту. Прохання, щоб на цей час народні депутати були присутні в залі. Дякую.</p>
<p></p>
<p>10:05:59</p>
<p>СТЕПАНОВ М.В.</p>
<p>Доброго дня шановному українському народу! Доброго дня всім присутнім! За останні два тижні я виступаю в цьому залі вдруге. З одного боку, це може говорити про високий інтерес народних депутатів до теми вакцинації та стратегії Міністерства охорони здоров'я по боротьбі з коронавірусом, а з іншого, про значну політизацію всієї теми пандемії.</p>
<p>Я не буду вдаватися в подробиці і проводити екскурс в історію, з якими ресурсами заходило Міністерство охорони здоров'я і вся країна в світову пандемію, з чим, а, вірніше, без чого: без масок, без ліжок, без кисню, без ШВЛ, елементарного захисту медиків та з мізерними зарплатами лікарів, яких кинули в бій проти COVID-19.</p>
<p>Стан і якість медичної системи залишиться на совісті тих людей, які керували системою раніше. Єдине прохання до цих людей, перестаньте мучити Міністерство охорони здоров'я та українців своїми порадами, як краще щеплювати, де брати вакцини і як організовувати процес, "лава запасних" визначена для відпочинку. У вас було вдосталь часу показати якість "гри на полі" і результати, і результат всім очевидний.</p>
<p>Але повернемося до боротьби з коронавірусом. За цей рік наша медична система зробила навіть не крок, а колосальний стрибок в розвитку. Ми запустили 6 тисяч апаратів штучної вентиляції легень, збільшили потужності лабораторій лише ПЛР-тестування в 400 разів, організували більше 60 тисяч ліжок з киснем, ухвалили низку надефективних управлінських рішень, які дозволили нам знайти баланс між економікою і епідемситуацією.</p>
<p>Стратегія адаптивного карантину дійсно спрацювала. Наші управлінські рішення, основані на епідеміологічних показниках та інших маркерах, дозволили тримати ситуацію під контролем. Єдиний повноцінний і тотальний весняний локдаун був потрібен для запуску медичної системи. Решту року протиепідемічні заходи були в рази м'якші за світові та європейські.</p>
<p>А чи знаєте ви, що, наприклад, влада Франції взяла на озброєння наше рішення карантин вихідного дня? Думаю, ні. Можливо, у нас існувала заборона на вихід з дому без поважних причин? Також ні. А такі заборони і досі діють у кількох країнах Європейського Союзу.</p>
<p>Згадайте, скільки разів Міністерство охорони здоров'я ініціювало введення комендантської години? Я відповім: нуль разів. Разом з нашими лікарями, вченими і епідеміологами ми запровадили систему, яка дозволяє нам тримати найнижчі показники смертності серед країн Європи на мільйон населення, 36 місце. Тобто попереду нас 35 країн, смертність яких перевищує нашу в рази – в 2 рази, в 3 рази. Це не просто цифри, це тисячі і десятки тисяч врятованих життів українців, наших з вами громадян, які повернулися з лікарняних ліжок інтенсивної та кисневої терапії не в сиру землю, а додому, до близьких, родичів, друзів.</p>
<p>Хто досяг цього результату? Можливо, вакцинатори від політики, які спочатку критикували карантин, потім відсутність вакцин, потім їх якість, кількість, виробника, етикетку і, насамкінець, швидкість вакцинації? Ні, критики тільки заважали. Цю роботу зробили наші лікарі, медики, працівники сфери охорони здоров'я, для яких клятва Гіппократа священна, а повага до українського народу вища за інстинкт самозбереження. Вони справжні герої другого фронту країни – ковідного. І відповідно до фронтових бойових умов повинні бути максимально екіпіровані і захищені.</p>
<p>В умовах пандемії коронавірусу найкращий захист наших лікарів – вакцинація. Це розуміє весь світ, крім деяких наших політиків та їх ручних експертів, які в погоні за тимчасовими політичними дивідендами намагаються створити криве дзеркало паралельної реальності, в якому все погано, вакцини не такі, а Міністерство охорони здоров'я не справляється.</p>
<p>Чи розуміють політики, які називають Covishield від AstraZeneca дженериком, що це поняття можна використовувати виключно для препаратів з низькомолекулярною діючою хімічною речовиною, якими вакцини не є в принципі?</p>
<p>Чи вибачаються за свої заяви про відмову Європи від вакцини після того, як Європейська медична агенція та Всесвітня організація охорони здоров'я заявляють про відсутність будь-якого взаємозв'язку тромбозу і вакцинації та рекомендують продовжити щеплення? Ні, не вибачаються.</p>
<p>Чи забирають свої слова про Covishield як вакцину для бідних країн після того, як цю саму вакцину на тому ж самому заводі, як і для України, замовляє собі Великобританія та Канада? Ні, не забирають.</p>
<p>Чому? Відповідь очевидна: вибачитись – означає взяти на себе відповідальність за відмову від вакцинації, які несуть за собою ускладнення, реанімація та смерть сотень людей.</p>
<p>Я хочу звернутися до мудрого українського народу. Відділяйте зерна від полови, перевіряйте інформацію, довіряйте лише офіційним джерелам і каналам комунікацій. У нас та наших міжнародних партнерів достатньо інформаційних ресурсів, на яких розміщено виключно достовірну і правдиву інформацію про хід вакцинації, якість вакцин, їх безпечність та дієвість.</p>
<p>З 1 березня 2021 року запущено інформаційний ресурс вакцинації covid19.gov.ua, на якому розміщена абсолютно вся інформація, яка стосується вакцинації в Україні – від розвінчування основних міфів та фейків про вакцинацію до можливості запису в лист очікування.</p>
<p>Попри інформаційну вакханалію і відверту брехню щодо теми вакцинації, в лист очікування через інформаційні ресурси, в тому числі через додаток "Дія", записалося вже більше 290 тисяч людей. Це найкраща відповідь наших людей тим політикам, які в режимі 24/7 вставляють Міністерству охорони здоров'я палки в колеса в безнадійних способах обманути українців і зірвати програму вакцинації. Це наносить удар Україні і українцям, більше шкоди, ніж вся ворожа пропаганда разом взята. Моя позиція залишається незмінною: українці мають отримати виключно безпечні, сертифіковані міжнародними організаціями, дієві та якісні вакцини від визнаних світом виробників.</p>
<p>Дорожня карта вакцинації передбачає п'ять основних етапів. Менше ніж за місяць, а як відомо, перше щеплення в Україні було зроблено 24 лютого, ми перейшли до другого етапу вакцинації. З наступного тижня розпочинається робота стаціонарних пунктів щеплення та вакцинація сімейних лікарів. На сьогодні в Україні вакциновано 92 тисячі 713 людей.</p>
<p>Політики багато говорять про недовіру медиків або військових до вакцини, але насправді це не так. Вони вакцинуються і подають приклади своїм колегам та всім українцям. За моєю спиною на екрані Сергій Жмурко – спеціальний кореспондент АрміяInform, начальник мобільної прес-групи оперативно-тактичного угрупування "Північ" – він вакцинувався.</p>
<p>Олександр Вороньків – лікар-пульмонолог Центру легеневих захворювань міста Івано-Франківська, доцент кафедри фтизіатрії і пульмонології – він вакцинувався.</p>
<p>Дарія Сімчук – лікар-анестезіолог Житомирської лікарні № 2 імені Павлусенка – вона вакцинувалася. І всі вони публічно закликали до цього своїх колег.</p>
<p>Через цю брехню, яка розповсюджується щодо вакцинації медиків в соціальних мережах лікарі розгорнули цілу кампанію за хештегом "Я – лікар, я – вакцинуюсь". Переглянути сторінки наших медиків за цим посиланням – не вистачить цілого життя. Їх тисячі, а це значить, що лікарі відмовляються від вакцинації лише в хворій уяві і політичних антивакцинаторів.</p>
<p>З ініціативою публічної вакцинації виступили і релігійні діячі. Верховний Архієпископ Києво-Галицький, Глава Української Греко-Католицької Церкви Святослав та Архімандрит Михайлівського Золоверхого монастиря Лаврентій, представник Федерації єврейських громад столиці України Леонід Барац, представник іудейської громади руху "Хабад Любавич" в Україні Борис Стругацький. І всі вони заявили про необхідність вакцинації і зробили це публічно.</p>
<p>Я абсолютно і цілком розділяю думку отця Лаврентія, який наголосив, що Церква приймає вакцинацію як один із способів, щоб подолати або принаймні обмежити поширення цієї страшної хвороби і що щеплення може стати частиною Божого промислу. Подумайте про ці слова.</p>
<p>Найближчим часом ми отримаємо додаткову партію вакцини – 1,5 мільйона доз AstraZeneca, Covidshield очікують на відправку в Україну від індійського Serum Institute. Ми тільки чекаємо дозволу уряду Індії. Зареєстровано та очікуємо на поставку в Україну вакцини CoronaVac від виробника Sinovac Biotech. З вірогідністю майже 100 відсотків можна прогнозувати потужну кампанію наших антиваксів проти і цього препарату.</p>
<p>А між тим, Sinovac Biotech є найбільшою китайською компанією з виробництва вакцин і визнаним світовим авторитетом у виробництві імунобіологічних препаратів. Компанія щорічно виготовляє до 500 мільйонів доз вакцин високої якості і поставляє їх за контрактами в багато країн світу.</p>
<p>18 березня я мав півторагодинну зустріч з керівництвом Фонду UNICEF в Україні і отримав запевнення, що до кінця березня - початку квітня в рамках міжнародної ініціативи COVAX ми отримаємо партію в 570 тисяч доз від AstraZeneca, а до кінця травня ще 1,1 - 1,2 мільйона доз вакцин виробництва цієї компанії. Окрім того, ще вакцини компанії Pfizer.</p>
<p>За попередніми домовленостями ми також очікуємо на поставку до країни вже законтрактованої, підкреслюю, законтрактованої вакцини американської компанія Novavax в обсязі 10 мільйонів доз та індійської розробки від Bharat Biotech. Обидві вакцини на всіх етапах клінічних досліджень показали дуже високі результати. Доведена ефективність Novavax складає 89,3 відсотка, а вакцина Kovaхin від Bharat Biotech досягла показника 81 відсоток.</p>
<p>Таким чином, наша стратегія, яка направлена на забезпечення вакцинами всіх бажаючих протягом цього календарного року, вже виконується, а мета – це досягнення колективного імунітету, а він починає формуватися з цифри 60 відсотків вакцинованих. І вона є абсолютно досяжною.</p>
<p>Проте не все залежить виключно тільки від Міністерства охорони здоров'я. Місцеві органи влади також повинні максимально включитися в процес боротьби з COVID-19. Приємно бачити, що мери вже багатьох міст прийняли нашу позицію і почали вживати превентивні обмежувальні заходи. Прикладу Києва, Вінниці та Львова повинні слідувати та інші. Коронавірус не зважає на амбіції, політичні рейтинги та графіки в соціологічних опитуваннях. Він забирає життя.</p>
<p>Вкотре наголошую, коронавірус – наша спільна біда, і від того, наскільки суспільство консолідується навколо її вирішення залежить, як швидко країна повернеться до звичного життя.</p>
<p>Я недарма на початку говорив про лаву запасних. Завершити виступ хочу цитатою великого українця і стратега Валерія Васильовича Лобановського: "Гра забувається, а результат залишається в історії". Дайте нашим вченим, лікарям і Міністерству охорони здоров'я спокійно виконати свою програму – порятунок української нації, і показати результат.</p>
<p>Дякую за увагу.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>10:20:49</p>
<p>ГОЛОВУЮЧИЙ. Дякуємо.</p>
<p>Шановні колеги, прошу записатися на запитання до міністра охорони здоров'я.</p>
<p>Слово надається народному депутату Шахову Сергію Володимировичу, депутатська група "Довіра".</p>
<p></p>
<p>10:21:20</p>
<p>ШАХОВ С.В.</p>
<p>Сергій Шахов, Луганщина. Передаю слово Олегу Кулінічу. Андрію Іванчуку.</p>
<p></p>
<p>ГОЛОВУЮЧИЙ. Кому, ще раз? Будь ласка, передайте слово.</p>
<p></p>
<p>10:21:32</p>
<p>ІВАНЧУК А.В.</p>
<p>Доброго дня! Андрій Іванчук, Прикарпаття, депутатська група "Довіра".</p>
<p>Шановний пане міністре, я звертаюся до вас з таким запитанням і з проханням. Ми визначилися з першочерговою категорією людей, які підпадають під першу хвилю вакцинації. Але урядом до сьогоднішнього дня не розроблений перелік підприємств критичної інфраструктури, підприємств з техногенним впливом і з техногенною небезпекою, які працюють в цілодобовому режимі роботи, а також підприємств, які забезпечують сьогодні країну медичним киснем, засобами захисту і всім іншим необхідним для боротьби з пандемією.</p>
<p>Тому прошу мій виступ вважати депутатським запитом, і Прем'єр-міністру негайно доручити Міністерству економіки, Міністерству охорони здоров'я визначитися з переліком критично важливих підприємств, критичної інфраструктури безперебійним циклом роботи. Тому що, якщо у нас не буде кисню, якщо у нас не буде електроенергії, то нам не буде чим боротися під час локдауну з пандемією.</p>
<p>Дуже дякую і чекаю на дуже швидку від вас реакцію.</p>
<p></p>
<p>10:22:44</p>
<p>СТЕПАНОВ М.В.</p>
<p>Дякую за запитання.</p>
<p>Дійсно, в нашому плані вакцинації саме таке виділити в окремий етап те, про що ви говорите, цих працівників не передбачали, але я вважаю, що є слушні ваші пропозиції. І впевнений, що визначаться мої колеги щодо підприємств, які є надважливі для функціонування нашої державі, важливі для безпеки нашої держави. І ми відповідне приймемо рішення щодо змін до плану вакцинації.</p>
<p></p>
<p>ГОЛОВУЮЧИЙ. Дякую.</p>
<p>Слово надається народному депутату Бурмічу Анатолію Петровичу, фракція політичної партії "Опозиційна платформа - За життя".</p>
<p></p>
<p>10:23:26</p>
<p>БУРМІЧ А.П.</p>
<p>Бурміч Анатолій Петрович, опозиційна фракція.</p>
<p>Скажіть, шановний пане міністре, ви згадали про те, що заходили в пандемію без масок. Ви вже розібралися, з чиєї вини і чи покарано? Це перше питання.</p>
<p>І друге питання. На сьогодні у нас завезено одну вакцину Covishield, я не буду оцінювати її якість і як вона завозилась, у мене питання в іншому. Коли буде друга, третя вакцина, щоб люди мали якийсь вибір?</p>
<p>Дякую.</p>
<p></p>
<p>10:24:07</p>
<p>СТЕПАНОВ М.В.</p>
<p>Дякую за запитання.</p>
<p>Міністерство охорони здоров'я не має ніякого функціоналу щодо розбиратися щодо якихось правопорушень або інших речей, пов'язаних із порушенням законодавства. Це компетенція інших органів. Міністерство охорони здоров'я в межах своєї компетенції забезпечувало масками, ліжками, киснем – все те, що потрібно для рятування українця.</p>
<p>Щодо вашого другого запитання по вакцинах. Я в своєму виступі в тому числі торкнувся цього питання, що ті вакцини, про які в нас уже підписано договори і які ми завозимо. Це вакцина AstraZeneca, Covishield, це вакцина виробництва компанії Sinovac, це вакцина виробництва компанії Novavax, і це вакцини, які будуть нам поступати, в тому числі в рамках ініціативи COVAX вакцина виробництва компанії Pfizer. Також ми зараз у процесі перемовин, на завершальній стадії вже підписання договорів з іншими виробниками.</p>
<p>Дякую. У нас про наступні поставки є відповіді, все дав у вашому...</p>
<p></p>
<p>ГОЛОВУЮЧИЙ. Будь ласка, слово надається народному депутату Железняку Ярославу Івановичу, фракція політичної партії "Голос".</p>
<p></p>
<p>10:25:44</p>
<p>ЖЕЛЕЗНЯК Я.І.</p>
<p>Пане міністр, передаю слово вашій улюбленій народній депутатці Ользі Стефанишиній.</p>
<p></p>
<p>ГОЛОВУЮЧИЙ. Передайте улюбленій народній депутатці Стефанишиній.</p>
<p></p>
<p>10:25:53</p>
<p>СТЕФАНИШИНА О.А.</p>
<p>Пан Степанов, у нас сьогодні одне за одним закриваються українські міста на локдаун жорсткий: Львів, Полтава, Київ. У той же час інші країни, які весь цей час з грудня вакцинували своє населення, навпаки відкриваються, діти ідуть в школу, починає працювати бізнес. Тому що уряди тих країн і міністерства охорони здоров'я подбали про своїх людей. А ви перетворили Україну в ковідне гетто.</p>
<p>У нас за вчора померло 262 людини. Ми на передостанньому місці в Європі за вакцинацією на мільйон населення сьогодні. Ваш каскад, про який ви розповідали минулого разу, не працює. Натомість ви тут 20 хвилин розпиналися про те, що всі навкруги винні: політики, люди, попередники. Ви рік на посаді, що ви зробили для того, щоб ми сьогодні не втрачали свою економіку і своїх людей?</p>
<p></p>
<p>10:26:58</p>
<p>СТЕПАНОВ М.В.</p>
<p>Те, що стосується смертності. Як я вже неодноразово сказав, говорив, що Україна знаходиться на 36 місці в Європі по рівню смертності. Це головний результат. Це врятовані десятки, сотні тисяч життів, яке зроблено завдяки нашим лікарям і нашим рішенням, до яких точно ви, пані народний депутат, не мали жодного відношення. А, ні, мали. Ви нам заважали весь цей час своїми маніпуляціями, фейками, які ви розповсюджуєте постійно, в тому числі і щодо вакцинації.</p>
<p><i>(Шум у залі)</i></p>
<p></p>
<p>ГОЛОВУЮЧИЙ. Ви завершили, так?</p>
<p>Слово надається народному депутату Батенку Тарасу Івановичу, депутатська група "Партія "За майбутнє".</p>
<p></p>
<p>10:28:00</p>
<p>БАТЕНКО Т.І.</p>
<p>Доброго дня! Прошу передати слово нашій колезі Ірині Мирославівні Констанкевич.</p>
<p></p>
<p>ГОЛОВУЮЧИЙ. Ірино Мирославівно, будь ласка.</p>
<p></p>
<p>10:28:07</p>
<p>КОНСТАНКЕВИЧ І.М.</p>
<p>Шановне товариство, сьогодні особливий день, сьогодні день народження в Ліни Василівни Костенко. І я сподіваюся, що парламентська зала привітає <a name=_GoBack></a>нашу видатну письменницю світового масштабу із сьогоднішніми уродинами. І, пане міністре, ви говорили про фізичний порятунок. То саме Ліна Костенко нам дає духовний і фізичний порятунок.</p>
<p>А тепер питання. Доля ФАПів. Наскільки буде відтерміноване розумне пристосуванство у ФАПах?</p>
<p>І друге. Чи знаєте ви про критичну ситуацію eHealth, що вона "висить" ця система, не реєструє? І які ваші дії як міністерства, щоб виправити цю систему?</p>
<p>Дякую.</p>
<p></p>
<p>10:28:54</p>
<p>СТЕПАНОВ М.В.</p>
<p>Дякую за запитання.</p>
<p>Щодо ФАПів. Моя позиція, що сила України в тому, що вона різна. І у нас навіть інколи в межах однієї області є різна ситуація щодо чисельності людей, які проживають, наприклад, у селах. Наприклад, та ж сама моя улюблена Одеська область, де на півдні є села по 3, 4, 5 тисяч, а на півночі – по 500-700 людей. Але незалежно від того, де живе людина, в якому населеному пункті, їй повинна надаватися медична допомога. І зрозуміло, що в селах, в яких інколи відстань від села до районного центру достатньо велика, ця медична допомога повинна надаватися в тому числі через ФАПи.</p>
<p>Буквально вчора я проводив в тому числі нараду зі своїми заступниками і з НСЗУ щодо введення якихось додаткових стимулів, щоб ФАПи обов'язково залишилися. Але, окрім того, ми повинні користуватися ще іншими механізмами щодо надання цієї медичної допомоги, в тому числі і телемедициною, яку треба максимально запроваджувати для того, щоб фельдшер, який з находиться в ФАПі, щоб він мав зв'язок із лікарем, який знаходиться в районному центрі або в амбулаторії. Тому питання ФАПів, я впевнений, що ніхто їх не буде закривати, ми цього не допустимо.</p>
<p>Щодо системи eHealth. Дійсно, є там відповідні збої щодо великого навантаження в даний момент. Але технічно, я думаю, що протягом найближчих буквально там днів це питання буде вирішене, і вона буде у спокійному режимі працювати. Це пов'язано з контрактуванням закладів з 1 квітня, яке починає відбуватися.</p>
<p></p>
<p>ГОЛОВУЮЧИЙ. Слово надається народному депутату Цимбалюку Михайлу Михайловичу, фракція Всеукраїнське об'єднання "Батьківщина".</p>
<p></p>
<p>10:30:57</p>
<p>ЦИМБАЛЮК М.М.</p>
<p>Дякую, шановний пане головуючий. Михайло Цимбалюк, "Батьківщина". Прошу передати слово заступнику голові фракції Сергію Соболєву.</p>
<p></p>
<p>ГОЛОВУЮЧИЙ. Сергій Владиславович Соболєв, будь ласка.</p>
<p></p>
<p>10:31:07</p>
<p>СОБОЛЄВ С.В.</p>
<p>Соболєв, "Батьківщина". Пане міністр, у мене два дуже конкретних питання і одне побажання.</p>
<p>Скажіть, будь ласка, при таких рівнях захворюваності в Польщі, Чехії, Словаччині, Болгарії, Угорщині коли накінець-то ми відмовимося від фікції самоізоляції через "Дію" і будемо вимагати від кожного, хто купує квиток і хоче в'їхати на територію України, тих, хто пересікає кордон, інші, довідку про відсутність захворювання на COVID, як це роблять всі інші країни.</p>
<p>Друге побажання. Скажіть, будь ласка, коли буде внесений законопроект для того, щоб можливим зробити поставки Pfizer, інших вакцин про створення Державного фонду гарантування внаслідок будь-яких наслідків вакцинування. Без цього, ви знаєте, не буде таких поставок.</p>
<p>І третє. Дуже конкретне побажання. Скажіть, будь ласка, яким чином можна вплинути на тих нерадивих головних лікарів, які відмовляються…</p>
<p></p>
<p>10:32:21</p>
<p>СТЕПАНОВ М.В.</p>
<p>Дякую за запитання.</p>
<p>Щодо довідки про негативний результат тесту ПЛР. Міністерством охорони здоров'я вже винесено на розгляд уряду зміни до постанови, які це передбачають. Впевнений, що на найближчому засіданні уряду це питання буде розглянуто, і всі громадяни інших країн, які в'їжджають в Україну незалежно від рівня захворюваності в їх країнах повинні будуть надати довідку, що за 48 годин, не більше ніж за 48 годин, щоб вони зробили тест ПЛР і мають негативний цей тест.</p>
<p>Щодо закону. Внесений відповідний законопроект 5247. Маю надію, що сьогодні на позачерговій сесії, наскільки я знаю, ви будете його розглядати, що ви його підтримаєте, він нам дуже необхідний. Без прийняття цього закону українцям будуть недоступні певні вакцини певних виробників.</p>
<p>Так, ми маємо таку річ, що виробники вимагають певних умов щодо поставки вакцин. І коли вони їх вимагають, їх, тобто достатньо жорстко, тому що зараз у них немає жодних проблем з продажем цих вакцин, наскільки ми знаємо, в умовах тотального дефіциту в світі по вакцинах.</p>
<p>І щодо вашого третього запитання. Це питання перебуває в мене на надконтролі. Я вважаю, що механізм дії дуже простий. Якщо не виконуються тим чи іншим нерадивим головним лікарем або зараз директором КМП ті умови, які прописані в тому числі і в постанові, на нього потрібно заводити відповідно, мабуть, кримінальні справи і розбиратися правоохоронним органам. Ми достатньо жорстко будемо на це реагувати, зарплата медичних працівників не може бути ніким відмінена або надбавки.</p>
<p></p>
<p>ГОЛОВУЮЧИЙ. Слово надається народній депутатці України Іоновій Марії Миколаївні, фракція політичної партії "Європейська солідарність".</p>
<p></p>
<p>10:34:31</p>
<p>ІОНОВА М.М.</p>
<p>Традиційно хамський виступ міністра. І в парламенту не є інтерес, в парламенту є занепокоєність за громадян України. Тому що ваша поведінка вона визначає саме недовіру людей до вас і тому доводьте тут кожну цифру, і пояснюйте кожну вашу дію. Я вже нагадую, що ваша влада якраз продавала маски в січні і в лютому 2020 року, коли вже в світі панувала пандемія.</p>
<p>Питання наступне. Чому фірма, чому Serum Institute зареєстрована на фірму-прокладку, яка існує на чагарнику і належить братам Кумарам, відомі афери, регіонали. Тільки не кажіть, що це умова виробника, бо з китайцями ви вже так, на жаль, спростували китайці ваші слова.</p>
<p>І моє друге питання щодо "ОХМАТДИТу". Якраз попередники добудували "ОХМАТДИТ на 90 відсотків і по обладнанню першу і другу лінію. А ви зараз можете провалити добудову і фінансування "ОХМАТДИТу". Коли буде затверджена стратегія "ОХМАТДИТу"?</p>
<p>Дякую.</p>
<p></p>
<p>10:35:31</p>
<p>СТЕПАНОВ М.В.</p>
<p>Перше питання. Я вам зараз поясню, яким чином відбувається реєстрація лікарського засобу. Я вже вам це пояснював, але розумію, що це було, мабуть, незрозуміло.</p>
<p>Компанія-виробник лікарського засобу подає відповідні документи до державного експертного центру, який складається з заявки, досьє, реєстраційної форми. В який спосіб може подавати вона це досьє? Це наше законодавство, воно так влаштовано і воно повністю гармонізоване з європейським законодавством, або самостійно, або через свого представника. В який спосіб воно буде подавати, це вирішує виключно компанія-виробник, і ні Міністерство охорони здоров'я, ні народні депутати, ні будь-якась інша посадова особа в нашій країні не має до цього жодного відношення і не може на це впливати. Це перше.</p>
<p>Друга у вас була репліка щодо виробництва компанії Sinovac. Ви, на жаль, знову говорите неправду щодо доведення, не доведення, що це не було бажання компанії Sinovac, всі документи, які в тому числі вам, по-моєму, предоставляли, принаймні, там були запити відповідні від народних депутатів, ми все це надавали неодноразово.</p>
<p>Щодо "ОХМАТДИТу". В минулому році була відкрита відповідна друга черга, в цьому році буде відкрита третя черга, воно перебуває у нас на контролі, і "ОХМАТДИТ" дійсно буде європейською лікарнею, теж за це можете не хвилюватися. Ми неодноразово доведемо, що ми здатні це робити і здатні рятувати наших громадян, в тому числі і маленьких громадян, наших українців, наших дітей.</p>
<p>Дякую вам за запитання.</p>
<p></p>
<p>ГОЛОВУЮЧИЙ. Слово надається народному депутату Драбовському Анатолію Григоровичу, фракція політичної партії "Слуга народу".</p>
<p></p>
<p>10:37:38</p>
<p>ДРАБОВСЬКИЙ А.Г.</p>
<p>Прошу передати слово Радуцькому депутату, профільний комітет.</p>
<p></p>
<p>ГОЛОВУЮЧИЙ. Михайло Радуцький, будь ласка.</p>
<p></p>
<p>10:37:47</p>
<p>РАДУЦЬКИЙ М.Б.</p>
<p>Шановний Максим Володимирович, у мене до вас два запитання.</p>
<p>Запитання перше. Наприкінці минулого року було прийнято рішення про забезпечення розгортання чотирьох мобільних госпіталів в різних регіонах України. Хотів би дізнатися, чи зроблені ці госпіталі, і чому зараз, коли у нас такі міста, як Київ, задихаються від нестачі місць, він не розгорнутий ще й досі, якщо він зроблений?</p>
<p>І друге питання. Ми на цей рік Академії медичних наук виділили з бюджету України 5 мільярдів гривень, практично 5 мільярдів. Чому досі ви не передали для міста Києва, в якого сьогодні вже практично не існує місць для розташування хворих на COVID, ні одного ліжка з Академії медичних наук України?</p>
<p>Дякую.</p>
<p></p>
<p>10:38:38</p>
<p>СТЕПАНОВ М.В.</p>
<p>Дякую за запитання.</p>
<p>Щодо мобільних госпіталів. Був зроблений мобільний госпіталь ДСНС, були виділені відповідні кошти, обладнаний він, і зараз він розгорнутий в Івано-Франківській області. До речі, те, що стосується Івано-Франківської області, там вже майже протягом тижня ми фіксуємо повну стабілізацію і впевнений, що найближчим часом ми в змозі будемо його перевезти в інше місце, в тому числі в Київ, якщо це знадобиться.</p>
<p>Щодо другого запитання, Академії медичних наук. Ще минулого тижня було прийнято відповідне рішення, дієве і грамотне відповідне рішення, щодо надання медичної допомоги. Як ви знаєте, коли ми перепрофільовуємо медичний заклад, то інші хвороби вони не роблять канікули, їм треба надавати теж допомогу. І рішення було прийнято наступне, що лікувальні заклади міста Києва перепрофільовуються в ковідні шпиталі, а заклади академій медичних наук в свою чергу надають в тому числі ургентну медичну допомогу, планову медичну допомогу, те, що на сьогоднішній день виконують лікувальні заклади охорони здоров'я. Це рішення правильне.</p>
<p>Загальна кількість ліжок, яку готова була виділити Академія медичних наук, яка у нас була узгоджена, близько 4 тисяч ліжок, цілком по всіх інститутах.</p>
<p></p>
<p>ГОЛОВУЮЧИЙ. Дякую.</p>
<p>Слово надається заступнику Голови Верховної Ради України… Ще депутати? Ні, вже все, депутати завершились. <i>(Шум у залі)</i> Я розумію, далі ще запитання будуть до уряду, а ви ж хотіли запитання до міністра.</p>
<p>Будь ласка, Олена Костянтинівна.</p>
<p></p>
<p>10:40:44</p>
<p>КОНДРАТЮК О.К.</p>
<p>Звичайно. Дякую, Руслан Олексійович.</p>
<p>Шановний пане міністре, ви знаєте, звинувачувати взагалі в стінах Верховної Ради політиків в усіх бідах, провалах вакцинації, особливо комунікаційної стратегії, мені здається, це якось безглуздо, відверто кажучи. <i>(Оплески) </i> Дякую, колеги. Тому що, відверто кажучи, всі розуміють, що вакцинація – це не політичне питання, вакцинація – це насправді порятунок життя людей, це повага до системи охорони здоров'я, повага до медиків і, найголовніше, це, в принципі, можливість працювати нашій економіці.</p>
<p>Ви знаєте, у мене єдине прохання, яке зараз є, тому що безглуздо питати щось ще нове і нове, ми розуміємо всі ваші відповіді на ці питання. Ви маєте, в принципі, зараз дві хвилини зробити таку промову-натхнення і закликати всіх до вакцинації. Можете розпочати, в принципів, з депутатів Верховної Ради і з того, як вони повинні носити маски на роботу.</p>
<p>Дякую.</p>
<p></p>
<p>10:41:38</p>
<p>СТЕПАНОВ М.В.</p>
<p>Дякую вам за запитання.</p>
<p>Ви знаєте, я просто достатньо відверта людина, і коли дійсно ми бачимо політизацію процесу вакцинації, саме політизацію, тому що, коли політики починають про неї говорити, в тому числі на ток-шоу, в прямих ефірах, і туди додавати відповідний політичний аспект, то це саме процес політизації.</p>
<p>Я повністю з вами погоджуюсь, що вакцинація – це перш за все про медицину, це про порятунок, бо вакцинація – дорівнює життя. І чим більше людей в нашій країні буде вакциновано, чим більший буде цей відсоток, тим більше українців ми збережемо. Бо жоден лікар не може дати відповідь, як перехворіє та чи інша людина. Це не залежить від віку, його політичних поглядів або від того, де він мешкає, COVID на це не зважає. Навіть інколи молода людина, спортивна, яка веде здоровий образ життя в 30 років, просто не можуть його врятувати наші лікарі, і він помирає. Єдиний спосіб захистити його життя – це вакцина.</p>
<p>Коли людина вакцинована, я недарма кажу, що це дорівнює життя, він точно не попаде в реанімацію, він точно не буде мати важкий перебіг хвороби і він точно буде жити.</p>
<p>Отже, вакцинація дорівнює життю. І якщо ми хочемо політизувати цей процес, давайте його політизувати однією фразою: вакцинація – дорівнює життя.</p>
<p>Дякую.</p>
<p></p>
<p>ГОЛОВУЮЧИЙ. Дякую. Максим Володимирович, займайте своє місце.</p>
<p>Шановні колеги, зараз в нас період запитань до всього уряду, тому прошу народних депутатів записатися на запитання. І також попрошу запросити народних депутатів до зали, тому що найближчим часом у нас буде Президент Литви. Прошу, шановні колеги, записуйтесь.</p>
<p>Слово надається народному депутату Вельможному Сергію Анатолійовичу, депутатська група "Довіра".</p>
<p></p>
<p>10:44:08</p>
<p>ВЕЛЬМОЖНИЙ С.А.</p>
<p>Передаю слово Сергію Шахову.</p>
<p></p>
<p>ГОЛОВУЮЧИЙ. Шахов.</p>
<p>Картку, пише, потрібно вставити картку. Шановна система "Рада", включіть, будь ласка, мікрофон народному депутату Шахову. Все включено.</p>
<p></p>
<p>10:44:39</p>
<p>ШАХОВ С.В.</p>
<p>Сергій Шахов, Луганщина, депутатська група "Довіра". Шановний пане міністре, на тому пленарному засіданні 272 депутати звернулися до Президента України та до вас зі своїм правом при виявленні, тому що на Луганщині на переході в Станично-Луганському районі сьогодні досі тестують за кошти, а без черги – в 3 рази дорожче. Відповіді ми не отримали з цього приводу. Ну, і також ми зверталися до вас з листом, зверніть увагу на Луганщину, на обласну лікарню в місті Рубіжному.</p>
<p>Дякую. Сергій Шахов Луганщина, депутатська група "Довіра".</p>
<p></p>
<p>10:45:49</p>
<p>РЕЗНІКОВ О.Ю.</p>
<p>Дякую, пане народний депутат.</p>
<p>На сьогоднішній день урядом прийнято рішення про забезпечення безкоштовного тестування на всіх контрольно-пропускних пунктах в'їзду та виїзду. Зараз відбуваються логістичні заходи, і найближчим часом в тому числі на КПВВ "Станиця Луганська" буде забезпечено таке тестування. Тому ваше питання воно на контролі, і я буду готовий вам персонально потім повідомити і вважаю це як ваше депутатське звернення.</p>
<p>Що стосується обласної лікарні. Сьогоднішні документи за підписом голови ОДА ВЦА Луганської області Сергієм Гайдаєм вже скеровані мною на розгляд Міністерства фінансів. Ми теж готуємо фінансові пропозиції для того, щоби залучити, можливо, кошти іноземних донорів для будівництва цієї обласної лікарні. Теж питання в роботі.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Слово надається народному депутату Кулінічу Олегу Івановичу, депутатська група "Довіра".</p>
<p></p>
<p>10:46:18</p>
<p>КУЛІНІЧ О.І.</p>
<p>Дякую. Олег Кулініч, депутатська група "Довіра". У мене питання до міністра охорони здоров'я Максима Степанова.</p>
<p>Пане міністре, до нас звертається величезна кількість лікарів, керівників медичних закладів з приводу такої проблеми, як забезпечення масками неінвазивної легеневої підтримки пацієнтів.</p>
<p>Справа в тому, що ці маски одноразові, а їх зараз просто немає на ринку. І тому лікарі змушені їх використовувати повторно, що є не дуже добрим. А взагалі, це дуже погано, що ці маски використовуються повторно.</p>
<p>Чи аналізували ви цю ситуацію? Чи є у вас така статистика стосовно забезпечення цими масками лікарень в областях? Тому що я це питання піднімав на Погоджувальній раді, зверталися ми до вас від групи з депутатським запитом і зверненням. Чи аналізували цю ситуацію? Якщо да, то яким чином ви будете її виправляти?</p>
<p>Дякую.</p>
<p></p>
<p>10:47:19</p>
<p>СТЕПАНОВ М.В.</p>
<p>Дякую за запитання.</p>
<p>Дійсно, було відповідне звернення, і ми вчора, у тому числі там після зустрічі з депутатами вашої фракції, проговорювали це питання. Ми зробили відповідно для того, щоб актуалізувати проблеми по всіх лікарнях без виключення (їх більше 500), які включені до боротьби з COVID-19, яка є потреба.</p>
<p>Безпосередньо кошти на забезпечення цими масками, вони враховані в тарифі на лікування хворих на COVID-19. Але, дійсно, деякі бувають перебої безпосередньо з доступністю до цих масок.</p>
<p>Ми зараз максимально актуалізуємо проблематику, і я думаю, вирішимо питання. Ну і звичайно вам дамо відповідь.</p>
<p>Дякую за запитання. Дякую за турботу.</p>
<p></p>
<p>ГОЛОВУЮЧИЙ. Дякую.</p>
<p>Слово надається народному депутату України Геращенко Ірині Володимирівні, фракція політичної партії "Європейська солідарність".</p>
<p></p>
<p>10:48:16</p>
<p>ГЕРАЩЕНКО І.В.</p>
<p>Прошу передати слово Софії Федині.</p>
<p></p>
<p>ГОЛОВУЮЧИЙ. Софія Романівна Федина, будь ласка.</p>
<p></p>
<p>10:48:23</p>
<p>ФЕДИНА С.Р.</p>
<p>До міністра охорони здоров'я.</p>
<p>Мені дуже прикро, що ми традиційно чуємо виступ політика Степанова, а саме не міністра охорони здоров'я. Бо саме ваша влада "закатала в асфальт" ковідні кошти, замість інвестицій в лікарні. Саме ваша влада не відгукнулася на запит Pfizer долучитись до випробувань. Саме ваша влада покривала Буковель, в результаті чого маємо критичну ситуацію на Франківщині.</p>
<p>А тепер питання. Чому досі не проведено, але навіть не розпочато масовий скринінг українців на наявність антитіл на COVID-19? Адже така би база оптимізувала би процес вакцинації.</p>
<p>Друге питання. Чому уряд жодним чином не реагує шляхом корегування плану вакцинації саме на освітній процес? Оскільки потрібно вакцинувати вчителів і викладачів.</p>
<p>І третє питання. Чому досі немає виплачених ковідних надбавок лікарям, зокрема, на Закарпатті, Чернівеччині та Івано-Франківщині?</p>
<p>Дякую.</p>
<p></p>
<p>10:49:22</p>
<p>СТЕПАНОВ М.В.</p>
<p>Перше, те, що стосується, у вас було з приводу Pfizer, що нібито вони збиралися проводити тут випробування. Це така якась, чергова якась маніпуляція. Просто не розумію навіщо ви це робите.</p>
<p>Те, що стосується по освітянам. У нас є чіткий Національний план щодо вакцинації. В чому в Національному плані чітко передбачено, що працівників закладів освіти ми починаємо вакцинувати на 3-у етапі кампанії з вакцинації. І ми не збираємося відходити від цього плану. Ми вже знаходимось на другому етапі і максимально в стислі терміни, в залежності від поставки вакцин, ми перейдемо на третій етап.</p>
<p>Щодо тестування, як ви кажете, скринінгу на антиген. Я вам зараз поясню. Це просто суто медичне питання.</p>
<p>В цьому немає навіть теоретичної необхідності. Чому немає необхідності? Тому що наявність антитіл не є підставою для того, щоб не проводити вакцинацію. Більш того, це визнано не тільки нашими лікарями і нашими медичними працівниками, яким, я розумію, ви не завжди довіряєте, але визнано в тому числі і світовими всіма експертами. Тому проводити для вирішення, вакцинувати чи не вакцинувати людину, тестування на антитіла ніхто не буде. В цьому, підкреслюю, немає жодної необхідності.</p>
<p></p>
<p>ГОЛОВУЮЧИЙ. Дякую.</p>
<p>Слово надається народному депутату Рущишину Ярославу Івановичу, фракція політичної партії "Голос".</p>
<p></p>
<p>10:51:21</p>
<p>РУЩИШИН Я.І.</p>
<p>Прошу передати Наталії Піпі.</p>
<p></p>
<p>ГОЛОВУЮЧИЙ. Наталія Піпа, будь ласка.</p>
<p></p>
<p>10:51:27</p>
<p>ПІПА Н.Р.</p>
<p>Доброго дня. Моє питання до міністра освіти Сергія Шкарлета. Поясніть, будь ласка, чому скасовано ДПА? Це звертаються масово до мене батьки і діти, які готувались до 4 і 9 класів на ДПА. Чому, якщо ми боїмося за здоров'я дітей, і не має іншого моніторингу знань, і не запропоновано принаймні тест онлайн? Він не покаже точних результатів знань дітей, але він зможе показати хоч якийсь зріз і результати вашої роботи. Адже 72 відсотки громадян вважають, що дистанційна освіта провалена.</p>
<p>Якщо у вас немає ідеї, як це зробити, то ми готові вам у цьому допомогти. І будь ласка, запропонуйте альтернативу ДПА і проведіть її. Ми готові вам підказувати.</p>
<p>Дякую.</p>
<p></p>
<p>10:52:23</p>
<p>ШКАРЛЕТ С.М.</p>
<p>Щиро дякую за запитання. ДПА в 4, 9 класах дійсно відмінено, тому що, щоб поставити в рівні умови тих дітей, які навчалися дистанційно в "червоних" зонах, які на сьогодні не мали можливості навчатися у повноформатному режимі.</p>
<p>Щодо будь-якої допомоги, запропонованої персонально пані Наталією: ми ніколи не відмовлялися, бо працюємо в одному комітеті. Альтернативою ДПА на сьогодні є ті, в принципі, поточні результати контролю і щодо оцінки якості будь-якої системи, в тому числі і дистанційного навчання. Щоквартально Державна служба якості освіти робить моніторинг. І немає підтверджених цифр, які ви озвучили, 72 відсотки щодо провальної системи дистанційної освіти. Дійсно є люди, які не сприймають дистанційну освіту, але в цілому, і Міністерство освіти, і профільний комітет, ніколи не ставили на один щабель результати дистанційної і очної форми навчання. Для цього були реалізовані декілька інструментів для вирівняння знань, як "Всеукраїнська школа онлайн", яка дозволяє сьогодні в повноформатному режимі забезпечити процес навчання не тільки в школі, а і на дистанційній формі.</p>
<p>Дякую вам.</p>
<p></p>
<p>ГОЛОВУЮЧИЙ. Слово надається народному депутату України Качному Олександру Сталіноленовичу, будь ласка, фракція "Опозиційна платформа – За життя".</p>
<p></p>
<p>10:53:50</p>
<p>КАЧНИЙ О.С.</p>
<p>Добрий день, шановні колеги. У мене запитання до міністра охорони здоров'я. Скажіть, будь ласка, от сьогодні ви в своїй доповіді нам розповіли, як планується агітувати за вакцину, за вакцинацію. І це зрозуміло. У нас запитання таке. Сьогодні на позачерговій сесії планується прийняти закон, в якому повністю знімається відповідальність за наслідки вакцинації, якщо вони будуть якісь, від виробника, від ліцензіата, від тих, хто вакцинує. Скажіть, будь ласка, чи це додає довіри сьогодні нашому українському народу до вакцинації?</p>
<p>Дякую.</p>
<p></p>
<p>10:54:41</p>
<p>СТЕПАНОВ М.В.</p>
<p>Дякую за запитання. Дуже важливе запитання.</p>
<p>Я хотів би зробити уточнення. Ми цю відповідальність берем на себе. Берем на себе цю відповідальність, тобто не виробник відповідає, а буде відповідати Україна. Мені здається, що українці все ж таки довіряють українській державі і українському суспільству. Дуже важливе питання, тому що без прийняття цього законопроекту нам будуть недоступні певні види вакцин.</p>
<p>Тепер щодо самої відповідальності, в чому вона полягає. Вона полягає перш за все в компенсації заподіяної, скажемо так, заподіяної шкоди, якщо така станеться в процесі вакцинації. Але щоб ми розуміли, які… Наприклад, я вам наведу дві цифри. Більше 92 тисяч вакцинованих в Україні на сьогоднішній день і всього 455 незначних побічних реакцій. 455 на 92 тисячі вакцинованих – це 0,5 відсотка. Такий же самий відсоток, як при будь-якій рутинній вакцинації.</p>
<p>А щодо законопроекту, дуже прошу вас підтримати, шановні народні депутати. Дякую.</p>
<p></p>
<p>ГОЛОВУЮЧИЙ. Дякую.</p>
<p>Слово надається народному депутату Павленку Ростиславу Миколайовичу, фракція політичної партії "Європейська солідарність".</p>
<p></p>
<p>10:56:15</p>
<p>ПАВЛЕНКО Р.М.</p>
<p>Дякую. Прошу передати слово Миколі Княжицькому.</p>
<p></p>
<p>ГОЛОВУЮЧИЙ. Микола Княжицький, будь ласка.</p>
<p></p>
<p>10:56:21</p>
<p>КНЯЖИЦЬКИЙ М.Л.</p>
<p>Дякую. Жодним чином не ставлячи під сумнів якість вакцин, все одно дивною виглядає ситуація, коли Serum раніше сама реєструвала вакцини в Україні, а зараз це робить фірма, яка не існує за юридичною адресою, належить якимось панам Кумарам, прописаним, вибачте, в Києві на пустирі, відомим лише тим, що були замішані в аферах з метрополітеном, ініційованим відомим тут паном Столаром, і іншими кримінальними розслідуваннями. Тобто якщо щось станеться, то хто за це відповідатиме, не зрозуміло.</p>
<p>А питання в мене до міністра Ткаченка. Пане міністре, я дуже вас прошу все ж таки внести в перелік національних театрів відповідно до відповідної постанови, як про це казав на минулому засіданні колега Фріс, Івано-Франківський музично-драматичний театр в перелік інших національних закладів... всі національні заклади України для того, щоб їхні працівники могли отримувати гідні відповідно до законодавства заробітні плати або з місцевого бюджету, або з національного, як це відбувається у випадку театрів. Бо інші муніципальні театри національні там є включені.</p>
<p>Дякую.</p>
<p></p>
<p>10:57:35</p>
<p>ТКАЧЕНКО О.В.</p>
<p>Хотів би нагадати, що якщо театри знаходяться на балансі місцевих громад, оплата незалежно від статусу йде від місцевих громад. Якщо в нас є підтвердження з боку Івано-Франківського ОДА стосовно того, що вони готові оплачувати, і за критеріями Івано-Франківський підходить під статус національного, ми це зробимо.</p>
<p></p>
<p>ГОЛОВУЮЧИЙ. Дякую.</p>
<p>Слово надається Федієнку Олександру Павловичу, фракція політичної партії "Слуга народу".</p>
<p></p>
<p>10:58:03</p>
<p>ФЕДІЄНКО О.П.</p>
<p>Прошу передати слово Сосі Роману Васильовичу.</p>
<p></p>
<p>ГОЛОВУЮЧИЙ. Будь ласка, Роман Васильович Соха. Будь ласка.</p>
<p></p>
<p>10:58:10</p>
<p>СОХА Р.В.</p>
<p>Добрий день! Соха Роман, 75 округ, Запоріжжя. У мене питання до представника МВС. І це питання стосується роботи сервісних центрів МВС. На сьогодні вони працюють у спеціальному режимі, тобто за попереднім записом. Там завдяки такій роботі утворилися дуже великі черги, і ці черги є мертві за фактом і вони не рухаються. Тому, коли людина проходить до сервісного центру, їй пропонується вирішити питання щодо позачергового обслуговування за 3-4 тисячі гривень. Це є недопустимо. І це простим словом "хабарництво". Тому я вимагаю навести лад в роботі цих центрів та припинити це масштабне хабарництво.</p>
<p>Коли я поговорив з колегами, я зрозумів, що ця проблема є не тільки в Запоріжжі, вона існує по всій країні. І така ситуація, вона дискредитує, по-перше, мене як представника влади в окрузі, тому що у мене…</p>
<p></p>
<p>РЕЗНІКОВ О.Ю. Відповідь від Міністерства внутрішніх справ надасть заступник міністра Геращенко Антон Юрійович.</p>
<p></p>
<p>10:59:22</p>
<p>ГЕРАЩЕНКО А.Ю.</p>
<p>Шановні народні депутати, дякую за ваше запитання.</p>
<p>Дійсно, був випадок ганебного факту хабарництва. Ми зараз по цьому факту проводимо службове розслідування. Матеріали будуть передані в правоохоронні органи для того, щоб вирішити справу по суті. І якщо все буде задокументовано і підтверджено, то будуть підозри.</p>
<p>Щодо в цілому роботи сервісних центрів, то ми зараз проводимо перевірку і надамо вам інформацію. Я з вами зв'яжуся в понеділок.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Слово надається народному депутату Мейдичу Олегу Леонідовичу, фракція Всеукраїнське об'єднання "Батьківщина".</p>
<p></p>
<p>11:00:07</p>
<p>МЕЙДИЧ О.Л.</p>
<p>Прошу передати слово Євтушку Сергію.</p>
<p></p>
<p>ГОЛОВУЮЧИЙ. Сергій Миколайович Євтушок, будь ласка.</p>
<p></p>
<p>11:00:12</p>
<p>ЄВТУШОК С.М.</p>
<p>Сергій Євтушок, фракція "Батьківщина", Рівненщина. Питання у мене до міністра охорони здоров'я Максима Степанова.</p>
<p>Максим Володимирович, проблеми для галузі охорони здоров'я очевидні на сьогоднішній день з огляду на ті виклики, які є не тільки в Україні, а і в світі. Ви дуже ярко тут описали ті проблеми. Але в той же час я хотів би вас звернути вашу увагу на інші напрямки, які стосуються галузі охорони здоров'я, а саме паліативної медицини. Дайте, будь ласка, відповідь.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>11:01:09</p>
<p>ГОЛОВУЮЧИЙ. <i>(Оплески) </i>Дякую, шановні колеги. Дійсно, ми сьогодні маємо честь вітати Президента Литовської Республіки в стінах українського парламенту пана Наусєди.</p>
<p>В нас вибудувались за багато років справжні надійні дружні ефективні відносини. І та співпраця і та співдопомога, яку ми спостерігаємо і з боку наших колег, і, сподіваюся, вони відчувають також це з боку України, її важко буде переоцінити.</p>
<p>І я хотів би сьогодні запросити пана Президента до виступу у Верховній Раді України. <i>(Оплески)</i></p>
<p></p>
<p>ГІТАНАС НАУСЄДА. Шановні депутати, дорогі брати і сестри українці! <i>(Оплески) </i>Я прибув до вашої країни зі звісткою дружби і співпраці. Звертаюся до вас давньою і достойною мовою, яку було довго переслідувано і знищувано. Однак не знищено. <i>(Оплески) </i></p>
<p>Сподіваюся, що слова, які я сьогодні скажу, допоможуть нам проложити шляхи до спільного майбутнього. Ми завжди зможемо спиратися на своє спільне минуле.</p>
<p>30 років тому, коли Литва боронила свою свободу під час кривавих січневих подій, українські добровольці поспішали на допомогу пліч-о-пліч із героями нашої свободи. І ми, литовці, кожного разу були поруч, коли народ України ставав на захист своєї гідності. Багато століть до того ми були поруч один одного і навіть мали спільну державу. Ми торгували, вели культурний обмін, чинили опір спільному ворогові.</p>
<p>Наші народи разом захищали дорогі для європейської цивілізації цінності: пошану до верховенства права, свободу людини і демократії. Литовсько-українську спільність проявлено у спільних героях. Невипадково саме тут, в Києві, спочив переможець битви під Оршею Костянтин Острозький, а в Острозі герой Хотина Ян Кароль Ходкевич. <i>(Оплески)</i></p>
<p>І хоча минуло 7 років від військової агресії, яка зруйнувала міжнародний лад і злагоду у Європі, ми, литовці, далі твердо кажемо Крим – це Україна. <i>(Оплески) </i></p>
<p>Ми суворо засуджуємо незаконний для Росії, виступаємо за незалежність, суверенітет та територіальну цілісність України та вітаємо ініціативу Києва зі створення міжнародної "Кримської платформи".</p>
<p>Любий народе України, Литва бачить зусилля України у прямуванні до політичного розв'язання конфлікту на Донбасі. Ми недвозначно закликаємо Росію та нею підсилені угрупування невідкладно виконати вимоги Мінських угод.</p>
<p>Санкції проти Росії мусять діяти доти, доки вона не залишить незаконно зайнятих територій України. Не сумніваємося, що міцній Україні місце в міцній Європі. Щиро тішимося за цивілізаційний вибір України прямувати до європейської та євроатлантантичної інтеграції, як затверджено в Конституції держави. Литва завжди підтримувала вас на шляху до Європейського Союзу і НАТО. Ми знаємо краще ніж будь-хто інший, що на вас чекають важкі випробування, та готові поділитися досвідом.</p>
<p>Моя країна не стала б членом Європейського Союзу і НАТО, якби не намір здобуватися спільних політичних цілей. Ми також досвідчились, що будь-якій країні, яка домагається перемін, необхідний діалог із громадянським суспільством.</p>
<p>Прагнучи членства в Європейському Союзі, не забувайте, що успіх реформ потрібний, перш за все, для запевнення добробуту населення та стабільності самої держави. Сподіваюсь, на конференції з питань реформ в Україні, яка відбудеться в липні у Вільнюсі, безпосередньо почути, що представники влади і громадянського суспільства та підприємці України, міжнародні партнери і експерти думають про майбутнє вашої країни.</p>
<p>Підприємці моєї країни також із нетерпінням чекають на можливість долучитися до створення добробуту в Україні. Литва прагне розвивати зв’язки з Україною в галузі телекомунікацій, інформаційних технологій та інновацій. Я вірю, що щільніша взаємодія між нашими країнами, утворення цифрової економіки могла б відкрити корисні можливості для розвитку української промисловості, підприємств та для громадян. Я певний, що цьогорічний Литовсько-український економічний форум стане ще однією нагодою зміцнити наявні і створити нові зв’язки.</p>
<p>Хоча ми зараз терпимо від тимчасових ускладнень, зумовлених пандемією коронавірусу, я вірю, що кризу ми подолаємо за допомогою масового щеплення. Тому я особисто домагаюся, щоб лідери Європейського Союзу домовилися щодо солідарного механізму розподілу вакцин із країнами "Східного партнерства".</p>
<p>Шановні, дозвольте мені додати кілька слів про спільні турботи, які нам накинула небезпечна Білоруська атомна електростанція. Будівельник електростанції Росія не лише піддала ризику здоров'я жителів регіону, але й намагається використати проект електростанції для розширення свого впливу. Зростаюча крихкість Білорусії означає пряму загрозу для інтересів не лише Литви, але й України. Тому сьогодні хочу прилюдно попросили владу України та її народ підтримати позицію Країн Балтії стосовно Білоруської атомної електростанції та не купувати електроенергії, виробленої в Островці. Дякую.</p>
<p>З великими надіями ми дивимося і на проект синхронізації країн Балтії з електричними мережами континентальної Європи, і з погляду Литви кожній державі нашого регіону, яка намагається зменшити вплив Росії, необхідно зміцнювати енергетичну незалежність.</p>
<p>Скажу відверто, вчасні інвестиції дозволили Литві зменшити пряму загрозу, яку несуть такі нові російські енергетичні проекти, як трубопровід Nord Steam - 2. Тому тішимося чуючи, що і Україна має намір попрямувати шляхом синхронізації електричних мереж із континентальною Європою.</p>
<p>Дорогі мої, століття спільної історії навчили литовців шанувати волелюбний український народ та високо цінити ваш незалежний характер. Сьогодні ми з великою радістю спостерігаємо відновлення і відродження вашої країни, достойної і знаючої свою цінність європейської держави. Литва може вам допомогти на шляху реформ та обов'язково робитиме це в майбутньому.</p>
<p>Український народ вартий змін, сповнених надією. Цього заслужив і колишній керівник хору в мою молодість шановний Альбертас Роже, який 35 років тому обрав Україну своїм другим домом. Цього заслужили всі українці, якого б походження вони не були і де б вони не жили.</p>
<p>Слава Україні! <i>(Оплески)</i></p>
<p></p>
<p>ГОЛОВУЮЧИЙ. Дякую, пане Президент і за сьогоднішній виступ, і за ту позицію, яку ми бачимо і спостерігаємо, вашу особисту і Литовської Республіки.</p>
<p>Я впевнений, ви сьогодні пересвідчилися, відносини між нашими державами і нашими парламентами, і президентами будуть завжди залишатися дружніми. І саме завдяки такій співпраці ми зможемо разом перемагати.</p>
<p>Я вам дякую. Дуже радий вас був сьогодні бачити. І впевнений, говорю не лише від себе, а й від всіх своїх колег. <i>(Оплески)</i></p>
<p align=center></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>11:14:18</p>
<p>ГОЛОВУЮЧИЙ. Шановні колеги, у нас ще тоді було… залишилося чотири хвилини. Так? Будь ласка, дайте можливість народному депутату Євтушку завершити, щоб ми вже завершили цю частину нашого пленарного засідання. Будь ласка.</p>
<p>Сергій Миколайович, якщо можна, ще раз, як ви зверталися.</p>
<p></p>
<p>11:14:19</p>
<p>ЄВТУШОК С.М.</p>
<p>Сергій Євтушок, фракція "Батьківщина", Рівненщина. Питання у мене до міністра охорони здоров'я Максима Степанова.</p>
<p>Максим Володимирович, насправді, хочу запитати у вас про інші напрямки, які стосуються охорони здоров'я. Це паліативна медицина. Адже Національна служба здоров'я втричі зменшила фінансування на напрямок цієї медицини. Людей випихають з дуже складними хворобами просто неба.</p>
<p>Дайте, будь ласка, стратегію, як ви бачите подальше існування таких закладів.</p>
<p>І друге питання. У мою приймальню за 10 останніх днів звернулися більше 30 онкохворих. Чи є у вас можливість зараз відповісти, на скільки ви можете збільшити фінансування Національного інституту раку, онкологічних диспансерів і таке інше? Адже мені здається, що цей коронавірус, цей вірус несе не тільки саму хворобу, якою ми там хворіємо і українці вірусом, але й ще паралельно онкохвороби.</p>
<p>Дякую.</p>
<p></p>
<p>11:15:28</p>
<p>СТЕПАНОВ М.В.</p>
<p>Дякую за запитання.</p>
<p>Перше, те, що стосується паліативної допомоги. Дуже важливий напрямок, який в нашій країні практично взагалі не розвивався. А це дійсно про гуманізм і про допомогу людям, яким треба ця допомога.</p>
<p>Що ми зробили? Починаючи з 1 квітня, тариф на надання паліативної допомоги суттєво збільшений, суттєво, підкреслюю, збільшений.</p>
<p>Навіщо ми це ще робимо? Для того, щоб кількість закладів, тобто у нас є дві складові: перша – це тарифи, друга – кількість відділень паліативної допомоги, які взагалі існують в країні, бо їх дуже-дуже мало. І саме тому ми, через підвищення тарифів в тому числі, стимулюємо створення таких відділень надання паліативної допомоги. Це прямий обов'язок держави – забезпечити надання цієї паліативної допомоги.</p>
<p>Те, що стосується онкології. У нас, окрім збільшення фінансування онкології, ну, я вам наведу таку цифру. Наприклад, лікування методом променевої терапії. Ми в цьому році навіть розграничили, починаючи з 1 квітня, звичайний метод променевої терапії, який складає 36 тисяч гривень, і на лінійному прискорювачі, який буде складати 54 тисячі гривень лікування одного хворого для того, щоб максимально стимулювати цю річ.</p>
<p>Більш того, також збільшено обсяг коштів на фінансування по самому тарифу онкології, по хіміотерапії, по діагностичним методам. Тобто по всіх напрямках це все зроблено.</p>
<p>Більш того, нами розроблена Національна стратегія, разом з вашими колегами народними депутатами, лікування онкохворих, яка, я думаю, що найближчим часом буде затверджена ця стратегія. Зараз іде…</p>
<p></p>
<p>ГОЛОВУЮЧИЙ. Будь ласка, слово надається народному депутату України Леросу Гео Багратовичу, позафракційний. Будь ласка.</p>
<p></p>
<p>11:17:47</p>
<p>ЛЕРОС Г.Б.</p>
<p>По-перше, виступ Президента Литовської Республіки мені здався, що він більше патріот України, ніж увесь склад Офісу Президента України.</p>
<p>По-друге, у мене питання до пана Степанова. Ви апелювали до представника фракції ЄС та фракції "Голос", що вони розповсюджують фейки. По-перше, ви в собі уособлюєте ходячий фейк.</p>
<p>По-друге, ви будете нести персональну відповідальність за критичну ситуацію, пов'язану з пандемією.</p>
<p>І в мене питання до вас у межах вашої компетенції. Коли сотнями українці гинули через коронавірус, ви два тижні тому купили собі куртку за 620 тисяч гривень. Тож у мене питання до вас: як воно, тепло в ній чи ні?</p>
<p></p>
<p>11:18:55</p>
<p>СТЕПАНОВ М.В.</p>
<p>Я розумію, що хамство вам притаманне, але це ваше особисте. І я думаю, що точно я не повинен на це відповідати.</p>
<p>Щодо інших речей, пов'язаних з фейками. Я думаю, що мудрий український народ точно розбирається, де фейки, які ви в тому числі розповсюджуєте, а де правда. Єдине, що просто звертаюсь до вас, прошу: від кількості ваших фейків і міфів, які ви розповсюджуєте щодо в тому числі вакцинації, щодо боротьби з COVID, просто подумайте, залежить життя конкретних людей. Просто конкретних людей, які вчасно не вакцинуються через той абсурд, який ви розповсюджуєте. Просто не робіть цього, просто подумайте про українців, які загинуть завдяки вашим діям.</p>
<p></p>
<p>ГОЛОВУЮЧИЙ. Дякую, шановні колеги. Ми завершили "годину запитань до Уряду".</p>
<p>Давайте подякуємо уряду за їхню участь у роботі Верховної Ради України. Дякуємо.</p>
<p><a name=Temp></a>Шановні колеги, ми переходимо до подальшого розгляду питання. Запрошую на трибуну голову комітету. І починаємо по правках.</p>
<p>І також от хочу нагадати про те, як ми з вами домовлялися. Після цього у нас, о 12:30 ми переходимо до запитів. Півгодини запитів. І після цього ще позачергові два пленарних засідання. Одне по порядку денному і питанню Pfizer, друге ще по трьох питаннях, які зараз, здається, вже зібрані голоси.</p>
<p>Дякую. Зараз секундочку, я візьму…</p>
<p>877 поправка, Василь Іванович Німченко. Будь ласка, Василю Івановичу.</p>
<p></p>
<p>11:21:20</p>
<p>НІМЧЕНКО В.І.</p>
<p>Доброго дня, шановні колеги! І як кажуть, йдемо далі. Німченко Василь Іванович, "Опозиційна платформа – За життя".</p>
<p>Шановні колеги, знову ж до технічної документації оформлення правоустановчих документів. То я вам хочу сказати, що оцей законопроект навіть не має термінів "правоустановчі документи на право користування землею". Нема порозуміння такого. Вся та технічна документація вона зиждется на рішеннях органів місцевого самоуправління. А справа в тому, що під виглядом децентралізації ми забули про державні функції. Почитайте статтю 13, 14 Конституції, де держава управляє від імені народу правом власності на землю. І тому треба повернути такі повноваження. Тому що ми зайдемо до хаосу такого, що нічого не розберемо.</p>
<p>Підтримайте нашу поправку.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 877 поправку народного депутата Німченка. Комітет пропонує відхилити.</p>
<p>Прошу визначатися та голосувати.</p>
<p></p>
<p>11:22:49</p>
<p>За-37</p>
<p>Рішення не прийнято.</p>
<p>Наступна поправка 878, Шуфрич Нестор Іванович. Будь ласка.</p>
<p></p>
<p>11:22:57</p>
<p>ШУФРИЧ Н.І.</p>
<p>Дякую, шановний головуючий. Ви знаєте, нашу принципову позицію щодо збереження контролю держави над можливістю використання земель аграрного призначення. І ми чули півроку тому Савіка Шустера, як на той час голова Державної служби геокадастру пан Роман Лещенко заявив про те, що 5 мільйонів гектарів було вкрадено усіма попередниками. Пообіцяв прізвища, пообіцяв терміни, що все це стане предметом розслідування і повернення в державну власність. Після того, як його призначили міністром на цьому хайпі, ця тема зникла. Виникає питання: ради чого піднімали цей хайп? Мабуть, ради того, щоб стати міністром і кінці у воду спрятать.</p>
<p>Дякую за увагу.</p>
<p></p>
<p>ГОЛОВУЮЧИЙ. Ставлю на голосування 878 поправку народного депутата Шуфрича. Комітет пропонує відхилити.</p>
<p>Прошу визначатися та голосувати.</p>
<p></p>
<p>11:24:20</p>
<p>За-40</p>
<p>Рішення не прийнято.</p>
<p>Наступна поправка 879, Волошин. Не наполягає.</p>
<p>882-а, народний депутат Лукашев. Не наполягає.</p>
<p>886-а, Волошин. Не наполягає.</p>
<p></p>
<p>ГОЛОС ІЗ ЗАЛУ. <i>(Не чути)</i></p>
<p></p>
<p>ГОЛОВУЮЧИЙ. Друзі, давайте, ми пройшли вже... Ну, ми не можемо через 5 хвилин вертатися до тої поправки, яка була оголошена. <i>(Шум у залі)</i></p>
<p>Далі. 888-а, Волошин, Славицька. Не наполягають.</p>
<p>893-я. Власенко Сергій Володимирович, будь ласка.</p>
<p></p>
<p>11:25:28</p>
<p>ВЛАСЕНКО С.В.</p>
<p>Дякую, шановний пане головуючий. Я хочу ще раз нагадати, що позиція фракції "Батьківщина" є наступною. Перш за все треба запитати, чи українські громадяни хочуть відкриття ринку землі, а відтак треба провести відповідний референдум.</p>
<p>Друге. У випадку, якщо українські громадяни скажуть "так", то ринок треба відкривати в такій спосіб, щоб захистити українських фермерів. Для цього треба, щоб фермери мали можливість беззаперечно отримати в оренду ту кількість землі, яку вони здатні обробляти. При цьому ті власники паїв, які мають паї, повинні мати можливість їх продати державі. А відтак держава повинна бути основним гравцем на ринку сільськогосподарської землі. А відтак всі процедури, пов'язані з передачею у власність сільськогосподарської землі або передачі в користування, постійне користування сільськогосподарської землі, повинні здійснюватись з урахуванням державних інтересів. Про це моя поправка. Прошу її підтримати.</p>
<p></p>
<p>ГОЛОВУЮЧИЙ. Ставлю на голосування 893 поправку народного депутата Власенка. Комітет пропонує відхилити.</p>
<p>Прошу визначатись та голосувати.</p>
<p></p>
<p>11:26:51</p>
<p>За-49</p>
<p>Рішення не прийнято.</p>
<p>Наступна поправка 903. Лукашев, будь ласка.</p>
<p>Павленко. Будь ласка, Павленко, 903 поправка.</p>
<p></p>
<p>11:27:23</p>
<p>ПАВЛЕНКО Ю.О.</p>
<p>Шановний головуючий, шановні народні депутати України! Я звертаю увагу, що, на жаль, дві попередні поправки 882-у і 883-ю я не зміг представити не по своїй вині. Я знаходився в залі і наполягав з тим, аби я міг їх представити і, власне, поставити їх на голосування.</p>
<p>Шановний головуючий, я просив би вас трошки чіткіше називати і номер поправки, і, власне, авторів поправки всіх, а не лише одного, бо, на жаль, шумно в залі і вас тут погано чутно.</p>
<p>Я просив би поставити на голосування 882-у, 883-ю та і, власне, і цю 903-ю поправки на голосування. Вони стосуються нашої послідовної позиції по захисту українських селян, українських фермерів і українських громадян від можливого свавілля влади в рамках проведення земельної реформи і реалізації цього закону.</p>
<p></p>
<p>ГОЛОВУЮЧИЙ. Зараз будемо ставити. Єдине, мене погано чути, мабуть, тому, що я дотримуюсь засобів антиковідних на відміну від багатьох, в тому числі і доповідача. Дякую.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>11:28:56</p>
<p>ГОЛОВУЮЧИЙ. Ще раз правки, 882-а?</p>
<p>Ставлю на голосування 882 правку Павленка. Комітетом не підтримана.</p>
<p>Прошу визначатись та голосувати</p>
<p></p>
<p>11:29:15</p>
<p>За-43</p>
<p>Рішення не прийнято.</p>
<p>Наступна правка Павленка, я так розумію, це яка врахована частково. Правильно? 83-я, вона врахована частково. 903-я.</p>
<p>903 правка Павленка. Комітетом не підтримана. Прошу визначатись та голосувати.</p>
<p></p>
<p>11:29:50</p>
<p>За-38</p>
<p>Рішення не прийнято. Правка не врахована.</p>
<p>Наступна правка 904-а, Павленко.</p>
<p></p>
<p>11:29:57</p>
<p>ПАВЛЕНКО Ю.О.</p>
<p>Шановний головуючий, шановний пане Голово, шановні народні депутати! В чергове звертаємо увагу, що необхідно в рамках розгляду і підготовки до голосування в цілому вилучити і детально проаналізувати всі можливі неузгодженості, які є в даному законопроекті, підготовленому до другого читання. Тому що, на жаль, це внесе потім дуже серйозні проблеми в його реалізацію. Продовжують надходити численні звернення від місцевих органів влади, органів місцевого самоврядування, об'єднаних територіальних громад, районних рад, міськрад про те, що вони бачать серйозні загрози в разі ухвалення цього закону в його реалізації.</p>
<p>Прошу поставити поправку на голосування.</p>
<p></p>
<p>ГОЛОВУЮЧИЙ. Ставлю на голосування 904 правку. Комітетом не підтримана.</p>
<p>Прошу визначатися та голосувати.</p>
<p></p>
<p>11:31:09</p>
<p>За-38</p>
<p>Рішення не прийнято. Правка не врахована.</p>
<p>Наступна правка. Княжицький наполягає? 908-а, 909-а правки. Правильно? Хвилину, будь ласка, включіть мікрофон.</p>
<p></p>
<p>11:31:28</p>
<p>КНЯЖИЦЬКИЙ М.Л.</p>
<p>Дякую. Ви знаєте, мені дуже шкода, що такий важливий і потрібний процес передачі землі в приватну власність у нас супроводжується повним неврахуванням укладу українців. Те, що фактично порожніми стають села на Полтавщині, те, що знищено полонинське господарство на Гуцульщині, і те, що це буде продовжуватися, це жахливий наслідок цієї так званої реформи.</p>
<p>Але питання моє, правка про те, що з огляду на те, що ми не виключаємо Верховну Раду із суб'єктів, що мають повноваження в земельних відносинах, відповідні норми, що регулюють це, повинні залишитися в кодексі так само, як мають залишитися відсильні норми на затвердження проектів землеустрою.</p>
<p>Прошу підтримати ці дві правки 908-у і 909-у. Дякую.</p>
<p></p>
<p>ГОЛОВУЮЧИЙ. Дві правки голосуємо?</p>
<p>Ставлю 908 правку на голосування. Комітетом не підтримана. Прошу визначатися та голосувати.</p>
<p></p>
<p>11:32:37</p>
<p>За-54</p>
<p>Рішення не прийнято. Правка не врахована.</p>
<p>909 правка Княжицького, Комітетом не підтримана. Прошу визначатись та голосувати.</p>
<p></p>
<p>11:32:58</p>
<p>За-64</p>
<p>Рішення не прийнято. Правка не врахована.</p>
<p>Богданець. Яка?</p>
<p>910-а, Івченко.</p>
<p></p>
<p>11:33:12</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Колеги, ось дивіться, ми третій день виступаємо і говоримо про те, що є недосконалості в цьому законі. Зокрема, я вже тертій день говорю про незроблену інвентаризацію і безпосередньо невнесення даних в Державний земельний кадастр. До мене підходять екологи і говорять, що є дійсно проблеми, і наполягають на певних правках.</p>
<p>Колеги, так я вам скажу багато схем ще попереду, про які ми будемо говорити. Тому давайте ми цей закон відправимо на доопрацювання, приберемо всі схеми і, головне, виконаємо наше зобов'язання перед громадянами і перед громадами, зробимо інвентаризацію і внесення всіх даних в Державний земельний кадастр, тоді не буде неузгодженостей. Повірте, це основне, що сьогодні потрібно зробити перед тим, як прийняти будь-які земельні закони.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування правку номер 910 Івченка. Комітетом не підтримана.</p>
<p>Прошу визначатись та голосувати.</p>
<p></p>
<p>11:34:34</p>
<p>За-49</p>
<p>Рішення не прийнято.</p>
<p>Наступна правка… 911-а?</p>
<p>Івченко, 911 правка.</p>
<p></p>
<p>11:34:46</p>
<p>ІВЧЕНКО В.Є.</p>
<p>Вадим Івченко, "Батьківщина". Шановні колеги, а ось ця правка говорить про наступне. Що якщо ви землі передаєте об'єднаним територіальним громадам і строк договору оренди, який був заключений раніше більше ніж 2030 рік, тобто через 8 років, то громади можуть переглянути відповідну орендну ставку. Не орендаря, а орендну ставку, і привести у відповідність безпосередньо із середньо по району орендною ставкою задля того, колеги, щоб були дійсно наповнені місцеві бюджети. Почуйте! Ця правка за наповнення місцевих бюджетів. Громади мають право переглянути орендну ставку, якщо вона замала в середньому по району.</p>
<p>Більше ще скажу, що ця орендна ставка становить 3 відсотки, а вже платять 7, 8 і 11 в багатьох областях.</p>
<p>Прошу підтримати цю правку. Дякую.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>11:35:52</p>
<p>ГОЛОВУЮЧИЙ. Ставиться на голосування 911 поправка народного депутата Івченка. Комітет пропонує відхилити.</p>
<p>Прошу визначатися та голосувати.</p>
<p></p>
<p>11:36:08</p>
<p>За-57</p>
<p>Рішення не прийнято.</p>
<p>Наступна поправка… зараз, секундочку, колеги.</p>
<p>925-а, Фріс не будете наполягати? А який номер? Ви будете наполягати, да? Хорошо.</p>
<p>916-а, Ковальов.</p>
<p></p>
<p>11:36:37</p>
<p>КОВАЛЬОВ О.І.</p>
<p>Шановні колеги, вчора мав розмову з головами об'єднаних територіальних громад, які висловились у підтримку цього законопроекту – номер 2194. А знаєте, що вони мені повідомили? Що вони його не читали. Вони його взагалі не читали.</p>
<p>Тому у нас є час у всіх ознайомитися з цим законопроектом, після цього його відправити на повторне друге читання, почистити від того лобізму, який є в цьому законопроекті і повернутися до цього питання.</p>
<p>Тому прошу вас, коли ви будете на окрузі і спілкуватися, будь ласка, почитайте цей законопроект, побачите, що там написано і що там враховано.</p>
<p>Дякую вам за увагу.</p>
<p></p>
<p>ГОЛОВУЮЧИЙ. Ви вимагаєте поставити цю поправку на голосування.</p>
<p>916 поправка народного депутата Ковальова, ставлю на голосування. Комітет пропонує відхилити. Прошу визначатися та голосувати.</p>
<p></p>
<p>11:37:38</p>
<p>За-52</p>
<p>Рішення не прийнято.</p>
<p>Фріс. Який номер? А далі, наступна ваша, да?</p>
<p>918-а, Мазурашу. Будь ласка.</p>
<p></p>
<p>11:37:55</p>
<p>МАЗУРАШУ Г.Г.</p>
<p>Дякую. Георгій Мазурашу, "Слуга народу", 203 округ. Ну, в принципі, з цим законопроектом мені уже більш-менш все зрозуміло, для мене була важлива відповідь від голови комітету вчора, важлива для мене. І я стою на позиції збереження максимально можливого контролю держаного комунального над сільськогосподарськими землями. Але пропоную колегам, розуміючи, що все одно політична відповідальність буде на тих, хто проголосує або проголосуємо, все-таки уже ставити на голосування лише критично важливі правки або ті, які не враховані чи актуальні.</p>
<p>А хочу звернути увагу на інше питання. Кожного дня у нас як у народних депутатів, вибачте, крадуть голоси, і в мене теж, через технічні і інші проблеми. Я запрошую до співпраці в плані підготовки змін до Регламенту, які дозволять нам як народним депутатам зберігати і свій голос, да, захищати. Тому що як ми будемо захищати виборців, якщо не можемо свій голос захистити?</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування... А не ставлю, да, перепрошую тоді.</p>
<p>Наступна поправка в нас буде 928-а, Волошин.</p>
<p>Перепрошую, 927-а, Власенко Сергій Володимирович.</p>
<p></p>
<p>11:39:28</p>
<p>ВЛАСЕНКО С.В.</p>
<p>Дякую, пане головуючий. Я ще раз підкреслюю, що позиція партії "Батьківщина" якраз і полягає в тому, про що говорив попередній виступаючий, а саме про збереження контролю держави за сільськогосподарською землею українською і за тим, щоби держава могла реально впливати на ринок сільськогосподарських земель. А для цього треба, по-перше, провести референдум і запитати у громадян України, чи вони згодні на відкриття ринку. По-друге, треба надати можливість всім, хто хоче продати паї, продати їх державі за ринковою ціною. І, по-третє, треба, щоб держава мала можливість збільшувати банк сільськогосподарських земель і передавати ці сільськогосподарські землі в оренду тим юридичним і фізичним особам, які працюють на цій землі. А відтак, будь-яке інше відчуження, купівлю-продаж сільськогосподарської землі не повинні відбуватися. Тільки в ці два способи, про які я сказав. Той, хто хоче продати, продаж державі, а держава передає в оренду тим, хто працює на землі.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Я ставлю на голосування 927 поправку народного депутата Власенка. Комітет пропонує відхилити. Прошу визначатися та голосувати.</p>
<p></p>
<p>11:40:58</p>
<p>За-55</p>
<p>Рішення не прийнято.</p>
<p>928-а. Волошин. Не наполягає.</p>
<p>929-а. Шуфрич Нестор Іванович. Будь ласка, Несторе Івановичу.</p>
<p></p>
<p>11:41:11</p>
<p>ШУФРИЧ Н.І.</p>
<p>Дякую, вельмишановний Руслане Олексійовичу.</p>
<p>Принципова наша позиція – зберегти все те, що добре. Ми хочемо застерегти наших колег діяти за принципом "лучшее – враг хорошого".</p>
<p>У 2001 році прийняли дуже відповідальний Земельний кодекс, і саме питання щодо видачі державного акту на право власності на земельну ділянку врегульовано. І ми вважаємо, що ті зміни, які пропонуються до діючого Земельного кодексу, є недоречними. Тому ми і висловлюємо прохання підтримати нашу принципову професійну поправку.</p>
<p>З іншого боку, я ще раз хочу висловити принципову позицію нашої політичної сили щодо збереження контролю за використанням земель сільськогосподарського призначення.</p>
<p>Дякую за увагу.</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>11:42:18</p>
<p>СОЛЬСЬКИЙ М.Т.</p>
<p>Шановний колего, вже тривалий час у нас в країні підтверджуючим документом права власності є витяг з реєстру речових прав. Акт на право власності відповідно до багатьох законів в Україні вже давно не видається.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 929-у, як сказав автор, принципову поправку. Комітет пропонує відхилити.</p>
<p>Прошу визначатись та голосувати.</p>
<p></p>
<p>11:42:56</p>
<p>За-41</p>
<p>Рішення не прийнято.</p>
<p>Наступна поправка 932-а, Ковальов. Наполягатимете. Будь ласка.</p>
<p></p>
<p>11:43:07</p>
<p>КОВАЛЬОВ О.І.</p>
<p>Я хочу підняти питання в цьому законопроекті щодо неузгодженості при договорах міни.</p>
<p>В даному законопроекті зазначено про те, що можливо тільки обмінювати земельні ділянки в одному контурі, в одному полі. Вважаю, наприклад, в моєму 186 окрузі, в зоні ризикового землеробства на Херсонщині, люди отримували три ділянки в розмірі однієї земельної частки паю. Що це значить? В разі прийняття цього законопроекту, люди не зможуть повноцінно використовувати свою земельну ділянку шляхом міни на іншу земельну ділянку, оскільки частка пай поділена на рілля зрошення і рілля богар, що призведе до порушення їх конституційних прав.</p>
<p>Дякую вам за увагу. Прошу поставити на голосування мою правку.</p>
<p></p>
<p>ГОЛОВУЮЧИЙ. Ставлю на голосування 932 поправку народного депутата Ковальова. Комітет пропонує відхилити.</p>
<p>Прошу визначатись та голосувати.</p>
<p></p>
<p>11:44:11</p>
<p>За-53</p>
<p>Рішення не прийнято.</p>
<p>Наступна поправка номер, Мазурашу, 935. Не наполягаєте? Не наполягає.</p>
<p>939-а, Королевська Наталія Юріївна.</p>
<p>Павленко, будь ласка.</p>
<p></p>
<p>11:44:34</p>
<p>ПАВЛЕНКО Ю.О.</p>
<p>Шановний головуючий, шановні колеги, власне, ця правка викликана тим, що, на жаль, даним законопроектом пропонується відкрити можливість передавати землі сільськогосподарського призначення у власність іноземцям, особам без громадянства, іноземним юридичним особам та іноземним державам.</p>
<p>Це, на наш погляд, є неприпустимим, оскільки вказана норма є підґрунтям захисту прав громадян на заняття сільськогосподарським господарством, захисту продовольчої та в цілому національної безпеки.</p>
<p>Даною правкою я пропоную, раз уже продаєте щось іноземцям, а особливо тим, які вже працюють в Україні, то пропоную деталізували можливість іноземцям набувати землю лише під нерухомим майном (будівлі та споруди), що розташовано на цій земельній ділянці.</p>
<p>Прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування 939 поправку народних депутатів Королевської та Павленка. Комітет пропонує її відхилити.</p>
<p>Прошу визначатись та голосувати.</p>
<p></p>
<p>11:45:54</p>
<p>За-44</p>
<p>Рішення не прийнято.</p>
<p>Наступна поправка 942, Нестор Іванович Шуфрич або Ілля Володимирович Кива. Хто буде?</p>
<p>Нестор Іванович, будь ласка. Не наполягаєте, да? Наполягаєте.</p>
<p>942-а, я нагадаю, щоб ви не збилися з нумерації. Будь ласка.</p>
<p></p>
<p>11:46:07</p>
<p>ШУФРИЧ Н.І.</p>
<p>Дякую. Вказане питання стосується вирішення питання надання права власності для іноземних держав, для розміщення дипломатичних представництв. Сьогодні є пропозиція добавити: та іноземних юридичних осіб. Навіщо?</p>
<p>Це питання врегульовано саме в тій частині, що стосується дипломатичних представництв. Тому ми і наполягаємо залишити ту редакцію, яка є в діючому Земельному кодексі. А щодо актів, на жаль, практика, яка діяла і діє ще й сьогодні, вона не відповідає діючим нормам Земельного кодексу. Так верховенство чого у нас: закону чи практики?</p>
<p>Тому ми і вимагаємо практику привести у відповідність до норм Земельного кодексу, який діє сьогодні і зараз. Дякую за увагу.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>11:47:12</p>
<p>ГОЛОВУЮЧИЙ. Шановні колеги, я щось, якщо не помиляюсь, пропустив. Ви почали ставити вже правки на підтвердження? Нестор Іванович, колеги!</p>
<p>Да, 942 правка – ця правка врахована комітетом, я її ставлю. Тобто ви вважаєте, що її не треба щоб вона була. Правильно? Ні-ні, ви вже проговорили, шановні.</p>
<p>Я ставлю її тоді на голосування. Комітетом вона була врахована. Автор вважає, що вона не повинна бути. Правильно?</p>
<p>Тоді ставлю її на голосування, 942 правку. Комітетом врахована. Але прошу визначатись та голосувати. На підтвердження вона ставиться.</p>
<p></p>
<p>11:48:08</p>
<p>За-160</p>
<p>Рішення не прийнято. Правка відхилена. Дякую.</p>
<p>Качура. Не наполягає.</p>
<p>Волошин. Не наполягає.</p>
<p>Колтунович. Наполягає? 955-а.</p>
<p></p>
<p>11:48:37</p>
<p>КОЛТУНОВИЧ О.С.</p>
<p>Дякую, шановний пане Голово. 955-а, я наполягаю. 956-а, я прошу передати Загородньому. А 957-а, я так само буду наполягати.</p>
<p>Я хотів би звернути увагу, тут от деякі колеги цікавляться щодо подальшої долі поправок і ситуація, яка була, проводять паралелі з Законом 2178-10. Так от я хотів би вам нагадати, що в свій час, чому ми також активно відстоювали цю позицію, запропонували в Законі 2178-10 дуже, ну, м'яко кажучи, неадекватну норму по концентрації землі.</p>
<p>Я вибачаюсь. А можна двох депутатів відійти? А то їхня спина, звичайно, це не Колтунович. Але дякую.</p>
<p>І от, що стосується концентрації. В свій час пропонували, що, наприклад, в Одеській області концентрація буде 207 тисяч гектарів, в Дніпропетровській – 200, в Харківській області – менше 200 тисяч. Ці всі цифри вони були реаліями до першого читання. Після між першим і другим читанням після того, коли ми подали поправки, коли врахували наші пропозиції, в тому числі і через комітет, тоді концентрація землі зменшилась до 100 гектарів в одні руки.</p>
<p>Я це до того веду, що ми і надалі будемо наполягати на наших поправках для того, щоб були вилучені ганебні норми. Дякую.</p>
<p></p>
<p>ГОЛОВУЮЧИЙ. Ставлю на голосування 955 правку Колтуновича. Комітетом не підтримана.</p>
<p>Прошу визначатись та голосувати.</p>
<p></p>
<p>11:50:07</p>
<p>За-45</p>
<p>Рішення не прийнято. Правка не врахована.</p>
<p>956 правка, Колтунович.</p>
<p></p>
<p>11:50:17</p>
<p>КОЛТУНОВИЧ О.С.</p>
<p>Прошу передати слово співавтору, Загородньому Юрію Івановичу. Дякую.</p>
<p></p>
<p>ГОЛОВУЮЧИЙ. Загородній Юрій Іванович.</p>
<p></p>
<p>11:50:23</p>
<p>ЗАГОРОДНІЙ Ю.І.</p>
<p>Дякую, Дмитре Олександровичу. Шановні колеги, ви знаєте, цей закон, який ми розглядаємо, взагалі не на часі. Тому що, відкриваючи можливості іноземним громадянам і іноземним юридичним особам придбати українську землю, ми по суті їм здаємо за безцінь нашу дорогоцінну українську землю.</p>
<p>За розрахунками Світового банку є чіткі критерії, як оцінюється вартість землі. Україна з високим рівнем ВВП... така вартість землі дуже висока, більше 35 тисяч доларів за 1 гектар. В Україні ВВП на душу населення є одним із самих найменших в Європі – 3686 доларів за підсумками 2020 року. А враховуючи такий рівень ВВП на душу населення, ми по суті за безцінь здаємо нашу українську землю.</p>
<p>Дякую. Прошу правку поставити на підтвердження.</p>
<p></p>
<p>ГОЛОВУЮЧИЙ. Ставлю на голосування 956 правку. Комітетом не підтримана. Прошу визначатися та голосувати.</p>
<p></p>
<p>11:51:49</p>
<p>За-42</p>
<p>Рішення не прийнято.</p>
<p>957 правка, Колтунович.</p>
<p></p>
<p>11:51:59</p>
<p>КОЛТУНОВИЧ О.С.</p>
<p>Дякую, шановний пане Голово. Ми вже сьогодні також проговорювали, і не сьогодні, а впродовж розгляду даного проекту закону, що пул законопроектів, які пропонується для реалізації так званих програм Міжнародного валютного фонду та інших міжнародних фінансових інститутів, які ставлять вимоги щодо реалізації земельної реформи, приватизації стратегічних об'єктів, які знаходяться в державній власності, реалізації медичної реформи, пенсійної тощо, вони на сьогоднішній день не в повній мірі відображають національні економічні інтереси. Це перше.</p>
<p>Другий важливий момент. Ми неодноразово звертали увагу, 8 відсотків, це за оцінками нашої Національної академії аграрних наук, 8 відсотків чорноземів світу. Це серйозний ресурс для того, щоб все-таки ним не розраховуватись за поточні займи, які на сьогоднішній день існують, ви знаєте, що збільшується і гарантований державою борг. Але я глибоко переконаний в тому, що це не та ціна, яка має стояти на кону 1 мільярда доларів від Міжнародного валютного фонду.</p>
<p>Дякую за увагу.</p>
<p></p>
<p>ГОЛОВУЮЧИЙ. Ставлю на голосування 957 правку комітетом не підтримана.</p>
<p>Прошу визначатись та голосувати.</p>
<p></p>
<p>11:53:19</p>
<p>За-41</p>
<p>Рішення не прийнято. Правка…</p>
<p>Павленко, 961 правка.</p>
<p></p>
<p>11:53:37</p>
<p>ПАВЛЕНКО Ю.О.</p>
<p>Шановний пане Голово, шановні колеги, ми продовжуємо послідовно відстоювати те, аби цей закон був не ухвалений в стінах цієї Верховної Ради і ми не створювали проблем для наших українських громадян, як для нинішніх, так і для наступних поколінь. Хоча ми і намагаємося кожною нашою правкою вилучити ті проблемні питання, які, на жаль, автори закону заклали в тіло даного законопроекту.</p>
<p>Тому прошу поставити на голосування 961 правку.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>11:54:23</p>
<p>ГОЛОВУЮЧИЙ. Ставлю на голосування 961 поправку народного депутата Лукашева і Павленка. Комітет пропонує відхилити.</p>
<p>Прошу визначатись та голосувати.</p>
<p></p>
<p>11:54:40</p>
<p>За-43</p>
<p>Рішення не прийнято.</p>
<p>Наступна поправка 962 Лукашева і Павленка.</p>
<p>Будь ласка, Павленко.</p>
<p></p>
<p>11:54:48</p>
<p>ПАВЛЕНКО Ю.О.</p>
<p>Шановний пане Голово, головуючий, шановні народні депутати, на жаль, продовжується дискусія над даним законопроектом. І ми так само своїми поправками не тільки хочемо захистити українського селянина, не тільки хочемо захистити право українського громадянина розпоряджатися й володіти своєю землею, ми намагаємося певним чином і створити ефективну систему влади, бо розбалансованість, хаотичність нинішньої влади вона, на жаль, перекладає велику відповідальність на людей.</p>
<p>Чомусь дивним чином останніми роками взята мода будь-які проблеми вирішувати не шляхом підвищення ефективної роботи органів влади різного рівня, а накладати все нові і нові штрафи, нову і нову відповідальність на громадян, щоб громадяни закривали своїми життями і здоров'ям, своїми коштами часто…</p>
<p></p>
<p>ГОЛОВУЮЧИЙ. Ставиться на голосування 962 поправка. Комітет пропонує її відхилити.</p>
<p>Прошу визначатись та голосувати.</p>
<p></p>
<p>11:56:15</p>
<p>За-38</p>
<p>Рішення не прийнято.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>11:56:20</p>
<p>ГОЛОВУЮЧИЙ. Наступна правка, Королевська. Павленко, 975-а.</p>
<p></p>
<p>11:56:31</p>
<p>ПАВЛЕНКО Ю.О.</p>
<p>Шановний пане Голово, шановні колеги, дана правка формує в новій редакції зміни до статі 130 Земельного кодексу. І ключове в даній правці про те, що встановлюється можливість набувати земельні ділянки у власність шляхом куплі-продажу після проведення та встановлення результатів всеукраїнського референдуму стосовно можливості продажу земель сільськогосподарського призначення. Ми наполягаємо, що будь-які дії по продажу землі сільськогосподарського призначення мають відбуватися лише після проведення всеукраїнського референдуму. Я розумію, що це не дуже хочеться робити владі, причиною, зокрема щодо цього стало і закриття трьох провідних інформаційних каналів.</p>
<p></p>
<p>ГОЛОВУЮЧИЙ. Ставлю на голосування 975 правку Павленка. Комітетом не підтримана.</p>
<p>Прошу визначатися та голосувати.</p>
<p></p>
<p>11:57:57</p>
<p>За-43</p>
<p>Рішення не прийнято. Правка не врахована.</p>
<p>Наступна правка 976. Вибачте, 978-а, Шуфрич.</p>
<p>Німченко Василь Іванович.</p>
<p></p>
<p>11:58:17</p>
<p>НІМЧЕНКО В.І.</p>
<p>Шановний пане Голово, шановні колеги! У нас створено ціле ГНЕУ, ціла експерта група. Подивіться, вони дійшли висновку, що цей законопроект він, з точки зору права, є нікчемний, а за змістом гнилий, який протирічить інтересам громадян як власникам землі.</p>
<p>То я хотів би почути, пане Голово, чи є у нас ГНЕУ? Почути доповідача, чому так, ГНЕУ сказало одне, а вся рота йде не в ногу, один комітет аграрний іде в ногу. Ось що стосується. І я хотів би, щоб ми діяли на базі Конституції, якщо експерти сказали, що не відповідає, чим ви спростовуєте, що відповідає Конституції? Пане доповідач, і я хотів би, щоб ви сказали лише аргументовано, з посилкою на норми права, з посилкою правового визначення.</p>
<p></p>
<p>ГОЛОВУЮЧИЙ. Ставлю на голосування 978 правку. Комітетом не підтримана.</p>
<p>Прошу визначатися та голосувати.</p>
<p></p>
<p>11:59:43</p>
<p>За-41</p>
<p>Рішення не прийнято. Правка не врахована.</p>
<p>979-а, Німченко.</p>
<p></p>
<p>11:59:53</p>
<p>НІМЧЕНКО В.І.</p>
<p>Так я все ж таки, пане Голово, хотів, щоб відповіли у вашій присутності як спікера, як Голови Верховної Ради, чому вказівки експертні про те, що не відповідають ці норми Конституції, все-таки вони виносяться в зал, коли відверто ігноруються права громадян, як власників землі? Це перше, я хотів би почути все-таки.</p>
<p>І друге. Я хочу сказати, що після того, коли Конституційний Суд дійшов висновку про неконституційність підготовленого проекту, законопроект 10, так будемо його називати, ви зараз відсторонили Конституційний Суд від надання висновку, надання рішення. А тепер сьогодні ви хочете цим законом відсторонити і людей від реалізації цих конституційних прав на землю. Це взагалі граничить скоєнням…</p>
<p></p>
<p>ГОЛОВУЮЧИЙ. Василь Іванович, при всій повазі, ви як в минулому суддя Конституційного Суду добре знаєте, що лише він може визначити конституційне або неконституційне. Під час, да, в Україні саме так. Під час роботи на комітеті комітет приймає рішення, а зараз буде приймати рішення зал. Так, як це і передбачено Конституцією, і Регламентом Верховної Ради України. Дякую. А ГНЕУ у нас дійсно є і працює, і за що їм треба подякувати.</p>
<p>Ставлю на голосування 979-у… Ви до мене звертались, я відповів, це моя була репліка, Василь Іванович. Ви Регламент знаєте краще за мене.</p>
<p>Ставлю на голосування 979 правку. Комітетом не підтримана. Прошу визначатись та голосувати.</p>
<p></p>
<p>12:02:01</p>
<p>За-37</p>
<p>Рішення не прийнято. Правка не врахована.</p>
<p>980-а, Кива.</p>
<p>Шуфрич, будь ласка.</p>
<p></p>
<p>12:02:11</p>
<p>ШУФРИЧ Н.І.</p>
<p>Дякую, Дмитро Олександрович. Під час голосування за 942 поправку я саме наполягав, щоб її поставити на підтвердження, тому що цікаво було, наскільки спроможна сьогодні монобільшість підтримати позицію комітету аграрної політики. На жаль, не спромоглася.</p>
<p>Тому ми з Русланом Олексійовичем свідомо вирішили питання поставити на підтвердження. На жаль, Дмитро Олександрович не був на початку розгляду цієї поправки і не порозумівся, про що йдеться.</p>
<p>Щодо цієї поправки, то я хочу поставити її на голосування. Наполягаю на тому, що пріоритетне право має бути щодо придбання земельної ділянки у жителів місцевої ради. Така практика, до речі, дуже ефективна в Угорщині, де право купівлі при бажанні когось продати має сусід, житель відповідного села або району. Якщо ні, то викуповує держава.</p>
<p>Дякую за увагу.</p>
<p></p>
<p>ГОЛОВУЮЧИЙ. 980 поправка Шуфрича, комітетом не підтримана.</p>
<p>Прошу визначатися та голосувати.</p>
<p></p>
<p>12:03:39</p>
<p>За-37</p>
<p>Рішення не прийнято, правка не врахована.</p>
<p>Івченко, 995-а. Не наполягаєте?</p>
<p>Пушкаренко не наполягає.</p>
<p>Павленко не наполягає, да? Наполягає? Не побачив.</p>
<p><a href="http://w1.c1.rada.gov.ua/pls/zweb2/webproc4_2?pf3516=1010&skl=10" target=_blank>1010</a> правка, Павленко.</p>
<p></p>
<p>12:04:27</p>
<p>ПАВЛЕНКО Ю.О.</p>
<p>Шановний пане Голово, шановні колеги! Власне, 1010-а, 1011-а і 1012-а правки підряд, я пропоную їх поставити після мого виступу.</p>
<p>Власне, дана правка стосується зміни формулювання в частині другій статті 130 Земельного кодексу України, і, власне, всі ці три правки спрямовані на те, щоби зробити більш чіткішим захист українських громадян від можливих зловживань чи свавілля з боку влади, влади будь-якого рівня, захистити можливість громадян орендувати і чесно працювати на землі, бути захищеним від можливих зловживань, які можуть здійснювати і здійснюють, на жаль, сьогодні по відношенню до них органи як місцевої, так і державної влади.</p>
<p>Прошу поставити три правки на голосування.</p>
<p></p>
<p>ГОЛОВУЮЧИЙ. Правка 1010. Ставлю її на голосування. Прошу визначатися та голосувати.</p>
<p></p>
<p>12:05:57</p>
<p>За-42</p>
<p>Рішення не прийнято. Правка не врахована.</p>
<p>1011. Прошу... Я зараз поставлю на голосування, повернуся, Вадим Євгенович, я добре чую.</p>
<p>1011. Прошу визначатися та голосувати.</p>
<p></p>
<p>12:06:25</p>
<p>За-39</p>
<p>Рішення не прийнято. Правка не врахована.</p>
<p>І 1012 правка. Прошу визначатися та голосувати.</p>
<p></p>
<p>12:06:47</p>
<p>За-38</p>
<p>Рішення не прийнято. Правка не врахована.</p>
<p>102 правка, Кириленко. Вибачте, 1002 правка.</p>
<p></p>
<p>12:06:56</p>
<p>КИРИЛЕНКО І.Г.</p>
<p>Шановні колеги, ми щойно з вами слухали прекрасний проукраїнський виступ литовського Президента, його щире бажання і бажання дружньої нам країни підтримати Україну в реформах і, саме головне, врахувати їхній досвід і не допустити помилок.</p>
<p>Стосовно земельної реформи. Друзі, про що нас застерігають литовські друзі? В 2004 році після вступу Литви до Євросоюзу було прийнято рішення про 10-річний мораторій на продаж землі нерезидентам. І коли цей мораторій сплив через 10 років, відкрився ринок з величезними застереженнями. І тим не менше, знайшли лазєйки іноземні корпорації і скупили землю.</p>
<p>Дійшло до того, що приблизно така ж сама ситуація в Латвії. Фермери змушені місцеві орендувати в транснаціональних корпорацій. Змушені орендувати, щоб вижити, орендувати землю.</p>
<p>У нас ніяких застережень нема, бери скільки хочеш: Новгородську, Псковську волость, як казав класик.</p>
<p>Ну що ми робимо, друзі?</p>
<p></p>
<p>ГОЛОВУЮЧИЙ. Ставлю 1002 правку на голосування. Прошу визначатися та голосувати.</p>
<p></p>
<p>12:08:27</p>
<p>За-52</p>
<p>Рішення не прийнято. Правка не врахована.</p>
<p>Павленка… Ні, вибачте. 1013 правка, Волошин.</p>
<p></p>
<p>12:08:48</p>
<p>ВОЛОШИН О.А.</p>
<p>Дякую, шановний Дмитро Олександровичу. Шановні колеги, я думаю, ми тут всі вже багато разів обговорювали протягом тижня, що поправки від опозиції нібито блокують ухвалення важливих законопроектів, пов'язаних зі зниженням тарифів, з питаннями спрощеного розмитнення автомобілів на так званих євро бляхах тощо. І що сьогодні ми бачимо?</p>
<p>У нас є два позачергових засідання, і там стоять дуже важливі для всіх громадян України законопроекти: про скасування переходу на літній час, про колекторські агентства, ще про щось. Тобто ну слухайте, ну давайте хоча б візьмемо зобов'язання самі перед собою, що поки ми будемо далі обговорювати зміни до Земельного кодексу, ніхто не буде розповідати, що ми, опозиція, якимось чином блокуємо важливі соціальні законопроекти. Тому що у вас зараз є шанс ці соціальні законопроекти внести в порядок денний позачергової сесії, ви цього не зробили, тому що і не планували, в принципі. Не треба настільки відверто брехати.</p>
<p>А зараз прошу поставити мою правку на голосування. Дякую.</p>
<p></p>
<p>ГОЛОВУЮЧИЙ. Ставлю на голосування 1013 на голосування, Волошина. Комітетом не підтримана.</p>
<p>Прошу визначатись та голосувати.</p>
<p></p>
<p>12:10:11</p>
<p>За-38</p>
<p>Рішення не прийнято. Правка не врахована.</p>
<p>Колтунович, наступна правка 1014.</p>
<p></p>
<p>12:10:21</p>
<p>КОЛТУНОВИЧ О.С.</p>
<p>Дякую, вельмишановний пане Голово. Тут говорили щодо першочергового набуття права на земельні ділянки. Але мова не про те.</p>
<p>Асоціація фермерів і приватних землевласників, я вам вчора уже доповідав, що звернулася зі своїми зауваженнями. Якраз я хотів би звернути якраз увагу на законодавчий підхід щодо надання надрокористувачам першочергового права на купівлю земельної ділянки сільськогосподарського призначення.</p>
<p>Безумовно, вказують в асоціації на те, що воно не відповідає статті 41 Конституції України і може призвести до неконтрольованого використання земель сільськогосподарського призначення, як наслідок до порушення фундаментальних норм Конституції України. Це перше.</p>
<p>Другий момент. От мій колега Волошин уже почав говорити про те, щодо пріоритетності розгляду проектів законів, які ставляться і уже в принципі подані для позачергового засідання, яке сьогодні планується після 13-ї години. Ці проекти законів жодним чином не впливають на підвищення реальних доходів громадян України. Вони не впливають на зростання економіки і промислового виробництва, експорту…</p>
<p></p>
<p>ГОЛОВУЮЧИЙ. Ставлю на голосування 1014. Комітетом не підтримана.</p>
<p>Прошу визначатись та голосувати.</p>
<p></p>
<p>12:11:45</p>
<p>За-39</p>
<p>Рішення не прийнято. Правка не врахована.</p>
<p>Івченко. Не наполягає. Наполягає? 1022 правка.</p>
<p>А, 1020 правка, Кириленко, Івченко.</p>
<p></p>
<p>12:12:06</p>
<p>ІВЧЕНКО В.Є.</p>
<p>Вадим Івченко, "Батьківщина". Шановні колеги, я б хотів, щоб ви почули, що сказав Кириленко Іван Григорович. Є проблеми в таких Балтійських країнах, як Литва і Латвія. В першу чергу купили ті, хто мав на той час дешеві кредити. Це Західна Німеччина, Польща в основному купила, і те ж саме німці купили разом зі скандинавами землі у Латвії і Литві. І зараз фермери литовські і латвійські змушені орендувати на власній території безпосередньо землі у західних інвестбанкірів і інвесторів.</p>
<p>Колеги, це ж саме буде чекати і українських фермерів. Вони як батраки будуть безпосередньо орендувати землю у тих інвестбанкірів або людей з колосальними статками.</p>
<p>Колеги, я б хотів, щоб ви це на звернули увагу, і цей закон саме пропонує такі схеми. Дякую.</p>
<p></p>
<p>ГОЛОВУЮЧИЙ. Ставлю на голосування правку 1020. Комітетом не підтримана. Прошу визначатись та голосувати.</p>
<p></p>
<p>12:13:30</p>
<p>За-70</p>
<p>Рішення не прийнято. Правка не врахована.</p>
<p><a href="http://w1.c1.rada.gov.ua/pls/zweb2/webproc4_2?pf3516=1023&skl=10" target=_blank>1023</a> правка, Івченко.</p>
<p></p>
<p>12:13:41</p>
<p>ІВЧЕНКО В.Є.</p>
<p>Шановні колеги, я б хотів, щоб ви ще раз почули голос громад, які сьогодні потребують не тільки розпорядження землями, а які реально потребують і економіку від цих земель. Ці землі мають приносити прибутки об'єднаним територіальним громадам, а це означає, їм потрібно надати право там через деякий, ми написали, після 2030 року переглянути договори із заниженою орендною ставкою. Саме від оренди цих земель будуть формуватися власні кошти для територіальних громад, а ці кошти підуть на інфраструктурні об'єкти.</p>
<p>Президент Володимир Зеленський говорить про нове українське село. Так звідки брати кошти? Так от звідси і можливо взяти кошти на нове українське село саме з підняттям орендної ставки на державні землі, колеги. Підтримайте, будь ласка, цю концепцію.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 1023. Комітетом не підтримана.</p>
<p>Прошу визначатись та голосувати.</p>
<p></p>
<p>12:15:08</p>
<p>За-63</p>
<p>Рішення не прийнято. Правка не врахована.</p>
<p>Батенко. Не наполягає.</p>
<p>Павленко. Наполягає? 1027.</p>
<p></p>
<p>12:15:26</p>
<p>ПАВЛЕНКО Ю.О.</p>
<p>Шановний пане Голово, шановні колеги! Дана правка є простою, але підтверджує послідовність нашої позиції в боротьбі за право українців залишитися господарями на своїй землі. Пропонується частину третю статті 130 Земельного кодексу України виключити.</p>
<p>Також хочу підтримати ті мудрі думки і голоси, які звучать в Верховній Раді України, щодо необхідності продовження мораторію продажу землі сільськогосподарського призначення до проведення та встановлення результатів всеукраїнського референдуму.</p>
<p>Також ми продовжуємо робити все можливе, аби запобігти зняттю заборони набуття у власність української землі іноземцями. Як, на жаль, це передбачено поки що даним законопроектом.</p>
<p>Прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування 1027. Комітетом не підтримана.</p>
<p>Прошу визначатись та голосувати.</p>
<p></p>
<p>12:16:40</p>
<p>За-43</p>
<p>Рішення не прийнято. Правка не врахована.</p>
<p>Колтунович Олександр Сергійович, 1028.</p>
<p></p>
<p>12:16:46</p>
<p>КОЛТУНОВИЧ О.С.</p>
<p>Дякую, вельмишановний пане Голово. І знову ж таки звертаю увагу на іноземних юридичних і фізичних осіб, звертають і ті документи аналітичні, які до нас заходять, і звернення від незалежних громадських організацій і фермерських об'єднань, землекористувачів тощо. Всі вони застерігають нас від того, що норма щодо передачі в користування іноземним фізичним і юридичним особам може призвести до завуальованої чи де-факто, як вони зазначають, в подальшому втрати земельних ділянок. Я чому на цьому наполягаю? Тому що у нас, коли ми розглядали 2178-10, принциповою фундаментальною лінією якраз чи головним моментом, який був, це не набуття права власності на земельні ділянки. Зараз ми спочатку даємо користування, в інших нормативно-правових актах ми їм фактично дозволимо в подальшому набувати цю власність. Ми розуміємо, що сьогодні відбувається в Україні з економічної точки зору, і тому такі речі мають бути унеможливлені.</p>
<p>Дякуємо.</p>
<p></p>
<p>ГОЛОВУЮЧИЙ. Ставлю на голосування 1028. Комітетом не підтримана.</p>
<p>Прошу визначатися та голосувати.</p>
<p></p>
<p>12:18:17</p>
<p>За-40</p>
<p>Рішення не прийнято. Правка не врахована.</p>
<p>130 правка, Фріс. Будь ласка.</p>
<p></p>
<p>12:18:35</p>
<p>ФРІС І.П.</p>
<p>Миколо Тарасовичу, дякую, що багато правок ви проголосували і підтримали. Але це, мені здається, так само є питанням, яке ми з вами обговорювали, яке потребує подальшої реалізації. Мені здається, що надання права сільським радам бути так само учасниками переважного права після того, як скористаються або не скористаються інші особи, які мають переважне право, все ж таки мало би право на розгляд. Як ви вважаєте, чи не варто все ж таки потім розглянути це питання і надати можливість переважного права купівлі відповідним місцевим сільським радам, які теж є учасниками відповідних правовідносин?</p>
<p>Я не ставлю її на голосування цю правку. Хотів би почути голову комітету. Дякую.</p>
<p></p>
<p>ГОЛОВУЮЧИЙ. Дякую вам дуже за вашу правку.</p>
<p>Миколо Тарасовичу, будь ласка, у вас є можливість виступити.</p>
<p></p>
<p>12:19:22</p>
<p>СОЛЬСЬКИЙ М.Т.</p>
<p>Шановний колего, ми обговорювали не раз це питання в комітеті, навіть на рівні ще прийняття Закону 2178-10. І зараз з асоціаціями міст громад і також з асоціаціями різними з агросфери. На жаль, не була підтримана чи, на щастя, в комітеті, тому що в 90 процентів випадків, я думаю, це зведеться до того, що за гроші будуть давати відмови від переважного права. А суб'єктами права викупу ці права ми місцевій громаді надали.</p>
<p>Дякую.</p>
<p></p>
<p>ГОЛОВУЮЧИЙ. Не ставити, да, на голосування? Не наполягаєте.</p>
<p>Красов. Не наполягає.</p>
<p>Павленко, 1034.</p>
<p></p>
<p>12:20:31</p>
<p>ПАВЛЕНКО Ю.О.</p>
<p>Шановний пане Голово, шановні народні депутати, ви знаєте, от триває дискусія, ідуть звернення: а може б ви зняли свої поправки, не наполягали на них і не блокували таким чином роботу Верховної Ради України. Можу сказати: з задоволенням зняв би поправки, якби був, перше, зняти цей закон з розгляду. Друге, якби в порядку денному Верховної Ради справді з'явилися ті закони, законопроекти, які чекають люди: які спрямовані на підвищення мінімального прожиткового рівня мінімум вдвічі, а такі законопроекти внесені нашими колегами з "Опозиційної платформи – За життя"; збільшення допомоги при народженні дитини хоча би до рівня 2013 року; законопроекти, які спрямовані на виконання Мінських домовленостей, а відповідно наближення і повернення в Україну миру. От якби цей порядок денний був у нас сьогодні на столі, я думаю, що саме такий порядок денний підтримували би люди.</p>
<p></p>
<p>ГОЛОВУЮЧИЙ. Ставлю на голосування 1034, Павленко. Комітетом не підтримана.</p>
<p>Прошу визначатись та голосувати.</p>
<p></p>
<p>12:21:57</p>
<p>За-41</p>
<p>Рішення не прийнято. Правка не врахована.</p>
<p>Павленко, 1035.</p>
<p></p>
<p>12:22:04</p>
<p>ПАВЛЕНКО Ю.О.</p>
<p>Дана поправка стосується статті 130 Земельного кодексу України. І я пропоную її доповнити таким змістом, який спрямований на те, аби захистити права громадян України, яким належить право постійного користування, право довічно успадкованого володіння земельними ділянками державної і комунальної власності, мають право на викуп таких земельних ділянок у власність з розстрочкою платежу на 5 років за ціною, яка дорівнює експертно-грошовій оцінці таких земельних ділянок.</p>
<p>Переконаний, що кожним законом, який ухвалюється в стінах Верховної Ради, ми повинні посилювати захист прав і свобод українських громадян, і, власне, на це спрямована моя правка.</p>
<p></p>
<p>ГОЛОВУЮЧИЙ. 1035, правка Павленка. Комітетом не підтримана. Будете позицію комітету, чи можемо на голосування? На голосування.</p>
<p>Прошу визначатись та голосувати.</p>
<p></p>
<p>12:23:22</p>
<p>За-41</p>
<p>Рішення не прийнято. Правка не врахована.</p>
<p>1037. Івченко. Кириленко? 1037.</p>
<p></p>
<p>12:23:39</p>
<p>КИРИЛЕНКО І.Г.</p>
<p>Шановні колеги, знову питання пріоритету оренди над купівлею-продажем. Світовий досвід: 70 відсотків земель у світі в оренді – це значить вони у власності перш за все держави або в комунальній. Тільки півтора відсотка максимум в рік рухається землі з точки зору купівлі-продажу.</p>
<p>От дивіться, ми пропонуємо, "Батьківщина", якщо вже люди хочуть продати землю, хай купить держава або орган місцевого самоврядування, громада купить, з послідуючою передачею в довготермінову оренду, не на 3, 5, 7, а на 40-50 років.</p>
<p>По-перше, земля залишається під контролем держави, і це територія суверенної держави. По-друге, громада кожний день має кошти від оренди, від купівлі-продажу нічого не має.</p>
<p>Третє. Фермер спокійно планує своє майбутнє на два покоління.</p>
<p>Скажіть, в чому питання? Правка за підтримку оренди, а не купівлі-продажу. Ставте на голосування.</p>
<p>Дякую.</p>
<p></p>
<p>ГОЛОВУЮЧИЙ. 1037, Кириленко. Комітетом не підтримана.</p>
<p>Прошу визначатися та голосувати.</p>
<p></p>
<p>12:25:01</p>
<p>За-49</p>
<p>Рішення не прийнято.</p>
<p>Волошин, наполягаєте? 1039.</p>
<p></p>
<p>12:25:11</p>
<p>ВОЛОШИН О.А.</p>
<p>Шановні колеги, я, до речі, хотів підтримати те, про що зараз говорив шановний Іван Кириленко. Якщо хтось пам'ятає, свого часу носилися у Києві дуже активно з таким геополітичним прожектом, до речі, тоді благали ще будувати його, пам'ятаєте, Одеса-Броди нафтопровід, на який мав нібито нафту азербайджанську далі транспортувати в Європу через Польщу. Так ось тоді виникла одна з ключових проблем з будівництвом польської ділянки цього нафтопроводу в тому, що нафтопровід мав пролягати по земельних ділянках, що були у приватній власності, і навіть фізично домовитися дуже часто про викуп цих земель було надзвичайно складно. І, більше того, підозрюють, що певні треті гравці, які були не зацікавлені в будівництві цього нафтопроводу, штучно через приватних власників робили тиск.</p>
<p>Тобто до того, що далеко не завжди гарно, коли всі землі в державі є розпродані, є у приватних руках. Набагато доцільніше, якщо фермерство дійсно розвивається на орендованих землях, на тривалі, довготривалі…</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>12:26:19</p>
<p>ГОЛОВУЮЧИЙ. Ставиться на голосування поправка 1039 народного депутата Волошина, Славицької. Комітет пропонує відхилити.</p>
<p>Прошу визначатися та голосувати.</p>
<p></p>
<p>12:26:39</p>
<p>За-39</p>
<p>Рішення не прийнято.</p>
<p>Наступна поправка 1046, Ковальов. Наполягаєте?</p>
<p></p>
<p>12:26:51</p>
<p>КОВАЛЬОВ О.І.</p>
<p>Хочу зазначити комітету стосовно правки 1046. Насправді першочергове право на викуп земельних ділянок сільськогосподарського призначення повинна мати держава.</p>
<p>Наразі у нас є "чорний" ринок земельних ділянок сільськогосподарського призначення, вартість яких стартує від тисячі доларів за гектар. Так може державі краще викуповувати в першу чергу і здавати в оренду, і за 10 років ми створимо державний стабілізаційний фонд, який є в інших державах. І держава зможе заробляти кошти здаючи вже в оренду земельні ділянки.</p>
<p>Дякую.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>12:27:44</p>
<p>ГОЛОВУЮЧИЙ. Правка 1046, Ковальова. Ставлю її на голосування.</p>
<p>Прошу визначатись та голосувати.</p>
<p></p>
<p>12:27:59</p>
<p>За-55</p>
<p>Рішення не прийнято.</p>
<p>Дубіль. Яка правка? 1041?</p>
<p>Будь ласка, включіть Дубілю мікрофон, 1041.</p>
<p></p>
<p>12:28:12</p>
<p>ДУБІЛЬ В.О.</p>
<p>Валерій Дубіль, фракція "Батьківщина". Лакмусовий папірець: прийняття чи неприйняття законопроектів, які стосуються продажу української сільськогосподарської землі, це є спілкуванням з українським народом. Народом, який обрав нас, завдяки якому сидимо ми в залі, який нам делегував свої повноваження. І тому ми постійно говоримо, позиція нашої політичної сили, що всеукраїнський референдум, і тільки після нього, якщо продаж української землі, то тільки українському народу, або земельній агенції України, яка буде продавати або давати в оренду землю тільки українському народу.</p>
<p>Сьогодні ми повинні спитати в українського народу і наших аграріїв, чи можемо ми голосувати за цю землю? Кожного тижня несесійного, зустрічаючись з людьми і з аграріями, вони запитують: де ті кредити, які ви нам обіцяли; за які кошти нам купувати землю; що нам далі робити?</p>
<p>Позиція нашої сили. Ми не підтримуємо цей законопроект…</p>
<p></p>
<p>ГОЛОВУЮЧИЙ. Ставлю на голосування, 1041. Комітетом не підтримана.</p>
<p>Прошу визначатися та голосувати.</p>
<p></p>
<p>12:29:40</p>
<p>За-48</p>
<p>Рішення не прийнято. Правка не врахована.</p>
<p>Шановні колеги, переходимо до запитів. Там 13 запитів на Президента, тому буде необхідно голосування, будь ласка, не розходьтесь.</p>
<p></p>
<p align=center>Веде засідання заступник Голови Верховної Ради України</p>
<p align=center>КОНДРАТЮК О.К.</p>
<p align=center></p>
<p>12:29:55</p>
<p>ГОЛОВУЮЧА. Прошу зайняти свої місця.</p>
<p>У нас 13 запитів народних депутатів до Президента України, і пам'ятаємо, що кожен запит ми голосуємо двічі.</p>
<p>Отже, ставлю на відкрите поіменне голосування підтримку запиту Олексія Кучеренка до Президента України щодо виконання Кабінетом Міністрів України Указу Президента України №837/2019 (стосовно розроблення проекту Житлового кодексу України).</p>
<p>Прошу голосувати.</p>
<p></p>
<p>12:30:38</p>
<p>За-188</p>
<p>Рішення прийнято.</p>
<p>Ставиться на голосування рішення про направлення попередньо підтриманого депутатського запиту до Президента України.</p>
<p>Прошу голосувати.</p>
<p></p>
<p>12:31:07</p>
<p>За-195</p>
<p>Рішення не прийнято.</p>
<p>Ставиться на відкрите поіменне голосування підтримка запиту групи народних депутатів (Кунаєва, Касая та інших. Всього 12 депутатів) до Президента України щодо перенесення святкування в Україні Дня авіації на першу неділю липня, з метою відродження і примноження традицій вітчизняної авіації, та з нагоди 145-річчя першого польоту повітряного планера на території України.</p>
<p>Прошу голосувати.</p>
<p></p>
<p>12:31:53</p>
<p>За-262</p>
<p>Рішення прийнято.</p>
<p>Ставиться на голосування рішення про направлення попередньо підтриманого депутатського запиту до Президента України.</p>
<p>Прошу голосувати.</p>
<p></p>
<p>12:32:17</p>
<p>За-276</p>
<p>Рішення прийнято.</p>
<p>Наступний депутатський запит. Ставиться на відкрите поіменне голосування підтримка запиту Андрія Шараськіна до Президента України щодо відзначення державною нагородою України орденом Богдана Хмельницького ІІ ступеня полковника Пугачова Олексія Ігоровича.</p>
<p>Прошу голосувати.</p>
<p></p>
<p>12:32:54</p>
<p>За-219</p>
<p>Рішення прийнято.</p>
<p>Ставиться на голосування рішення про направлення попередньо підтриманого депутатського запиту до Президента України.</p>
<p>Прошу голосувати.</p>
<p></p>
<p>12:33:18</p>
<p>За-224</p>
<p>На жаль, рішення не прийнято.</p>
<p>Ставиться на відкрите... По фракціях покажіть будь ласка. Дякую.</p>
<p>Ставиться на відкрите поіменне голосування підтримка запиту Дмитра Лубінця до Президента України щодо недопущення подальшої розробки родовища цирконію у Маріупольському районі Донецької області.</p>
<p>Прошу голосувати.</p>
<p></p>
<p>12:33:58</p>
<p>За-233</p>
<p>Рішення прийнято.</p>
<p>Ставиться на голосування рішення про направлення попередньо підтриманого депутатського запиту до Президента України.</p>
<p>Прошу голосувати.</p>
<p></p>
<p>12:34:22</p>
<p>За-247</p>
<p>Рішення прийнято.</p>
<p>Ставиться на відкрите поіменне голосування підтримка запиту Олександра Бакумова до Президента України щодо захисту конституційного права громадян України на безпечне для життя і здоров'я довкілля у зв'язку з надрокористуванням поблизу мікрорайону Жихор Основ'янського району міста Харкова.</p>
<p>Будь ласка, голосуємо.</p>
<p></p>
<p>12:35:01</p>
<p>За-277</p>
<p>Рішення прийнято.</p>
<p>Ставиться на голосування рішення про направлення попередньо підтриманого депутатського запиту до Президента України.</p>
<p>Прошу голосувати.</p>
<p></p>
<p>12:35:26</p>
<p>За-286</p>
<p>Рішення прийнято.</p>
<p>Ставиться на відкрите поіменне голосування підтримка запиту Валентина Наливайченка та Олексія Кучеренка до Президента України щодо реагування на факти порушень в діяльності "НАК "Нафтогаз України", які були виявлені у 2020 році за результатами проведеної ревізії Державною аудиторською службою України.</p>
<p>Прошу голосувати.</p>
<p></p>
<p>12:36:05</p>
<p>За-196</p>
<p>Рішення прийнято.</p>
<p>Ставиться на голосування рішення про направлення попередньо підтриманого депутатського запиту до Президента України.</p>
<p>Прошу голосувати.</p>
<p></p>
<p>12:36:32</p>
<p>За-205</p>
<p>Рішення не прийнято.</p>
<p>Ставиться на відкрите поіменне голосування… <i>(Шум у залі) </i></p>
<p>По фракціях, будь ласка. Дякую.</p>
<p>Ставиться на відкрите поіменне голосування підтримка запиту групи народних депутатів (Королевської, Солода та інших. Всього 4 депутатів) до Президента України щодо виконання рішень Конституційного Суду України, якими поновлено порушені права громадян у сфері соціального захисту населення.</p>
<p>Прошу голосувати.</p>
<p></p>
<p>12:37:21</p>
<p>За-159</p>
<p>Рішення прийнято.</p>
<p>Ставиться на голосування рішення про направлення попередньо підтриманого депутатського запиту до Президента України.</p>
<p>Будь ласка, визначайтеся.</p>
<p></p>
<p>12:37:48</p>
<p>За-178</p>
<p>Рішення не прийнято.</p>
<p>Ставиться на відрите поіменне голосування підтримка запиту групи народних депутатів (Наливайченка, Ніколаєнка та інших. Всього 4 депутатів) до Президента України щодо фактів зловживання посадовими особами ДП "НАЕК "Енергоатом" у сфері безпеки атомних електростанцій.</p>
<p>Прошу голосувати.</p>
<p></p>
<p>12:38:28</p>
<p>За-233</p>
<p>Рішення прийнято.</p>
<p>Ставиться на голосування рішення про направлення попередньо підтриманого депутатського запиту до Президента України.</p>
<p>Будь ласка, шановні колеги, визначаємось.</p>
<p></p>
<p>12:38:53</p>
<p>За-229</p>
<p>Рішення прийнято.</p>
<p>Ставиться на відкрите поіменне голосування підтримка запиту групи народних депутатів (Горбенка, Ткаченка та інших. Всього 33 депутати) до Президента України (ну, ви зараз не почуєте який запит! Можна тихіше трошки?!) до Президента України щодо звільнення Гайдая Сергія Володимировича з посади голови Луганської обласної державної адміністрації – керівника обласної військово-цивільної адміністрації у зв'язку з порушенням ним законодавства України.</p>
<p>Прошу визначатись.</p>
<p></p>
<p>12:39:45</p>
<p>За-211</p>
<p>Рішення прийнято.</p>
<p>Ставиться на голосування рішення про наплавлення попередньо підтриманого депутатського запиту до Президента України.</p>
<p>Будь ласка, голосуємо.</p>
<p></p>
<p>12:40:14</p>
<p>За-214</p>
<p>Рішення не прийнято.</p>
<p>Шановні народні депутати, ще один важливий запит. Ставиться на відкрите поіменні голосування підтримка запиту Сергія Власенка до Президента України щодо невідкладного оприлюднення "Стратегії деокупації та реінтеграції тимчасово окупованої території Автономної Республіки Крим та міста Севастополь".</p>
<p>Прошу голосувати.</p>
<p></p>
<p>12:40:56</p>
<p>За-168</p>
<p>Рішення прийнято.</p>
<p>Ставиться на голосування рішення про наплавлення попередньо підтриманого депутатського запиту до Президента України.</p>
<p>Прошу голосувати.</p>
<p></p>
<p>12:41:21</p>
<p>За-186</p>
<p>Рішення не прийнято.</p>
<p>По фракціях, будь ласка. Я зачитаю: По фракціях: "Слуга народу" – 96, "Опозиційна платформа – За життя" – 3, "Європейська солідарність" – 24, "Батьківщина" – 13, "За майбутнє" – 11, "Голос" – 17, "Довіра" – 14, позафракційні – 8.</p>
<p>Ставиться на відкрите поіменні голосування підтримка запиту групи народних депутатів (Пушкаренка, Грищука та інших. Всього 44 депутати) до Президента України щодо необхідності реставрації садиби всесвітньо відомого авіаконструктора Ігоря Сікорського в Києві.</p>
<p>Прошу голосувати.</p>
<p></p>
<p>12:42:12</p>
<p>За-278</p>
<p>Рішення прийнято.</p>
<p>Ставиться на голосування рішення про направлення попередньо підтриманого депутатського запиту до Президента України.</p>
<p>Прошу голосувати.</p>
<p></p>
<p>12:42:36</p>
<p>За-281</p>
<p>Рішення прийнято.</p>
<p>Ставиться на відкрите поіменне голосування підтримка запиту Романа Лозинського до Президента України щодо належної реакції на публічне висловлювання Олексія Арестовича 16 березня 2021 року.</p>
<p>Прошу голосувати.</p>
<p></p>
<p>12:43:09</p>
<p>За-136</p>
<p>Рішення не прийнято.</p>
<p>По фракціях, будь ласка.</p>
<p>Що ви такі задоволені, це запит вашого колеги. Про фракціях, будь ласка. Дякую.</p>
<p>Ставиться на відкрите поіменне голосування підтримка запиту групи народних депутатів (Копитіна, Касая та інших. Всього 8 депутатів) до Президента України щодо здійснення заходів з виведення з кризи Харківського державного авіаційного виробничого підприємства.</p>
<p>Прошу голосувати.</p>
<p></p>
<p>12:43:56</p>
<p>За-205</p>
<p>Рішення прийнято.</p>
<p>Ставиться на голосування рішення про направлення попередньо підтриманого депутатського запиту до Президента України.</p>
<p>Прошу голосувати.</p>
<p></p>
<p>12:44:19</p>
<p>За-215</p>
<p>Рішення не прийнято.</p>
<p>Шановні народні депутати, протягом пленарного тижня внесено 166 депутатських запитів. З них: до Президента – 13, до органів Верховної Ради запитів не внесено, до Кабінету Міністрів – 69, до керівників інших органів державної влади – 62, до керівників підприємств, установ і організацій, розташованих на території України, – 22.</p>
<p>З минулих пленарних тижнів неоголошеними залишилися 38 депутатських запитів. Всього для оголошення 214 депутатських запитів.</p>
<p>Отже, запити народних депутатів.</p>
<p>Сергія Власенка до виконувача обов'язків Директора Державного бюро розслідувань про надання інформації щодо запитів Державного бюро розслідувань, надісланих до правоохоронних органів, з метою міжнародного розшуку та екстрадиції Віктора Януковича, Олексія Захарченка та інших соратників антидержавного режиму Віктора Януковича.</p>
<p>Дмитра Нальотова до Щербанівського сільського голови, голови Державної екологічної інспекції України щодо порушення вимог природоохоронного законодавства.</p>
<p>Миколи Кучера та Лариси Білозір до Прем'єр-міністра України, голови комісії з ліквідації Офісу великих платників податків Державної податкової служби, міністра соціальної політики України, голови Державної податкової служби України щодо нарахування доходу (заробітної плати) громадянці Нарусевич Н.О. підприємством, з яким вона не перебувала у трудових відносинах, що спричинило зняття субсидії.</p>
<p>Мар'яни Безуглої до міністра оборони України про створення музею імені Ігоря Сікорського у будинку, що знаходиться на вулиці Ярославів Вал, 15-Б в місті Києві.</p>
<p>Мар'яни Безуглої до міністра внутрішніх справ України, голови Оболонської районної в місті Києві державної адміністрації, Київського міського голови щодо припинення несанкціонованої торгівлі в районі станції метрополітену "Героїв Дніпра" в місті Києві.</p>
<p>Марини Бардіної до Прем'єр-міністра України щодо будівництва закладу освіти (школи) у мікрорайоні Позняки, 4 та 4-А у Дарницькому районі міста Києва.</p>
<p>Ігоря Негулевського до тимчасово виконуючого обов'язки голови Державної служби України з питань праці, голови Державної служби України з надзвичайних ситуацій, виконуючого обов'язків голови Державної архітектурно-будівельної інспекції України, Головного державного санітарного лікаря Миколаївської області щодо надання інформації.</p>
<p>Ігоря Негулевського до Державного підприємства "Адміністрація морських портів України", Приватного акціонерного товариства "Дніпропетровський тепловозоремонтний завод", Приватного акціонерного товариства "Київський електровагоноремонтний завод", Приватного акціонерного товариства "Гніванський завод спецзалізобетону", Приватного акціонерного товариства "Запорізький електровозоремонтний завод", Приватного акціонерного товариства "Коростенський завод залізобетонних шпал" стосовно надання інформації.</p>
<p>Гео Лероса до виконувача обов'язків Директора Державного бюро розслідувань про проведення слідчих дій у справі щодо зриву операції українських спецслужб проти ПВК Вагнера стосовно керівника Офісу президента України Андрія Борисовича Єрмака.</p>
<p>Гео Лероса до голови Національного агентства з питань запобігання корупції щодо можливого зловживання службовим становищем керівництва ДП "НАЕК Енергоатом" в порушені вимог Закону України "Про публічні закупівлі" "На роботи по завершенню будівництва Централізованого сховища відпрацьованого ядерного палива" та можливим сприянням у зазначених зловживаннях заступником Керівника Офісу Президента України Татарова Олега Юрійовича.</p>
<p>Гео Лероса до Прем'єр-міністра України, Голови Служби безпеки України щодо введення санкцій проти ТОВ "Квартал 95" за продаж франшизи програми "Ліга сміху" на трансляцію, що буде відбуватись на російському каналі "СТС", який наразі у санкційних списках РНБО України, що можна розцінювати як пропаганду та легалізацію ОРДЛО на телебаченні країни-агресора.</p>
<p>Гео Лероса до Прем'єр-міністра України, Голови Служби безпеки України щодо можливого зловживання службовим становищем керівництва ДП "НАЕК Енергоатом" в порушені вимог Закону України "Про публічні закупівлі" та Закону України "Про використання ядерної енергії та радіаційної безпеки" "На роботи по завершенню будівництва Централізованого сховища відпрацьованого ядерного палива" та можливим сприянням у зазначених зловживаннях заступником Керівника Офісу Президента України Татарова Олега Юрійовича.</p>
<p>Юлії Овчинникової до голови Київської міської державної адміністрації, генерального директора Комунального об'єднання "Київзеленбуд" щодо збереження заказника "Долина річки Коноплянка".</p>
<p>Дмитра Припутня до голови правління публічного акціонерного товариства Національної акціонерної компанії "Нафтогаз України" щодо надання інформації.</p>
<p>Дмитра Припутня до Генерального директора Акціонерного товариства "Укргазвидобування" про надання інформації.</p>
<p>Романа Грищука до Прем'єр-міністра України щодо неприпустимості передачі лабораторного корпусу Інституту фізіології імені Богомольця.</p>
<p>Романа Грищука до міністра освіти і науки України щодо прозорості та публічності використання видатків у сфері освіти.</p>
<p>Максима Дирдіна до Акціонерного товариства "Державної акціонерної компанії "Автомобільні дороги України" щодо погашення заборгованості по заробітній платі ДП "Миколаївський облавтодор" та інших питань.</p>
<p>Групи народних депутатів (Тістика, Юраша та інших. Всього 4 депутатів) до міністра внутрішніх справ України щодо затримання співробітників МЗС з контрабандою на кордоні з Республікою Польща.</p>
<p>Групи народних депутатів (Тістика, Камельчука, Кузбита) до Генерального прокурора стосовно затримання співробітників МЗС з контрабандою на кордоні з Республікою Польща.</p>
<p>Марії Мезенцевої до директора Фонду соціального захисту інвалідів щодо надання інформації про використання коштів державного бюджету, виділених на фінансову підтримку громадських об'єднань осіб з інвалідністю.</p>
<p>Олега Кулініча до Прем'єр-міністра України, міністра юстиції України, міністра фінансів України щодо перерахування субвенції КП "Полтавської обласної ради КП ПОР "Полтававодоканал" та іншим комунальним підприємствам відповідно до постанови Кабінету Міністрів України від 18 травня 2017 року № 332.</p>
<p>Олександра Юрченка до Київського міського голови, Начальника Департаменту патрульної поліції Національної поліції України, директора Департаменту транспортної інфраструктури виконавчого органу Київської міської ради (Київської міської державної адміністрації) щодо облаштування тротуару на вулиці Академіка Писаржевського у Голосіївському районі міста Києва.</p>
<p>Олега Кулініча до Прем'єр-міністра України щодо сприяння внесенню кодів Державного класифікатора об'єктів адміністративно-територіального устрою України населених пунктів в Єдину державну електронну систему у сфері будівництва.</p>
<p>Володимира Тимофійчука до Генерального прокурора щодо неналежного проведення досудового розслідування.</p>
<p>Вікторії Кінзбурської до секретаря Харківської міської ради щодо необхідності встановлення світлофорного об'єкту на перехресті вулиць Ощєпкова та Рибалка в місті Харкові з метою підвищення безпеки дорожнього руху.</p>
<p>Ольги Саладухи до міністра молоді та спорту України щодо питання закріплення правових засад для першого тренера спортсмена.</p>
<p>Ірини Геращенко до голови Національної ради України з питань телебачення і радіомовлення, Голови Служби безпеки України щодо вжиття заходів реагування стосовно висловлювань в прямому ефірі на телеканалі "НАШ" представника окупаційної адміністрації РФ в окремих районах Луганської області Мірошника Р.В.</p>
<p>Володимира Арешонкова до Прем'єр-міністра України щодо раціональності використання державного майна та недопущення банкрутства ПрАТ "Коростенський завод залізобетонних шпал".</p>
<p>Володимира Арешонкова до Прем'єр-міністра України щодо відновлення процедури карантинного зонування з урахуванням стану захворювання у кожній адміністративній одиниці регіону.</p>
<p>Групи народних депутатів (Ткаченка, Шинкаренка та інших, всього 4) до Офісу Генерального прокурора стосовно вжиття дієвих заходів для належного проведення досудового розслідування у кримінальному провадженні.</p>
<p>Групи народних депутатів (Ткаченка, Шинкаренка та інших, всього 4 депутатів) до Міністерства юстиції України, Пенсійного фонду України стосовно необхідності проведення всебічної перевірки обставин щодо довготривалого невиконання судового рішення про виплату пенсійного забезпечення.</p>
<p>Олега Волошина до міністра закордонних справ України щодо реакції МЗС України на деякі заяви МЗС КНР.</p>
<p>Гео Лероса до Керівника Офісу Президента України про проведення слідчих дій Державним Бюро Розслідувань по справі щодо зриву операції українських спецслужб проти ПВК Вагнера, стосовно керівника Офісу президента України Андрія Борисовича Єрмака.</p>
<p>Юрія Здебського до Прем'єр-міністра України щодо розшуку зниклих безвісти за особливих обставин військовослужбовців Державної прикордонної служби України.</p>
<p>Максима Березіна до голови Полтавської обласної державної адміністрації, директора Державного підприємства "Агентства місцевих доріг Полтавської області" щодо необхідності проведення термінового ремонту дорожнього покриття автомобільної дороги С-170242 "Лохвиця-Гадяч-Охтирка - КПП "Велика Писарівка-Ветхалівка-Коновалове-Середняки" у Полтавській області.</p>
<p>Володимира Тимофійчука до Голови Служби безпеки України щодо проведення досудового розслідування у кримінальному провадженні.</p>
<p>Федора Веніславського до Голови Служби безпеки України, голови Національної поліції України, Начальника Головного слідчого управління фінансових розслідувань Державної фіскальної служби України, Директора Національного антикорупційного бюро України, виконувача обов'язків Директора Державного бюро розслідувань щодо надання інформації.</p>
<p>Михайла Бондаря до тимчасово виконуючого обов'язки голови Національної служби здоров'я України щодо питання по влаштуванню доступу маломобільних груп населення до усіх будівель та приміщень закладів охорони здоров'я у місті Кам'янка-Бузька Львівської області.</p>
<p>Михайла Бондаря до директора Департаменту освіти і науки Львівської обласної державної адміністрації, голови Львівської обласної державної адміністрації щодо кредиторської заборгованості за електроенергію та теплопостачання дошкільних навчальних закладів у місті Броди Львівської області.</p>
<p>Олександра Ткаченка до Офісу Генерального прокурора стосовно необхідності всебічної перевірки фактів порушення розумних строків досудового розслідування.</p>
<p>Групи народних депутатів (Мандзія, Заславського та інших) до Прем'єр-міністра України, міністра фінансів України, міністра соціальної політики України щодо проблемних питань діяльності структурних підрозділів з питань соціального захисту населення Хмельницької області.</p>
<p>Дмитра Костюка до міністра охорони здоров'я України стосовно роботи оперативного штабу щодо запобігання поширенню коронавірусу у Житомирській області.</p>
<p>Дмитра Костюка до міністра освіти і науки України щодо збереження Суємецької школи Новоград-Волинського району Житомирської області.</p>
<p>Юрія Здебського до голови Державної прикордонної служби України щодо надання інформації стосовно фінансового забезпечення та матеріально-технічного забезпечення Державної прикордонної служби України.</p>
<p>Віктора М'ялика до Прем'єр-міністра України, міністра закордонних справ України, голови Державної прикордонної служби України щодо відкриття додаткового спрощеного пункту перетину кордону між село Старе Село (Україна) – село Дзержинськ (Республіка Білорусь) в урочищі "Отоля".</p>
<p>Мар'яни Безуглої до Київського міського голови про вжиття заходів щодо прийняття на баланс Оболонської набережної та проведення реконструкції вулиці Прирічної.</p>
<p>Максима Березіна до голови Полтавської обласної державної адміністрації щодо включення заходів "Реконструкція спортивного майданчика під майданчик зі штучним покриттям для гри в міні-футбол" та "Реконструкція мультифункціонального майданчика для занять ігровими видами спорту на території Лохвицької загальноосвітньої школи №2 до переліку об'єктів, які фінансуватимуться у 2021 році в рамках реалізації Полтавської обласної програми розвитку фізичної культури і спорту.</p>
<p>Максима Березіна до голови Полтавської обласної державної адміністрації щодо включення проектів будівництва артезіанських свердловин в населених пунктах Лохвицької територіальної громади до Плану заходів на 2021 рік Полтавської обласної програми "Питна вода Полтавщини" на 2021-2025 роки.</p>
<p>Максима Березіна до Прем'єр-міністра України щодо необхідності виділення коштів з Державного бюджету України для здійснення теплової модернізації будівлі Лохвицької гімназії №1 Лохвицької міської ради Полтавської області.</p>
<p>Анни Скороход до Прем'єр-міністра України щодо припинення контрабанди дикими птахами та внесення змін до Постанови КМУ стосовно заборони вивезення диких птахів з України.</p>
<p>Анни Скороход до Прем'єр-міністра України щодо заборони використання токсичних речовин з метою охорони та захисту природи.</p>
<p>Групи народних депутатів (Тістика, Мережка, Юраша) до Прем'єр-міністра України щодо перенесення спеціальності "Міжнародне право" до галузі знань "Право".</p>
<p>Петра Павловського до Прем'єр-міністра України щодо неналежного розгляду депутатського звернення стосовно книги "Принцеса + принцеса: довго і щасливо" (автор О'Нілл Кейті, 2019 року).</p>
<p>Олександра Бакумова до Генерального директора Державного підприємства "Завод імені В.О.Малишева" щодо діяльності державного підприємства "Завод імені В.О. Малишева".</p>
<p>Олександра Бакумова до генерального директора Державного концерну "Укроборонпром" щодо діяльності державного підприємства "Завод імені В.О.Малишева" та його фінансової підтримки.</p>
<p>Романа Грищука до Генерального прокурора щодо функціонування електронного документообігу в органах прокуратури.</p>
<p>Романа Грищука до голови Київської міської державної адміністрації щодо розвитку вулично-дорожньої інфраструктури мікрорайонів малоповерхової (приватної) забудови.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>ГОЛОВУЮЧИЙ. Шановні колеги, продовжую засідання на 15 хвилин.</p>
<p></p>
<p align=center>Веде засідання заступник Голови Верховної Ради України</p>
<p align=center>КОНДРАТЮК О.К.</p>
<p></p>
<p>ГОЛОВУЮЧА. У зв'язку з тим, що дуже багато депутатських, і в попередній раз я їх не встигла дочитати.</p>
<p>Романа Грищука до голови Київської міської державної адміністрації щодо розвитку вулично-дорожньої інфраструктури мікрорайонів малоповерхової (приватної) забудови.</p>
<p>Максима Дирдіна до голови Державної служби України з надзвичайних ситуацій щодо перевірки роботи ТОВ "Епіцентр К" у місті Первомайськ Миколаївської області на предмет дотримання вимог законів та інших нормативно-правових актів з питань пожежної безпеки.</p>
<p>Сергія Льовочкіна до Прем'єр-міністра України щодо негативних наслідків незадовільних темпів вакцинації.</p>
<p>Богдана Кицака до голови Національної поліції України щодо виконання Програми "Поліцейський офіцер громади".</p>
<p>Олександра Корнієнка до Державного секретаря Міністерства молоді та спорту України, Державного секретаря Міністерства захисту довкілля та природних ресурсів України, Державного секретаря Міністерства з питань реінтеграції тимчасово окупованих територій України, Державного секретаря Міністерства з питань стратегічних галузей промисловості України, Державного секретаря Міністерства інфраструктури України, Державного секретаря Міністерства розвитку громад і територій України, Державного секретаря Міністерства енергетики України про надання інформації щодо стану заповнення вакантних посад фахівців з питань реформ.</p>
<p>Михайла Цимбалюка до Прем'єр-міністра України щодо забезпечення медичних закладів вакциною БЦЖ.</p>
<p>Михайла Цимбалюка до Прем'єр-міністра України щодо внесення змін до Бюджетного кодексу України у частині сплати екологічного податку.</p>
<p>Михайла Цимбалюка до Прем'єр-міністра України щодо стану вентиляційної системи Національної дитячої спеціалізованої лікарні "ОХМАТДИТ".</p>
<p>Іванни Климпуш-Цинцадзе до Київського міського голови щодо приведення у відповідний стан земельної ділянки та іншої прибудинкової території будинку за адресою: вулиця Мечникова 7-Б у зв'язку із неможливістю проведення будівельних робіт забудовником ТОВ "Будінформ" на згаданій території.</p>
<p>Олексія Ковальова до Генерального прокурора щодо можливих протиправних дій та/або бездіяльності працівників СУ ГУ ДФС в Одеській області та процесуальних керівників під час здійснення досудового розслідування.</p>
<p>Олексія Ковальова до Прем'єр-міністра України щодо незадовільного стану дорожнього покриття автомобільної дороги загального користування місцевого значення Геройське - Стара Збур'ївка.</p>
<p>Олексія Ковальова до міністра внутрішніх справ України щодо можливих протиправних дій та/або бездіяльності працівників відділення №1 Скадовського РВП ГУНП в Херсонській області під час здійснення досудового розслідування.</p>
<p>Олексія Ковальова до міністра інфраструктури України, голови Херсонської обласної державної адміністрації щодо можливих неправомірних дій та/або бездіяльності посадових осіб Херсонської обласної державної адміністрації під час підготовки та проведення конкурсу на перевезення пасажирів.</p>
<p>Олександра Ткаченка та Антоніни Славицької до Офісу Генерального прокурора стосовно перевірки фактів можливого неправомірного втручання в діяльність суб'єкта господарювання.</p>
<p>Ігоря Гузя до міністра охорони здоров'я України щодо необхідності розширення переліку лікарських засобів, вартість яких повністю або частково відшкодовується за програмою "Доступні ліки".</p>
<p>Ігоря Гузя до міністра внутрішніх справ України щодо необхідності створення підрозділу патрульної поліції у місті Нововолинську.</p>
<p>Олександра Гереги до Прем'єр-міністра України щодо вирішення питання з заборгованістю КП ПЕТГ "Тепловик" перед АТ НАК "Нафтогаз України".</p>
<p>Олександра Гереги до голови Хмельницької обласної державної адміністрації щодо забезпечення КНП "Ярмолинецька багатопрофільна лікарня" комп'ютерним томографом.</p>
<p>Олексія Жмеренецького до голови Державної податкової служби України щодо невжиття заходів до стягнення податкового боргу.</p>
<p>Олексія Жмеренецького до Державної архітектурно-будівельної інспекції України щодо оприлюднення інформації про відновлення дії ліцензії.</p>
<p>Олексія Жмеренецького до Генерального прокурора, Дарницького управління поліції Головного управління Національної поліції у місті Києві, Київської місцевої прокуратури № 2, керівника Київської міської прокуратури щодо статистики звернень ГО "НАША ВЛАДА" із скаргами на суб'єктів господарювання.</p>
<p>Олексія Жмеренецького до Акціонерного товариства "Українська залізниця" щодо завдання збитків акціонерному товариству.</p>
<p>Ірини Констанкевич до міністра охорони здоров'я України, Прем'єр-міністра України щодо забезпечення належного та безперебійного технічного обслуговування НДСЛ "ОХМАТДИТ".</p>
<p>Ірини Констанкевич до міністра соціальної політики, Прем'єр-міністра України щодо обсягів компенсацій та допомог громадянам, які постраждали внаслідок Чорнобильської катастрофи.</p>
<p>Дмитра Костюка до виконуючого обов'язки міністра енергетики України щодо нарахування абонентської плати за транспортування газу.</p>
<p>Олександра Куницького до міністра внутрішніх справ України щодо впровадженої системи відеоспостереження у сервісних центрах МВС та особливостей роботи електронної черги.</p>
<p>Нестора Шуфрича до міністра охорони здоров'я України щодо надання інформації про вартість закупівлі Україною індійської вакцини Covishield.</p>
<p>Неллі Яковлєвої до Прем'єр-міністра України щодо врегулювання проблемної ситуації з наданням критично важливих послуг населенню поблизу лінії розмежування.</p>
<p>Тараса Батенка до Прем'єр-міністра України, Генерального прокурора щодо неприпустимості самовільного перенесення адміністративного центру Поморянської селищної територіальної громади Золочівського району Львівської області з селища міського типу Поморяни до села Ремезівці.</p>
<p>Ірини Констанкевич до міністра розвитку громад та територій України щодо надання субвенції з державного бюджету місцевому бюджету на розроблення комплексного плану просторового розвитку територій Камінь-Каширської міської територіальної громади.</p>
<p>Соломії Бобровської до голови Державної служби України з питань безпечності харчових продуктів та захисту споживачів стосовно екологічної ситуації на території смт. Клевань Рівненської області у зв'язку з господарською діяльністю окремих підприємств.</p>
<p>Сергія Нагорняка до голови управління Національної поліції в Черкаській області щодо стану кримінального провадження по невиплаті заробітної плати керівництвом Потаського ХПП ДАК "Хліб України".</p>
<p>Юлії Світличної до голови Державного агентства автомобільних доріг України щодо ремонту автомобільної дороги Р-79/М-18/ Сахновщина – Ізюм – Куп'янськ – КПП "Піски".</p>
<p>Юлії Світличної до голови Державного агентства автомобільних доріг України щодо ремонту автомобільної дороги Т-21-21 Лозова – Близнюки – Барвінкове – Велика Комишуваха.</p>
<p>Тетяни Рябухи до Прем'єр-міністра України щодо внесення змін до порядку та умов надання субвенції з державного бюджету місцевим бюджетам на реалізацію програми "Спроможна школа для кращих результатів".</p>
<p>Геннадія Вацака до Кабінету Міністрів України, Міністерства інфраструктури України, Міністерства фінансів України, Державного агентства інфраструктурних проектів України щодо гарантованого фінансування аеропортової інфраструктури в 2021 році.</p>
<p>Тетяни Плачкової до Прем'єр-міністра України, міністра інфраструктури України, міністра захисту довкілля та природних ресурсів України, голови Одеської обласної державної адміністрації, Одеського міського голови про необхідність комплексного вирішення питання, пов'язаного з аварійним станом безхазяйної гідротехнічної споруди - дамби Хаджибейського лиману.</p>
<p>Максима Зуєва до міністра захисту довкілля та природних ресурсів України, голови Державного агентства лісових ресурсів України щодо недопущення ліквідації Державного підприємства "Семенівське лісове господарство".</p>
<p>Ірини Констанкевич до віце-прем'єр-міністра - міністра цифрової трансформації України щодо надання субвенції з державного бюджету місцевому бюджету на розвиток мережі центру надання адміністративних послуг Любешівської територіальної громади.</p>
<p>Богдана Торохтія до голови Фонду державного майна України щодо сплачених дивідендів до Державного бюджету України державними підприємствами, які належать до сфери управління Фонду державного майна України.</p>
<p>Павла Павліша до міністра охорони здоров'я України щодо необхідності виділення рентгенологічного обладнання.</p>
<p>Олександра Аліксійчука до міністра охорони здоров'я України, Прем'єр-міністра України щодо реконструкції приймального відділення Дубенської міської лікарні Рівненської області.</p>
<p>Олексія Мовчана до Прем'єр-міністра України, міністра інфраструктури України, міністра фінансів України, тимчасово виконуючого обов'язки голови правління Акціонерного товариства "Укрзалізниця" щодо оновлення рухомого складу для перевезення пасажирів.</p>
<p>Марини Бардіної до голови Національної поліції України щодо об'єктивного та неупередженого розслідування обставин розбійного нападу на Нікіфорова Євгена Олександровича.</p>
<p>Анатолія Костюха до голови правління Приватного акціонерного товариства "Львівобленерго", генерального директора Приватного акціонерного товариства "Закарпаттяобленерго", генерального директора Приватного акціонерного товариства "Волиньобленерго", виконуючого обов'язки голови правління – генерального директора Відкритого акціонерного товариства "Тернопільобленерго", виконавчого директора Акціонерного товариства "Чернівціобленерго", голови правління Акціонерного товариства “Прикарпаттяобленерго” щодо процедури приєднання нових абонентів до електричних мереж.</p>
<p>Сергія Нагорняка до Прем'єр-міністра України щодо порушень та зловживань при будівництві сільських амбулаторій у селах Пугачівка, Соколівка, Червоний Кут, Бузівка Жашківського району.</p>
<p>Ігоря Негулевського до виконувача обов'язків директора державного підприємства "Миколаївський морський торговельний порт", виконувача обов'язків директора Державного підприємства "Морський торговельний порт "Чорноморськ", виконувача обов'язків директора Державного підприємство "Одеський морський торговельний порт", виконувача обов'язків голови правління Приватного акціонерного товариства "Українське Дунайське Пароплавство", Приватного акціонерного товариства "Коростенський завод залізобетонних шпал", Приватного акціонерного товариства "Дніпропетровський тепловозоремонтний завод", Приватного акціонерного товариства "Запорізький електровозоремонтний завод", Приватного акціонерного товариства "Київ-Дніпровське міжгалузеве підприємство промислового залізничного транспорту", Приватного акціонерного товариства "Київський електровагоноремонтний завод", Приватного акціонерного товариства "Гніванський завод спецзалізобетону" щодо надання інформації.</p>
<p>Романа Лозинського до Голови Служби безпеки України щодо перевірки можливих дій, спрямованих на шкоду національній безпеці України.</p>
<p>Романа Лозинського до міністра юстиції України щодо поліпшення якості послуг Дружківського міського відділу РАЦС.</p>
<p>Романа Лозинського до Генерального прокурора щодо кримінального провадження, ініційованого Українською асоціацією студентів.</p>
<p>Романа Лозинського до голови Донецької обласної державної адміністрації щодо зупинення рішення про переведення Донецького обласного художнього музею з міста Дружківка в місто Краматорськ.</p>
<p>Павла Мельника до віце-прем'єр-міністра - міністра цифрової трансформації України, голови Національної комісії, що здійснює державне регулювання у сфері зв'язку та інформатизації щодо питання збільшення мапи покриття мобільного зв'язку, а також надання послуг мобільного інтернету у місто Приморськ, село міського типу Кирилівка та інших курортах Приазов'я Запорізької області.</p>
<p>Романа Лозинського до міністра соціальної політики України щодо надання "соціального таксі" Виликогаївській громаді.</p>
<p>Оксани Савчук до міністра освіти і науки України щодо реорганізації закладів Державного професійно-технічного навчального закладу "Конотопське професійно-технічне училище" шляхом приєднання до Державного професійно-технічного навчального закладу "Конотопський професійний аграрний ліцей" Сумської області.</p>
<p>Юрія Камельчука до Червоноградського міського голови, директора Комунального підприємства "Червоноградводоканал" щодо порушень КП "Червоноградводоканал" експлуатації каналізаційно-насосної станції.</p>
<p>Артема Чорноморова до Управління Держпраці у Миколаївській області про надання інформації.</p>
<p>Артема Чорноморова до Державної служби України з питань безпечності харчових продуктів та захисту споживачів щодо надання інформації.</p>
<p>Артема Чорноморова до голови Національної ради України з питань телебачення і радіомовлення щодо відсутності покриття ефірного сигналу Т2 у селищі Доманівка Миколаївської області та ряду населених пунктів громади.</p>
<p>Артема Чорноморова до Державного агентства рибного господарства України стосовно надання інформації.</p>
<p>І останній важливий депутатський запит. Ярослава Юрчишина до Секретаря Ради національної безпеки і оборони України щодо загроз національній безпеці України.</p>
<p>Шановні народні депутати, вітаю, я зачитала всі депутатські запити. Дуже дякую, хто уважно слухав. Це відповідальні депутати, яких немало в сесійній залі.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>13:12:02</p>
<p>ГОЛОВУЮЧИЙ. Шановні колеги, я нагадую, що сьогодні планується позачергове засідання, скоріше за все, їх може бути два. Одні підписні листи вже надійшли до Апарату Верховної Ради України. <i>(Шум у залі)</i></p>
<p>Зараз... Ні, почекайте, о 13:20 буде перше засідання, зараз готується розпорядження. На жаль, поки не готове розпорядження, ми не зможемо провести позачергове засідання.</p>
<p>Після цього, скоріше за все, буде друге засідання з переліком питань, шість питань, наскільки я пам'ятаю. Через 8 хвилин почнемо позачергове засідання.</p>
<p>Перше засідання позачергове, яке відбудеться о 13:20, воно буде стосуватися питання щодо зміни календарного плану Верховної Ради України. Це перше засідання. <i>(Шум у залі)</i> А друге, зараз буде розпорядження, побачите.</p>
<p>Шановні колеги, всі питання вам надані, окрім одного питання. Це питання 4247 про лікарські засоби. Звернулися всі фракції та депутатські групи, представлені в стінах парламенту, без виключення, які попросили невідкладно розглянути цей законопроект за так званою "ковідною" процедурою, яку ми вже застосовували.</p>
<p>Шановні колеги, пленарне засідання Верховної Ради України оголошую закритим. Через 5 хвилин розпочнемо позачергове засідання Верховної Ради України. Дякую.</p>
<p></p>
