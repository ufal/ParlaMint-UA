Стенограма пленарного засідання
06 грудня 2007
<div>
<p align=center>ЗАСІДАННЯ&nbsp; П’ЯТЕ</p>
<p align=center>Сесійний зал Верховної Ради України</p>
<p align=center>6 грудня&nbsp; 2007 року, 10:00 година</p>
<p>Веде засідання Голова Верховної Ради України ЯЦЕНЮК А.П.</p>
<p><b>&nbsp;</b></p>
<p>ГОЛОВУЮЧИЙ. Всім доброго ранку, шановні народні депутати. Я прошу реєструватися. Увімкніть систему реєстрації, будь ласка.</p>
<p>10:01:16</p>
<p>Зареєструвалося&nbsp;-294</p>
<p>В залі зареєстровано 294 народних депутата. Ранкове засідання Верховної Ради оголошую відкритим.</p>
<p>Вельмишановні народні депутати, я без вашого дозволу хотів розпочати з декількох надзвичайно важливих повідомлень.</p>
<p>Перше – це те, що відповідно до статті 83 Конституції України та статті 64 Регламенту Верховної Ради України&nbsp; мною як Головою Верховної Ради&nbsp; направлено Подання Президенту України&nbsp; щодо призначення на посаду&nbsp; Прем'єр-міністра України Тимошенко Юлії Володимирівни. (О п л е с к и) &nbsp;&nbsp;&nbsp;&nbsp;&nbsp;&nbsp;</p>
<p>Друге, шановні народні депутати, у переддень Дня місцевого самоврядування хотів би з&nbsp; вашого дозволу декілька базових тез щодо місцевого самоврядування. Вчора Президент України проводив нараду, я був присутній на нараді керівного складу і керівників органів місцевого самоврядування. Хотів би зазначити наступне, що ми&nbsp; дуже багато заборгували місцевому самоврядуванню не в деклараціях і не в обіцянках. Тому що було дуже багато пообіцяно і задекларовано,&nbsp; розпочинаючи з децентралізації державної влади і закінчуючи забезпеченням фінансовим ресурсом&nbsp; виконання своїх функцій органами місцевого&nbsp; самоврядування. Тому на порядку денному нашої&nbsp; спільної роботи повинно бути забезпечення тих декларативних цілей, які були виголошені вже попередніми п’ятьма скликаннями Верховної Ради.&nbsp; З огляду на це, думаю, що було б доцільно нам після початку, нормального початку роботи Верховної Ради&nbsp; скликати відповідний круглий стіл, почути і підтримати ініціативи органів місцевого самоврядування і внести у зал узгоджені пропозиції, розпочинаючи із законодавства, яке регулює діяльність органів місцевого самоврядування і закінчуючи ключовими фінансовими документами і розподілом фінансового ресурсу, що є Закон&nbsp; України про&nbsp; Державний бюджет.</p>
<p>Третє, і дуже важливе повідомлення з вашого дозволу. Ми&nbsp; щойно&nbsp; закінчили засідання Погоджувальної ради. Обговорювалося декілька питань і я думаю, що ми повинні діяти виключно у межах&nbsp; Регламенту Верховної Ради. З огляду на це стаття&nbsp; 16 Регламенту Верховної Ради&nbsp; передбачає вичерпний перелік питань, які повинні зараз ми розглянути. До сьогоднішнього дня у нас не сформовані керівні органи Верховної Ради, окрім обрання Голови Верховної Ради. Таким чином, на порядку денному у нас знаходиться перше і важливе питання – це перший віце-спікер або Перший заступник Голови Верховної Ради і заступник Голови Верховної Ради.&nbsp;&nbsp;</p>
<p>І другий блок питань, який стосується обрання голів та&nbsp; заступників голів та формування&nbsp; комітетів Верховної Ради.</p>
<p>З огляду на це&nbsp; пропонується наступний алгоритм. Хотів би ще&nbsp;&nbsp; раз зазначити, ще раз продемонструвати волю&nbsp; народних депутатів України&nbsp; у частині забезпечення&nbsp; прав опозиції на представлення у всіх керівних органах Верховної Ради.</p>
<p>Одначе, при цьому хотів би зазначити необхідність внесення узгодженого рішення на розгляд Верховної Ради. Мова йде про те, що у залі&nbsp; ми повинні вже голосувати за&nbsp; взаємоприйнятне рішення, яке погоджено відповідно членами Погоджувальної ради. Було декілька пропозицій висловлено з цього приводу, і,&nbsp; думаю, що базова пропозиція може полягати у наступному, звичайно, виключно на ваш розгляд.&nbsp; Нам треба&nbsp; сісти, провести міжфракційні консультації і вийти на взаємоприйнятне&nbsp; рішення&nbsp; у найкоротші терміни і&nbsp; поставити&nbsp; на стіл кожному народному депутату&nbsp; проект постанови про обрання&nbsp; Першого заступника Голови Верховної Ради і заступника Голови Верховної Ради, а також єдиним документом вирішити питання щодо керівництва всіма комітетами&nbsp; Верховної Ради.</p>
<p>Я пропоную обговорити це питання.&nbsp; Задля&nbsp; того, щоб ми прийняли&nbsp; таке рішення,&nbsp; нам об’єктивно необхідно взяти&nbsp; паузу, тому що комітети Верховної Ради&nbsp; за Регламентом Верховної Ради, а точніше принцип&nbsp;&nbsp; розподілу&nbsp;&nbsp; комітетів визначається&nbsp; Верховною Радою України. Тобто нам по принципу треба&nbsp;&nbsp; буде прийняти рішення голосуванням у залі. Задля того, щоб ми запропонували&nbsp; такий варіант, все-таки давайте проведемо&nbsp; міжфракційні консультації і у найкоротші терміни, як ви визначитеся, скличемо відповідно наступне засідання Верховної Ради вже з прийнятними рішеннями.</p>
<p>Які будуть пропозиції, шановні народні депутати? Я прошу для обговорення включити. Прошу записуватися, керівники фракцій.</p>
<p>Прошу фракція „Блоку Юлії Тимошенко”, пан Турчинов.</p>
<p>Виступ з трибуни. Олександр Валентинович.</p>
<p>&nbsp;</p>
<p>10:06:48</p>
<p>ТУРЧИНОВ О.В.</p>
<p>Шановні колеги, ви пам'ятаєте, що багато наших колег, які називали себе досвідченими політиками, прогнозували, що коаліція демократичних сил не зможе обрати Голову Верховної Ради, і&nbsp; наш парламент очікує довга і дуже така нудна спікеріада. Те, що це не відбулось, свідчить якраз присутність в залі Голови Верховної Ради – пана Яценюка.</p>
<p>В той же час, шановні колеги, я думаю, що ми з вами не можемо дозволити собі продовжити відпочинок, як це б комусь не хотілось. Верховна Рада повинна працювати і працювати результативно. В той же час зрозуміло, що необхідно проводити ще деякі консультації щодо формування комітетів, щодо формування керівництва Верховної Ради тощо. Но!..</p>
<p>Для того, щоб вирішувати принциповіше питання, а саме: прийняття законодавчих актів, тобто це головний результат діяльності нашого парламенту, а всі ми з вами обіцяли під час виборів і скасувати депутатську недоторканість, і зняти пільги, і багато інших питань, які потребують негайного вирішення, шановні колеги, і саме про це говорив Віктор Ющенко вчора , коли нагадував, що треба прийняти 12 першочергових законів. Саме для того, щоб прийняти ці 12 законів і не втрачати час тільки на безплідні переговори, а проводити їх паралельно, фракція „Блоку Юлії Тимошенко” пропонує створити тимчасову спеціальну комісію, і ви знаєте, досвід у нашої Верховної Ради саме такий є. Коли є принципові і негайні закони, ми завжди створювали з вами комісію, яка напрацьовувала саме результативне голосування за законодавчі акти, і до цієї комісії пропорційно чисельності фракцій включити всіх наших з вами представників. Саме такий&nbsp;&nbsp;&nbsp; проект постанови ми внесли і дуже просимо, Арсеній Петрович,&nbsp; після того, як, думаю, що півгодини його роздадуть народним депутатам поставити його на голосування – проект створення тимчасової комісії, яка зможе протягом тижня напрацювати ці законодавчі акти. А цей час, поки вона буде працювати, ми зможемо з вами обговорити і питання представництва в комітетах, і керівництво комітетів, і обрати з вами першого заступника, і заступника Голови Верховної Ради. Тому,&nbsp; шановні колеги, я підкреслюю, ми пропонуємо не відпочивати, не тільки вести переговори, а саме працювати на результат. Дякую за увагу.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую, Олександр Валентинович. (О п л е с к и)</p>
<p>Фракція Комуністичної партії України, Самойлик Катерина Семенівна. Петро Миколайович, будь ласка, вам передали слово.</p>
<p>&nbsp;</p>
<p>10:09:52</p>
<p>СИМОНЕНКО П.М.</p>
<p>Шановні колеги, вітаючи вас, хотів би ще і ще раз нагадати, що досвід попередньої нашої з вами роботи дає відповіді на ті питання, які вже постали перед нами. І перше принципове. Це тільки тоді ми будемо мати результативну ефективну роботу, коли ми будемо діяти на підставі тих обіцянок, які ми давали виборцям, і будемо якраз у законотворчому&nbsp; процесі захищати їх інтереси.</p>
<p>По-друге. Ефективність нашої роботи залежить від того, наскільки ми будемо діяти за Регламентом, затвердженим попередньою Верховною Радою, і той, який дає відповіді на всі запитання відносно послідовності розгляду і порядку розгляду тих чи&nbsp; інших принципових питань. Тобто я ще і ще раз звертаюся від імені нашої фракції, що ми повинні зрозуміти, якщо тільки не відбудеться баланс влади в Верховній Раді залежно від результатів голосування, яке відбулося 30 вересня, ця&nbsp; Верховна Рада&nbsp; з самого початку буде недієздатною. Тому я застерігаю колег, які сьогодні дуже поспішають, від цього кроку.</p>
<p>Відносно спеціальних комісій, які зараз пропонуються.&nbsp; Шановні, можна створювати. Але є одне „але”. Тільки тоді результат буде цієї комісії і справді дійдемо певних висновків чи пропозицій,&nbsp; коли попередньо комітети створені Верховної Ради розглянуть за професійними, так скажемо, принципами розглянуть ті чи інші проекти, коли&nbsp;&nbsp; вони запропонують на розгляд Верховної Ради, Верховна Рада не проголосує, тільки тоді створюється спеціальна комісія, для того щоб узгодити всі питання і внести на розгляд Верховної Ради.</p>
<p>Таким чином, фракція комуністів ще і ще раз закликає всіх народних депутатів діяти відповідно до вимог, які сьогодні висунули перед нами виборці. І для того щоб організаційно ми пройшли етап цей скоріше, організаційне визначення нашої роботи, ми повинні діяти тільки на підставі Конституції і Регламенту.</p>
<p>Відносно основних напрямків роботи Верховної Ради ми вчора висловили свою точку зору, якраз про це відверто заявили. Фракція комуністів понад 20 законопроектів внесла вже конкретних на розгляд Верховної Ради і готова їх представити. Але ми розуміємо, що ці проекти повинні розглянуті бути і у комітетах, щоб вони були підготовлені для розгляду у Верховній Раді і Верховна Рада відповідним чином проголосувала.</p>
<p>Я дякую за увагу. І пропоную все ж таки перейти до узгодження пропозицій щодо порядку денного, тобто організаційних питань, і оголосити перерву до вівторка.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Блок Литвина, Литвин Володимир Михайлович. Заміна на пана Сироту.</p>
<p>&nbsp;</p>
<p>10:12:57</p>
<p>СИРОТА М.Д.</p>
<p>Шановні колеги, дозвольте висловити позицію Блоку Литвина з приводу піднятих питань.</p>
<p>Ми вважаємо, що, перш за все, потрібно завершити формування керівних органів Верховної Ради України, а отже, обрати Першого заступника, заступника, а також персональний склад комітетів. При цьому треба вважати на те, що розподіл для забезпечення ефективної роботи Верховної Ради повинен бути не просто квотний, а враховувати вагу посади Голови Верховної Ради, Першого заступника, заступника, голови бюджетного комітету.</p>
<p>Будь-який законопроект, який ми повинні розглядати, повинен проходити експертизу у комітетах. Ми повинні забезпечити роботу парламенту України на всі п’ять років, а отже, сьогодні треба закласти нормальний фундамент для роботи.</p>
<p>Ми за те, щоб створити ТСК, але давайте спочатку створимо тимчасову комісію з питань прийняття бюджету України, оскільки це значно, на наш погляд, важливіше за інші питання.</p>
<p>Друге, „Блок Литвина” пропонує створити тимчасову слідчу комісію по тим кричущим фактам, які трапилися на шахті&nbsp; Засядька і що&nbsp; ми сьогодні маємо в вугільній промисловості.</p>
<p>Ми не можемо стояти осторонь того, що загинули люди. Потім&nbsp; затверджувати все інше. Шановні колеги,&nbsp; ми пропонуємо продовжити роботу Верховної Ради в такому ключі, які це передбачає Регламент України. І не&nbsp; допускати розгляду пакетних законопроектів, поки не сформовані&nbsp; наші комітети. Дякую. (О п л е с к и)</p>
<p>&nbsp;</p>
<p>ГОЛОВУЮЧИЙ. Дякую. Князевич Руслан Михайлович, Блок "Наша Україна - Народна самооборона”.</p>
<p>&nbsp;</p>
<p>10:14:39</p>
<p>КНЯЗЕВИЧ Р.П.</p>
<p>&nbsp;Доброго ранку. Дякую, Арсеній Петрович. Шановні колеги,&nbsp; насамперед я хотів би привітати від нашої фракції всіх військовослужбовців з сьогоднішнім днем – Днем збройних сил України. (О п л е с к и)</p>
<p>По-друге, Арсеній Петрович,&nbsp; я вважаю, що перед розглядом цих двох важливих питань про обрання Першого заступника і заступника голови Верховної Ради, ми повинні повернутися до того кричущого, ганебного факту,&nbsp; коли під час голосування за кандидатуру на посаду голови Верховної Ради&nbsp; окремі наші депутати,&nbsp; наші колеги, які входили і до складу лічильної комісії, і&nbsp; члени інших фракцій депутатських, шляхом невидання бюлетенів, або, навіть, шляхом брутального, знаєте, відібрання, рвання бюлетенів перешкоджали вільному волевиявленню частини своїх колег.</p>
<p>В зв’язку із цим я вважаю за доцільне, щоб ви&nbsp; дали доручення Регламентному комітету і з питань депутатської етики розглянути цей ганебний факт&nbsp; і внести пропозиції Верховній Раді України.</p>
<p>Що стосується сьогоднішньої ситуації, то Блок "Наша Україна - Народна самооборона” вважає за доцільне, якомога швидше розглянути ті законопроекти, які визначені в Угоді про створення демократичної коаліції і на розгляді, і на вирішенні яких вчора наполягав Президент України.</p>
<p>Яким шляхом це буде зроблено? Це вже справа парламенту. Очевидно, варто розглянути питання, справді, про створення спеціальної тимчасової комісії, яка повинна розглянути ці всі законопроекти, оскільки в нас зараз відсутні комітет і всі відповідні комітети профільні, до повноважень яких належать ті чи інші питання.</p>
<p>Разом з тим, я нагадую вам, що відповідно до Регламенту така тимчасова спеціальна комісія діє на правах головного комітету і може розглядати будь-які питання порядку денного. Ми&nbsp; вважаємо, що цей процес мусить бути якомога швидше прискорений для того, щоб невідкладно розглянути питання про внесення змін до Конституції України щодо скасування депутатської недоторканності, про внесення змін до Закону про статус народного депутата в частині скасування депутатських пільг і привілеїв, що стосується Закону України "Про Кабінет Міністрів України”, який у великій мірі суперечить чинній Конституції України. Ми вважаємо, що в обов’язковому порядку він повинен бути розглянутий до часу формування нового Кабінету&nbsp; Міністрів України, щоб новий Кабінет Міністрів України точно знав, з якими повноваженнями він повинен здійснювати свою роботу.</p>
<p>Більше того… Крім того, ми пропонуємо в цьому пакеті розглянути питання про вибори київського міського голови, про внесення змін до Закону "Про державні закупівлі товарів, робіт і послуг”, а також про ратифікацію статуту міжнародної організації ГУАМ. Вважаємо, що заради цього варто застосувати цілу низку заходів, перший з яких – варто розглянути питання про створення Тимчасової спеціальної комісії.</p>
<p>Тому підтримуємо „Блок Юлії Тимошенко” і вважаємо, що це питання повинно бути невідкладно поставлено на розгляд парламенту України.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Партія регіонів, Коновалюк Валерій Ілліч.</p>
<p>&nbsp;</p>
<p>10:17:33</p>
<p>КОНОВАЛЮК В.І.</p>
<p>Прошу передати слово Миколі Яновичу Азарову.</p>
<p>&nbsp;</p>
<p>ГОЛОВУЮЧИЙ. Микола Янович Азаров.</p>
<p>&nbsp;</p>
<p>10:17:51</p>
<p>АЗАРОВ М.Я.</p>
<p>Уважаемые народные депутаты! Партия регионов приветствует тот факт, что после годичного перерыва наконец приступил&nbsp; к работе высший законодательный орган Украины – Верховный Совет Украины.</p>
<p>Партия регионов настроена на конструктивную работу в парламенте.</p>
<p>(Ш у м&nbsp; у&nbsp; з а л і)</p>
<p>Отчего зависит конструктивная работа Верховного Совета? Это, прежде всего, конструктивная работа зависит от компромисса, от сбалансированной работы всех фракций Верховного Совета, от конструктивной работы комитетов Верховного Совета, рабочих органов Верховного Совета.</p>
<p>Поэтому, выступая за скорейшее налаживание конструктивной&nbsp; работы Верховного Совета, мывыступаем, прежде всего, за строгое соблюдение Регламента и законодательства Украины. Мы должны с вами, прежде всего, создать рабочие органы Верховного Совета. Избрать и сформировать комитеты Верховного Совета. Избрать руководство парламента.</p>
<p>Мы категорически отвергаем призывы рассматривать серьезнейшие для жизни страны законопроекты пакетом или другим, нарушающим принципы разработки законодательства, методом. Поэтому мы настаиваем на единственно возможном и правильном пути формирования Верховного совета, обозначенного Регламентом.</p>
<p>Сегодня мы провели первое заседание согласительной группы по организации работы Верховного Совета. Были рассмотрены главные принципы, по которым должны формироваться рабочие органы парламента.</p>
<p>Поэтому перед парламентом сейчас два пути. Первое. Это шантаж так называемого большинства и принятие через колено решений. Если вы выберите этот путь, то этот парламент обречен, и он не способен дать добро стране.&nbsp;</p>
<p>Второй путь, которым всегда руководствовалась Партия регионов в организации работы парламента. Это – нормальная работа в стенах парламента, поиск разумных компромиссов, направленных на благо страны. И мы призываем все фракциируководствоваться именно этим принципом.</p>
<p>Поэтому мы поддерживаем предложение Арсения Петровича Яценюка о том, чтобы сейчас объявить перерыв и немедленно приступить к согласительной работе фракций о формировании&nbsp; рабочих органов…</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити.</p>
<p>&nbsp;</p>
<p>АЗАРОВ М.Я. Мы также поддерживаем предложение Арсения Петровича Яценюка, что сюда мы должна выходить с максимально согласованными решениями. Вот именно такая политика может принести добро не черезрік... Анатолий Сергеевич, мы только начали работать.&nbsp;</p>
<p>(Ш у м&nbsp; у&nbsp; з а л і)</p>
<p>&nbsp;</p>
<p>ГОЛОВУЮЧИЙ. Миколо Яновичу, я вас попрошу, з вашого дозволу, щоб ви завершували.</p>
<p>&nbsp;</p>
<p>АЗАРОВ М.Я. Спасибо за внимание.</p>
<p>&nbsp;</p>
<p>ГОЛОВУЮЧИЙ. Дякую. Шановні народні депутати, дозвольте декілька слів. Перше і надзвичайно важливе це те, що весь склад Верїховної Ради сьогодні знаходиться в залі. Тому ми, як на мене, нормально розпочали роботу Верховної Ради України.</p>
<p>Пункт другий – те, що стосується взаємоприйнятності і компромісностірішень. У зв’язку з тим, що міжфракційні консультації фактично ще на розпочалися і тільки сьогодні,після засідання Верховної Ради є погодження усіх сторін щодо початку таких консультацій і визначення порядку і механізму обрання комітетів, так як це визначено Регламентом Верховної Ради, було би доцільно почати цей раунд консультацій.</p>
<p>&nbsp;Пункт третій і дуже важливий, я цілком підтримую цілу категорію доповідачів, які зазначали, що це не може бути вічно. Нам необхідно в найкоротші терміни розпочати роботу Верховної Ради з огляду&nbsp; на наявність усіх керівних органів Верховної Ради. З огляду на це в мене є дві пропозиції. Пропозиція перша, яка була погоджена вже попередньо на нашій погоджувальній раді, щоб об 11 годині знову сісти на погоджувальній раді і продовжити консультації. Пропозиція друга-це оголосити перерву. І тут є два підходи по оголошенню перерви. Перший підхід – це оголосити до завтрашнього дня перерву. Другий підхід, який виголошувався, це оголосити перерву до вівторка.</p>
<p>Дозвольте, шановні колеги! У тому випадку, якщо до пересічного терміну, який буде нами визначений, ми не найдемо консенсусного, компромісного рішення, тоді об’єктивно будуть пропонуватися інші рішення. Але я ще раз хотів би зазначити, нам треба почати раунд між фракційних консультацій і треба спробувати знайти взаємоприйнятні рішення.</p>
<p>З огляду на це, я прошу обговорити питання щодо перерви в засіданні Верховної Ради України. Будь ласка, я прошу записатися на виступи з місця.</p>
<p>Вибачте, заявлені на виступ. Перший – Коваль. Зараз хвилинку тому що… Вже&nbsp; мінять&nbsp; не будуть там?</p>
<p>Будь ласка, Литвин.</p>
<p>Фракція „Блоку Юлії Тимошенко”.</p>
<p>&nbsp;</p>
<p>10:24:20</p>
<p>ЛИТВИН Ю.О.</p>
<p>Прошу слово передати Зарубінському Олегу Олександровичу.</p>
<p>&nbsp;</p>
<p>ГОЛОВУЮЧИЙ. Я пропоную п’ять хвилин на обговорення, не більше, шановні колеги.</p>
<p>&nbsp;</p>
<p>10:24:31</p>
<p>ЗАРУБІНСЬКИЙ О.О.</p>
<p>&nbsp;Шановний Арсенію Петровичу! Шановні колеги! Як стало відомо, на засіданні Погоджувальної ради була одна варіація, один варіант – оголошення перерви до вівторка, бо всі прекрасно розуміють, що значить розподіл комітетів, що значить розподіл керівних посад в комітетах, і що значить врахування алгоритму скільки балів йде на заступника Голови Верховної Ради, Першого заступника, голову Бюджетного комітету і так далі.</p>
<p>Я розумію, що відбулися зараз якісь такі консультації по ходу, що називається, але я не думаю, що консультації навіть між фракційного характеру мають заперечувати те, що вирішила Погоджувальна рада.</p>
<p>Тому мені здається, що тут, власне, і&nbsp; дискусії не потрібно проводити. Дякую.</p>
<p>&nbsp;</p>
<p>ГОЛОВУЮЧИЙ. Якщо дозволите прокоментувати, так, як вас не було за засіданні Погоджувальної ради, я хотів би <a name=Temp></a>зазначити, що Погоджувальна рада не голосувала з цього питання. З огляду на це, я змушений винести це в зал. Будь ласка, наступний – Білорус, фракція „Блоку Юлії Тимошенко”.</p>
<p>&nbsp;</p>
<p>10:25:42</p>
<p>БІЛОРУС О.Г.</p>
<p>Шановні колеги, єдине, що сьогодні треба зробити, встановити чітку крайню дату для цих всіх тяганин, переговорів і так далі. Прошу передати слово Турчинову.</p>
<p>&nbsp;</p>
<p>ГОЛОВУЮЧИЙ. Будь ласка, наступний.</p>
<p>&nbsp;</p>
<p>10:26:00</p>
<p>ТУРЧИНОВ О.В.</p>
<p>Шановний Арсеній Петрович! Ви коли підсумки робили, все ж таки, пропустили пропозицію нашої фракції „Блоку Юлії Тимошенко” щодо того, щоб ефективно працювала Верховна Рада вже сьогодні.</p>
<p>І я нагадаю вам, що ми запропонували прийняти Постанову про створення Тимчасової спеціальної комісії, яка б паралельно, поки ми з вами формуємо керівництво комітетів, ваших заступників обираємо, могла вже напрацьовувати закони, за які зможе проголосувати Верховна Рада. Це негайні питання і депутатських пільг, і недоторканості, і інших питань, які пов’язані із стратегією розвитку нашої країни, і зняти протиріччя в гілках влади тощо. І саме тому, ми пропонуємо не робити перерву поки не буде прийнята постанова про створення Тимчасової спеціальної комісії.</p>
<p>&nbsp;</p>
<p>ГОЛОВУЮЧИЙ. Дякую. Я звертаюся до програмістів, дайте будь ласка картинку нормальну на екран щодо записаних на виступи. Шевченко. Вже БЮТ виступав, тому я пропоную по фракціям. Будь ласка, давайте по фракціям і завершимо. Шевченко записаний, я прошу надати слово по запису. Шевченко, будь ласка, фракція „Блоку Юлії Тимошенко”.</p>
<p>&nbsp;</p>
<p>10:27:16</p>
<p>ШЕВЧЕНКО А.В.</p>
<p>Колеги, я розумію, що не всім подобається, що кожен день наближає країну до формуванню нової влади, я скажу чесно, мені теж це не дуже подобається, бо я вважаю, що нас повинна наближати кожна година, а не кожен день. Добре, що є подання на прем’єр-міністра, сподіваємося, що Президенту не знадобиться 15 днів, а він зробить, за один день поверне назад. Я думаю, що в парламенті є достатньо досвідчених менеджерів і управлінців, які знають, що можна роботу робити, не обов’язково всім 450 депутатам роботи одну і ту ж саму роботу зараз. Хтось може готувати розподіл комітетів, а є у нас колеги, які можуть зараз працювати над цими законами. Я вважаю, що треба якнайшвидше сформувати комісію, яка швидко підготує 12 законів, і якісно запустити роботу коаліції і нової влади.</p>
<p>&nbsp;</p>
<p>ГОЛОВУЮЧИЙ. Дякую. Плющ Іван Степанович</p>
<p>&nbsp;</p>
<p>10:28:20</p>
<p>ПЛЮЩ І.С.</p>
<p>Дякую, Арсенію Петровичу!</p>
<p>Я підтримую пропозицію Олега Білоруса, щоб відвести час для тяганини. А слово прошу передати колезі Роману Зваричу.</p>
<p>&nbsp;</p>
<p>10:28:40</p>
<p>ЗВАРИЧ Р.М.</p>
<p>Шановний Арсеній Петрович! Шановні колеги! Фракція "Наша Україна – Народна самооборона” підтримує створення Тимчасової спеціальної комісії, яка б мала доопрацювати законопроекти, про які йшла мова. Я би хотів, щоб народні депутати України також взяли до уваги, що це є Конституцією визначений механізм для доопрацювання таких важливих законопроектів, який не раз застосовувався в сесійному залі.</p>
<p>А щодо перерви – не потрібно робити перерву до вівторка. Давайте працювати якомога швидше. О четвертій годині або не пізніше…</p>
<p>&nbsp;</p>
<p>ГОЛОВУЮЧИЙ. Дайте завершити. Таран...</p>
<p>&nbsp;</p>
<p>ЗВАРИЧ Р.М. Завершити. Завершити ви мені дали.</p>
<p>І одне слово, Арсенію Петровичу! Ми вважаємо, що не пізніше до завтра, а краще було би, щоб о четвертій годині все ж таки Верховна Рада запрацювала.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Таран, фракція "Блок Юлії Тимошенко".</p>
<p>&nbsp;</p>
<p>10:29:56</p>
<p>ТАРАН В.В.</p>
<p>Шановні колеги! Ми пам’ятаємо, що ще до створення коаліції Президент Віктор Андрійович Ющенко говорив, що він не триматиме подання на Прем’єра не більше одного дня. Це було сказано Президентом країни і ми пам’ятаємо ці слова. І тому Верховна Рада не повинна відставати від того темпу роботи, який запропонував ще до створення коаліції Президент.</p>
<p>А тому, перше – необхідно обов’язково прийняти постанову про створення спеціальної комісії, яка буде напрацьовувати&nbsp;&nbsp; закони, і паралельно проводити консультації стосовно комітетів. Ми не маємо права втрачати темпи. Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую. Корнійчук, фракція „Блоку Юлії Тимошенко”.</p>
<p>&nbsp;</p>
<p>10:30:35</p>
<p>КОРНІЙЧУК Є.В.</p>
<p>Шановні друзі, підтримую позицію, висловлену паном Турчиновим, щодо постановки питання, щодо створення тимчасової комісії, на голосування.</p>
<p>Я думаю, що наші фракції також можуть підтримати позицію „Блоку Литвина”, щодо створення&nbsp; тимчасової комісії, яка буде опрацьовувати бюджет і в цьому немає нічого поганого.</p>
<p>І я нагадую, що виборці від нас чекають ефективних дій вже сьогодні і дисципліни в парламенті. Я розумію позицію Партії регіонів, яка намагається всіляко затягнути створення нового уряду, говорячи про свої демократичні принципи і прикриваючись просто звичайним словоблуддям. Будь ласка,&nbsp;&nbsp; поверніться обличчям до людей, поверніться&nbsp; обличчям до&nbsp; виборців, згадайте свої виборчі обіцянки, майте мужність відчувати і зайняти позицію політичної сили, яка програла.</p>
<p>&nbsp;</p>
<p>ГОЛОВУЮЧИЙ.&nbsp; Самойлик Катерина Семенівна, Комуністична партія України.</p>
<p>&nbsp;</p>
<p>10:31:39</p>
<p>САМОЙЛИК К.С.</p>
<p>Дякую.&nbsp; Шановний Головуючий і&nbsp; попередній виступаючий, будь ласка, не&nbsp; потрібно спекуляцій. Ніякого уряду і Прем’єр-міністра не може бути, доки ми не сформуємо керівництво Верховної Ради і комітети Верховної Ради України.</p>
<p>Арсенію Петровичу, вас сьогодні штовхають на порушення Регламенту. Ми не можемо створювати аж ніяку Тимчасову спеціальну робочу групу доки у нас не буде комітетів і доки Регламентний комітет не розгляне це питання. Нам сьогодні треба&nbsp; працювати передовсім для вирішення оцих двох питань.</p>
<p>Ми можемо збиратися і в чотири години, і завтра, і післязавтра, але рішень не буде. Будемо приходити, будемо реєструватися, відкривати сесію і розходитися.</p>
<p>І тому я підтримую попередні пропозиції зробити перерву до вівторка і за цей час зробити напрацювання і прийняти…</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую. Я пропоную останній виступ - депутат Сухий, Партія регіонів.</p>
<p>&nbsp;</p>
<p>10:32:59</p>
<p>СУХИЙ Я.М.</p>
<p>Шановні колеги, я хочу звернути вашу увагу на те, що ми можемо скотитися на такий порочний підхід, збочений підхід до формування порядку денного і розгляду питань порядку денного. Якщо ми підемо по логіці щодо порядку денного, до порядку денного, потрібно створити&nbsp; спеціальні комісії, то в іншому випадку всі питання, які будуть в порядку денному ми будемо змушені ставити спеціальну комісію, а у нас буде ще нормальна робота, цього робити не можна. Є комітети, які повинні розглядати ці законопроекти і давати їм аналітичні висновки</p>
<p>Друге. Я офіційно заявляю думку, вона озвучена не один раз лідером Партії регіонів Віктором Януковичем, заявляю всім, хто тут з „чорним ротом” злословить. Партія регіонів зацікавлена у якнайшвидшому формуванні уряду вашого, нового. Формуйте, ви, „белые”, „пушистые”, не морочте голову нікому, формуйте як ви можете.</p>
<p>І останнє. Я пропоную все-таки зробити перерву до вівторка, аби дати можливість, час гарно, делікатно і красиво вирішити...</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні народні депутати, давайте з вашого дозволу все підсумуємо. Я прошу вибачення у депутата Зарубінського, тому що я хотів просто прокоментувати, я в курсі Регламенту, я потратив ніч на те, щоби його прочитати.</p>
<p>Тому ще раз хотів би просто зазначити, що на Погоджувальній раді в нас не відбулося голосування з цього приводу, тому, власне кажучи, і було запропоновано винести в зал це на обговорення. Є контраверсійні позиції і, як Голова Верховної Ради, я все-таки намагаюся зблизити позиції для прийняття взаємного рішення.</p>
<p>Тому моя пропозиція наступна: на 11 годину давайте ще раз на Погоджувальну раду і поступила заява від двох фракцій щодо оголошення перерви на 30 хвилин. Після цього ще раз зустрічаємося в залі і приймаємо рішення.</p>
<p>Микола Янович Азаров і Симоненко Петро Миколайович, Комуністична партія України і фракція Партії регіонів.</p>
<p align=center>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Вельмишановні народні депутати! Продовжуємо наше засідання. У нас щойно відбулося засідання Погоджувальної ради. І я хотів би довести до вашого відома абсолютно нові обставини, які дещо змінюють, в тому числі і наш порядок денний, і подальші домовленості.</p>
<p>Щойно Президентом України Ющенко Віктором Андрійовичем внесено відповідно до пункту дев’ятого частини першої статті 106, частини третьої статті 114 Конституції України пропозицію щодо призначення на посаду Прем’єр-міністра України Тимошенко Юлію Володимирівну.</p>
<p>(О п л е с к и)</p>
<p>Шановні... Шановні народні депутати! У нас при цьому на порядку денному залишається низка невирішених проблем. Я ще раз їх повторю. Керівні органи Верховної Ради: Перший заступник Голови Верховної Ради і заступник Голови Верховної Ради, всі комітети. І декілька різних пропозицій щодо законотворчості у стінах Верховної Ради чи то через комітети, чи то через створені спеціальні комісії.</p>
<p>Моя пропозиція зараз полягає в наступному. Задля проведення консультацій з Президентом України, відповідно до статті 200 Регламенту в п’ятиденний термін ми повинні прийняти рішення щодо призначення Прем’єр-міністра України. Для проведення консультацій, коли Президент України представить кандидатуру Прем’єр-міністра України в стінах Верховної Ради. Для доведення позиції Верховної Ради Президенту України щодо створення і керівних органів Верховної Ради, і доцільності висловлення всієї позиції Верховної Ради щодо безконфліктності, і прийняття рішення по розподілу комітетів, я просив би зараз закрити ранкове засідання Верховної Ради. Ми на 15-ту годину призначили засідання Погоджувальної ради. І о 16-тій годині розпочати вечірнє засідання Верховної Ради.</p>
<p>Вважаю засідання, ранкове засідання Верховної Ради України закритим. Дякую.</p>
<p align=center>&nbsp;</p>
<p>&nbsp;</p>
</div>
