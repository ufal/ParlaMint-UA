Стенограма пленарного засідання
19 грудня 2002
<p align=CENTER>ЗАСІДАННЯ П’ЯТДЕСЯТЕ</p>
<p align=CENTER>Сесійний зал Верховної Ради України</p>
<p align=CENTER>19 грудня 2002 року, 16.45 година</p>
<p align=CENTER>Веде засідання Голова Верховної Ради України ЛИТВИН В.М.</p>

<p align=JUSTIFY>ГОЛОВА. Шановні народні депутати! Прошу народних депутатів підготуватися до реєстрації. Увімкніть систему "Рада". Прошу зареєструватися.</p>
<p align=JUSTIFY>16:45:33</p>
<p align=JUSTIFY>Зареєструвалося&nbsp;-381</p>
<p align=JUSTIFY>В залі зареєстровано 381 народний депутат. Вечірнє засідання Верховної Ради оголошую відкритим.</p>
<p align=JUSTIFY>По фракціях, будь ласка.</p>
<p align=JUSTIFY>Шановні колеги! Дозвольте поінформувати вас про те, над чим працювали керівники фракцій. Ми довго обговорювали і зараз знаходимося у процесі роботи щодо підготовки проекти Постанови Верховної Ради України, прийняття якої б дозволило розблокувати роботу Верховної Ради України.</p>
<p align=JUSTIFY>Водночас уряд до нас звернувся з нагальною пропозицією про те, щоб виняток, проголосувати один закон - це проект...</p>
<p align=JUSTIFY>(Ш у м у з а л і)</p>
<p align=JUSTIFY>Я зараз дам слово Ющенко, Ющенко скаже. Та всім чотирьом дам. Одну хвилину. У зв'язку з цим, шановні колеги... Питання стосується...</p>
<p align=JUSTIFY>(Ш у м у з а л і)</p>
<p align=JUSTIFY>Я прошу вас, заспокойтеся, дайте сказати. Якісь нормальні є людські стосунки? Ми будемо його розглядати поки з вами не домовимось, не буде згоди. Що ви хвилюєтесь?</p>
<p align=JUSTIFY>Ну зараз дам, ну заспокойтесь. Ну що ви? Ради Бога, я скажу з якої причини я дам зараз. Дайте можливість сказати мені.</p>
<p align=JUSTIFY>Була розмова і було прохання, я зараз хочу його оголосити, потім ....слово керівникам фракцій про те, щоб зараз зробити перерву у засіданні керівників фракцій і груп, зайти в сесійну залу і домовитися тут. Якщо буде ваша згода, то сьогодні проголосувати внесення...</p>
<p align=JUSTIFY>(Ну заспокойтесь, я прошу вас. Що у вас така сверблячка?)</p>
<p align=JUSTIFY>Проголосувати внесення змін до Закону України "Про внесення змін до Закону України про запобігання та протидію легалізації відмивання доходів, одержаних злочинним шляхом".</p>
<p align=JUSTIFY>Це питання зумовлено з тим, шановні колеги, бо буде завдано величезної шкоди державі санкціями.</p>
<p align=JUSTIFY>Зараз керівники фракцій...</p>
<p align=JUSTIFY>(Ш у м у з а л і)</p>
<p align=JUSTIFY>Ну заспокойтесь. У зв'язку з цим... зміни роздані, у вас є. Ви подивіться.</p>
<p align=JUSTIFY>Тому, шановні колеги, не було остаточної згоди, я зараз прошу коротко керівникам фракцій висловити свою думку з цього приводу. Нормально все? Ну так чому ж?</p>
<p align=JUSTIFY>Петро Миколайович Симоненко, будь ласка.</p>
<p align=JUSTIFY>Підготуватися Ющенку.</p>

<p align=JUSTIFY>16:48:39</p>
<p align=JUSTIFY>СИМОНЕНКО П.М.</p>
<p align=JUSTIFY>Симоненко, фракція комуністів.</p>
<p align=JUSTIFY>Шановні колеги! По-перше, якщо ми ведемо розмову про цей законопроект, то ми його не обговорювали. Комітети не вивчали ситуації. Буквально кілька тижнів тому тільки .... проголосували цей законопроект, підписав Президент і дивна ситуація виникає, що нас сьогодні примушують практично без вивчення і ознайомлення голосувати за якісь документи. Це по-перше.</p>
<p align=JUSTIFY>А по-друге. Давайте ми все ж таки визначимося відносно тих подій, які відбувалися 17 грудня. І ми фракції, які заявили про спільні дії у Верховній Раді, сьогодні заявляємо, що поки ми не вирішимо питання щодо статус-кво повернення Верховної Ради на позиції 17 грудня до цього незаконного голосування, ми ніякі питання розглядати не будемо.</p>
<p align=JUSTIFY>І всім давно вже відомо, що Верховна Рада втрачає і публічність власну, втрачає незалежність, вона втратила завдяки ось цьому незаконному голосуванню, а фактичному - злочинному за змістом, бо немає сьогодні бюлетенів. Ми наполягали, щоби запросили Генерального прокурора і порушили кримінальну справу в зв'язку з заявою Зайця, який сказав, що у нього вкрали бюлетені.</p>
<p align=JUSTIFY>Так ми й вимагаємо, давайте тоді порушимо кримінальну справу за фактом зникнення бюлетенів цих і будемо розслідувати куди поділися справжні бюлетені. Це по-перше.</p>
<p align=JUSTIFY>По-друге, ми повинні з вами розуміти, що якщо зараз ті, хто все зробив для того, щоби перенести епіцентр політичної кризи в парламент, все роблять для знищення парламентаризму в Україні, вони сидять і посміхаються. Вже підвісили уряд, не дають можливості тоді працювати над тими законодавчими актами, які є спільними між урядом і Верховною Радою.</p>
<p align=JUSTIFY>Ми вимагаємо і наполягаємо, поки не розглянемо питання, яке має відношення до незаконного голосування і незаконних рішень 17 грудня, ми не дозволимо, щоби Верховна Рада далі працювали, як вимагаєте цього. Ми будемо діяти тільки за законом, за Регламентом і за Конституцією. Дякую.</p>

<p align=JUSTIFY>ГОЛОВА. Дякую. Віктор Андрійович Ющенко, фракція "Наша Україна", підготуватися Пустовойтенку. Віктор Андрійович, виступайте, будь ласка! Я оголосив Пустовойтенка.</p>
<p align=JUSTIFY>Будь ласка, Пустовойтенко Валерій Павлович, фракція НДП.</p>

<p align=JUSTIFY>16:51:37</p>
<p align=JUSTIFY>ПУСТОВОЙТЕНКО В.П.</p>
<p align=JUSTIFY>Шановний Володимире Михайловичу! Шановні мої друзі народні депутати! Я хочу сказати, що в процесі цілого дня Узгоджувальна рада працювала дуже плідно, коректно, і ми 10 хвилин назад практично підійшли до комплексно вирішення питання щодо голосування і 17-го і подальшої нашої роботи. Був підготовлений проект постанови, який, практично, узгодили всі представники фракцій як меншості, так і більшості. Зараз я цей проект постанови, два варіанти, віддав для того, щоб його могли віддрукувати, народні депутати змогли ознайомитись з цим проектом закону і продовжити нашу роботу. Тому я закликаю всіх, щоб повернулись, розблокували трибуну. Ми б послухали, нам все рівно прийдеться послухати Закон про відмивання брудних грошей. А Узгоджувальна рада, керівники фракцій можуть продовжити узгодження цих двох постанов там, де ми тільки що працювали. І коли ця буде постанова узгоджена внесена в парламент, потім повернутись до нашої подальшої роботи. Тому я прошу вас всіх повернутись на свої місця і продовжити плідну роботу Верховної Ради і сьогодні розглянути тільки один законодавчий акт, який стосується відмивання брудних грошей. Дякую за увагу.</p>

<p align=JUSTIFY>ГОЛОВА. Роздали, роздали. Секретаріат, перевірте, чи розданий цей законопроект.</p>

<p align=JUSTIFY>____________. Під час реєстрації всім депутатам вручено, хто реєструвався біля столів.</p>

<p align=JUSTIFY>ГОЛОВА. Коли реєструвались біля столів, всім роздавали. Підіть до стола, зареєструйтесь. Розглядав, є заключення комітету. Ну, я прошу, заспокойтеся, не кричіть. Заспокойтеся. Я решений не принимаю, я решения подписываю. Я підписую. Заспокойтеся, будь ласка. Заспокойтеся.</p>
<p align=JUSTIFY>Так, Юлія Тимошенко, будь ласка.</p>

<p align=JUSTIFY>16:54:07</p>
<p align=JUSTIFY>ТИМОШЕНКО Ю.В.</p>
<p align=JUSTIFY>Шановні колеги-депутати, шановні слухачі сесії, я хочу сказати, навколо чого взагалі ідуть сперечання, щоб людям теж було трошки зрозуміло. 17 числа відбулися голосування, які були ініційовані більшістю з великими порушеннями Регламенту, суттєвими порушеннями Регламенту. Практично відбулась фальсифікація голосування за голову Національного банку і за зміну керівництва комітетів Верховної Ради. Власне більшість наполягає на тому, що це голосування було легітимним, і ми просимо, якщо це голосування було легітимним, пред'явити бюлетені, які свідчать про те, що це голосування відбулося. Таких бюлетенів більшість не має. І більш того, по всім каналам телебачення, по всім каналам радіомовлення пішла абсолютно не відповідаюча дійсності інформація, що бюлетені були якось відняті опозицією у більшості. Це абсолютно не відповідає дійсності. Бюлетенів не існує. Голосування було сфальсифіковано, ми маємо повернутися зараз до нормальної роботи парламенту. Для цього відпрацьована постанова Верховної Ради, яка враховує і складну ситуацію, в яку потрапила більшість, і вимоги опозиції стосовно зміни ситуації. І ця постанова практично прийнята всіми керівниками фракцій і більшості, і меншості. І тому є прохання там декілька деталей потрібно узгодити для того, щоб прийняти ці постанови і перейти до нормальної роботи. Прохання зараз - доопрацювати ці постанови, прийняти їх і потім перейти до голосування по законам, які пов'язані з прийняттям бюджету і тим законам, які вимагають сьогодні прийняти європейська спільнота по відмиванню брудних коштів.</p>
<p align=JUSTIFY>І останнє, що я хочу сказати. Закон або зміни до закону по відмиванню брудних коштів ніхто в очі не бачив. Зараз нам пропонується прийняти терміново, буквально за 10 хвилин приймати цей закон про відмивання брудних коштів. Але ж якщо ви пам'ятаєте, один закон по відмиванню брудних коштів вже був прийнятий, і європейська спільнота дала нам зрозуміти, що це вийшов закон якраз по легалізації брудних коштів. І тому зараз приймати зміни до цього закону потрібно виважено і дуже, дуже професійно.</p>
<p align=JUSTIFY>І тому зараз не потрібно шантажувати цим, потрібно допрацювати постанови, не руйнувати категорично єдність опозиційних чотирьох фракцій якимись окремими голосуваннями, а дійти до порозуміння, прийняття постанови і потім переходити до роботи. Дякую за увагу.</p>

<p align=JUSTIFY>ГОЛОВА. Шановні колеги, я прошу керівників фракцій зібратися зараз знову і для цього перерва на 20 хвилин оголошується.</p>

<p align=JUSTIFY>КАРМАЗІН Ю.А. Ющенку слово!</p>

<p align=JUSTIFY>ГОЛОВА. По двадцять разів я не буду запрошувати до слова.</p>
<p align=JUSTIFY>20 хвилин перерва.</p>

<p align=CENTER>ПІСЛЯ ПЕРЕРВИ</p>

<p align=JUSTIFY>ГОЛОВА. Шановні народні депутати, я зараз прошу вас усіх зібратися тут, у сесійній залі. Але, керівники фракцій і групи, і провести нараду, вам там зачитають той проект, який напрацьований. Через 15 хвилин, якщо буде воля, ми його будемо ставити на голосування. Ні - значить, будемо вважати, що ми дуже плідно сьогодні провели наш пленарний день.</p>
<p align=JUSTIFY>Ми її не закривали ще, все нормально, ми працюємо в нормальному режимі. По місцях, де ви... робочі місця з керівниками фракцій і груп прошу провести зустрічі протягом 10 - 15 хвилин. На зустріч, будь ласка. Проект тоді буде, ми зараз проект не обговорюємо. Юрій Анатолійович, потім будемо обговорювати проект. Добре, добре. Науково-експертному підрозділу дати заключення на проект Закону про внесення змін до Закону про запобігання та протидію легалізації відмивання доходів, одержаних злочинним шляхом. Все. Прошу зараз провести консультації.</p>
<u>
</u><p align=CENTER>ПІСЛЯ ПЕРЕРВИ</p>
<u>
</u><p align=JUSTIFY>ГОЛОВА. Шановні колеги, прошу сідати на свої місця. Ми нічого не будемо голосувати. Сідайте, ніхто не буде вже.</p>
<p align=JUSTIFY>Шановні колеги, я хочу поінформувати всіх вас, ви, мабуть, і знаєте цю інформацію. Тривали переговори керівників фракцій і груп, як підказують тут, у День Святого Миколая. Орпацювали проект постанови, який начебто був у робочому порядку погоджений. Зараз, наскільки у мене є інформація відбулася зустріч у фракціях і групах, єдності щодо проекту цього документу немає. У зв'язку з тим у нас немає підстав, щоб продовжувати роботу. Я так розумію, що і немає згоди навіть проголосувати за той проект Закону про відмивання брудних грошей. Є чи немає? Так тому закриваємо? Що, що?</p>
<p align=JUSTIFY>Будь ласка, Ющенко. Я прошу, від фракції дев'яти хто буде виступати, підготуватися. Від четвірки виступає Віктор Андрійович Ющенко.</p>

<p align=JUSTIFY>18:47:16</p>
<p align=JUSTIFY>ЮЩЕНКО В.А.</p>
<p align=JUSTIFY>Шановні друзі! Я просив би вашої уваги ненадовго. Послухайте, будь ласка, уважно.</p>
<p align=JUSTIFY>Що робить парламент України недієздатним? В даний момент 17-те число. МИ висуваємо, шановні друзі, ряд компромісів.</p>
<p align=JUSTIFY>Перший компроміс. Четвірка готова признати 17-те число, результати голосування, при одній умові, що на стіл покладуться бюлетні, відомість поіменного голосування, яка відповідає протоколу. Це перша точка зору.</p>
<p align=JUSTIFY>Шановні друзі, є бюлетні. Поклали. Ми признаємо голосування. Скажемо: "Вибачте, ми помилилися і ви були праві. У вас відбулося по Регламентуі чінне легітичне голосування ".</p>
<p align=JUSTIFY>Пішли далі. Замовчіть, послухайте далі.</p>
<p align=JUSTIFY>Пішли далі. Друга точка. Якщо першого не відбувається, якщо у нас немає способу правового відрегулювати 17-те число і підтвердити легітимість голосування, ми кажемо: "Нам треба, шановні друзі, скасувати голосування". Яким механізмом? Яким способом далі вирулити і вибудувати дорогу компромісу?</p>
<p align=JUSTIFY>Перша позиція. Національний банк. Голосування по Стельмаху, по Тігіпко з професійних, політичних, моральних міркувань. Ми просимо винести в окрему постанову, внести в зал і проголосуйте картками публічно й чесно. Ніякого блокування не буде. Перегорнули сторінку, пішли далі.</p>
<p align=JUSTIFY>Тепер що стосується інших позицій. Інші позиції, перше - це перерозподіл комітетів. Друзі! У червні місяці ми з вами підписали угоду про розподіл комітетів. Ми виходили з того, що то політичний компроміс, який був досягнутий для того, щоби тримати в парламенті баланс.</p>
<p align=JUSTIFY>Зараз ми звертаємося до вас і говоримо: шановні, ви дезавульовуєте ту домовленість червня місця чи ні? Якщо ні, тоді, шановні, пункт номер один слідуючої постанови, про яку ми говоримо, це визнати не чинну постанову від 17-го числа в частині перерозподілу комітетів. Перша. І друга частина - в частині формування Тимчасової лічильної комісії, бо є постійна Лічильна легітимна комісія. Це перший пункт.</p>
<p align=JUSTIFY>Другий пункт. Об'явити мораторій на розподіл комітетів. Мораторій. Крапку поставили.</p>
<p align=JUSTIFY>Третій пункт, самий важливий. Для того, щоб ми знайшли стратегічне розуміння у стінах парламенту, ми повинні з вами взяти на себе зобов'язання набрати меню проектів законодавчих ініціатив, включаючи ті, які от Микола Янович із законом про відмивання брудних грошей півдня працює в парламенті, бюджет, проекти законів, пов'язані із податками, пропорційна система виборів і будь-що, що є компромісом. Оцей пакет є пакет компромісу.</p>
<p align=JUSTIFY>І останній пункт. Для того, щоб реалізувати це, створити робочу комісію, про яку говорив Володимир Михайлович. По одному представнику від кожної фракції. І ми за декілька б днів цей документ могли створить.</p>
<p align=JUSTIFY>Шановні, ми навколо такого контексту врегулювання працюємо уже третій день, третій день. Валерій Павлович щойно означив приблизно таку позицію. Я просив би надати йому слово, щоб він висловився з цього приводу.</p>

<p align=JUSTIFY>ГОЛОВА. Шановні колеги, від дев'яти фракцій хто буде виступати? Валерій Павлович? Будь ласка.</p>

<p align=JUSTIFY>18:51:43</p>
<p align=JUSTIFY>ПУСТОВОЙТЕНКО В.П. Шановні друзі, шановні народні депутати, я буду дуже відвертим, щирим. Хочу сказати, що була дуже плідна робота на протязі цього дня і в кінці кінців ми узгодили із всіма представниками фракцій проект постанови, який тільки що вам розданий і який озвучив Володимир Михайлович Литвин.</p>
<p align=JUSTIFY>Ми досягли абсолютної згоди серед представниками... серед тих, хто був присутній на засіданні Коордінаційної ради.</p>
<p align=JUSTIFY>Не дев'ятки, всі були представники. Я можу назвати за виключенням тих, хто мав зустріч з послами і делегував.</p>
<p align=JUSTIFY>Я пробачаюсь...</p>

<p align=JUSTIFY>ГОЛОВА. Дев'ятка якраз була проти.</p>

<p align=JUSTIFY>ПУСТОВОЙТЕНКО В.П. Не всі в девятке погодижувалися.</p>
<p align=JUSTIFY>Ми підготували і погодили такий текст постанови.</p>
<p align=JUSTIFY>Крім того от черновичок, який ми, і всі погодилися, в тому числі і представники опозиції, і те, що сказав, я четвертим пунктом або наступне пропонував записати: "Розглянути і провести голосування по проектах законодавчих актів, які впливають на збільшення доходної частини бюджету згідно з додатком і проектом бюджету, а також проект Закону про легалізацію брудних грошей. Кажуть, це не потрібно. Ви згодні на цю пропозицію.</p>
<p align=JUSTIFY>Тому, шановні, я прошу і більшість, і меншість, а зараз прошу Голову Верховної Ради об'явити перерву до вівторка, а нам завтра з раннього ранку почати працювати над узгодженням всіх позицій, щоб ми у вівторок визначили, як ми будемо далі працювати. Дякую за увагу.</p>

<p align=JUSTIFY>ГОЛОВА. Шановні народні депутати, ви вислухали... Я прошу: заспокойтесь! Ви вислухали інформацію двох сторін, два підходи. Я до цього хотів би додати, що перед цим в мене в кабінеті цей проект постанови був погоджений практично, за винятком двох фракцій. Одна фракція від четвірки, я не буду називати, і одна фракція від дев’яти.</p>
<p align=JUSTIFY>Зараз я, спілкуючись із керівниками фракцій і груп, не бачу бажання прийняти цей документ. Я думаю, що далі наше засідання не має ніякого сенсу. Відтак я оголошую засідання вечірнє Верховної Ради України закритим. Завтра працюйте, будь ласка, у комітетах. Ми будемо працювати з керівниками фракцій і груп. І наступне засідання відбудеться у вівторок, о 10-й годині.</p>
<u>
</u><p align=JUSTIFY>&nbsp;</p>
