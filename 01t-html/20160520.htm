Стенограма пленарного засідання
20 травня 2016
&nbsp;
<p align=center>ЗАСІДАННЯ СОРОК П'ЯТЕ</p>
<p align=center>Сесійний зал Верховної Ради України</p>
<p align=center>20 травня 2016 року, 10 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>10:01:38</p>
<p>ГОЛОВУЮЧИЙ. Доброго ранку, шановні колеги! Прошу заходити в зал і приготуватись до реєстрації.</p>
<p>Колеги, чи готові до реєстрації?</p>
<p>Шановні колеги, займаємо місця, готуємося до реєстрації.</p>
<p>Шановні колеги, прошу зареєструватися.</p>
<p>&nbsp;</p>
<p>10:04:41</p>
<p>В залі зареєстровано 274 депутати. Ранкове пленарне засідання Верховної Ради&nbsp; України оголошую відкритим.</p>
<p>У пленарному засіданні Верховної Ради&nbsp; України&nbsp; беруть участь члени уряду на чолі з Прем'єр-міністром України Володимиром Борисовичем Гройсманом. Привітаємо уряд Володимира Борисовича. <i>(Оплески)</i></p>
<p>Також хочу оголосити, що сьогодні&nbsp; день народження народного депутата України Віктора Івановича Вовка. Привітаємо нашого народного депутата. <i>(Оплески)</i></p>
<p>У нас згідно Регламенту з 10-ї до 11-ї години – "година запитань до Уряду". Прошу заходити в зал і приготуватись до "години запитань до Уряду".</p>
<p>Шановні колеги! Щорічно з 2003 року у третю суботу травня в&nbsp; Україні відзначається День Європи. Для українців це особливий день. 2 роки тому, під час Революції Гідності український народ довів, що Україна – це незалежна європейська держава. Ми держава, яка стояла біля витоків європейської цивілізації, Україна і була однією з тих&nbsp; держав, яка творила Європу як явище, як цивілізаційний простір. І я хочу подякувати усім: і депутатам, і&nbsp; експертам, і особливо європейським друзям в Україні, які проводять величезну працю для покращення українського законодавства та його наближення до стандартів ЄС.&nbsp;</p>
<p>Попри політичні перешкоди, попри військову агресію Російської Федерації у Криму і на Донбасі, ми швидкими кроками рухаємось в напрямку європейської інтеграції. Із святом! Україна – це Європа, як говорили ми на Майдані. <i>(Оплески)</i></p>
<p>Шановні колеги, традиційно зранку в президію Верховної Ради України надійшла заява на перерву від двох фракцій, від Радикальної партії і фракції "Батьківщина". Але цього разу дві фракції дали згоду замінити півгодинну перерву на виступ від трибуни.</p>
<p>Хто буде мати слово? Надається слово Олегу Валерійовичу Ляшку, будь ласка.</p>
<p>&nbsp;</p>
<p>10:07:15</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні колеги, шановні громадяни України, шановний пане Голово Верховної Ради! Я переконаний, що всі ви бачите і не сліпі, що фракція Радикальної партії у повному складі два тижні підряд блокує парламентську трибуну. Ми не просимо чогось, ми просимо те, що нам дає Конституція і дає Закон України про статус народного депутата. Ми просимо дати нам можливість, як опозиційній парламентській силі, реалізувати своє право на створення Тимчасової слідчої комісії Верховної Ради для розслідування корупції вищих посадових осіб держави. Ви нас позбавляєте цього права, ви не даєте нам можливості створити цю комісію для того, щоб розслідувати корупцію в діях Президента України, голови Національного банку України, міністра фінансів України Данилюка, бізнес-оточення Президента Порошенка. Ми два тижні тут стоїмо, вибачте, в ногах правди немає і нам не легко тут стояти, а вам байдуже. Ви своєю байдужістю, ви своєю безініціативністю, ви фактично є спільниками корупційної влади, яка обкрадає українських громадян. Тому в нас не залишається іншого виходу аніж посилювати протест.</p>
<p>Ви бачите, ми принесли тут розкладачки, це розкладачки стоять, тому що ми почнемо тут ночувати, якщо ви негайно не дасте команду секретаріату парламенту зареєструвати проект постанови про створення слідчих комісій, три лідера опозиційних фракцій – Радикальної партії, "Самопомочі" і "Батьківщини" – ми два тижні тому підписали проект постанови про створення слідчої комісії. Вона досі, проект постанови, не зареєстрований.</p>
<p>Ми вимагаємо від вас дати доручення зареєструвати проект постанови про створення&nbsp; слідчої комісії по розслідуванню корупції і офшорів вищих посадових осіб держави і розглянути цю постанову в парламенті. 150 голосів треба, щоб створити слідчу комісію. При Януковичі опозиція мала право створювали слідчі комісії. Сьогодні ви розказуєте, у вас демократична коаліція, і ви нас позбавляєте можливості розслідувати злочини влади!</p>
<p>Мільярди&nbsp; виводять з України за кордони, не платять податки, обкрадають людей! Учора на 40 гривень підняли мінімальний прожитковий&nbsp; мінімум! Якби не крали мільярди, якби платили податки, то ми б жили&nbsp; багатше,&nbsp; ніж у Німеччині чи у Швейцарії.</p>
<p>Тому опозиційна фракція Радикальної партії вимагає зареєструвати проект постанови про створення слідчої комісії, створити цю слідчу комісію і розслідувати корупцію вищих посадових осіб держави.</p>
<p>І, користуючись нагодою, ми вимагаємо від уряду повернути громадянам пільгову ціну на газ за умови споживання 1200 кубів. Досить грабувати людей!</p>
<p>&nbsp;</p>
<p>ГОЛОВУЮЧИЙ. Олег Валерійович, я вивчу і виясню, чи є всі вже юридичні підстави для реєстрації. І як мій апарат відповість, я тут же дам відповідні доручення.</p>
<p>Шановні колеги, з&nbsp; 10-ї до 11-ї години в нас "година запитань до Уряду". Відповідно до статті 229 Регламенту Верховної Ради України порядок проведення години запитань до уряду, визначений частиною 4 статті 229.</p>
<p>Нагадую: 30 хвилин – відповіді на письмові запитання від депутатських фракцій і груп і 30 хвилин – запитання народних депутатів до членів&nbsp; Кабінету Міністрів України. Власне депутатів, а не фракцій 30 хвилин. І одна хвилина на кожному запитанні, дві хвилини на відповідь.</p>
<p>І сьогодні ми запрошуємо до виступу перед сесією Верховної Ради&nbsp; України першим міністра аграрної політики та продовольства України Тараса Вікторовича Кутового. Я дуже прошу Апарат включити Тарасу Вікторовичу мікрофон для виступу. Будь ласка, Тарас Вікторович, чекаємо вашого слова.</p>
<p>&nbsp;</p>
<p>10:11:34</p>
<p>КУТОВИЙ Т.В.</p>
<p>Шановні колеги, дуже радий вас всіх бачити. Якщо можна, наступний слайд. Я би хотів сьогодні, після загальної презентації Прем'єр-міністра тієї діяльності, яку ми плануємо здійснити у рамках Кабінету Міністрів, презентувати той блок пріоритетів, які сьогодні Міністерство агарної політики і продовольства ставить перед собою як нагальні і на яких ми будемо в першу чергу звертати увагу.</p>
<p>Стратегія розвитку називається: три плюс п'ять. Є три основні напрямки, на яких ми хочемо сконсолідуватися, це перше – питання земельної реформи, це запуск прозорого обігу землі і я в деталях поясню, що саме&nbsp; мається на увазі. Другий наш ключовий пріоритет – це реформа держпідтримки і акцент на малих та середніх фермерів. Третій – це реформа держпідприємств, збільшення їх прибутковості, підвищення ефективності, а також&nbsp; приватизація у випадках, коли ми бачимо, що це єдиний справедливий і ефективний шлях розвитку. До... це три ключових аспекти, на яких ми орієнтуємося, є п'ять додаткових. Будь ласка, наступний слайд. Це основні напрямки пов'язані з розвитком сільських територій, що тісно перекликається з підтримкою малих та середніх виробників, розширення ринків збуту, перш за все, ринків з доданою вартістю, органічне виробництво та нішеві культури, зрошення, а також питання блоку безпечності та якості харчових продуктів, а саме, запуску ефективної роботи Держпродспоживслужби.</p>
<p>Прошу наступний слайд і наступний, будь ласка. Блок земельна реформа, колеги, про що йдеться мова в контексті обігу землі? Та теза, яку хоче запропонувати міністерство, я як міністр її, яку ми обговорювали на Кабінеті Міністрів, це теза пов'язана з можливістю продажу права оренди на землю, а також банківської застави прав оренди на землю. Дуже важливо пояснити в цьому розрізі, що ми не говоримо про продаж землі, а говоримо фактично про похідний інструмент, який в свою чергу дасть можливість стратегічним інвесторам мати довгостроковий горизонт по своїм інвестиціям. В свою чергу, це дасть можливість фізичним особам – власникам паїв сьогодні мати постійно так само орендні платежі від тих, хто орендує. і ми не знімаємо цю позицію, оскільки ми розуміємо, що сьогодні це одне із основних джерел наповнення сімейного бюджету на селі. І це так само дасть можливість банківському сектору сьогодні повноцінно кредитувати галузь.</p>
<p>Ви знаєте, як відбувається сьогодні? Сьогодні фактично ці права оренди через механізм продажу підприємств продаються, але власники паїв не мають ніякого реального відношення ні до ціноутворення, ні до фактично можливості здійснення цих дій.</p>
<p>В контексті банківського кредитування проблема саме з цим способом полягає в тому, що сьогодні, коли фактично підприємство стає банкрутом, банк, коли приходить до підприємства стягати активи, паї, які були в оренді, які фактично являлися основним активом цього підприємства, перепідписуються на інше, нове підприємство. І фактично ті об'єкти нерухомості, які знаходяться в тому чи іншому селі, залишаються без земельного блоку, і вони фактично стають нікому не цікавими. І ті ж самі власники-банкрути викуповують потім це за 10-20 відсотків вартості у тих самих банків. Відповідно до цього, що це відбулося дуже багато раз уже сьогодні в нашому банківському секторі, фактично кредитування малих та середніх підприємств припинилося. Сьогодні кредитуються тільки ті великі підприємства, які можуть дати у заставу ті активи суттєвої вартості, які перекривають ті кредитні потреби підприємства.</p>
<p>Тому наголошу і повторюся ще раз: мова йде про продаж прав оренди на земельні ділянки і мова йде про можливість банківської застави цих прав оренди.</p>
<p>Що важливо у цьому розрізі сказати, що насправді, якщо ми успішно реалізуємо цю реформу і дамо можливість цьому праву оренди бути реалізованими, то ми дуже суттєво, я хочу наголосити, що якраз малі та середні виробники є пріоритетом для міністерства сьогодні, вони зможуть консолідувати ті невеликі обсяги, 100-150 гектарів, необхідні для того, щоби сьогодні на рівні сім'ї здійснювати господарство. Там є декілька аспектів, на які я зверну потім увагу, але ключові питання показані&nbsp; на цьому&nbsp; слайді.</p>
<p>Що є важливо так само в контексті запуску саме права оренди? Ми будемо мати індикативну оцінку цього права оренди. І коли сьогодні одне із критичних зауважень це саме те, що якщо буде відкритий ринок землі і за безцінь будуть продані ці земельні ділянки, то, маючи в обігу право оренди, ми зрозуміємо&nbsp; вже той індикативний&nbsp; прайсинг, тобто ту ціну, яку теоретично у випадку здійснення продажу між фізичними особами і фізичними особами українцями цих&nbsp; паїв, яку&nbsp; ціну теоретично вони можуть мати. І саме орієнтуючись на ці показники цінові, коли вони будуть наближені до&nbsp; європейських показників, можливо саме в той момент (можливо!) ми&nbsp; повернемося до питання наступного етапу&nbsp; земельної реформи, але я думаю, що на цьому етапі того, що пропонуємо ми, достатньо.</p>
<p>Ви знаєте, находиться у Верховній Раді у нас на розгляді законопроект, який фактично&nbsp; передбачає&nbsp; передачу&nbsp; розпорядження земель з державного органу, як це є зараз, до місцевих органів влади, і я думаю, що це також компонент, який буде важливим у розрізі реалізації цього земельного компоненту нашого міністерства.</p>
<p>Є також декілька&nbsp; моментів, які повинні бути&nbsp; врегульовані паралельно з цим, але це буде розглядатися у блоці. Що ми так само будемо пропонувать з боку міністерства – щоб&nbsp; це всі неврегульовані&nbsp; земельні питання,&nbsp; пов'язані з запуском цього компоненту, були об'єднані&nbsp; в один законопроект. Ми працюємо&nbsp; з громадськими організаціями в контексті об'єднання цих&nbsp; зусиль і формування&nbsp; одного&nbsp; законодавчого&nbsp; акту, який ми будемо презентувати на комітеті і у Верховній Раді, щоб він&nbsp; міг бути&nbsp; проголосований.</p>
<p>Ми вважаємо, що результат, який можна буде досягнуть шляхом цього прозорого обігу, це є розвиток малих та середніх підприємців, оскільки вони будуть&nbsp; мати у обмеженому обсязі можливість&nbsp; консолідувати обсяги 100-150 гектарів. Тому що коли сьогодні продаються великі&nbsp; підприємства, це, як правило, масштаби 3-5 тисяч. І малі до цього не мають ніякого&nbsp; відношення.</p>
<p>Якщо можна, наступний слайд, переходячи до питання державної підтримки.</p>
<p>І ще наступний слайд.</p>
<p>Ви знаєте, дуже довгі часи і дуже великими обсягами ресурсів підтримувалося сільське господарство. Але якщо сьогодні ви спитаєте у пересічного фермера в селі: а чи є насправді підтримка і чи була вона? То переважна більшість людей скаже, що цієї підтримки не було. Так, згадають програми по нетелям, згадають програми по закладки садів. До речі, у нас заборгованість бюджету по цим програмам 722 мільйони гривень, це ті люди, це ті гроші, які сьогодні люди в судах відстоюють для того, щоб повернути ці кошти собі по попередньо вже затвердженим і підтвердженим державою програмам.</p>
<p>Так от в контексті підтримки ці відповіді про те, що підтримки немає, пов'язані з тим, що, по-перше, ця підтримка була для всіх, без орієнтації на якість того позичальника, який брав ці кошти, не аналізувалася якість позичальника, а дуже часто, і ви це знаєте, в рамках корупційної схеми видавалися ці кошти і багато людей з тих, хто отримували ці кошти, на старті вже розуміли, що ці кошти повертати не треба і вони їх просто забирали собі в кишеню і ділилися з тими чиновниками.</p>
<p>Другий аспект – це аспект мінімального обсягу цієї підтримки. Ця підтримка не давала можливість зростання і кардинальної зміни взагалі виробничих відносин для фермерів вона була лише і завжди елементом покриття робочого капіталу цих фермерів, вона не давала можливості для поштовху.</p>
<p>Що ми пропонуємо? Ми пропонуємо надавати підтримку групам фермерів і малих гравців для того, щоб той обсяг, який вони підтримують, був достатній для того, щоб вони могли якісь основні активи профінансувати цими групами. Наприклад, досвід Польщі говорить про те, що одноосібники не підтримувалися групи, 5-7 фермерів об'єднуються і в рамках тієї підтримки на 5-7 фермерів вони мають можливість поставити невеличку сушку, невеличкий елеватор, якусь транспортну допомогу мати для свого об'єднання і це робить їх конкурентоздатними. Сьогодні фермери, в силу технологічних особливостей, не можуть бути конкурентоздатними з великими обсягами, вони не можуть використовувати широкозахватну техніку, вони не можуть вносити безводний аміак, у них немає елеваторів, які дають можливість в правильний момент продавати зерно, сушити це зерно і відповідним чином бути набагато ефективнішим.</p>
<p>Що може їх зробити сьогодні конкурентоздатними? Це, перше, державна підтримка, раз, але це не може бути завжди. І перехід в нішові сфери. Ніколи, наприклад, великий холдинг не буде займатися органічними культурами. Сьогодні органічні культури в обсязі виробництва в Україні – це 0,2 відсотка взагалі від валу. В контексті грошей це менше 16 мільйонів євро. Це на рівні того, що сама Україна в валі генерує близько 16 мільярдів. Тому це саме та ніша, в якій фермери можуть бути успішними. Для цього їм треба допомогти сертифікуватися, для цього їм треба якраз надати ту підтримку, яка логістично буде давати їм можливість досягати тих ринків. Інфраструктура тих державних підприємств, і це буде третій блок, про який я хочу говорити, якраз і саме повинна використовуватися для того, щоб підтримувати малих і середніх, а не слугувати фактично додатковим джерелом робочого капіталу для великих компаній і фактично їхніми додатковими активами.</p>
<p>Тому, маючи це на увазі, ми вважаємо, що пряма підтримка повинна бути прив'язана, – ми би пропонували це зробити в розрізі Закону "Про підтримку аграрного сектору", – повинна бути прив'язана до обсягу реалізації сільськогосподарської продукції в попередньому періоді. Це не повинен буть кожен рік марафон по переконанню, що потрібно, як потрібно і так далі. Ми на наступний рік пропонували в рамках цієї стратегії 1 відсоток цієї підтримки. Для порівняння: в Сполучених Штатах це 10 відсотків, в Європі це на рівні 20 відсотків. В грошовому вимірі мова йде про 3 мільярди гривень на наступний рік. В цьому році так само на пряму підтримку малих і середніх фермерів ми плануємо вже ті зміни у розмірі 450 мільйонів, які, я сподіваюся, будуть проголосовані парламентом. І якщо вони будуть використані, а ми плануємо це, щоб воно використовувалося концентровано. І щоб це використовувалося, дуже важливий момент, прошу вас звернути увагу на це, використовувалося і розподілялося не комісіями, як це є сьогодні, а використовувалося і розподілялося фермерськими асоціаціями. Щоб це були відкриті засідання цих фермерських асоціацій, де вони, знаючи кожен один одного, будуть визначати, хто може приймати цю допомогу від держави.</p>
<p>Як приклад, просто скажу вам. За цей місяць в міністерстві вдалося провести чотири селекторні наради з областями. Загальні <a name=_GoBack></a>показники, коли задається питання: "Хлопці скільки у вас є фермерів, зареєстрованих в області?" Середні показники від тисячі до 2 тисяч фермерів. Коли задається додаткове питання: "Скільки ви можете показати реальних фермерів, до яких можна завтра поїхати і показати їхній досвід?" В відповідях, як правило, на рівні 15-20 фермерів. Оце і є реальний процент того, в якому положенні сьогодні знаходиться у нас фермерство. І чому саме цей напрямок підтримки вибраний як ключовий, я теж надам один приклад.</p>
<p>Перші дні в міністерстві у мене була зустріч з делегацією з Данії, прем'єр-міністр приїжджав до нас в Україну, ви знаєте, міністри і там обговорювали. В Данії обробляє 2,6 мільйонів гектарів землі. Ми обробляємо в середньому по року 26 мінімум. Вал продажу нашої сільгосппродукції – це 14,6 мільярдів доларів. Данія, маючи в десять раз менше землі, має 24 мільярди євро: на 50, більше 50 відсотків більше виручки, маючи в десять раз більше землі. Ось цей шлях, який… <i>(Шум у залі)</i> Менше. Ось цей шлях, по якому треба іти.</p>
<p>Я розумію, що вал в державі це дуже важливо, але треба так само розуміти, що вал в державі зав'язаний на погоду і він не зав'язаний на додаткові робочі місця. Тому, якщо філософські оцю зміну нам разом з вами вдасться подолати, я думаю, що у нас будуть видимі результати вже наступне півріччя, за умови тих бюджетних змін про які я сьогодні говорив.</p>
<p>Якщо можна наступний слайд, будь ласка.</p>
<p>Реформа державних підприємств. Ще будучи в комітеті ми з колегами заслуховували державні підприємства у підпорядкуванні МінАПК. За попередній звітний період збитки цих підприємств сягли 3,6 мільярдів гривень. Ми завжди говоримо про те, що там є екстраординарний потенціал розвитку, але, на жаль, за весь час незалежності України окрім того, що там екстраординарний корупційний потенціал, нічого не було продемонстровано. Ніде в світі держава дуже рідко була ефективним власником. У цих активів повинен з'явитися реальний ефективний господар. І в цьому контексті я хотів би сказати те, що стосується компанії Укрспирт. До кінця року ми хочемо вийти з кінцевим баченням і передати Фонду держмайна державне підприємство "Укрспирт". Там є дуже багато боргів, але загальна концепція: перше – всі заводи, які є в державному підприємстві повинні бути запущені сьогодні. Вони повинні демонструвати свою ефективність, а не так як сьогодні 5-7 підприємств працює, всі інші, які навіть можуть працювати стоять. І це робиться для того, щоб та чорна сторона цієї справи мала більшу ціну. Всі це розуміють і цьому треба поставить крапку.</p>
<p>І друге. В рамках самого державного підприємства до кінця року треба вийти на чітку, зрозумілу модель його приватизації і зробити це. Це повинні бути 5, 7, 10 кластерів по Україні, інвестори, які купують активи, які купують ліцензії і міністерство здійснює регулювання в контексті ліцензій і дотримання умов. Все інше – робота правоохоронних органів. Ми повинні поставити крапку цих умов. Я не говорю про інші підприємства, там теж дуже багато чого треба пояснювати. Але один невеличкий момент, на якому я би хотів звернути увагу. Приватизація не завжди все підприємство в руки новому інвестору, продаємо 25-30 відсотків з умовою можливості купити додатково 30, 40 відсотків. Але цей аукціон на додаткову покупку реалізовується лише у випадку, якщо інвестор виконує інвестиційну програму, досягає фінансових показників, щоб не було, що інвестор купив…</p>
<p>&nbsp;</p>
<p>ГОЛОВУЮЧИЙ. Будь ласка, ще 5 хвилин.</p>
<p>&nbsp;</p>
<p>КУТОВИЙ Т.В. Дякую.</p>
<p>Не виконує програму. І фактично у нас є підприємства, які стоять і немає додаткових робочих місць.</p>
<p>Вчора на одному з ефірів мене запитали, коли доярка в Україні буде мати зарплату тисячу євро як в Європі? Колеги, в Європі доярок давно уже немає. Там все механізовано, автоматизовано. Якщо ми на тому старому возі будемо їхати в ту Європу, то ми нікуди не доїдемо. Модернізація засобів виробництва, нові підходи і тоді тільки ми будемо мати ті результати і ту модель, яку має сьогодні і Європа, і Сполучені Штати.&nbsp;&nbsp;</p>
<p>Дуже коротко, маючи мало часу, якщо можна наступні моменти, перейти до моменту п'яти ключових моментів. Я буду тепер без презентацій, просто на чому би хотів зосередити увагу.</p>
<p>Я би дуже не хотів, щоб аграрна галузь, яка демонструє сьогодні гарні показники, була і розглядалася по&nbsp; залишковому принципу.</p>
<p>Ключовим словом тут є продукт.&nbsp; В аграрній галузі успіх галузі пов'язаний лише з тим,&nbsp; що є продукт, який сьогодні потрібен в країнах світу: і в Єгипті, і в Ірані, і в Саудівській Аравії – це наше&nbsp; зерно. І лише це витягує галузь, а не те, що ми там зробили якісь екстраординарні досягнення. Досягнення зроблені лише приватними компаніями, які побудували&nbsp;&nbsp; інфраструктуру, яка дає сьогодні можливість експортувати ці обсяги зерна. Більшого не зроблено і якщо цей елемент, ми на ньому зупинимось, ніяких&nbsp;&nbsp; подальших кроків по зростанню галузі ми не зможемо мати. Тому, колеги, ті успіхи, які є сьогодні, це наше Богом дане положення і успіхи тих&nbsp; підприємств, які змогли розвинути логістику і відкрити для себе, в тому числі, ринки, і&nbsp; мати ті&nbsp; додаткові ресурси,&nbsp; які вони сьогодні мають. Цих ресурсів, через біржі, через залучення&nbsp; капіталу сьогодні не має у малих і середніх гравців, і саме держава повинна дати їм цю можливість. Середній розмір&nbsp; фермерського господарства в Польщі 8 гектарів – 8&nbsp; гектарів. А у нас є більше ніж достатньо можливостей,&nbsp; щоб мати таку саму успішну модель як у наших сусідів. Бо, вибачте, я як приклад наведу: сьогодні Україна імпортує яблуко на десятки мільйонів євро. Невже навіть цей примітивний&nbsp; сегмент, ми можемо закрити? Сьогодні Україна має дисбаланс по гречці і це абсолютно просто закрити, маючи правильну програму&nbsp; з малими та середніми гравцями.</p>
<p>Я вірю в те, що&nbsp; ми&nbsp; зможемо це зробити, нам дуже потрібна підтримка і підтримка ця якраз по двом ключовим законам. Перший закон – це Закон про обіг&nbsp; земель&nbsp; сільськогосподарського&nbsp; призначення. І той підхід, який ми в ньому бачимо, я сьогодні коротко описав: там&nbsp; немає ніяких критичних точок, які би сьогодні нанесли&nbsp; шкоду українським громадянам. І друге – це Закон про державну підтримку малих та середніх гравців. Він буде називатись Закон про підтримку агропромислової галузі.</p>
<p>Але хочу ще раз хочу зосередитись: ми вибираємо вектор на маленьких з доданою вартістю, і саме це буде Україна з багатоукладним способом господарювання&nbsp; в селі,&nbsp; яке дасть можливість нам зберегти і села, і те населення, яке сьогодні в селах проживає.</p>
<p>Дуже вам дякую за підтримку і, дай Бог, вам успіхів у вашій складній роботі. Повірте, маючи досвід порівняння, я розумію, що вона у вас, дійсно, дуже складна. Дякую.</p>
<p>&nbsp;</p>
<p>ГОЛОВУЮЧИЙ. Дякую, Тарас Вікторович.</p>
<p>І я надаю слово голові Національного агентства України з питань державної служби Костянтину Олександровичу Ващенку. Будь ласка.</p>
<p>&nbsp;</p>
<p>10:31:45</p>
<p>ВАЩЕНКО К.О.</p>
<p>Шановні народні депутати! Питання, які поставлені були до уряду, зокрема депутатами фракції "Народний фронт", стосуються питань впровадження Закону "Про державну службу". Як ви знаєте, з 1 січня в Україні ми маємо новий закон, який визначив принципи, правові засади, забезпечення публічної, професійної, політично неупередженої, ефективної і, головне – орієнтованої на громадян державної служби, яка функціонує в інтересах держави і суспільства. І попередній, і нинішній уряд зробив все від нього залежне для того, щоб підготувати нормативно-правові акти, а це порядка 30 актів уряду, наказів міністерств і відомств для того, щоб забезпечити імплементацію цього закону.</p>
<p>До 1 травня було прийнято 15 урядових постанов, 10 наказів, зареєстрованих у Міністерстві юстиції. І я можу доповісти, що на сьогоднішній день всі нормативні засади, які необхідні для того, щоб почалося ефективне запровадження нового Закону "Про державну службу", урядом створено. В переліку документів, які у вас є, є повний список тих законопроектів і проектів урядових, вірніше прийнятих урядових рішень.</p>
<p>Крім того, урядом здійснюються заходи, які пов'язані із створенням ефективних служб персоналом у міністерствах і відомствах, які повинні, власне кажучи, бути ключовою ланкою впровадження реформи, проводиться навчання державних службовців, ну, і здійснюються інші організаційні заходи, пов'язані з тим, щоб максимально роз'яснити і зробити доступними, і для керівників апаратів міністерств та відомств, в тому числі і керівників місцевих органів виконавчої влади, працівників кадрових служб для того, щоб вони мали можливість ефективно користуватися і знати, і володіти тим інструментарієм, який у зв'язку з цим у них з'явився.</p>
<p>Інше питання, яке стосувалося уряду, це питання правових засад діяльності посадових осіб місцевого самоврядування. Як ви знаєте, чиновники в Україні діляться на дві, скажімо, групи: ті, хто працюють в органах державної влади і ті, які здійснюють службу в органах місцевого самоврядування. Хотів би сказати, що до моменту, до сьогодні діяльність посадових осіб органів місцевого самоврядування регулюється законом, який був прийнятий досить давно. І на сьогоднішній день питання звільнення, призначення і просування регулюється саме цим законом.</p>
<p>Але на сьогоднішній день урядом внесено і в першому читанні парламентом України прийнято новий Закон "Про службу в органах місцевого самоврядування", реєстраційний номер його 4489, який зараз готується до другого читання. І, користуючись&nbsp; нагодою, хотів би просити народних депутатів підтримати цей законопроект для того, щоб у нас в Україні була утворена єдина система публічної служби, яка би функціонувала на єдиних засадах, принципах, підходах включено із запровадженням&nbsp; конкурсного відбору на всі посади, чітко визначеними питаннями звільнення і призначення посадових осіб. Окремо нам&nbsp; треба врегулювати діяльність тих посадових осіб, які є виборними в органах місцевого самоврядування. Так само встановити прозору модель оплати праці, яка повинна залежати від економічного розвитку територіальної громади. По суті, це є одна з новацій. Якщо громада розвивається успішно, має бути можливість відповідного заохочення посадових осіб, які обслуговують відповідні функції місцевого самоврядування. По суті, цим законопроектом створюється кадрова спроможність реформи місцевого самоврядування і децентралізації в Україні.</p>
<p>І ще одне питання, яке є одним із пріоритетів для уряду і про яке шановні народні депутати поставили запитання своє. Мова йде про розробку стратегії реформування державного управління в Україні. Це є базовий документ, з яким ми працюємо разом з експертами Європейського Союзу. Мова йде про принципові зміни в організації системи державного управління в Україні. Ця стратегія складається з декількох ключових блоків: це і зміна підходів до формування політики і прийняття рішень, це і реформи самого уряду і центральних органів виконавчої влади, це реформа державної служби, адміністративні послуги, електронне врядування. Тобто достатньо комплексний документ, одна з цілей прийняття якого пов'язана з можливим отриманням фінансової допомоги з боку Європейського Союзу на реформу державного управління.</p>
<p>На сьогоднішній день вже в новому уряді вже визначено лідера цієї реформи, це віце-прем'єр Климпуш-Цинцадзе, яка сьогодні, по суті, очолила процес доопрацювання стратегії. Всі ключові питання сьогодні погоджені і з українськими експертами, і з представниками Європейського Союзу. Доопрацьовується план заходів, який пов'язаний з реалізацією цієї стратегії. І я впевнений в тому, що найближчим часом вона буде розглянута і прийнята на засіданні Кабінету Міністрів.</p>
<p>Дякую за увагу.</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>10:37:30</p>
<p>ГОЛОВУЮЧИЙ. Дякуємо, шановні колеги.</p>
<p>Будь ласка, підготуйтеся, зараз буде… розпочнеться запис на запитання до уряду. Будь ласка, шановні колеги, проводиться запис на запитання до всього складу Кабінету Міністрів. Розпочинаємо запис, будь ласка.</p>
<p>Дякую. Будь ласка, перше запитання від "Блоку Петра Порошенка". Народний депутат Немировський, прошу.</p>
<p>&nbsp;</p>
<p>10:38:18</p>
<p>НЕМИРОВСЬКИЙ А.В.</p>
<p>Передаю слово Мельниченко Володимиру Володимировичу.</p>
<p>&nbsp;</p>
<p>ГОЛОВУЮЧИЙ. Будь ласка, Мельниченко. Включить мікрофон.</p>
<p>&nbsp;</p>
<p>10:38:24</p>
<p>МЕЛЬНИЧЕНКО В.В.</p>
<p>Я хотів би, щоб міністр АПК роз'яснив ситуацію, яка склалася навколо двох аграрних фондів України. Шановний Тарасе Вікторовичу, 17 травня голова НАБУ Артем Ситник заявив, що арешт заступника прокурора Київської області, причетного до розкрадання державного цукру на 30 мільйонів гривень, з приводу розкрадання державного цукру в грудні 2015 року. Керівники Аграрного фонду зверталися до аграрного комітету, тоді ще з вами на чолі, щодо втручання депутатів до цієї справи. А з цієї трибуни до народних депутатів звертався наш колега Чекіта Геннадій Леонідович, де складено кілька депутатських звернень до Президента та правоохоронних органів.</p>
<p>Отже, після заяв Артема Ситника можна сказати, що процес рухається. Але в процесі неодноразово була інформація: до цієї крадіжки причетні колишні керівники Аграрного фонду Олександр Кірюк, Володимир Дрань та їхня команда. Водночас у нас є інформація, що ви хочете повернути до керівництва фонду цю команду, а один з її членів, пан Непочатов, вже очолив державну установу "Аграрний фонд". Ми знаємо, що керівники Аграрного фонду пан Радченко…</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Будь ласка, мікрофон міністру включіть. Я хочу просто, щоб більше колег встигли задати запитання. Міністру АПК, будь ласка, мікрофон включіть.</p>
<p>&nbsp;</p>
<p>10:39:35</p>
<p>КУТОВИЙ Т.В.</p>
<p>Дякую за запитання. Насправді, дійсно, під час керівництва комітетом ми неодноразово зверталися до правоохоронних органів, і я думаю, що результатом наших звернень і є ті успішні реалізації розробок НАБУ, які вони демонстрували останні дні.</p>
<p>Що стосується керівника. В Аграрному фонді, ПАТ "Аграрний фонд" - те, що стосується державної бюджетної установи, - на даний момент немає керівника. Виконуючий обов'язки керівника пан Липовий в контексті подій, які відбулися, відсторонений від виконання цих обов'язків.</p>
<p>Що стосується ПАТ "Аграрний фонд", там на посаді знаходиться попередній керівник Радченко, стосовно нього відповідно проводяться відповідні дії, аналіз його діяльності, і так само будуть прийняті рішення. Але наголошую: міністр АПК не може призначати цих осіб, оскільки компетенція по призначенню цих осіб – це рішення Кабінету Міністрів. Тому Кабінет Міністрів прийме відповідне рішення – і після цього ми будемо аналізувати його ефективність. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, депутат Величкович від "Народного фронту", ваше запитання. Включіть мікрофон, будь ласка.</p>
<p>&nbsp;</p>
<p>10:40:46</p>
<p>ВЕЛИЧКОВИЧ М.Р.</p>
<p>Прошу передати слово Ігорю Лапіну.</p>
<p>&nbsp;</p>
<p>ГОЛОВУЮЧИЙ. Будь ласка, Лапіну мікрофон включіть.</p>
<p>&nbsp;</p>
<p>10:40:53</p>
<p>ЛАПІН І.О.</p>
<p>Лапін Ігор, 22 виборчий округ. У мене запитання до міністра освіти.</p>
<p>Скажіть, будь ласка, є ряд запитань. Перше запитання. Сьогодні ми бачили в соцмережах, як негідник, є такий Олександр Фурсов, директор однієї зі шкіл в Харківській області, він, значить, побив хлопчика за українську зачіску у вигляді "оселедця".&nbsp; І є тілесні ушкодження.&nbsp; Це, я нагадую, загальноосвітня школа І-ІІІ ступенів Дергачівської районної ради Харківської області. Це перше запитання, тобто коли цей негідник буде звільнений. Я вважаю, що вам необхідно було би прийняти… вжити заходів.</p>
<p>І друге запитання. В місті Ужгород проводилися ЗНО, де була замінована школа. Про дату і час перездачі іспиту до сих пір батькам не повідомили. Мало того, не будуть видавати атестати. Тому два запитання: Харківська область і місто Ужгород. Дякую.</p>
<p>&nbsp;</p>
<p>10:41:52</p>
<p>ГРИНЕВИЧ Л.М. Дякую за запитання.</p>
<p>Шановні колеги, по питанню міста Харкова і випадку по цій школі. По-перше, це&nbsp; має стати також предметом розслідування – сама ця ситуація. І за результатами цього розслідування, звичайно, така людина не зможе працювати. Ми це питання будемо вирішувати.</p>
<p>Відносно Ужгороду. Діти отримають, без сумніву, атестати. Це я не розумію, звідки ця інформація, що вони не отримають атестати. Все буде гаразд. У них є також повторна сесія, на якій вони мають складати ЗНО ті, кому потрібно вступати до університетів. Ті, хто не будуть вступати до університетів, будуть складати державну&nbsp; підсумкову атестацію&nbsp; повторно на базі школи. І отримають атестати. Там жодної проблеми немає.</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Будь ласка, наступне запитання від депутата від фракції "Самопоміч" Кіраля Сергія. Прошу.&nbsp;&nbsp;</p>
<p>&nbsp;</p>
<p>10:42:52</p>
<p>КІРАЛЬ С.І.</p>
<p>Єгор Соболєв узагальнить. Прошу передати слово.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Соболєву слово.</p>
<p>&nbsp;</p>
<p>10:43:08</p>
<p>СОБОЛЄВ Є.В.</p>
<p>Пане Прем'єре, хотів до вас особисто звернутися. Річ у тому, що моє листування з Міністерством внутрішніх справ доводить, що міністерство не збирається швидко втілювати дуже важливий антикорупційний закон, який ми з вами ухвалили в цій залі про встановлення відеокамер на дорогах.</p>
<p>Ви пам'ятаєте, ідея, щоби не ДАІшники, а автоматичні відеокамери фіксували всі порушення. І там тепер утворена робоча група, почалася розробка нормативної бази. Судячи з їхніх відповідей, вони плануються це робити років 20. Насправді закон ухвалений минулою весною і досі не втілюється.</p>
<p>Величезне прохання: взяти це під особистий контроль, це те, що відчують люди, це те, що врятує багато життів і це те, що є справжньою протидією корупції.</p>
<p>&nbsp;</p>
<p>10:44:09</p>
<p>ГРОЙСМАН В.Б.</p>
<p>Єгор Вікторович, дякую вам за ваше запитання. Обов'язково зверну на це питання увагу. І в питаннях безпеки на дорогах є в плані діяльності уряду окремо визначеним, тому що ми просто надзвичайну велику кількість людей втрачаємо життів на дорогах і це питання потребує вирішення, очевидно, і в тому числі автофіксації всіх тих правопорушень, які можуть відбуватися на дорогах. Обов'язково звернемо на це увагу і дамо вам відповідь.</p>
<p>Дякую.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>10:44:43</p>
<p>ГОЛОВУЮЧИЙ. Іллєнко Андрій Юрійович, будь ласка.</p>
<p>&nbsp;</p>
<p>10:44:45</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода".</p>
<p>В мене питання до уряду, тому що, на мій погляд, це дуже важливо і це стосується безпеки наших громадян.</p>
<p>Доволі тривожна інформація, яка є в вільному доступі, що з початку 2016 року вже було 9 аварійних зупинок в роботі атомних електростанцій в Україні через те, що вони працюють на максимальні потужності. Зрозуміло, яка зараз ситуація в енергетиці, зрозуміло, що нам необхідно компенсовувати всі ці проблеми, які у нас зараз є, виробляти електроенергію.</p>
<p>Але, скажіть, будь ласка, які зараз заходи вживаються для того, щоб ми почували всі разом і всі українці почували себе в безпеці, і ми розуміли, що всі наші атомні електростанції працюють зараз в абсолютно нормальному режимі і без жодної загрози.</p>
<p>Дякую.</p>
<p>&nbsp;</p>
<p>10:45:52</p>
<p>НАСАЛИК І.С.</p>
<p>Якщо дозволите, пане Іллєнко, кілька слів.</p>
<p>Перше, погоджуюсь з вашими тезами і повинен сказати, навіть зараз пройшла зупинка на Южно-Українській буквально от 30 хвилин назад. Звичайно, що ці недоліки, вони не виникли ні за місяць, ні за 10, ні за 30, це є наслідком неправильної роботи, скажімо, останні півтора року. Я більше чим переконаний, що ми цю тенденцію змінимо, і хочемо, щоб вашої допомоги в тому числі. Зокрема більше півроку, як рахунки НАЕК "Енергоатома" заблоковані по незрозумілій заборгованості. По цій заборгованості вели роботу безпосередньо Служба безпеки України, інші органи, які визнали її кримінальною. Але на сьогоднішній день виконавчою службою України заблоковані всі без виключення рахунки НАЕК "Енергоатом". І причини цієї заблокованості мені не зрозуміла. Я вважаю, що ця заблокованість рахунків і неможливість оплачувати комплектуючих до НАЕК "Енергоатом" є, створює небезпеку для нашої держави. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Романова Анна Анатоліївна будь ласка.</p>
<p>&nbsp;</p>
<p>10:47:06</p>
<p>РОМАНОВА А.А.</p>
<p>У мене запитання до уряду. Ось зараз скоро вже почнеться пора відпусток. І для тисяч і тисяч громадян України актуальним стане питання внутрішніх переміщень залізницею. Справа в тому, що "Укрзалізниця" на сьогоднішній день має дуже незручну логістику. І таке враження, що вона не лише не сприяє внутрішньому туризму, а лише гальмує навіть його. Це стосується туристичної привабливості нашої країни. Так, у мене питання: чи збирається новий міністр інфраструктури зробити сучасну та ефективну систему логістики? Запропонує він нові напрямки? Так багатьох цікавих напрямків, які б сполучали міста, наприклад, південь і північ України, просто не існує. Минулий міністр давав постійно відповідь, що ці напрямки не рентабельні. Але є конкретні приклади, коли Білоруська залізниця запускала по цим самим напрямкам свої поїзди, і вони…</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>ГОЛОВУЮЧИЙ. Дякуємо. Уряду, будь ласка, мікрофон включіть.</p>
<p>&nbsp;</p>
<p>10:48:36</p>
<p>РОМЕНСЬКИЙ Д.В.</p>
<p>Дякую, шановний депутат, за запит.</p>
<p>Це питання дійсно дуже цікаве. Перш за все, під час прийняття рішень "Українська залізниця" щодо відкриття нових сполучень має вивчатися економічна ефективність прийняття того чи іншого рішення. І ми дійсно працюємо в цьому напрямку. І я думаю, що ми ще вивчимо це питання і окремо надамо відповідь.</p>
<p>&nbsp;</p>
<p>10:48:55</p>
<p>ГРОЙСМАН В.Б.</p>
<p>Дозвольте мені декілька слів. Замміністра так відповів, що, навіть я не зрозумів, що буде з "Укрзалізницею".</p>
<p>Шановні колеги! Я думаю, що "Укрзалізниця" потребує абсолютно нових підходів щодо управління. І одне із важливих рішень, яке ми прийняли, кадрове, це після публічного конкурсу на призначення керівника "Укрзалізниці" уряд прийняв рішення після того, як номінаційний комітет вніс цю пропозицію, призначити достатньо якісного фахівця керівником "Укрзалізниці" і перед ним стоїть завдання і оновлення роботи рухомого складу "Укрзалізниці", і розвиток всього господарства. Я вважаю, що новий менеджмент принесе нову якість роботи "Укрзалізниці" і, зокрема, перевезень людей і пасажирських перевезень, і вантажних.</p>
<p>Тому, я вважаю, що в найближчий час ми будемо презентувати від "Укрзалізниці" нового менеджменту, абсолютно чітку програму. 15 травня новий керівник "Укрзалізниці" приступив до виконання… приступає до виконання своїх обов'язків. І ми будемо бачити той план, який буде презентований і тоді всі отримають відповіді на запитання розвитку УЗ.</p>
<p>Дякую.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Мельничук передає слово Голубу для запитання. Будь ласка.</p>
<p>&nbsp;</p>
<p>10:50:22</p>
<p>ГОЛУБ В.В.</p>
<p>Дякую.</p>
<p>Владислав Голуб, 197 виборчий округ, Черкащина, фракція "Блоку Петра Порошенка". Я…&nbsp; Ну, по-перше, я хочу подякувати уряду, що от ми бачимо вже в чергову п'ятницю наскільки ефективний механізм співпраці налагодився між урядом і парламентом, і це дійсно дуже радує.</p>
<p>Також, Андрій Володимирович, я хотів би до вас одномоментно звернутися в сенсі того, що ми зараз розглядаємо можливість зміни до Регламенту і буде дуже доречно, якщо ми будемо також в такі дні запрошувати керівників обласних державних адміністрацій, бо дуже багато питань зможемо зняти під час такої співпраці.</p>
<p>Але питання до уряду. 1 липня минулого року в місті Черкаси сталася велика трагедія, на жаль, там сталася пожежа в, ну назвемо так, в богемній Мецці Черкас – в театрі. Цей театр досі стоїть нереконструйований. Я думаю, що дуже, можливо, було б передбачити виділення з резервного фонду Кабінету Міністрів гроші на реконструкцію цієї культурної Мекки міста Черкаси. І. враховуючи те, що, наприклад, от Джамала виграла "Євробачення", дуже б суттєвою перемогою як для України, так і…</p>
<p>&nbsp;</p>
<p>ГОЛОВУЮЧИЙ. 30 секунд, завершуйте.</p>
<p>&nbsp;</p>
<p>10:51:36</p>
<p>ГОЛУБ В.В. Дуже б суттєвою перемогою як України, так і міста Черкаси було б, якщо б ми розглянули можливість проведення, наприклад, "Євробачення" в місті Черкаси і за рахунок цього ми дійсно відновили би єдину, підкреслюю, єдину богемну Мекку в місті Черкаси - це місцевий театр. Це питання до уряду.</p>
<p>А також, Геннадій Григорович, на жаль, я вимушений знову до вас звертатися з приводу діяльності Державної архітектурно-будівельної інспекції в Черкаській області. Бо, наприклад, соціально відповідальний бізнес, який знаходиться в Черкаській області за власний кошт…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка. Завершуйте.</p>
<p>&nbsp;</p>
<p>10:52:16</p>
<p>ГОЛУБ В.В. … абсолютно не використовуючи кошти державного бюджету, переводить опалення Центральної районної лікарні, наприклад, в місті Золотоноша на альтернативні джерела опалення. А зараз Державна архітектурно-будівельна інспекція приходить і виставляє якісь там порушення. Так у мене питання:&nbsp; ми займаємося енергоефективністю чи ми займаємося якимись корупційними схемами, які, я можу здогадуватися звідки ноги ростуть. Але я хотів би, щоб ви ще раз звернули увагу на діяльність цього органу. Щиро дякую.</p>
<p>&nbsp;</p>
<p>ГОЛОВУЮЧИЙ. Будь ласка, відповідайте.</p>
<p>&nbsp;</p>
<p>10:52:53</p>
<p>ГРОЙСМАН В.Б.</p>
<p>Це питання було на минулому запитанні до уряду щодо роботи Державної архітектурно-будівельної інспекції. А відбулись якісь там зміни в кращий бік чи ні? Ту людину, про яку ви сказали, вона не призначена, її там немає і це нормально. <i>(Шум у залі)</i> Ну, да, це було би справедливо. Ну, розберемося ще з цим проектом і з цим об'єктом. А, що там робить голова обласної державної адміністрації? Він куди дивиться?</p>
<p>Геннадій Григорович, розберіться, будь ласка, і до кінця дня проінформуйте народного депутата, якщо потрібно приймати кадрові рішення – приймайте. Дякую.</p>
<p>А, що стосується театру. Абсолютно… проблема, яка потребує вирішення. Зараз треба тільки зрозуміти, де взяти джерела для того, щоб це зробити. Дякую за ваше запитання.</p>
<p>Ми опрацюємо.</p>
<p>&nbsp;</p>
<p>10:53:43</p>
<p>НИЩУК Є.М.</p>
<p>І ми, до речі, виносили це на уряд, питання театру ми виносили, це вже на уряд, я виносив. І насправді, там просто попередньо порахували 146 мільйонів "з неба", видно хочуть довгобуд робити. А я думаю, що його взагалі, це не історична будівля і там треба зробити сучасний зал на 250&nbsp;&nbsp;&nbsp; місць, бо там взагалі&nbsp; ходить 50 чоловік.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Я, зі своєї сторони…</p>
<p>&nbsp;</p>
<p>10:54:07</p>
<p>ГРОЙСМАН В.Б.</p>
<p>Я єдине,&nbsp; що хотів би додати. Вибачте, вельмишановний пане Голово.</p>
<p>&nbsp;</p>
<p>ГОЛОВУЮЧИЙ. Так,&nbsp; будь ласка.</p>
<p>&nbsp;</p>
<p>ГРОЙСМАН В.Б.&nbsp; В рамках&nbsp; бюджетної децентралізації&nbsp; всі міста і, в тому числі і Черкаси, мають сьогодні достатньо непоганий фінансовий ресурс. І я думаю, що це&nbsp; питання можливо було би вирішити, в тому числі&nbsp;&nbsp;&nbsp; за рахунок спільного фінансування вирішення цих завдань. Це більше відповідальності і це більш&nbsp; ефективне&nbsp; використання державних ресурсів.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Я в свою чергу, пане голово, відповім, що в змінах до Регламенту, які зареєстровані вже вчора, передбачено 3 години дебати з урядом. І я впевнений, це збільшить нашу динаміку співпраці і питання тільки в тому, щоб ви вивчили документ і щоб ви його підтримали в залі.</p>
<p>А зараз слово для запитання надається Юрію Дерев'янкові. Будь ласка.</p>
<p>&nbsp;</p>
<p>10:54:48</p>
<p>ДЕРЕВ’ЯНКО Ю.Б.</p>
<p>Дякую.</p>
<p>Юрій Дерев'янко політична партія "Воля". У мене запитання до&nbsp; Прем'єр-міністра і міністра енергетики.</p>
<p>Скажіть, будь ласка, які складові нового тарифу на&nbsp; газ, який зараз нещодавно був піднятий, враховуючи те, що попередній уряд його називав "обґрунтований", а зараз він десь в чотири рази більший, ніж собівартість. Це перше питання.</p>
<p>І друге питання. Шановний Володимире Борисовичу, це стосується органів місцевого самоврядування. Міністерство статистики, Державна служба статистики на початку року вдосконалила так звану&nbsp; "господарську&nbsp; книгу" у кожній&nbsp; сільській і селищній раді.&nbsp; В результаті цього вдосконалення&nbsp;&nbsp; всі сільські і селищні голови вже 4-5 місяців вимагають вернути ту форму назад, тому що втратились всі дані, які стосуються обліку господарств, які стосуються обліку людей, які не є членами&nbsp; особистого сільського господарства, які… немає можливості, в тому числі врахувати характеристики майна для оподаткування і все інше. І вже 4 місяці жодного&nbsp; руху з боку Міністерства статистики немає. Прошу втрутитись в це питання.</p>
<p>&nbsp;</p>
<p>10:55:56</p>
<p>ГРОЙСМАН В.Б.</p>
<p>Дякую. Що стосується статистики, доручення Першому віце-прем'єру, він розбереться, і те, що ми зможемо допомогти вирішити, ми вирішимо.</p>
<p>А що стосується ціни на газ. Це надзвичайно важлива тема і надзвичайно непроста. Насправді уряд прийняв рішення про те, що ціна була ринкова, а не штучна, яка могла б бути зафіксована будь-яким контрактом. Наприклад, 6-7 років назад російський газ, який постачався в Україну, 7-8 коштував 235 доларів, в той же час український уряд зафіксував ціну 450 доларів, дав доручення "Нафтогазу" і був заключений контракт на 450 доларів за тисячу кубометрів. Ми розуміємо, що це десятки тисяч гривень за тисячу, більше 10 тисяч гривень за тисячу кубів. Це призвело до, фактично, загрози національній безпеці. І минулий уряд у 2014-2015 році зробив дуже багато зусиль для того, щоб відійти від кабальних умов договору, перейти від постачання газу з Російської Федерації на постачання західних імпортерів таким чином, щоб наша енергонезалежність була і, взагалі, незалежність, не була під загрозою. Насправді ціна визначається ринком, на німецькому хабі є ціна ринкова, за якою газ закуповується і постачається в Україну.</p>
<p>Що стосується українського газовидобування? Я нещодавно був на Шебелинському газовому родовищі і дивився в якому стані сьогодні власний видобуток газу. Так от хочу вас поінформувати, що десятки років власна галузь здобування нафти і газу знищувалася, і це робилося абсолютно умисно для того, щоб знищити українське добування, мати залежність від російського газу, а це, відповідним чином, для нас була б повна залежність, енергетична, економічна, в тому числі і незалежність нашої держави, і це була політика, на превеликий жаль.</p>
<p>З 2006 по 2013 рік "Укргазвидобування", державна компанія, єдина унікальна в Україні, яка добуває український газ, отримала декілька дозволів, в той час, на добичу, в той час, коли приватні компанії в Україні отримували більше 150 дозволів. Тобто фактично… і жодна ця компанія не продала газ нижче ринкової вартості. Вони не продавали його населенню і не продають, вони його продають, комерційний газ, і продають його в інші території.&nbsp;</p>
<p>Більше того, ніколи не було в Україні низької ціни на газ. Все те, що занижували для населення, тобто 7200, було – 3600. Це була різниця, яка&nbsp; компенсувалася напряму "Нафтогазу". Була відсутня соціальна справедливість і адресність, тому що людина, яка має високий дохід, має великий будинок, платила теж за цю частину кубів 3600 гривень. І за багату людину теж державний бюджет компенсував, забираючи можливість на виплату пенсій, заробітний плат і всього іншого.</p>
<p>Що зроблено сьогодні? Є ринкова ціна на газ, яка визначається ринком. Не штучним контрактом, а ринком. Німецьким... біржею, де можна побачити он-лайн, скільки коштує, які є пропозиції і все інше.</p>
<p>Далі. Він постачається до України і в Україні має відповідну ціну. Як тільки будуть відбуватися зниження на біржах, цей газ буде знижуватися. Якщо, не дай Бог, може бути підвищення на біржах, відповідно, будуть коригуватись ціни.</p>
<p>Ми в тому питанні подолали корупцію, оскільки подвійні ціни різні давали можливість всім, хто займається газом і має до газу відношення, списувати газ на населення за заниженою ціною, при цьому, що Державний бюджет мільярди компенсував компаніям, і цей газ двічі перепродавати за завищеною вартістю, коли вже і держава за нього заплатила, і ще комерційні установи теж за нього платили. Ця оборудка десь нараховувала для України мільярд доларів втрат у рік. Мільярд! А за всю незалежність – 53 мільярди. Це абсолютно чіткий антикорупційний крок.</p>
<p>Що стосується нашої власної добичі, ми… Не було ніякої собівартості в 1590 гривень за український газ. Це була умисно занижена вартість газу, щоби довести "Укргазвидобування" до зубожіння і банкротства. Тільки в минулому році вони понесли сотні мільйонів гривень збитків від своєї діяльності. Ми були на виробничих потужностях, обладнання добичі газу 1971 року, в них немає жодної гривні на модернізацію. Це абсолютне знищення української незалежності!</p>
<p>Тому встановлення ринкових, абсолютно відкритих і прозорих цін дає можливість подолати корупцію, дає можливість відновити українське газодобування і відновити українську незалежність. Ми можемо за 4, за 3-4 роки отримати повну нашу незалежність газову. Ми зараз таким кроком антикорупційним значно покращили ситуацію щодо енергозбереження, зменшення енергоспоживання і відновлених джерел енергії, на яких ми можемо виробляти власне тепло. І більше того, ми забезпечимо справедливість – адресну допомогу тим, хто її потребує через механізми субсидій. А хочу підкреслити, що субсидії визначаються, а ми&nbsp; зробимо так, щоб новий сезон призначення субсидій був, з точки зору отримання людьми субсидій, більш комфортний, навіть це буде можливість зробити в електронному варіанті. Це дасть можливість адресно допомогти тому, хто потребує цієї підтримки, допомогти тому, хто має відповідно невисокий рівень доходів. І тоді будуть ті, хто мають гроші, будуть платити повну ринкову ціну, не забирати в пенсіонерів, а той, хто – пенсіонер, який не має кількості грошей для оплати послуг, він буде платити стільки, скільки він платить сьогодні, тому що держава за нього потурбується і за нього заплатить. Все.</p>
<p>І ще раз хочу наголосити одну річ, щоби хто би як би не дискредитував систему субсидій, звісно, нам треба боротися не за субсидії, нам треба боротися за реальні доходи українців. А ці доходи ми можемо зробити тоді, коли у нас буде подолана корупція, зокрема, і в нафтогазовому секторі, відновлена національна економіка і застабілізована ситуація макроекономічна. Ми маємо забезпечити стабільність робочих місць, ми&nbsp; забезпечити стабільність національної валюти. Ми почати виробляти наш український національний продукт. І нам тут потрібна масштабна дерегуляція, нам потрібно навести лад і провести реформу судової гілки влади, яка забезпечить інвестиції.</p>
<p>Це той комплексний план, який вчора був презентований урядом і я закликаю сьогодні колег народних депутатів, щоби ви долучилися до його обговорення і змін в кращій бік тих секторів, які ви вважаєте за необхідне для того, щоби ми спільно з вами допрацювали. Тому ще раз наголошуючи на цьому, хочу підтвердити що прийшов той час, коли ми маємо приймати відповідальні чесні рішення, від яких постраждають, ну, можливо, тільки олігархи і корупціонери, а звичайний громадянин буде захищений. Вибачте за те, що перетянув.</p>
<p>Дякую за вашу увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Пастух Тарас передає слово Тетяні Остріковій. Будь ласка.</p>
<p>&nbsp;</p>
<p>11:03:38</p>
<p>ОСТРІКОВА Т.Г.</p>
<p>Шановний пане Прем'єр-міністр, ми у вівторок чекаємо на Закон про дерегуляцію ліків, який вчора був розроблений парламентом за вашого великого сприяння. І ми вам дуже дякуємо за те, що змогли консолідувати парламентські сили і уряд на спільну роботу над Законом про дерегуляцію ліків, яких чекає багато пацієнтів.</p>
<p>Тепер по суті. Комітетом податкової і митної політики було заслухано звіт голови ДФС по діяльності київської митниці ДФС. Це обласна митниця, начальником є Рудченко. Було наведено ряд прикладів, коли митне оформлення здійснювалося за необґрунтовано низькими цінами, під час митних оформлень не здійснювалася належна перевірка правильності визначення митної вартості, не проводився аналіз митної вартості ідентичних або подібних товарів, не витребовувались необхідні документи для виконання обов'язкових митних формальностей.</p>
<p>Ці всі наведені факти свідчать про те, що Рудченко не відповідає займаній посаді, зловживає своєю владою, надає неправомірні вигоди окремим суб'єктам ЗЕД. Насіров доповів, що по Рудченку йде службове розслідування вже 3 місяці, які він не може, очевидно, без…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>11:04:50</p>
<p>ОСТРІКОВА Т.Г.</p>
<p>Дякую, пане Голово.</p>
<p>По Рудченку йде службове розслідування, яке Насіров не може вже 3 місяці завершити. І я тому прошу, звертаюся до вас, щоб ви допомогли Насірову завершити це службове розслідування і звільнити Рудченка з займаної посади. Це буде показовий приклад покарання недобросовісних митників. І, більше того, я прошу вас, Кабінет Міністрів, як суб'єкта призначення відповідно до нового Закону "Про державну службу" ініціювати службове розслідування відносно невідповідності займаним посадам голови ДФС Насірова Романа Михайловича і його заступника з Податкової міліції Білана. Факти викладені в зверненні…</p>
<p>&nbsp;</p>
<p>11:05:28</p>
<p>ГРОЙСМАН В.Б.</p>
<p>Хотів запитати, хоч це і "година запитань до Уряду": як там в "податкові&nbsp; білочки"?</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон для короткої…</p>
<p>&nbsp;</p>
<p>ГРОЙСМАН В.Б. Ще 5 хвилин, вибачте, будь ласка.</p>
<p>&nbsp;</p>
<p>11:05:40</p>
<p>ОСТРІКОВА Т.Г.</p>
<p>Шановний пане Прем'єр-міністр, були податкові "білки", стали СБУшні "охотники за приведениями". Ви знаєте, що ці всі служби дуже добре між собою співпрацюють. Ті перестали тероризувати бізнес – з'явилися СБУшні бандформування, які на митницях тероризують чесних імпортерів.</p>
<p>&nbsp;</p>
<p>11:06:03</p>
<p>ГРОЙСМАН В.Б.</p>
<p>Дякую. Я думаю, що це є невеличка наша перемога з вами, що "білки" повернулися на базу дислокації. Кожна "білка", кожна "білка" отримає своє, я вам це можу гарантувати. Це в межах повноважень уряду.</p>
<p>Що стосується обласної Київської митниці, я думаю, що ті матеріали, які у вас є, вони заслуговують дуже якісної оцінки. Якщо ви будете не заперечувати, я сьогодні ж направлю ваші матеріали своїм супровідним зверненням&nbsp; до Національного антикорупційного бюро, до Антикорупційної прокуратури. І за результатами цього розслідування я готовий приймати будь-яке рішення, яке в межах нашого… в компетенції уряду.</p>
<p>Наголошую на тому, що митна система України буде оновлюватися, а технічно митниця буде переозброюватися. У нас є з цього приводу вже рішення і розуміння того, як, з яких джерел ми це зробимо, хто би, як нас не блокував.&nbsp; І ми наведемо спільно з вами&nbsp; порядок на українській митниці. Білі імпортери будуть відчувати себе комфортно, сірі і чорні будуть відчувати себе дискомфортно – і це наше з вами спільне завдання.</p>
<p>Тому дякую за вашу активну участь і участь комітету у цьому питанні. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановна колего, наш парламентський лексикон збільшується. Пані Тетяна! Пані Тетяно, я прошу підготувати довідки&nbsp; для народних депутатів роз'яснення слова "білка", "мисливці за привидами", щоб депутати знали предмет і тему дискусії. Дякую дуже вам.</p>
<p>Дідич передає слово Бориславу Березі.</p>
<p>&nbsp;</p>
<p>11:07:37</p>
<p>БЕРЕЗА Б.Ю.</p>
<p>Пане Прем’єр-міністр, доброго дня! Я звертаюся до вас з питанням, яке турбує зараз велику кількість&nbsp; українців. Сьогодні зранку ціна на паливо на&nbsp; українських АЗС зросла ще на одну гривню. За останній місяця я бачу, як вона зростає майже більше, ніж на три гривні. Чи… це 10 відсотків від вартості, яка була раніше.</p>
<p>Я можу вам сказати, що ціна на паливо становиться з 45 відсотків це ПДВ та акцизи і 40 відсотків відносяться до закупівельної вартості. Інші 15 відсотків – це&nbsp; витрати самої АЗС.</p>
<p>У мене запитання, чи я один бачу картельну змову, чи мабуть ви&nbsp; розберетесь з цим, бо я пишу звернення до компанії, які володіють АЗС, я пишу до&nbsp; АМКУ – вони мовчать. А українці, які не можуть платити таку ціну, дивуються, чому уряд ще не піднімає це питання. Це пряма картельна змова. Майже на 3 гривні за місяць виросла ціна. Не зростає долар, не зростають акцизи. Чому, скажіть, будь ласка?</p>
<p>&nbsp;</p>
<p>11:08:45</p>
<p>ГРОЙСМАН В.Б.</p>
<p>Дякую за ваше запитання.</p>
<p>Ми теж бачимо, що такі дії синхронні можуть носити ознаки змови щодо регулювання цих цін. Дивним чином на деяких автозаправочних станціях це відбувається майже синхронно. І в минулий вівторок Перший віце-прем'єр-міністр направив звернення до Антимонопольного комітету з питань перевірки цього питання. Я вважаю, що нам потрібно взагалі підсилювати роль Антимонопольного комітету, колеги. У всіх питаннях: питаннях цін, монополій і всього іншого.</p>
<p>Я на наступному тижні планую провести робочу нараду з керівництвом Антимонопольного комітету, незалежного, з тим, щоб ми зрозуміли, які у нас є правові інструменти швидкого реагування за цими питаннями, в тому числі. Тому що питання монополістів – це питання національної безпеки і макроекономічної стабільності. Якщо ми не наведемо лад з монополіями і з різними, там, преференціями, нам буде важко, тому зараз це питання дуже важливе.</p>
<p>Дякую за ваші запитання і за акцент саме на цьому важливому питанні. Дякую.</p>
<p>&nbsp;</p>
<p>ГОЛОВУЮЧИЙ. Дякую, пане Прем'єр-міністр.</p>
<p>Шановні колеги, час, відведений для "години запитань до Уряду", є… Вибачте, колеги, вичерпаний час і вже пішли наступні хвилини.</p>
<p>Я хочу від парламенту подякувати уряду за участь у роботі Верховної Ради України. Шановні колеги, подякуємо уряду, нашим міністрам, побажаємо їм плідної роботи.</p>
<p>Шановні колеги, хочу вам повідомити, що зараз згідно нашого Регламенту є зачитання депутатських запитів. І відразу хочу повідомити, що в змінах до Регламенту, які зареєстровані, у нас відсутнє зачитування запитів, як є сьогодні, а буде тільки посилання на сайт Верховної Ради України, де ці запити будуть надруковані. Зараз ми діємо в умовах діючого Регламенту і коли дехто говорить, що зміни до Регламенту нічого не дадуть, я наголошую, що п'ятниця як день робочий зробити дуже важко. В новому форматі, який рекомендується, власне, цей формат дозволить набагато ефективніше працювати. І я сподіваюсь, що ми один з останніх разів, коли проводимо передбачений Регламентом ритуал зачитування запитів. Але зараз ми повинні його робити. І для зачитування запитів я передаю слово Першому заступнику Голови Верховної Ради України Ірині Геращенко. Запитів надійшла велика кількість. І ми, можливо, навіть більше, ніж півгодини відведемо для їхнього зачитання.</p>
<p>Дякую вам, друзі. Переходимо до зачитання депутатських запитів.</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p align=center>&nbsp;</p>
<p>11:11:32</p>
<p>ГОЛОВУЮЧИЙ. Дякую, пане головуючий.</p>
<p>Переходимо до депутатських запитів. І ми маємо один депутатський запит від народного депутата Юрія-Богдана Шухевича до Президента України. Як вам відомо, при розгляді запитів до Президента спочатку нам потрібно провести поіменно голосування. Тому я зачитую запит і прошу колег, що є в залі, підтримати цей запит.</p>
<p>Отже, до нас надійшов запит народного депутата Юрія-Богдана Шухевича до Президента України стосовно зняття грифу "опублікуванню не підлягає" та скасування усіх засекречених нормативно-правових актів Президента України, якими встановлені незаконні пенсійні привілеї для колишніх народних депутатів УРСР та СРСР, колишніх перших секретарів обкомів Компартії України тощо та членів їх сімей, котрим обчислюють пенсії, виходячи з посадового окладу Міністра Кабінету Міністрів України та припинення виплати пенсій цим особам.</p>
<p>Я ставлю на підтримку запиту. Нам потрібно набрати 150 голосів для цього. Будь ласка, голосуємо.</p>
<p>&nbsp;</p>
<p>11:12:50</p>
<p>За-57</p>
<p>57 голосів, на жаль. Я прошу по фракціям показати, будь ласка. Шановні колеги, от я хочу оголосити ці цифри, тому що це насправді яскраве свідчення дисциплінованості всіх фракцій. "Блок Петра Порошенка" – 19, "Народний фронт" – 17, "Опозиційний блок" – 0, "Самопоміч" – 9, Радикальна партія Олега Ляшка – 1, "Батьківщина" – 5, "Відродження" – 0, "Воля народу" – 1. Звичайно, це абсолютно неприпустима поведінка і неприпустиме ставлення до виконання своїх службових обов'язків з боку представників всіх депутатських фракцій.</p>
<p>Я переходжу до оголошення депутатських запитів.</p>
<p>Групи народних депутатів (Герасимова, Черненка та інших, усього 61 депутат) – до Київського міського голови стосовно вирішення питання щодо житлових умов шести родин Героїв Небесної Сотні, які наразі не мають власного житла або потребують покращення житлових умов.</p>
<p>Віктора Развадовського – до Прем'єр-міністра України про порушення вимог природоохоронного законодавства під час виробничої діяльності Дочірнього підприємства "Шпат" біля села Вільха Романівського району Житомирської області.</p>
<p>Віктора Развадовського – до міністра освіти і науки України, голови Житомирської обласної державної адміністрації щодо збереження від закриття в Житомирській області Головенківської загальноосвітньої школи І-ІІ ступенів Житомирського району та Товщанської загальноосвітньої школи І-ІІ ступенів Романівського району.</p>
<p>Василя Петьовки та Сергія Ларіна – до Прем'єр-міністра України щодо вирішення питання продовження фінансування будівництва нової школи у гірському населеному пункті села Кваси Рахівського району Закарпатської області за рахунок коштів державного бюджету у 2016 році.</p>
<p>Олександра Абдулліна – до міністра освіти і науки України про порушення права на безкоштовну освіту жительки міста Дубровиця Рівненської області Галини Кішко - доньки учасника бойових дій у зоні АТО Кішко Романа Романовича.</p>
<p>Сергія Лабазюка – до Міністерства освіти і науки України щодо ситуації із закриттям Лонковецької загально-освітньої школи І-ІІ ступенів Волочиського району Хмельницької області.</p>
<p>Артура Мартовицького – до Прем'єр-міністра України щодо фінансування державних закладів охорони здоров'я.</p>
<p>Групи народних депутатів (Бойка, Воропаєва та інших, усього 23 народних депутата) – до Генерального прокурора України щодо всебічного та об'єктивного розслідування зухвалого вбивства відомого українського письменника, журналіста, історика – Олеся Бузини; з'ясування причин затягування розслідування резонансної справи, а також встановлення та притягнення до відповідальності усіх причетних до зловживань і порушень в ході слідства.</p>
<p>Дмитра Андрієвського – до голови Національної комісії, що здійснює державне регулювання у сферах енергетики та комунальних послуг з приводу надання офіційної інформації стосовно стану забезпечення населення вузлами обліку природного газу суб'єктами господарювання, що здійснюють його розподіл та щодо заходів, які вживаються для запровадження повного комерційного обліку природного газу у встановлений Законом України "Про забезпечення комерційного обліку природного газу" строк.</p>
<p>Василя Петьовки – до Прем'єр-міністра України щодо перевірки Ужанського національного природного парку.</p>
<p>Олексія Порошенка – до Прем'єр-міністра України щодо законодавчого вирішення проблеми дотримання прав пацієнтів, що перебувають на стаціонарному лікуванні у відділеннях інтенсивної терапії.</p>
<p>Андрія Деркача – до Прем'єр-міністра України щодо забезпечення функціонування ринку закупівлі молока в населення.</p>
<p>Андрія Деркача – до Прем'єр-міністра України щодо належного фінансування програми по реабілітації глухих дітей за рахунок кохлеарної імплантації.</p>
<p>Ігоря Луценка – до голови Державної міграційної служби України щодо систематичного порушення законності та невиконання судових рішень Державною міграційною службою України.</p>
<p>Сергія Лабазюка – до міністра молоді та спорту України щодо проблем функціонування дитячо-юнацьких спортивних шкіл в Україні.</p>
<p>Ігоря Гузя – до міністра соціальної політики України щодо необхідності вивільнення Володимир-Волинським міським центром зайнятості приміщення комунальної власності з метою забезпечення функціонування міськрайонного Центру надання адміністративних послуг.</p>
<p>Ігоря Гузя – до віце-прем'єр-міністра України, міністра культури України щодо можливості організаційної та фінансової підтримки проведення регіонального фестивалю камерної музики у місці Нововолинську (Волинська область).</p>
<p>Василя Яніцького – до Прем'єр-міністра України, голови правління публічного акціонерного товариства "Українська залізниця", міністра інфраструктури України щодо збереження роботи вузькоколійної залізниці "Антонівка - Зарічне".</p>
<p>Михайла Бондаря – до Прем'єр-міністра України, виконуючого обов'язки міністра охорони здоров'я України стосовно необхідності внесення змін до Постанови Кабінету Міністрів України від 30 листопада 2011 року № 1232 та наказу Міністерства охорони здоров'я України від 13 грудня 2004 року № 614 щодо повноважень в частині розслідування професійних захворювань на виробництві.</p>
<p>Сергія Висоцького – до Вінницького міського голови стосовно сприяння Корчаку Івану Івановичу у вирішенні питання щодо виділення земельної ділянки для та докорінної зміни ситуації, яка існує в місті Вінниця з отриманням земельних ділянок учасникам АТО.</p>
<p>Анатолія Кузьменка – до міністра енергетики та вугільної промисловості України щодо врегулювання проблемних питань відносно відновлення втрачених соціальних гарантій колишнім працівникам структурних підрозділів Державної холдингової компанії "Олександріявугілля" Кіровоградська область.</p>
<p>Ігоря Шурми – до Прем'єр-міністра України щодо невиконання посадовими особами Міністерства охорони здоров'я України законних рішень суду.</p>
<p>Ігоря&nbsp; Шурми – до міністра екології та природних ресурсів України щодо бездіяльності посадових осіб Міністерства екології та природних ресурсів України, що ставить під загрозу життя та здоров'я мешканців Київської області.</p>
<p>Групи народних депутатів (Пташник, Мушака та інших, усього 16 депутатів) – до Першого віце-прем'єр-міністра України - міністра економічного розвитку і торгівлі України, голови Національної поліції України, Генерального прокурора України, Київського міського голови щодо нецільового використання земельних ділянок на території дитячого табору та бази відпочинку "Сокіл", а також порушення правил використання земельних ділянок у межах прибережної захисної смуги.</p>
<p>Владислава Бухарєва&nbsp; – до&nbsp;&nbsp; Прем'єр-міністра України щодо вирішення питання з фінансування єдиного в Охтирському районі Сумської області дитячого оздоровчого закладу "Космос" для недопущення його закриття.</p>
<p>Владислава Бухарєва – до Прем'єр-міністра України щодо незадовільного забезпечення теле- та радіотрансляцій українських державних програм на території Великописарівського та інших прикордонних районів Сумської області.</p>
<p>Олеся Довгого – до Кабінету Міністрів України щодо виділення субвенції з державного бюджету місцевим бюджетам на компенсацію за пільговий проїзд окремих категорій громадян.</p>
<p>Віктора Вовка – до Генерального прокурора України про надання інформації щодо виконання Закону України "Про мораторій на видалення зелених насаджень на окремих об'єктах благоустрою зеленого господарства міста Києва" та притягнення до відповідальності за його порушення.</p>
<p>Групи народних депутатів (Бойка, Вілкула та інших, усього 20 депутатів) – до голови Служби безпеки України, міністра внутрішніх справ України, Генерального прокурора України щодо протиправних та відверто провокаційних дій агресивно налаштованих осіб під час проведення депутатами фракції "Опозиційний блок" заходів по відзначенню Дня Перемоги у місті Києві, встановлення організаторів та виконавців ганебних провокацій, притягнення їх до відповідальності.</p>
<p>Дмитра Андрієвського – до Прем'єр-міністра України з приводу надання офіційної інформації стосовно заходів, які вживаються Кабінетом Міністрів України для забезпечення споживачів вузлами обліку природного газу та планів Уряду щодо фінансування запровадження повного комерційного обліку природного газ.</p>
<p>Вадима Івченка – до Прем'єр-міністра України стосовно подовження терміну передачі багатоквартирних будинків управителям з метою збереження прав співвласників житла на самостійне обрання форми управління будинком та запобігання появі управителів - шахраїв і афер у цій сфері.</p>
<p>Андрія Лопушанського – до міністра фінансів України щодо зміни процедури зарахування державного мита, яке справляється органами Державної міграційної служби України за оформлення нового зразка паспорта громадянина України для поїздки за кордон.</p>
<p>Андрія Лопушанського – до голови Державної фіскальної служби України, Міністра фінансів України щодо необхідності зменшення тиску на малий та середній бізнес, а саме: розвантаження суб'єктів підприємницької діяльності фізичних осіб від звітності, яка ускладнює їх роботу, а великі штрафні санкції призводять до припинення їх діяльності.</p>
<p>Групи народних депутатів (Вілкула, Гальченка та інших, усього 5 народних депутатів) – до Прем'єр-міністра України щодо забезпечення належного фінансування для виживання галузі лісового господарства України у 2016 році - збільшення видатків за бюджетною програмою 2805060 "Ведення лісового і мисливського господарства, охорона і захист лісів в лісовому фонді" для здійснення лісогосподарських заходів у сумі 422 мільйони 600 тисяч гривень.</p>
<p>Сергія Ларіна – до Прем'єр-міністра України про забезпечення права на отримання пільгової пенсії та зарахування стажу роботи на підземних роботах колишнім працівникам шахти "Новомиргородська" (Новомиргородський район Кіровоградська область).</p>
<p>Олександра Гереги – до Прем'єр-міністра України, Міністра аграрної політики та продовольства України, заступника Генерального прокурора України - Головного військового прокурора щодо повернення Державному підприємству "Хмельницьке" міста Старокостянтинів Хмельницької області вилучених земель.</p>
<p>Олександра Гереги – до виконуючого обов'язки начальника Головного управління Держгеокадастру у Хмельницькій області щодо ситуації з розпаювання земель радгоспів у Кам'янець-Подільському районі Хмельницької області.</p>
<p>Дмитра Голубова – до Прем'єр-міністра України щодо порушень законодавства та прав Державного підприємства і працівників "ЗАВОД 410 ЦА" при здійсненні Державним концерном "Укроборонпром" функцій контролю та втручання в господарську діяльність підприємства.</p>
<p>Миколи Кучера – до Вінницької обласної державної адміністрації, Тульчинської районної ради, Тульчинської районної державної адміністрації стосовно вжиття заходів щодо збереження Кирнасівського цукрового заводу.</p>
<p>Миколи Кучера – до прокуратури Вінницької області, Тульчинського відділу поліції Головного управління Національної поліції у Вінницькій області, Немирівської місцевої прокуратури Вінницької області, Головного управління Національної поліції у Вінницькій області стосовно надання інформації по кримінальним провадженням щодо Кирнасівського цукрового заводу.</p>
<p>Михайла Бондаря – до міністра оборони України щодо передачі цілісних майнових комплексів військових частин А-1753, А-1523 у комунальну власність територіальної громади міста Камянка-Бузька Львівської області.</p>
<p>Івана Рибака – до Прем'єр-міністра України, голови Державної прикордонної служби України, голови Державної фіскальної служби України, міністра закордонних справ України щодо фінансування робіт з будівництва під'їзних шляхів у місцях перетину державного кордону пунктів пропуску Руська-Ульма та Шепіт-Ізвори у Путильському районі Чернівецької області та надання статусу міжнародного.</p>
<p>Івана Рибака – до Прем'єр-міністра України, голови Національної комісії, що здійснює державне регулювання у сферах енергетики та комунальних послуг, міністра енергетики та вугільної промисловості України щодо визначення компенсаційних механізмів вартості газу жителям територій, де видобувається природний газ.</p>
<p>Олександра Дехтярчука – до Генерального прокурора України щодо об'єктивного розгляду справ військовослужбовців Панкевича Володимира Миколайовича та Максімова В'ячеслава Олексійовича.</p>
<p>Анни Романової – до міністра фінансів України, міністра інфраструктури України щодо поточного ремонту автомобільної дороги загального користування державного значення Р-68 Талалаївка – Ічня – Тростянець&nbsp; з під'їздом до Державного історико-культурного заповідника "Качанівка".</p>
<p>Сергія Дунаєва – до голови Державної фіскальної служби України щодо невиконання органами ДФС у Луганській та Донецькій областях положень статей 3 та 6 Закону України "Про тимчасові заходи на період проведення антитерористичної операції".</p>
<p>Тараса Пастуха – до міністра юстиції України щодо притягнення до відповідальності посадових осіб ДВС Дніпровського района міста Києва та Департаменту виконавчої служби Міністерства юстиції України.</p>
<p>Якова Безбаха – до Уповноваженого Верховної Ради України з прав людини, Міністерства внутрішніх справ України, Міністерства юстиції України, Національної поліції України, Генеральної прокуратури України стосовно захисту прав інвалідів.</p>
<p>Олександра Супруненка – до Прем'єр-міністра України щодо забезпечення належної державної підтримки благодійним організаціям, які реалізують важливі соціальні проекти.</p>
<p>Михайла Довбенка – до Прем'єр-міністра України щодо приведення нормативно-правових актів Кабінету Міністрів України у сфері туризму у відповідність із нормами законодавства.</p>
<p>Григорія Тіміша – до першого заступника голови Державної інспекції сільського господарства України щодо надання інформації з Державної інспекції сільського господарства України.</p>
<p>Василя Яніцького – до Прем'єр-міністра України, міністра фінансів України, виконуючого обов'язки міністра охорони здоров'я України, голови Рівненської державної адміністрації щодо вирішення проблеми з виплатою заробітної плати медичним працівникам КЗОЗ "Дубровицька центральна районна лікарня".</p>
<p>Юрія Бублика – до директора Національного антикорупційного бюро України, Генерального прокурора України про корупційні прояви та вчинення кримінальних правопорушень працівниками прокуратури та суду Машівського району Полтавської області Рядниною В.М. та Рядниною В.В., незабезпечення перевірки їх діяльності прокуратурою Полтавської області та не вжиття відповідних заходів по виявлених фіскальною службою порушеннях при декларуванні даними посадовцями відомостей про майно, витрати і зобов'язання фінансового характеру.</p>
<p>Юрія Бублика – до міністра юстиції України щодо неправомірних дій працівників відділу Державної виконавчої служби Печерського районного управління юстиції у місті Києві при винесенні постанови про відкриття виконавчого провадження, зловмисне ігнорування ними законних вимог сторін виконавчого провадження та запитів суду.</p>
<p>Анатолія Денисенка – до Прем'єр-міністра України щодо перегляду методики, за якою розраховуються тарифи на газ для населення України.</p>
<p>Анатолія Денисенка до Прем'єр-міністра України щодо затвердження Кабінетом Міністрів України типового договору з управителем&nbsp; багатоквартирного будинку на виконання Закону України "Про особливості здійснення права власності в багатоквартирному будинку".</p>
<p>Олександра Марченка – до голови Київської обласної державної адміністрації щодо забезпечення інсуліном та іншими ліками хворих у місті Біла Церква Київської області.</p>
<p>Олександра Марченка – до голови Державної служби України з питань геодезії, картографії та кадастру щодо виділення землі та фінансування об'їзної дороги Р-17 у місті Біла Церква Київської області.</p>
<p>Любомира Зубача – до Прем'єр-міністра України щодо проблеми неналежного розгляду звернень народних депутатів України окремими членами Кабінету Міністрів України.</p>
<p>Володимира Литвина – до Прем'єр-міністра України щодо вжиття заходів для забезпечення належного енергопостачання територій в зоні проведення АТО.</p>
<p>Володимира Литвина – до Прем'єр-міністра України, міністра оборони України щодо відновлення повноцінної діяльності Новоград-Волинського військового госпіталю в комплексі з реабілітаційним центром.</p>
<p>Сергія Власенка – до Прем'єр-міністра України щодо роз'яснення розрахунку розміру тарифу на природній газ для населення України, встановленого на засіданні Уряду 27 квітня 2016 року з 1 травня 2016 року.</p>
<p>Сергія Власенка – до міністра юстиції України щодо дій Міністерства юстиції України, спрямованих на повернення в Україну народного депутата України, члена української делегації в Парламентській асамблеї Ради Європи Надії Савченко.</p>
<p>Володимира Арешонкова – до голови Житомирської обласної ради щодо збереження наявного ліжкового фонду Житомирської обласної психіатричної лікарні № 2 Житомирської обласної ради в селі Прилуки, Овруцького району Житомирської області.</p>
<p>Володимира Арешонкова – до виконуючого обов'язки міністра охорони здоров'я України про виділення додаткової медичної субвенції Лугинській центральної районної лікарні Лугинського району Житомирської області.</p>
<p>Дмитра Шпенова – до міністра освіти і науки України щодо недопустимості закриття шкіл у сільській місцевості.</p>
<p>Віталія Гудзенка – до виконуючого обов'язки міністра охорони здоров'я України, директора департаменту охорони здоров’я Київської обласної державної адміністрації щодо належного забезпечення вакцинами пологових будинків Білоцерківського, Володарського, Сквирівського, Ставищанського, Таращанського та Тетіївського районів Київської області.</p>
<p>Віталія Гудзенка – до голови правління Національної акціонерної компанії "Нафтогаз України" щодо газифікації села Бурківці Тетіївського району Київської області.</p>
<p>Сергія Матвієнкова – до Прем'єр-міністра України щодо незаконного встановлення загальнодомових приладів обліку газоспоживання замість індивідуальних.</p>
<p>Юрія Солов'я – до Територіального управління Держгірпромнагляду в Івано-Франківській області, начальника Управління Держпраці в Івано-Франківській області щодо надання деякої інформації про отримання дозволів на експлуатацію та застосування технологічних машин, механізмів, устаткування деревообробної промисловості.</p>
<p>Юрія Солов'я – до міністра культури України щодо фінансування культурно-мистецьких заходів фестивалю етнічного одягу та традицій "Лудинє" в місті Косів Івано-Франківської області.</p>
<p>Олексія Савченка – до Генерального прокурора України щодо порушення законних прав і інтересів Державного підприємства "Ковельське лісове господарство".</p>
<p>Віталія Барвіненка – до міністра фінансів України щодо питання фінансування завершення будівництва лікувального корпусу Одеської обласної дитячої клінічної лікарні.</p>
<p>Дмитра Голубова – до міністра внутрішніх справ України щодо звільнення з посади відповідно до норм статті 19 Закону України "Про державну службу" голови Національної поліції України Хатії Деканоідзе, як особи, яка має громадянство іншої країни.</p>
<p>Андрія Шипка – до міністра соціальної політики України щодо недопущення зриву оздоровлення та відпочинку дітей у оздоровчих дитячих закладах у літній період 2016 року.</p>
<p>Андрія Шипка – до директора-розпорядника Фонду гарантування вкладів фізичних осіб щодо повернення вкладу громадянину Христенку Олексію Лукичу 1931 року народження, мешканця міста Нікополь Дніпропетровської області.</p>
<p>Максима Бурбака – до голови Державної архітектурно-будівельної інспекції України щодо законності будівництва в історичній частині міста Чернівці по вулиці 28 червня, 42.</p>
<p>Максима Бурбака – до міністра енергетики та вугільної промисловості України щодо фінансування ПАТ "Укргідроенерго" об'єктів соціального призначення міста Новодністровськ Чернівецької області.</p>
<p>Якова Безбаха – до Кабінету Міністрів України, Національної комісії, що здійснює державне регулювання у сфері ринків фінансових послуг стосовно можливого порушення законодавства про страхування.</p>
<p>Андрія Іллєнка – до міністра внутрішніх справ України, Генерального прокурора України, голови Київської міської державної адміністрації щодо надання інформації стосовно побиття депутатів Київради на території адміністративного комплексу Київської міської державної адміністрації 21 квітня 2016 року.&nbsp;</p>
<p>Андрія Іллєнка – до виконуючого обов'язки голови Деснянської районної в місті Києві державної адміністрації, голови Київської міської державної адміністрації щодо проведення ремонтних робіт асфальтного покриття на вулиці Братиславська, 7, 7-а та 9-а у Деснянському районі міста Києва.&nbsp;</p>
<p>Ірини Сисоєнко – до міністра закордонних справ України щодо іноземних громадян, які прибувають в Україну з метою лікування.&nbsp;</p>
<p>Романа Мацоли – до тимчасово виконуючого обов'язки Голови Державної служби геології та надр України, Голови Державної служби України з питань праці, Голови Державної екологічної інспекції України щодо недопущення порушень в сфері земельного та природоохоронного законодавства, та проведення перевірки наявності необхідних документів у КП "Буртинський завод вогнетривів" з метою подальшого уникнення порушень при затвердженні проекту землеустрою по відведенню земельної ділянки зі зміною цільового призначення.&nbsp;</p>
<p>Романа Мацоли – до Прем'єр-міністра України щодо реалізації Загальнодержавної програми "Національний план дій щодо реалізації Конвенції ООН про права дитини" шляхом фінансування та закупівлі системи імплантаційного слухопротезування (СІС) для глухих дітей України.&nbsp;</p>
<p>Дмитра Колєснікова – до Прем'єр-міністра України щодо офіційних заяв членів уряду та керівників центральних органів виконавчої влади в соціальних мережах.&nbsp;</p>
<p>Олексія Рябчина – до міністра освіти і науки України, міністра юстиції України, міністра фінансів України щодо стану погодження проекту Постанови Кабінету Міністрів України "Про затвердження порядку та умов надання державної цільової підтримки для здобуття професійно-технічної та вищої освіти деяким категоріям громадян".&nbsp;</p>
<p>Івана Сориша – до віце-прем’єр-міністра України - міністра регіонального розвитку, будівництва та житлово-комунального господарства України, голови Вінницької обласної державної адміністрації стосовно виділення коштів для затвердження будівництва підвідного газогону до селища міського типу Чернівці, села Мазурівки Чернівецького району Вінницької області.&nbsp;</p>
<p>Олексія Ленського – до головного редактора газети "Голос України" щодо надання інформації, яким чином та з чиєї вказівки стала можлива блискавична публікація у спецвипуску газети Верховної Ради України "Голосу України" Закону України "Про внесення змін до деяких законодавчих актів України щодо діяльності Генеральної прокуратури України", що всупереч установленій практиці відбулася за кілька годин після голосування у стінах Верховної Ради України.</p>
<p>Олексія Ленського та Олексія Кириченка – до Прем'єр-міністра України, голови Служби безпеки України, голови Державної фіскальної служби України, голови Національної поліції України щодо проведення перевірки протизаконної діяльності Генерального директора "Сумського машинобудівного науково-виробничого об'єднання" Цимбала Олексія Юрійовича, який порушує конституційні гарантії, трудові та соціальні права працівників, провокує своєю діяльністю наростання соціальної наруги, напруги, вибачте, та проведення чисельних мітингів серед працівників, вжиття відповідних заходів реагування та притягнення за результатами перевірки до встановленої законодавством України відповідальності, а також зміни керівника з метою нормалізації роботи підприємства та припинення незаконних оборудок на підприємстві.</p>
<p>Дмитра Добродомова – до Львівського міського голови щодо неналежних умов праці та ліквідації диспетчерських пунктів у Львівському комунальному підприємстві "Львівелектротранс".</p>
<p>Дмитра Добродомова – до міністра екології та природних ресурсів України, виконуючого обов'язки начальника Вінницького регіонального управління водних ресурсів, голови Вінницької обласної державної адміністрації, Вінницького міського голову щодо можливих порушень у діях Вінницької міської ради при передачі у власність громадянам земель, що знаходяться в межах прибережної захисної смуги Вишенського озера у місті Вінниця.</p>
<p>Групи народних депутатів (Чекіти, Мельниченка та інших, усього 6 депутатів) – до Першого віце-прем'єр-міністра України – міністра економічного розвитку і торгівлі України щодо перевірки фактів корупційних дій та притягнення до відповідальності посадових осіб Мінекономрозвитку України.</p>
<p>Шановні колеги, у нас майже закінчується 30 хвилин на оголошення запитів, але накопичилося достатньо багато їх зареєстрованих. З вашого дозволу я продовжу час, відведений нам задля оголошення депутатських запитів. Не буде заперечень? Не буде.</p>
<p>Олександра Кодоли – до міністра внутрішніх справ України, голови Служби безпеки України, Генерального прокурора України щодо&nbsp; проведення своєчасного та об'єктивного розслідування у справі зниклого безвісти на території Донецької області курсанта Навчального центру підготовки молодших спеціалістів Державної прикордонної служби України Савченка Олександра Васильовича.</p>
<p>Олександра Кодоли – до Прем'єр-міністра України щодо відновлення гарячого водопостачання в населених пунктах Чернігівської області.</p>
<p>Оксани Продан – до голови Державної фіскальної служби України щодо порушення законодавства територіальними органами Державної фіскальної служби в частині зобов'язання платників податків до укладання додаткової угоди до Договору про визнання електронних документів.</p>
<p>Юрія Берези – до Дніпровського міського голови щодо строків виконання положень Закону України "Про особливості здійснення права власності у багатоквартирному будинку" Дніпропетровською міською радою.</p>
<p>Юрія Берези – до міністра оборони України, Голови Служби безпеки України щодо встановлення місцезнаходження військовослужбовця військової частини польова пошта В3720, Гринюка Миколи Володимировича, який проходив військову службу у аеромобільно-десантній роті 80-ї окремої аеромобільної бригади Збройних сил України в зоні проведення антитерористичної операції на території Луганської області та з яким втрачено зв'язок 5 вересня 2014 року.</p>
<p>Максима Саврасова – до міністра культури України, Голови Державної архітектурно-будівельної інспекції України, Генерального прокурора України щодо перевірки законності будівництва та вжиття у разі необхідності заходів реагування.</p>
<p>Групи народних депутатів (Ткачука, Порошенка та інших, усього 29 депутатів) – до Прем'єр-міністра України щодо надання радіотерапевтичного комплексу Вінницькому обласному клінічному онкологічному диспансеру.</p>
<p>Володимира Парасюка – до голови Державної служби України з питань геодезії, картографії та кадастру щодо перевірки цільового використання деяких земельних ділянок наданих у користування ВАТ Львівському обласному виробничому рибному комбінату.</p>
<p>Володимира Парасюка – до голови Яворівської районної державної адміністрації Львівської області, тимчасово виконуючого обов’язки начальника Головного управління Національної поліції у Львівській області щодо перевірки фактів незаконних забудов навколо Яворівського кар'єру, що знаходиться на території Яворівського району Львівської області.</p>
<p>Ігоря Артюшенка…</p>
<p>&nbsp;</p>
<p>А можна попросити трошечки тихіше бо дуже важко. Дякую.</p>
<p>Ігоря Артюшенка – до Генерального прокурора України стосовно &nbsp;проведення перевірки посадової діяльності керівництва прокуратури Запорізької області.</p>
<p>Ігоря Артюшенка – до голови Державної фіскальної служби України, міністра фінансів України стосовно надання інформації по відшкодуванню податку на додану вартість підприємствам Запорізької області.</p>
<p>Тараса Батенка – до Прем'єр-міністра України щодо включення до "Державного інвестиційного проекту розвитку автомобільних доріг Львівщини" дороги Т1425 Миколаїв - Комарно, яка знаходиться в критично-аварійному стані.</p>
<p>Групи народних депутатів (Дубініна, Батенка та інших, усього 6 депутатів) – до міністра екології та природних ресурсів України щодо негайного вжиття заходів задля запобігання техногенній катастрофі, яка може виникнути внаслідок забруднення річок Хомора та Случ промисловими стоками паперових фабрик та комунальних підприємств, що розташовані в басейнах цих річок.</p>
<p>Антона Кіссе – до Прем'єр-міністра України щодо збільшення кількості пересувних пунктів габаритно-вагового контролю транспортних засобів та інших самохідних машин і механізмів на автомобільній дорозі міжнародного значення М-15 Одеса - Рені.</p>
<p>Ярослава Дубневича – до міністра оборони України щодо виплати належної суми грошового забезпечення особовому складу військової комендатури міста Щастя.</p>
<p>Ярослава Дубневича – до виконуючого обов'язки міністра охорони здоров'я України, міністра аграрної політики та продовольства України щодо впровадження виробництва безглютенових продуктів в Україні.</p>
<p>Юрія Павленка – до Прем'єр-міністра України щодо бездіяльності центральних органів виконавчої влади з питань захисту прав дітей, які постраждали від збройного конфлікту.</p>
<p>Юрія Павленка – до міністра внутрішніх справ України, Генерального прокурора України щодо стану розслідування екологічної катастрофи на річках Баранівського району Житомирської області Хомора та Случ.</p>
<p>Олега Кулініча – до Прем'єр-міністра України щодо передачі садиби декабристів Муравйових-Апостолів на баланс іншої державної установи.</p>
<p>Олега Кулініча – до міністра екології та природних ресурсів України щодо виготовлення акту на право постійного користування земельною ділянкою.</p>
<p>Михайла Головка – до Прем'єр-міністра України, міністра енергетики та вугільної промисловості України щодо можливості відновлення видобутку вугілля в шахті "Новомиргородська" Олександрійського виробничого об'єднання по видобутку вугілля.</p>
<p>Михайла Головка – до Прем'єр-міністра України, міністра культури України щодо передачі "Енергокорпусу" виробничої бази монастиря Бернардинів, Бернардинів, вибачте, у власність територіальної громади міста Збаража.</p>
<p>Павла Різаненка&nbsp; – до Прем'єр-міністра України про скасування заборони державним службовцям на публічну критику діяльності державних органів, їх посадових осіб та приведення Постанови Кабінету Міністрів України від 11 лютого 2016 року № 65 "Про затвердження Правил етичної поведінки державних службовців" у відповідність до положень Конституції України, Закону України "Про державну службу".</p>
<p>Ярослава Маркевича&nbsp; – до міністра освіти і науки України щодо виборів ректора Харківського національного університету радіоелектроніки.</p>
<p>Ярослава Маркевича – до міністра оборони України щодо вирішення питання проживання військовослужбовців на території військового містечка № 161 -&nbsp; це місто Бровари.</p>
<p>Василя Німченка – до Генерального прокурора України щодо зловживання службовим становищем міністром Павлом Петренком, іншими посадовими особами Міністерства юстиції України та неналежного виконання ними обов'язку по забезпеченню інтересів держави Україна в міжнародних судових інстанціях.</p>
<p>Василя Німченка – до Генерального прокурора України щодо систематичного зволікання розслідування правоохоронними органами Дніпровського району міста Києва замаху на вбивство.</p>
<p>Валентина Дідича – до міністра внутрішніх справ України, Генерального прокурора України щодо наявності фактів службової підробки документів, внаслідок чого має місце перерахування бюджетних коштів у особливо великих розмірах на рахунки ТОВ "ЕЛІТ ГРУП" за виконання робіт з капітального ремонту дитячого навчального закладу № 720 по бульвару Дружби Народів, 20-а.</p>
<p>Сергія Рудика – до міністра фінансів України щодо фінансування проведення в Україні пісенного конкурсу Євробачення - 2017.</p>
<p>Сергія Рудика – до міністра освіти і науки України, міністра фінансів України щодо збільшення обсягу освітньої субвенції для фінансування закладів освіти міста Сміли Черкаської області.</p>
<p>Сергія Ківалова –&nbsp; до Прем'єр-міністра України щодо виділення коштів для проведення ремонтно-реставраційних робіт пам'яток архітектури та містобудування, розташованих в історичному центрі Одеси.</p>
<p>Сергія Ківалова – до Прем'єр-міністра України щодо перегляду обсягу щомісячної грошової допомоги, що надається внутрішньо переміщеним особам з тимчасово окупованих територій.</p>
<p>Олега Осуховського&nbsp; – до голови Державного агентства автомобільних доріг України щодо неналежного утримання та виконання ремонтних робіт на ділянках траси "М03 Київ-Харків-Довжанський" італійською Компанією "Тодіні Коструціоні Дженералі С.П.А".</p>
<p>Олександра Домбровського – до Прем'єр-міністра України, директора-розпорядника Фонду гарантування вкладів фізичних осіб, голови Національного банку України, міністра внутрішніх справ України, голови Служби безпеки України, міністра фінансів України, Генерального прокурора України, начальника Управління Служби безпеки України у Вінницькій області, голови Вінницької обласної державної адміністрації, голови Вінницької обласної ради, тимчасово виконуючого обов’язки начальника Головного управління Національної поліції у Вінницької області, прокурора Вінницької області щодо загрози погіршення соціально-економічного становища Вінницької області через блокування коштів у неплатоспроможному ПАТ КБ "Хрещатик".</p>
<p>Юрія Тимошенка – до міністра внутрішніх справ України, прокурора Івано-Франківської області щодо проведення перевірки дотримання процесуального законодавства слідчим управлінням Головного управління Національної поліції в Івано-Франківській області при здійсненні досудового розслідування у кримінальних провадженнях.</p>
<p>Олексія Кириченка – до віце-прем’єр-міністра України - міністра регіонального розвитку, будівництва та ЖКГ України щодо необхідності створення госпітального округу у місті Ромни Сумської області та включення до нього Роменської центральної районної лікарні, реалізації конституційних прав жителів Роменщини шляхом забезпечення можливості отримання якісних медичних послуг первинного і вторинного рівня мешканцями міста Ромни та Ромненського, Недригайлівського, Липодолинського і Талалаєвського районів.</p>
<p>Вікторії Войціцької – до голови правління публічного акціонерного товариства "Укргазвидобування" щодо обсягів видобутку та продажу вуглеводнів за 2015 рік.</p>
<p>Ірини Суслової – до міністра внутрішніх справ України, голови Державної архітектурно-будівельної інспекції України, міністра культури України щодо вжиття невідкладних заходів для збереження пам'ятки архітектури-історичного комплексу "Корона" у місті Ужгород.</p>
<p>Івана Мельничука – до міністра внутрішніх справ України щодо врахування незадовільної роботи окремих представників керівного складу поліції Вінницької області під час проведення атестації особового складу.</p>
<p>Івана Мельничука – до міністра соціальної політики України, голови Літинської районної ради Вінницької області, голови Літинської районної державної адміністрації Вінницької області, голови Вінницької обласної державної адміністрації, голови Вінницької обласної ради щодо вирішення питання безкоштовного забезпечення лікарськими засобами, які передбачені державою для дітей-інвалідів, хворих на ювенільний ревматоїдний артрит.</p>
<p>Івана Вінника – до Новокаховського міського голови щодо діяльності комунальних підприємств міста Нова Каховка.</p>
<p>Романа Семенухи – до голови Антимонопольного комітету України щодо отримання інформації про діяльність Харківського обласного територіального відділення Антимонопольного Комітету України.</p>
<p>Романа Семенухи – до Прем'єр-міністра України щодо вжиття термінових заходів для недопущення зупинення роботи Харківського національного академічного театру опери та балету імені Миколи Лисенка.</p>
<p>Віктора Романюка – до Генерального прокурора України щодо забезпечення проведення об'єктивного і повного досудового розслідування вбивства Людмили Охрім та можливої причетності до нього працівників обухівського відділу поліції.</p>
<p>Віктора Романюка – до Генерального прокурора України щодо забезпечення проведення об'єктивного і повного досудового розслідування розтрати державних коштів під час виконання програми створення космічного ракетного комплексу "Циклон-4".</p>
<p>Юрія Левченка – до начальника Головного територіального управління юстиції у місті Києві, голови Київської міської державної адміністрації щодо вжиття невідкладних заходів реагування на факти грубого порушення прав громадян посадовими особами Управління державної реєстрації Головного територіального управління юстиції у місті Києві та фактів шахрайства на території даної установи.</p>
<p>Юрія Левченка – до голови Національної поліції України, голови Національної комісії, що здійснює державне регулювання у сфері ринків фінансових послуг щодо захисту прав та інтересів споживачів (страхувальників) фінансових послуг, порушених приватним акціонерним товариством "Страхова компанія "ЕККО".</p>
<p>Юрія Дерев'янка – до Кабінету Міністрів України щодо надання інформації про суми коштів, які були сплачені з Державного бюджету України за щотижневі виступи Прем'єр-міністра України Арсенія Яценюка на загальнонаціональних телеканалах та радіостанціях.</p>
<p>Сергія Тарути та Наталії Веселової – до Прем'єр-міністра України, Секретаря РНБО України, першого заступника голови Служби безпеки України – керівника Антитерористичного центру при Службі безпеки України щодо невиконання Міністерством охорони здоров'я Меморандуму "Про взаємодію з Першим добровольчим шпиталем імені Миколи Пирогова".</p>
<p>Андрія Шиньковича – до міністра внутрішніх справ України про системне порушення Держгеокадастру у Хмельницькій області щодо реалізації права на землю жителями Красилівського району Хмельницької області.</p>
<p>Андрія Шиньковича – до міністра внутрішніх справ України, директора Національного антикорупційного бюро України, голови Хмельницької обласної державної адміністрації про корупційну складову в земельних питаннях на Теофіпольщині.</p>
<p>Павла Різаненка – до голови Служби безпеки України, прокурора України... Генерального прокурора України щодо притягнення до відповідальності колишніх посадових осіб Кабінету Міністрів України, адміністрації Державної служби спеціального зв'язку та інформації України, Концерну радіомовлення, радіозв'язку та телебачення України, Державного підприємства "Радіопередавальний центр", інших посадових осіб, причетних до вчинення диверсії, що нанесла значну шкоду інформаційній та оборонній безпеці держави - зруйнуванню радіопередавального об'єкту РВ-87, який мав важливе народногосподарське та оборонне значення.</p>
<p>Андрія Павелка – до прокурора Запорізької області щодо проведення перевірки обставин, викладених у скарзі громадянки Оксани Антошечкіної та вжиття відповідних заходів реагування.</p>
<p>Миколи Скорика – до міністра освіти і науки України, Київського національного університету імені Тараса Шевченка, Генерального прокурора України щодо правомірності отримання державних коштів співробітниками кафедри правосуддя юридичного факультету Київського національного університету імені Тараса Шевченка та безпосередньо науковим керівником Баганця в якості оплати за супроводження захисту наукової роботи, у написанні якої не приймає фактичної участі здобувач наукового ступеню.</p>
<p>Борислава Берези – до голови Київської міської державної адміністрації щодо будівництва полового будинку та відділення стаціонарного лікування в Деснянському районі міста Києва.</p>
<p>Борислава Берези – до виконуючого обов'язки голови Деснянської районної в місті Києві державної адміністрації щодо неналежної роботи центру соціальних служб для сім'ї, дітей та молоді.</p>
<p>Едуарда Матвійчука – до Кабінету Міністрів України, Одеської обласної державної адміністрації, Одеської міської ради стосовно необхідності підтримки творчої молоді із соціально незахищених категорій сімей Київського району міста Одеси, яка займається у "Малій Академії Танцю", відповідного сприяння їх творчого розвитку з боку держави, органів місцевого самоврядування відповідно до Державної цільової соціальної програми "Молодь України" на 2016-2020 роки.</p>
<p>Едуарда Матвійчука – до Уповноваженого Верховної Ради України з прав людини, Міністерства внутрішніх справ України, Міністерства соціальної політики України, Генеральної прокуратури України стосовно об'єктивного розгляду питання про необхідність невідкладного реагування на повторне звернення мешканки Київського району міста Одеси Любові Лекарь щодо недопущення насильства у сфері сімейно-побутових відносин.</p>
<p>Руслана Демчака – до міністра інфраструктури України щодо проведення конкурсного відбору відповідно до чинного законодавства України.</p>
<p>Руслана Демчака – до голови Вінницької обласної ради щодо проведення капітального ремонту тепломережі у Немирівській центральній районній лікарні.</p>
<p>Олега Петренка – до голови Служби безпеки України, міністра внутрішніх справ України, Секретаря РНБО України щодо надання оцінки загрози енергетичній безпеці України.</p>
<p>Оксани Білозір – до Прем'єр-міністра України про невідкладне розроблення загальнодержавної програми психологічної та фізичної реабілітації учасників АТО на сході України та членів їх сімей, а також осіб, які втратили близьких в районах проведення АТО.</p>
<p>Шановні колеги, на цьому ми закінчуємо зачитувати депутатські запити. Я ще раз дякую всім депутатам, які підготували 252 запити протягом останнього тижня. І принагідно звертаюся до всіх органів влади: центральних органів влади, місцевих органів влади – з проханням давати належні відповіді на всі депутатські запити, щоб ми ніколи не отримували скарги від народних депутатів щодо того, що отримуються відписки.</p>
<p>Шановні колеги, у нас залишилося 4 хвилини до нашої традиційної перерви. Я так розумію, що в нас немає зараз достатньої кількості народних депутатів щодо того, щоб розглянути наступне питання. І я зараз хочу з вами порадитися. Перше: ми можемо 5 хвилин ще використати задля того, щоб розглянути проект Постанови № 2766 – це проект Постанови про скасування рішення Верховної Ради України від 17 травня 2016 року про прийняття в цілому як закон проекту Закону про внесення змін до Закону України "Про телебачення і радіомовлення" (щодо визначення передач європейського виробництва). Це проект народного депутата Шпенова. Доповідає народний депутат Юрій Мороко. Чи є Юрій Мороко в залі? Є доповідач? Немає доповідача в залі. Я перепрошую, пан Мороко, ви готові доповідати? Пане Мороко?</p>
<p>Я прошу включити пану Мороко, будь ласка, мікрофон. І я пропоную, щоб ми продовжили наше ранкове засідання на 10 хвилин, щоб ми встигнули розглянули цю постанову. Будь ласка, пане Мороко. Будь ласка, пану Мороко я надаю слово для його презентації цього проекту постанову.</p>
<p>&nbsp;</p>
<p>11:55:30</p>
<p>МОРОКО Ю.М.</p>
<p>Я прошу председательствующего поставить на сигнальное голосование. В зале сейчас находится от силы 50 депутатов. О каком рассмотрении постановления&nbsp; вы ведете речь?&nbsp; Вы специально это делаете, чтобы его нельзя было проголосовать. Поставьте, пожалуйста, на рейтинговое голосование, и мы посмотрим, сколько&nbsp; человек в зале.</p>
<p>&nbsp;</p>
<p>ГОЛОВУЮЧИЙ.&nbsp; Дякую шановний доповідач.</p>
<p>Я хочу наголосити, що зареєструвалися 270 депутатів. Під час останнього голосування, коли ми ставили на підтримку запит народного депутата шановного пана Шухевича до Президента, це набрало 50 голосів. Але у мене як у головуючого є на сьогодні сформований регламент&nbsp; засідання, і тому я пропоную, щоб ми&nbsp; розглянули цей проект&nbsp; постанови.</p>
<p>Будь ласка,&nbsp; я прошу доповісти його.</p>
<p>&nbsp;</p>
<p>11:56:31</p>
<p>МОРОКО Ю.М.</p>
<p>Хорошо. В очередной раз вы грубо нарушаете Закон о Регламенте.</p>
<p>&nbsp;</p>
<p>ГОЛОВУЮЧИЙ. Я перепрошую, у мене по регламенту зараз триває засідання. І згідно Регламенту є сформований сьогодні&nbsp; порядок засідання. Згідно його після&nbsp; зачитання… зачитування і оголошення&nbsp; депутатських&nbsp; запитів йде розгляд законопроектів. У даному випадку в порядку денному стоїть законопроект 2766 народного депутата шановного Шпенова, це проект Постанови про скасування рішення Верховної Ради України від 17 травня 2016 року про прийняття в цілому як закон проекту Закону про внесення змін до Закону України "Про телебачення і радіомовлення".</p>
<p>Ви визначені доповідачем, я&nbsp; надаю вам слово. Я іду по Регламенту і по проекту засідання&nbsp; сьогоднішнього&nbsp; дня. Дякую.</p>
<p>&nbsp;</p>
<p>11:57:23</p>
<p>МОРОКО Ю.М.</p>
<p>Уважаемые народные депутаты! Вас здесь 30 человек. 17 мая с грубым нарушением Закона о Регламенте был принят законопроект 2766. Мы требуем отменить это незаконное решение и внесли соответствующий проект&nbsp;&nbsp; постановления.</p>
<p>Чем нарушен закон? 21 апреля законопроект 2766 уже рассматривался&nbsp;&nbsp; Верховной Радой во втором чтении и в целом. "За" проголосовало 205&nbsp; человек, депутатов. То есть Верховная Рада окончательно отклонила этот законопроект. Но спикер парламента грубо нарушил закон и 17 мая снова поставил на голосование ранее отклоненный законопроект.&nbsp; Рада не имела права&nbsp; голосовать его еще раз.</p>
<p>Я не буду призывать спикера не нарушать<a name=Temp></a> законы, считаю это бесполезным, потому что он делает это осознано, продумано и специально. Поэтому сегодня и постанову поставили в пятницу специально, когда в зале присутствует 30 человек.</p>
<p>Я буду обращаться к избирателям и к Президенту. Избиратели должны понимать, что власть продолжает цинично и постоянно нарушать законы, а Президент как гарант законности в стране еще имеет возможность исправить все эти нарушения и наложить вето на законопроект 2766. Трагедия в том, что законопроект 2766 крайне вреден как для телеиндустрии, так и для всей страны. Этим законом дискриминированы европейские страны: Нидерланды, Дания, Бельгия, Швеция, Ирландия, Греция, Люксембург. Накладывается ограничение на&nbsp; кинопродукцию из Австралии, Индии, Бразилии, Южной Кореи, Турции, Китая. В черный список неугодных попали дружественная Грузия вместе с Казахстаном, Азербайджаном и Арменией. С одной стороны мы просим Нидерланды поддержать ассоциацию Украины с Европой, а с другой стороны законопроектом 2766 накладываем на их телепродукцию фактически эмбарго. Где логика? Введение непродуманных ограничений для национальных каналов и цифровое телевидение уже привело к тому, что телезрители уходят на спутниковое телевидение. А там, как вы знаете, доминируют информационные российские каналы, это прямая угроза информационной безопасности Украины.</p>
<p>Поэтому призываю Президента вникнуть в суть вопроса и наложить вето на законопроект 2766.</p>
<p>Спасибо.</p>
<p>&nbsp;</p>
<p>ГОЛОВУЮЧИЙ. Дуже дякую шановному доповідачу.</p>
<p>Я хочу тільки з вами повністю погодитись, шановний пане Юрію, що це неприпустима сьогодні явка народних депутатів, але це стосується, на жаль, всіх фракцій і ми не можемо не розглядати законопроекти через це.</p>
<p>Будь ласка, слово для співдоповіді надається першому заступнику голови Комітету з питань Регламенту та організації роботи Верховної Ради України Павлу Пинзенику.</p>
<p>&nbsp;</p>
<p>12:00:09</p>
<p>ПИНЗЕНИК П.В.</p>
<p>Шановний головуючий, шановні народні депутати України. Комітет на своєму засіданні 18 травня розглянув проект Постанови Верховної Ради України "Про скасування рішення від 17 травня 2016 року" про прийняття в цілому як закону проекту Закону України про внесення змін до Закону України "Про телебачення і радіомовлення" щодо визначення передач європейського виробництва (реєстраційний номер 2766), внесений народними депутатами України: Шпеновим, Мороком, Павленком. Розглянувши нові подані матеріали, стенограми пленарних засідань Верховної Ради України від 21 квітня та 17 травня 2016 року, комітет зазначив, що проект Закону про внесення змін до Закону України "Про телебачення, радіомовлення" (реєстраційний – 2766)&nbsp; розглядався на двох пленарних засіданнях: 21 квітня у другому читанні, але в цей день необхідної кількості голосів на його підтримку не було отримано, і 17 травня 2016 року на ранковому пленарному засіданні було завершено розгляд законопроекту. І після повернення до голосування законопроект було прийнято у другому читанні та в цілому. "За" віддало свої голоси 229 народних депутатів України.</p>
<p>Згідно з частиною восьмою статті 48 Регламенту Верховної Ради України комітет ухвалив висновок на проект Постанови Верховної Ради України про скасування рішення від 17 травня 16 року про прийняття в цілому як закону проекту Закону України про внесення змін до Закону України "Про телебачення, радіомовлення", реєстраційний 2766, в якому пропонує Верховній Раді визначитися щодо прийняття чи відхилення зазначеного проекту постанови шляхом голосування.</p>
<p>Дякую за увагу.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>12:01:50</p>
<p>ГОЛОВУЮЧИЙ. Дякую вам.</p>
<p>Шановні колеги, прошу провести запис: два – "за", два – "проти", бажаючих взяти участь в обговоренні, будь ласка.</p>
<p>Я по праву голови продовжую наше засідання до 12.15, будь ласка. Слово надається Мушаку Олексію Петровичу. Будь ласка.</p>
<p>&nbsp;</p>
<p>12:02:25</p>
<p>МУШАК О.П.</p>
<p>Дякую, пане головуючий. Прохання передати слово моєму колезі по фракції Олексію Гончаренку.</p>
<p>&nbsp;</p>
<p>12:02:36</p>
<p>ГОНЧАРЕНКО О.О.</p>
<p>Дякую.</p>
<p>Шановні колеги, і в першу чергу, шановні громадяни України, хто дивиться. Звичайно, те, що зараз в залі відбувається, і та кількість депутатів, які присутні, це просто неприпустимо. Ми сьогодні кажемо про День Європи. Це, звичайно, що не по-європейськи, це, звичайно, що є неповагою до українського суспільства, до взагалі, до інститут парламентаризму. І я хочу дійсно попросити наших… нашу президію, Голову Верховної Ради, щоб ми зробили якесь чи рейтингове, чи сигнальне голосування чи реєстрацію, щоб просто показати людям, хто є присутнім, кого нема, для того, щоб ті люди, які не ходять на роботу, щоби хоча б може якесь моральне покарання для них було. Бо це дійсно ганьба. І тому думаю, що ми маємо на це реагувати, якщо ми хочемо змінити хоч якось ситуацію.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Вікторія Сюмар від "Народного фронту". Включіть мікрофон, будь ласка.</p>
<p>&nbsp;</p>
<p>12:03:35</p>
<p>СЮМАР В.П.</p>
<p>Дякую, шановний пане Голово.</p>
<p>Ви знаєте я вам скажу за що ви тут зараз боретеся, автори постанови, ви боретеся як зазвичай – за Росію, за країну-агресора, за Росію, яка сьогодні вбиває наших хлопців на сході, а ви зараз захищаєте їхні інтереси в українському інформаційному просторі. Тому що суть прийнятого закону була дуже простою. Ми вилучили російський інформпродукт з переліку європейського, бо раніше він був в європейській квоті. Ви уявляєте, у нас війна з Росією, ми знаємо, що Росія це суцільна пропаганда, повністю керована Путіним із Кремля і ми записуємо, що це європейська квота, яку зобов'язані показувати українські телеканали для наближення України до європейської культури. В цьому була логіка раніше, ми привели українське законодавство в відповідність.</p>
<p>Росія не є європейською культурою, російський інформаційний простір не розділяє європейські цінності свободи слова та інформаційного суспільства, який має забезпечувати права людини. Росія не брала на себе зобов'язань у відповідності до міжнародної конвенції транскордонного мовлення і телебачення. Але ваші боси, пане автори постанови, закупили дуже багато в Росії різних концертів, розважаловок, щоб далі робити український народ бидлом, даруйте мені, щоб люди дивилися всі ці гумористичні програми, які не націлені абсолютно ні на розвиток, ні на що європейське. Воно лежить у них там на каналах і для того, щоб не купувати, не продукувати український телепродукт, для того, щоб не купувати справді європейський продукт, який би мав би наближувати Україну до Європи, ви зараз боретеся чіпляєтеся за якісь нюанси процедурні, тут людям голову морочите відстоюючи свій банальний російський інтерес і інтерес своїх друзів олігархів, які так сама служать росіянам. От, що ви зараз робите.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Слово надається&nbsp; Мороко Юрію. Включіть мікрофон, будь ласка.</p>
<p>&nbsp;</p>
<p>12:05:38</p>
<p>МОРОКО Ю.М.</p>
<p>Я хочу обратить внимание уважаемой головы комитета народного депутата Сюмар на то, что она сейчас грубо и откровенно дезинформирует народных депутатов и избирателей, телезрителей и население, которое нас слушает.</p>
<p>Если быть точным, то ни в постановлении, ни в поправках, которые я в том числе подавал к этому законопроекту не было ни слова об исключении из законопроекта требований по российскому контенту. Мы просили и требовали разумно подойти и вместе с водой не выплескивать ребенка, когда под ограничения под эти фактически попали европейские страны, целый ряд стран, уважаемых стран мира, попали Нидерланды, и Дания, и Бельгия, Швеция, Ирландия, Греция, Люксембург. Суть поправок была именно в этом. Не делать необдуманных решений под лозунгами, может быть, и правильными лозунгами, но вы наложили ограничение на 20, 30, 40 стран мира. Вот, в чем суть.</p>
<p>Теперь, что мы говорим о сути рассмотрения. Вы говорите, не надо, цель оправдывает средства. Но, если так, то в зале сейчас сидит 30 человек. Андрей Владимирович, вы, как обычно, если находится такая ситуация, что вы делаете, вы переносите законопроект на следующий период рассмотрения, когда в зале будут люди и говорите, что это законопроект, который был ранее рассмотренный и для принятия по нему решения.</p>
<p>Я прошу вас не продолжайте нарушать грубо регламент, это неправильно, избиратели все видят, они все оценят. Вы стояли на Майдане за что? За то, чтобы… За законность. Вы искренний человек. Зачем вы так грубо нарушаете закон?</p>
<p>&nbsp;</p>
<p>ГОЛОВУЮЧИЙ. Дякую вам. Оскільки було до мене звернення, зараз дам слово.&nbsp;&nbsp;</p>
<p>Шановний колего, я стояв на Майдані, щоб захистити мою державу від окупації російської і путінської імперії. І я впевнений, що мільйони українців стояло за тим і потім життя підтвердило, коли російський окупант пішов на наші землі, вони показали свою правдиву ціль, вони хотіли через маріонеткову владу Януковича повністю підпорядкувати і перевести в колонію державу Україна. Мої батьки пережили Голодомор і я знав, яка вага і&nbsp; яка ціна подібної окупації. І ми всі добилися того, щоб&nbsp; Україна була незалежною державою, а окупант пішов на нас війною.&nbsp;&nbsp;</p>
<p>І я можу вам сказати дуже твердо, що мелітарна&nbsp; складова в цій війні важлива, але це лише одна з складових. Не менш важливою складовою є інформаційна війна проти нашої держави. Боротьба за уми людей і інформаційна війна – є один з ключових напрямків агресії путінської Росії проти України.</p>
<p>В даному законопроекті, який фахово розроблявся комітетом і який сьогодні представляє голова комітету Сюмар власне були зроблені усі можливі заходи для того, щоб окупант не мав можливості через наші українські телеканали сіяти ворожнечу, ненависть, сіяти смерть і кров в&nbsp; Україні. І тому я, як і всі патріотичні депутати,&nbsp; віддав свій&nbsp; голос&nbsp; за даний законопроект, і тому зараз постанова згідно Регламенту поставлена на порядок денний сесії.</p>
<p>І хочу вам нагадати: вчора я&nbsp; відхиляв&nbsp; МВФівські закони, коли вони не мали голосів. Відхиляв. Не переносив в розділ "по раніше обговорених", це було вчора і всі це бачили. І тому сьогодні&nbsp; як і у всі інші дні, ми будемо діяти так само по Регламенту і до речі, я не бачу і багато представників вашої&nbsp; фракції, які могли би віддати голоси за дану постанову.&nbsp; Ми будемо йти по Регламенту і ми будемо закінчувати розгляд даного питання прийняттям рішення як це в нас є кожного дні.</p>
<p>Будь ласка, Єгор Соболєв.</p>
<p>&nbsp;</p>
<p>12:09:42</p>
<p>СОБОЛЄВ Є.В.</p>
<p>Ми зараз всі замислюємося: як так сталося, що Крим, частина&nbsp; Донбасу стали і з кожним днем стають не нашими. Всім очевидна відверта зрада керівників&nbsp; держави, попередніх міністрів оборони, голів Служби безпеки – це ясні факти. Але, що дуже недооцінено і не усвідомлено нами – це величезний вплив російських МІДа, російської культури агресії імперіалізму як "спецназу", як методу гібридної війни. Справді, дуже багато громадян&nbsp; України&nbsp; в Криму і на Донбасі вітали і вітають окупацію.</p>
<p>Тому&nbsp; "Самопоміч" буде &nbsp;послідовно підтримувати всі обмеження цього імперіалістичного агресивного медіа впливу на Україну. Ініціатива "Опозиційного блоку" є просто неприпустимою.</p>
<p>&nbsp;</p>
<p>12:10:50</p>
<p>ГОЛОВУЮЧИЙ. Дякую вам.</p>
<p>Шановні колеги, усі фракції вже виступили. Вибачте, по фракції по одному виступу, вже був ваш виступ. Чи всі фракції взяли слово?</p>
<p>Шановні колеги, ми завершили обговорення. Прошу депутатів заходити в зал і займати свої робочі місця. І зараз, одна хвилина, Ірина Геращенко.</p>
<p>&nbsp;</p>
<p>12:11:09</p>
<p>ГЕРАЩЕНКО І.В.</p>
<p>Шановні колеги, ви знаєте, я хочу подякувати спікеру Верховної Ради пану Парубію за те, як він дотримав в даному випадку Регламент. Тому що, згідно Регламенту Верховної Ради України, подібні постанови, де мова йде про те, що депутат пропонує скасувати, прийнятий ще вчора, закон, поки він не підписаний, спікер має ставити негайно. І от якраз в даному випадку Голова Верховної Ради, на відміну від дуже багатьох людей, демонструє глибоку свою повагу до нинішнього Регламенту Верховної Ради України. І тому дякую вам, пане Голово, і прошу всіх на це врахувати. І переходимо до голосування, як ви сказали.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Бачу, депутати зайшли в зал, ми готові до прийняття рішення. Ємець зайшов. Ну, що ж ви? Кодола зайшов, подивіться, це ж перемога просто.</p>
<p>Шановні колеги, я хочу нагадати вам, що хто, підтримка даної постанови може дозволити унеможливити прийняття Закону про телебачення і радіомовлення. Тому хто проголосує за постанову, власне, він проголосує проти даного закону. Тому прошу правильно зорієнтуватися всім депутатам в залі. І я наголошую, що позиція комітету: визначитись шляхом голосування. Прошу правильно зорієнтуватися. Всі правильно мене почули, товариство? "За" "Опозиційний блок" виступає, патріоти виступають проти.</p>
<p>Шановні колеги, ставлю на голосування проект Постанови про скасування рішення Верховної Ради України від 17 травня 2016 року про прийняття в цілому як закон проекту закону про внесення змін до Закону України "Про телебачення і радіомовлення" (щодо визначення передач європейського виробництва) (номер 2766… два).</p>
<p>Хто підтримує даний&nbsp; проект Постанови, прошу проголосувати. Будь ласка, голосуємо.</p>
<p>&nbsp;</p>
<p>12:13:25</p>
<p>За-5 <i>(Шум у залі)</i></p>
<p>П'ять чоловік – "за". Рішення не прийнято, Постанова відхилена.</p>
<p>Може, в залі є потенціал? Може, повернення до голосування?</p>
<p>Шановні колеги, я вас прошу ще одну хвилину.&nbsp; Я хочу звернутися зараз і&nbsp; до членів "Опозиційного блоку". Я був на Луганську в перші дні, коли захопили Службу безпеки України, і хочу вам сказати:&nbsp; з такою ж самою ненавистю ваших представників звідти викидали і повністю коригували іноземні спецслужби цією операцією. Не думайте, що ви там знайдете свою підтримку електоральну. Не думайте! Вони ненавидять усіх громадян України, незалежно від того, до яких вони належать політичних партій і фракцій. Ціль тих спецслужб, до речі, там був і Олег Ляшко, була одна –&nbsp; посіяти смерть і кров. Навіть ті місцеві хлопці, вони не хотіли крові, вони не хотіли смерті. Представники російських спецслужб, які групками заходили туди, вони свідомо провокували те протистояння, щоб почали ми вбивати один одного, громадяни України.</p>
<p>І ви повинні і для себе зробити вибір і визначитися, ми не є всі ворогами, тому що вони всіх нас однаково ненавидять. Ми повинні спільно, плече в плече, захищати Україну від російського окупанта і агресора, який приніс кров і смерть на наші землі. Я сподіваюсь, ви почули мене, я сподіваюсь, ви зрозуміли мою позицію.</p>
<p>Дуже вам дякую, шановні колеги! Згідно Регламенту оголошується перерва до 12.45. О 12.45 я&nbsp; прошу зібратися в залі для продовження нашої роботи.</p>
<p>Дякую вам.</p>
<p>&nbsp;</p>
<p align=center><i>(Після перерви)</i></p>
<p>&nbsp;</p>
<p>ГОЛОВУЮЧИЙ. Шановні колеги, час, відведений для перерви, вичерпаний. Я прошу заходити в зал і займати свої робочі місця. Групами і колонами прошу заходити в зал.</p>
<p>Шановні колеги, я просто ще раз вам повідомлю і ще раз проведу агітацію. В Регламенті, в змінах до Регламенту напрацьованих спільно з Місією Кокса, з Європарламентом, який я запропонував і є зареєстрований, передбачається формат збільшення пленарних тижнів, але пленарні дні в змішаних тижнях – вівторок і четвер. Середа – повний день роботи в комітетах, а в п'ятницю – слухання. І послухайте в чому є тут&nbsp; логіка. Люди на слухання приїжджають з усієї України, їм легше приїжджати в п'ятницю, аніж в середу. І ми замість середи – парламентські слухання – будемо робити їх в п'ятницю, а у вівторок і четвер будемо мати пленарні дні. Товариство, я щиро вам говорю, воно збільшить нашу ефективність, покращить нашу ефективність. Того сорому, який ми маємо кожної п'ятниці, не буде. Не буде, тому що зміниться сам формат. І тому я дуже вас прошу читати законопроект, він зареєстрований, чотирма фракціями і підтримати його. Я думаю, наступного пленарного тижня вже в першому читанні він буде винесений. І ми знімемо отой формат, який сьогодні призводить до того, що і мені, і багатьом колегам доводиться бути... доводиться просто червоніти перед нашими громадянами. <i>(Шум у залі) </i>&nbsp;До речі, так, електронна реєстрація – це повний обман, це повний обман, я згоден з Володею Парасюком.</p>
<p>Шановні колеги, я щойно провів нараду. Добре, що є голова регламентного комітету, пане Павло. Провів нараду... <i>(Шум у залі) </i>І голова є, і члени є.</p>
<p>Шановні колеги, ви знаєте, що надійшло до нас звернення щодо створення тимчасової слідчої комісії. Згідно Закону про регламент надається час усім фракціям для того, щоб подати своїх членів в тимчасову слідчу комісію. Нагадую, що ті депутати, які вже є в іншій тимчасовій слідчій комісії, не можуть брати участь одночасно в двох слідчих комісіях. Ми змогли виправити всі, які були порушення в постанові, яка пропонувалася.</p>
<p>На жаль, правда, до сьогодні не усі фракції подали своїх кандидатів, і це нам створювало певні перешкоди в реєстрації, створювало певні перешкоди, але ми домовились, ми домовились, що ми залишаємо квоти для усіх фракцій, залишаємо квоти, і вони зможуть внести своїх кандидатів, внести своїх кандидатів вже після реєстрації даної постанови. Такий формат передбачається, таки формат допустимий. Ми будемо діяти виключно в межах Регламенту. Я сподіваюсь, що регламентний комітет розгляне дану постанову. І фактично на сьогодні час, відведений для подачі своїх кандидатів від фракцій, є вичерпаний. І тому я переконаний, що Апарат Верховної Ради у встановленому порядку розгляне дане подання. У нас вже є всі передумови для того, щоб дана постанова була зареєстрована. <i>(Оплески)</i></p>
<p>&nbsp;Шановні колеги, шановні колеги, я хочу сказати, що в нас залишається зараз до кінця робочого дня 1 година і 10. Я думаю, це якраз той період, який ми повинні використовувати для виступів від народних депутатів в "різному". Ця частина нашої роботи є важливою.</p>
<p>І, шановні колеги, шановні колеги, я прошу підготуватись до запису в "різному". Всі готові? Може, ще з кулуарів покличемо депутатів? Не кличемо нікого. Пана Ірина Геращенко пропонувала покликати-таки.</p>
<p>Шановні колеги, я прошу провести запис на виступи в "різному". <i>(Шум у залі) </i>Сергій Лещенко, перестаньте тиснути на президію!</p>
<p>Шановні колеги, поки йде запис, я звертаюся до вас з проханням. Оскільки дана частина не передбачає прийняття рішень, я, з вашого дозволу, передам слово для ведення Першому заступнику Голови Верховної Ради України Ірині Геращенко. Будь ласка,&nbsp; пані Ірино.</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>12:50:42</p>
<p>ГОЛОВУЮЧИЙ. Дякую, шановний головуючий.</p>
<p>Ми переходимо до рубрики "різне". Записалося на виступ з трибуни 35 народних депутатів. І пані Єфремова від "Народного фронту", будь ласка,&nbsp; передає слово пану Кодолі. Запрошуємо до розблокованої трибуни.</p>
<p>&nbsp;</p>
<p>12:51:12</p>
<p>КОДОЛА О.М.</p>
<p>Олександр Кодола, Чернігівщина, 209 виборчий округ.</p>
<p>Шановні колеги, рівно місяць тому я звертався під час "години запитань до Уряду" до Прем’єр-міністра&nbsp; Володимира Гройсмана з питання гарячого водопостачання в містах нашої держави. Після цього Володимир Гройсман дав доручення, щоби гаряче водопостачання було&nbsp; забезпечено для наших українців.</p>
<p>На жаль, сьогодні можна констатувати, що доручення Прем’єр-міністра в нашій країні&nbsp; не виконується, зокрема&nbsp; на Чернігівщині в усіх містах&nbsp; гаряча вода в кранах наших українців відсутня. В Чернігові після доручення Гройсмана&nbsp; гаряча вода з'явилася рівно на тиждень, і сьогодні її також немає.</p>
<p>Саме тому я ще раз звертаюся до уряду, до Кабінету Міністрів, персонально до Прем’єр-міністра України, щоби разом з місцевою владою відпрацювати, щоби все-таки гаряче водопостачання в домівках українців було відновлено.</p>
<p>І друге питання, на яке я хотів&nbsp; би звернути увагу, це стосується&nbsp; Міністерства оборони. В місті Ніжині, що на Чернігівщині, працює ніжинське підприємство, державне підприємство "Завод інженерного озброєння".&nbsp; На жаль, півтора роки майже вже&nbsp; працівники підприємства&nbsp; не отримують заробітну плату, фактично вона знаходиться в статусі… стадії банкрутства. Останнє замовлення, яке воно виконувало для Міністерства оборони було&nbsp; більше року тому. На жаль, до сих пір Міністерство оборони не розрахувалося за це замовлення майже на півтора мільйони гривень.&nbsp;</p>
<p>Більше того,&nbsp; за&nbsp; забором цього підприємства&nbsp; буквально в польових умовах Міністерство оборони облаштовує ремонт військової техніки&nbsp; фактично в полі. Саме тому виникає питання, чому ж державне підприємство, яке унікальне в нашій країні, не використовується на повну потужність, натомість Міністерство оборони виконує&nbsp; подібні роботи намагаються виконати фактично в полі в польових умовах. Я звертаю увагу особисто міністра оборони на це актуальне питання&nbsp; і прошу його все-таки відновити роботу державного підприємства "Ніжинського заводу інженерного озброєння".</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, шановний колега.</p>
<p>Пані Войцеховська, Світлана Войцеховська передає слово народному депутатові від "Народного фронту" Геннадію Кривошеї.</p>
<p>&nbsp;</p>
<p>12:53:39</p>
<p>КРИВОШЕЯ Г.Г.</p>
<p>Добрий день, шановні колеги, добрий день, шановні народні депутати, пані головуюча, шановна Україна. Геннадій Кривошея, фракція "Народний фронт".</p>
<p>Я сьогодні хотів би звернути вашу увагу відносно тих корупційних дій, які у нас працювали майже 10 років за часів, зокрема, банди Януковича. В першу чергу я хотів би звернути на такий концерн як консорціум "ЄДАПС", всі про який ви знаєте. Після того, як після Майдану в 14-му році прийшло нове керівництво Міністерства внутрішніх справ, яке досить активно втрутилося в ситуацію корупційних дій і в консорціумі "ЄДАПСі". В результаті чого Міністерством внутрішніх справ було виявлено порушень майже на мільярди розкрадання грошей кожного року, це було зроблено заступником міністра внутрішніх справ Сергієм Чеботарьом. В процесі того, коли заступник міністра виявив такі корупційні дії, підготував цілий ряд матеріалів та передав їх до Генеральної прокуратури, на нього почали чинити тиск з різних сторін різні незрозумілі особи, в тому числі і депутати Верховної Ради. Це стосується, зокрема, депутата Верховної Ради Сергія Капліна, який кришуючи і отримуючи кошти від олігархів, намагався всяким чином зупинити процес проведення розслідування розкрадання бюджетних коштів в "ЄДАПСі". Міністерство внутрішніх справ в свою чергу, ще раз повторюсь, звернулося до Генеральної прокуратури для того, щоб Генеральна прокуратура ще в 14-му році звернулася до суду і відповідно в судовому порядку притягнула до відповідальності тих, хто розкрадав бюджетні кошти.</p>
<p>Шановні друзі, на сьогоднішній день ми маємо нового Генерального прокурора і я як член фракції "Народного фронту", як співголова міжфракційного депутатського об'єднання "Депутатський контроль" звертаюся до Генерального прокурора підняти матеріали, які були подані заступником міністра Сергієм Чеботарем, розслідити їх і притягнути винних до відповідальності.</p>
<p>Разом з тим, я хотів би звернутися до депутата Капліна, який звинувачував Чеботаря в різних корупційних схемах, який говорив про це і на своїй сторінці в Фейсбук, який це говорив на телеканалах. Прошу вийти і виконати рішення суду, яке повністю визнало Сергія Чеботаря невинним, яке спростувало всі заяви, які були, які лунали в його сторону, і про це заявити тут, на цій трибуні. Тому що такими словами, такими популістичними висловами ми ганьбим всю нашу правоохоронну систему. У нашої правоохоронної системи не буде майбутнього. Ми повинні нести відповідальність за всі свої слова. І якщо є рішення суду, я прошу, сьогодні, на жаль, депутата немає в залі, вийти сюди і сказати: "Так, мої слова були протиправні. Є рішення суду. Сергій Чеботар –&nbsp; невинний. А Генеральну прокуратуру прошу вжити всіх заходів і притягнути винних до відповідальності". Дякую.</p>
<p>&nbsp;</p>
<p>ГОЛОВУЮЧИЙ. Дякую вам, пане Геннадію.</p>
<p>Будь ласка, позафракційний народний депутат Борислав Береза, Київ.</p>
<p>&nbsp;</p>
<p>12:56:49</p>
<p>БЕРЕЗА Б.Ю.</p>
<p>Хочу звернутися до українців. Я хочу звернутися до киян, я хочу звернутися до нового Генпрокурора. В Києві зараз дуже складна, дуже складне становище. Чому? Тому що є афера, за якою стоїть пан Войцеховський. Це людина, це злочинець, яка будує без жодних документів взагалі, будує домівки. І потім люди не знають, як з цією пірамідою, що робити. Як це стається? Луганський чи полтавський суд вводить такі будівлі в експлуатацію, але БТІ каже: "Ні, вибачте". І не підключає їх до електромережі, до водної мережі чи будь-якої іншої. Отож люди залишаються один на один, сам-на-сам з цим питанням. Правоохоронні органи вже майже три роки мовчать на це запитання. Правоохоронні органи кажуть, що раніше пана Войцеховського "кришував" хтось з навколишнього окруження Пшонки. А чому зараз його не чіпають? Чому зараз ці кримінальні справи, які є по Войцеховському, жодна людина в Генпрокуратурі не підіймала.</p>
<p>Я звертаюсь до Генпрокурора Юрія Віталійовича Луценка, звертаюсь до нього з вимогою звернути увагу на піраміду Войцеховського, не дати статися другому "Єліта-центру" в Києві і допомогти людям, які ошукані пірамідою Войцеховського, щоби це питання далі не вирішували ми, депутати, в цьому залі. Бо зараз Войцеховського кришує хтось, мабуть, з парламенту, може, з уряду, може, ще десь, але його не чіпає жодний правоохоронний уряд… жодна правоохоронна установа.</p>
<p>Юрій Віталійович, ви можете присікти це шахрайство. Ви повинні це зробити. Це виклик вам як новому Генпрокурору.</p>
<p>Ще одна людина, яка потребує вашої уваги це В'ячеслав Непоп, це людина, яка дуже довго працює в Київраді, це людина, яка сиділа в Київраді ще за часів Черновецького, потім – Попова, ще при Омельченко, а зараз сидить, так, при Кличку. Сидить і працює, але не на українців, не на киян, а на себе. Ми передали в Генпрокуратуру зараз документи, які свідчать про корупційні дії пана Непопа. Пан Назар Холодницький обіцяв розслідувати це діло.</p>
<p>Я прошу пана Луценка як Генпрокурора взяти під свій контроль розслідування тих злочинів, які зробили пан Непоп та пан Войцеховський.&nbsp;</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Прошу оформити виступ народного депутата як депутатське звернення. Він про це звертався.</p>
<p>А народний депутат Бойко також, від "Народного фронту", передає слово своєму колезі Геннадію Кривошеї. Прошу, будь ласка.&nbsp;</p>
<p>&nbsp;</p>
<p>13:00:04</p>
<p>КРИВОШЕЯ Г.Г.</p>
<p>Доброго дня ще раз, шановні колеги, шановні народні депутати. Генадій Кривошея, фракція "Народний фронт". Як голова підкомітету з питань технічного регулювання я сьогодні хотів би звернути увагу, в першу чергу Кабінету Міністрів, на те, що коїться у нас в технічному регулюванні. В минулому році, коли ми досить активно приймали закони про технічне регулювання, і фактично з цього року у нас запрацювала нова система технічного регулювання, деякі повноваження, які стосуються Міністерства економіки були передані на Міністерство транспорту. Однак, в процесі того як Міністерство економіки ще з паном… пан Айварас разом з паном Нефьодовим готували ці законопроекти, вони забули про такі речі як перехідний період для отримання сертифікатів, які отримувалися&nbsp; власниками автотранспортних засобів в системі УкрСЕПРО. Що це значить?</p>
<p>Це значить те, що на сьогоднішній день до мене як до голови підкомітету звертається цілий ряд звичайних простих людей, які не можуть розмитнити свої транспортні засоби. Таких людей уже сьогодні нараховується декілька тисяч.</p>
<p>Міністерство економіки, передаючи повноваження, умудрилося зробити так, що фактично ті підприємства і організації, а їх було близько ста на ринку України, які займалися видачею цих сертифікатів фактично заборонило своїми листами і указами займатися їм цим питанням. На сьогоднішній день неможливо розмитнити автомобіль без відповідного сертифікату. Це раз.</p>
<p>Друге. Сертифікати, які мають термін дії 3 роки фактично через буквально місяць з того як вони були продані відповідним… відповідним компаніям втратили свою відповідну чинність.</p>
<p>Тому я хотів би сьогодні звернутися до нового керівництва Міністерства економіки, на сьогоднішній день пан Нефьодов працює в міністерстві, щоб зробити все для того, щоб сертифікати УкрСЕПРО, які необхідні для розмитнення автомобільних транспортних засобів могли далі використовуватися в системі і під час розмитнення автомобілів. Це досить важливий момент. На сьогодні в день розмитнюється близько 30-40 автомобілів. Якщо ми повернемося в 2015 рік, кількість розмитнених автомобілів становила декілька сотень, бувало навіть доходило до півтисячі. Це досить велика проблема і через буквально місяць-півтора ми зіткнемося з великою кількістю людей, які будуть незадоволені діяльністю уряду.</p>
<p>Враховуючи те, що я як член уряду підтримую політику в розвитку і у сфері розвитку економіки в напрямку співпраці з Європейським Союзом, вважаю, необхідним першочергово на Кабінеті Міністрів розглянути дану проблему і зробити все для того, щоб Міністерство економіки вирішило проблему, яку воно само створило і дати можливість підприємствам працювати і розмитнювати свої автомобілі. Дякую.</p>
<p>&nbsp;</p>
<p>ГОЛОВУЮЧИЙ. Дякуємо, шановний пане Кривошея.</p>
<p>Будь ласка, народний депутат Купрієнко передає слово голові фракції Радикальної партії&nbsp; Олегу Ляшку.</p>
<p>&nbsp;</p>
<p>13:03:13</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України!&nbsp; Шановні колеги народні депутати! Щойно ви чули доручення Голови Верховної Ради секретаріату парламенту&nbsp; зареєструвати проект постанови&nbsp; за авторством народних депутатів&nbsp; України Олега Ляшка, Олега Березюка, Юлії Тимошенко, Віктора Вовка, Сергія Соболєва про розслідування корупції і офшорних компаній Президента України і вищих посадових осіб держави.&nbsp; Два тижні&nbsp; фракція&nbsp; Радикальна партія блокувала цю парламентську трибуну, вимагаючи початку парламентського розслідування. Два тижні провладні&nbsp; фракції, зокрема "Блок Петра Порошенка", блокували можливість реєстрації постанови у парламенті і початку парламентського розслідування. І лише сьогодні після того, коли ми принесли розкладачки до парламенту і поставили умову, що ми оголошуємо цілодобове блокування, нарешті&nbsp; процес рушив&nbsp; і Голова парламенту – дякую йому за це – дав доручення зареєструвати відповідний проект постанови про розслідування корупції Президента&nbsp; і його оточення.</p>
<p>Крім того, досягнута домовленість з Головою парламенту, що сам проект постанови про розслідування корупції Президента і його оточення буде розглянутий у парламенті наступного пленарного тижня у вівторок або в середу.</p>
<p>Тому ми знімаємо нашу вимогу про цілодобове блокування парламенту, оскільки частково результат досягнутий, постанова, я сподіваюсь, уже зареєстрована у парламенті і наступного вівторка&nbsp; фракція&nbsp; Радикальної партії продовжуватиме блокувати трибуну для того, щоб домогтися реєстрації тимчасової&nbsp; слідчої комісії. І друга наша вимога – це повернення пільгової ціни для газ на громадян.</p>
<p>Коли нам сьогодні прем'єр Гройсман "співає казки" про те, що 7 тисяч&nbsp; гривень – це ринкова ціна і нехай люди&nbsp; платять. Дайте громадянам ринкові зарплати і пенсії, і тоді вони будуть платити ринкові ціни на газ. А коли у нас півтори тисячі середня пенсія, дві тисячі середня зарплата, а ринкова ціна на газ 7 тисяч гривень за тисячу кубів, то в людей немає грошей, щоб платити цю ринкову ціну за газ. Парламент зобов'язаний розслідувати корупцію Президента, голови Національного банку, ми вимагаємо відставки міністра фінансів Данилюка, директора трьох офшорних компаній. Ми вважаємо, це ганьба, коли парламент два тижні відмовлявся виконувати свої обов'язки і розслідувати корупцію, ми не дамо жирним котам дрімати.</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Ми тільки налаштувалися провідувати вас весь наступний тиждень, а тут така от історія.</p>
<p>Наступний виступаючий, будь ласка, пан Арешонков від "Блоку Петра Порошенка". Прошу вас, шановний колего.</p>
<p>&nbsp;</p>
<p>13:06:40</p>
<p>АРЕШОНКОВ В.Ю.</p>
<p>Володимир Арешонков, 64 виборчий округ, Житомирщина. Шановні колеги, шановна пані головуюча, звертаюсь до вас з питанням, яке вважаю надзвичайно важливим, воно стосується, скажемо так, пошуку ефективної державної політики по використанню лісових природних ресурсів. І, на жаль, я змушений констатувати, що в цьому напрямку на сьогодні ми маємо величезні проблеми. До мене, як депутата мажоритарника, який представляє поліські області нашої держави, кожного тижня йдуть письмові звернення від жителів територіальних громад про те, що з їх точки зору зростає кількість незаконних лісових вирубок, зростає кількість транспорту, який вивозить лісові матеріали. І ми дивилися з вами нещодавно, і засоби масової інформації державні підтверджують факт, що незважаючи навіть на прийнятий нами закон на мораторій вивозу лісу кругляку за кордон, є спроби і це робити.</p>
<p>Сьогодні захаращені лісові наші масиви внаслідок не ефективних лісових порубок, а відповідно зростає загроза виникнення пожеж, а ви знаєте, що починається саме такий період.</p>
<p>Сьогодні не додає впевненості і те, що залишається розподіл між територіально-державним лісом, агропромислового комплексу, військовим і таке інше. Люди абсолютно законно ставлять питання: то чи є ефективна державна політика в цьому напрямку?</p>
<p>Я хочу сказати, що вітаємо ми перші кроки сьогодні Державного агентства, і звільнення керівника, і обрання, я дуже розраховую на&nbsp; конкурсних засадах за участю громадськості нового керівництва, сьогодні нарешті агентство визнало, що так звані "санітарні порубки" і все, що з цим пов'язано, потребують глибокого аналізу.</p>
<p>Тому я вважаю, шановні колеги, і ми маємо підтримати сьогодні всі абсолютно зусилля, які будуть спрямовані на вимогу розроблення ефективних дій агентства. Сьогодні має зрости комунікація між чиновниками, між тими, хто працює і в обласних управліннях, хто працює в районних державних і інших господарствах з органами місцевого самоврядування, тому що іноді навіть те, що робиться на законних підставах, люди не мають інформації, вони не розуміють, що відбувається. Тому і в цьому плані потрібно покращувати роботу.</p>
<p>Я переконаний, що спільними зусиллями ми унеможливимо виникнення величезної кількості загроз пожеж в цьому році, ми маємо наполягати на тому, щоб зросла відповідальність усіх за ці речі і за незаконні порубки. І переконаний, що тільки таким чином…</p>
<p>&nbsp;</p>
<p>ГОЛОВУЮЧИЙ.&nbsp; Дякуємо, шановний колего!</p>
<p>Наступний виступаючий – це Георгій Логвинський, "Народний фронт". Передає слово народному депутатові Олексію Мушаку. Прошу, будь ласка.</p>
<p>Після цього – народний депутат Шухевич, після Мушака.</p>
<p>&nbsp;</p>
<p>13:10:08</p>
<p>МУШАК О.П.</p>
<p>Доброго дня, шановні українці, доброго дня, шановні колеги, доброго дня, шановний пане головуючий! Я б хотів підняти тематику, насправді, про яку було дуже багато спекуляцій. І більш того, деякі політики взяли її на озброєння. Ця тематика стосується так званого "підвищення заробітних плат народним депутатам", про те, що їх підняли у три рази, і це якийсь був тренд.</p>
<p>Перш за все, я хотів би сказати, що не було ніякого підвищення заробітних плат в три рази, це було всього лиш повернення до рівня 2005 року, а саме 11 років тому назад отака була заробітна плата у народних депутатам. Тому це не було не підвищення, це всього лиш повернення до того, що було 11 років тому назад. Це раз. Це щоб ми зняли дискусію.</p>
<p>Друга історія. Я є прихильником послідовним, більше того, рьяным сторонником того, щоб державні службовці, в тому числі народні депутат, мали хорошу фінансову мотивацію. Поясню чому, тому що низька заробітна плата і велика... великі повноваження – це незмінний як би показник того, що в державі буде корупція завжди. Це можна прослідити від китайських династій, де маленькі заробітні плати адміністраторам призводили до великої корупції, до, в принципі, теперішньої української історії. Оскільки я хочу нагадати, що протягом 20 років завжди вважалося, що... чи навіть більше, 25 років вважалося, що повинна бути маленька мотивація, бо людина повинна служити державі. По факту ми бачимо те, що маємо наразі: неякісний державний апарат, неякісні послуги і, насправді, ми є одна з самих бідних країн світу. Тому фінансові мотивації, фінансова заробітна плата повинна відповідати тій відповідальності... повинна відповідати тим повноваженням і відповідальності, яку покладається на народних депутатів зокрема і&nbsp; на держслужбовців&nbsp; взагалі.</p>
<p>Більш того, я найближчим часом запропоную і хочу повідомити, що збільшити суттєво заробітну плату народним депутатам одночасно із збільшенням відповідальності народних депутатів. Що мається на увазі? Народний депутат, ми повинні створити умови для того, щоб народними депутатами ставали люди з бізнесу, люди з науки, конкурентні люди, які б могли за депутатську заробітну плату, насправді, абсолютно спокійно себе відчувати і щоб в політику йшли, в принципі, всі найкращі люди із суспільства, а не тільки ті, у яких уже є там мільйон, два, три, п'ять, сім. Таким чином ми зможемо побудувати якісний новий проєвропейський ефективний державний апарат. Дякую за увагу. Готовий до подальшої дискусії і до аргументації своєї позиції. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановний Олексію.</p>
<p>Будь ласка, шановний народний депутат Юрій Шухевич, Радикальна партія. І потім народний депутат Парасюк.</p>
<p>&nbsp;</p>
<p>13:13:14</p>
<p>ШУХЕВИЧ Ю.Р.</p>
<p>Український народе! Сьогодні, і не тільки сьогодні, вже довший час в Грозному триває розправа над двома українськими політичними в'язнями: Миколою Карпюком і Станіславом Клихом. Що це? Людей, яких викрали звідси, з України, повезли туди, в Росію, і тепер тільки за те, що вони українці, щирі українці, які були активними діячами в громадській і політичній діяльності, Росія в помсту за все: за свою невдачу на Майдані, за втрату України – хоче помститися на цих людях. Це на підставі якихось свідчень якогось кримінального злочинця, який народився десь в Сибіру, жив в Криму і був засуджений кілька раз, а потім втік таки в Росію і ще раз був за тяжкий злочин, за розбій засуджений, тепер він прийшов з повинною і каже, що він колись був в УНСО, Українській народній самообороні, що він приймав участь в першій і другій чеченських війнах. Це неправда, ця людина ніколи не була в Чечні, ніколи вона не воювала і ніколи не мала найменшого відношення до УНСО. Але він стає свідком, і на підставі тих фальшивих свідчень людей судять, їм загрожує тяжке покарання.</p>
<p>Україна не робить достатньо, не діє відповідно для того, щоб визволити українських політв'язнів. Якщо про Надю Савченко і також про Сенцова ще деколи говориться, робляться деякі рухи, і то, може, тільки тому що Надя Савченко є нашим колегою – депутатом Верховної Ради і членом Парламентської асоціації Ради Європи – ще говориться. Щодо інших політв'язнів, їх навіть забувають прізвища і я тут виню в тому і наше Міністерство закордонних справ, і уряд в цілому. От тут в парламенті ми тільки маємо підтримку фракції Радикальної партії. І це неподобство, ми повинні зробити все, щоб припинити цю наругу над українцями в Росії, ми повинні адекватно повести себе тут в Україні щодо агентів Кремля, які тут діють.</p>
<p>Слава Україні! Слава нації!</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Героям слава!</p>
<p>Шановний пане Шухевичу, дякуємо, що ви привернули увагу до такої надзвичайно важливої теми. В той же час хочу запевнити вас, що питання звільнення політв'язнів, яких на сьогодні 12 отримуються в тюрмах Російської Федерації, знаходяться на особистому контролі і Президента і Міністерства закордонних справ. А ми дуже сподіваємося, що найближчим часом будуть позитивні новини щодо звільнення пана Солошенка і пана Афанасьєва, Геннадія Афанасьєва, так само боремося за звільнення Надії Савченко. Але ви праві в тому, що після того, як вступить вирок в силу проти Карпюка і Клиха патріотів Україні, потрібно активізувати зусилля, щоб вони повернулись в Україну.</p>
<p>Дякуємо.</p>
<p>І, будь ласка, Володимир Парасюк, до слова. Потім – Мустафа Найєм.</p>
<p>&nbsp;</p>
<p>13:16:58</p>
<p>ПАРАСЮК В.З.</p>
<p>У Миколи Карпюка завтра день народження. Одним словом, я думаю, що завтра буде достойно піти в церкву і помолитися за всіх політв'язнів і за Миколу, які зараз перебувають в цій країні, якщо її можна назвати країною, Росія.</p>
<p>Я попрошу, якщо можна буде, 30 секунд добавити.</p>
<p>Я би хотів поговорити про свій округ, про 122 округ, Яворівщина, Жовківщина, це моя батьківщина. Недавно на один з контрольно-пропускних пунктів в Кракові приїжджав Прем'єр-міністр України Гройсман Володимир Борисович і також був голова адміністрації Олег Синютка. Ми підняли питання доріг і Прем’єр-міністр дав доручення голові адміністрації розібратися в ганебному і в жахливому становищі наших доріг.&nbsp; Про що йде мова?</p>
<p>21-22 травня в селі Крехів буде відбуватися відпуст, де приїдуть дуже багато гостей з-за кордону, де приїде духовенство з цієї країни. Але мені дуже прикро уже 25-й рік&nbsp; дивитися, по яких дорогах вони туди їдуть. Ви знаєте, вже про цю дорогу складають такі жарти, що це спеціально Україна лишила дорогу в такому стані, щоб ми показували німцям, полякам, які були дороги під час війни.</p>
<p>Тому, Олег Михайлович, вам Прем’єр-міністр дав доручення, прошу його виконати і хоч би якось посприяти тому, щоб люди нормально могли добратися до Крехівського монастиря.</p>
<p>Але також я хочу підняти питання інших доріг у Яворівському, Жовківському районі, адже це прикордонні регіони. На цю територію заїжджають вантажні автомобілі і вже потім&nbsp; роз'їжджаються по всій Україні, там шалене навантаження на дорожнє полотно. І воно, звичайно, що завжди потребує ремонту, підтримки. Тому я хочу наголосити на таких дорогах, які&nbsp; зараз обов'язково треба робити, які полегшать добирання до тих чи&nbsp; інших&nbsp; контрольно-пропускних пунктів, зменшить черги. В першу чергу, це дорога Рава-Руська–Немирів–Краківець–Судова Вишня, це дорога Мостиська–Краківець. Також є&nbsp; дороги, які ідуть на контрольно-пропускний пункт в сторону Нагачіва, тобто дорога Яворів–Нагачів, також потрібно її відремонтувати і також потрібно показати всій Європі, що ми не тільки на словах робимо реформи і робимо для нашої&nbsp; країни щось&nbsp; добре.</p>
<p>Тому&nbsp; я попрошу, щоб пані Ірина дала розпорядження, щоб оці дороги, які я назвав…</p>
<p>&nbsp;</p>
<p>ГОЛОВУЮЧИЙ. 30 секунд дайте, будь ласка, завершити.</p>
<p>&nbsp;</p>
<p>ПАРАСЮК В.З. Так. …щоб сформували депутатський запит і щоб був якийсь результат, а не тільки&nbsp; пусті слова.</p>
<p>І хочу накінець нагадати. У нас дуже часто&nbsp; приїжджають голови адміністрацій, депутати і розказують, що вони роблять дороги. По-перше, дороги роблять не депутати, дороги роблять&nbsp;&nbsp; фірми, які виграють тендер, а гроші дають громадяни України, тобто зі сплати податків. Тому, будь ласка, не робіть собі такої дешевої реклами. І робити дороги – це не є якісь досягнення… <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу, виступ народного депутата оформити як депутатське звернення щодо запиту. Це ви самі, пане Володимире, маєте їх оформити, запити.</p>
<p>Будь ласка, народний депутат Мустафа Найєм, "Блок Петра Порошенка". Наступний – Ігор Луценко.</p>
<p>&nbsp;</p>
<p>13:21:01</p>
<p>НАЙЄМ М.</p>
<p>Шановні колеги, шановні виборці! Останніми днями ми дуже часто зустрічались з іноземними політиками, дипломатами. І дуже часто піднімалось питання щодо виборів в Донецькій і Луганській області на тих територіях, які зараз окуповані. Я скажу чесно, ці питання, які піднімаються, трошки обурюють мене як журналіста колишнього, як політика, як просто громадянина України.</p>
<p>Справа в тому, що ті умови, які нам зараз пропонуються, ані нелегітимні і повністю абсурдні. Нам зараз пропонують проведення виборів на територіях, на яких немає контролю над кордоном з боку української сторони. Таких прецедентів не було ніколи ані в історії світу, ані в історії Європейського Союзу. Той процес, який нам зараз пропонують, повністю руйнує будь-які міжнародні норми щодо контролю України над цими територіями. Я вважаю, що те, що зараз нам пропонується, це ще одна махінація міжнародним правом.</p>
<p>І я б хотів нагадати, що ніхто, жодна країна не хоче нам зараз давати ніякі гарантії, що Мінські угоди будуть виконуватись після того, як проведуться вибори. Нам кажуть про те, що кордон буде контролюватися після того, як ми проведемо вибори. Але, вибачте, Мінські угоди підписані, я ще раз нагадаю, колишнім Президентом України Леонідом Кучмою, паном Зурабовим і швейцарським політиком. І ці угоди мають бути виконуватись. Так нам обіцяють. Але я нагадаю, що Будапештський меморандум, який був підписаний президентами трьох великих країн: Сполучених Штатів, Великобританії, Франції, не виконаний досі. В нас немає ніяких гарантій, що після того, як будуть проведені вибори, хтось змусить російських окупантів і російські війська вийти з території Донецької, Луганської області, передати під контроль цю територію Україні.</p>
<p>Більше того, з точки зору міжнародного права і українського права проведення виборів в ситуації, коли ми не контролюємо територію, коли ми не можемо контролювати безпеку на цій території, це повний абсурд. І вводити такі норми зараз – це просто небезпечно. Те що зараз робе міжнародні наші партнери, на жаль, ставить під загрозу стабільність в країні. Справа в тому, що, якщо такий закон або така норма буде винесена в парламент, це призведе до сутичок під парламентом, свідком чого ми були сьогодні вже… в нашій країні під Радою, коли прийшов батальйон "Азов", який фактично сьогодні вже дав попереджувальний сигнал, що будуть такі акції і в подальшому.</p>
<p>Тому, я вважаю, що в даній ситуації ініціювати такі історії можна тільки за однієї умови, якщо міжнародні партнери висунуть конкретний план дій, яким чином будуть виконуватись Мінські угоди після виборів. Коли ми побачимо, хто саме, яка країна, які представники будуть там забезпечувати безпеку під час виборів, після виборів і яким чином Російська Федерація заплатить, якщо не буде виведення військ з нашої території, не буде переданий контроль, границя нам.</p>
<p>І я думаю, що таку точку зору підтримує мій колега Сергій Лещенко,&nbsp; який теж хоче вступити з цього приводу.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую, шановний колега.</p>
<p>Будь ласка, Ігор Луценко.</p>
<p>&nbsp;</p>
<p>ГОЛОС ІЗ ЗАЛУ. Репліка!</p>
<p>&nbsp;</p>
<p>ГОЛОВУЮЧИЙ. Репліка, якщо залишиться час, після обговорення. В "різному" обов'язково дам.</p>
<p>&nbsp;</p>
<p>13:24:16</p>
<p>ЛУЦЕНКО І.В.</p>
<p>Шановні друзі! Шановні колеги! Шановні українці! Шановні кияни! А пам'ятаєте, що першою річчю зробив Янукович у Києві, коли прийшов до влади? Першою річчю Янукович пішов і домовився з забудовницькою мафією в Києві. І парад незаконних будівництв в столиці продовжився. Продовжували нищити зелені насадження, продовжували нищити історико-культурну спадщину "тітушки", продажна міліція.</p>
<p>&nbsp;А що зараз?&nbsp; Прийшов Порошенко. Прийшов його Кличко на Київ. І забудовницька мафія швиденько побігла і домовилася. Войцеховський, Непоп, інші їхні колеги, Микитась, продовжують будувати. Продовжується нищення Києва, столиці, міста. У людей забирають двори, дитячі майданчики. Так само бачимо "тітушки". І тепер уже продажна поліція.</p>
<p>Звісно ми з цим тут, депутати, не миримося. Цього понеділка ми покликали всіх причетних чиновників, і була дуже жорстка з ними розмова, і перший результат був вже наступного дня. Заборонили, прекратили будівництво на Микільській Слобідці, за яким, як кажуть, стоїть один із друзів Президента Порошенка пан Кононенко. Але знаєте, що ми з колегами вияснили. От, я зараз вам зачитаю скільки відомств ми покликали.</p>
<p>Мінрегіонбуд, Мінкульт, Мінекології, Мінсоцполітики, Міндоходів і зборів, Міністерство внутрішніх справ, Аргбудінспекція, прокуратура, Держкомзем. Стоп! Мабуть, уже достатньо. Що фактично депутати змушені були формувати свій альтернативний, антизабудовний уряд у себе. Це нормально? Це не є нормально.</p>
<p>Тому ми, міжфракційне об'єднання "За Київ", яке, власне, проводило цей захист в понеділок, ми зараз звертаємося до пана Гройсмана, до глави Кабінету Міністрів: будь ласка, сформуйте міжвідомчу робочу групу, міжвідомчий орган по боротьбі з незаконними забудовами не тільки на рівні Києва, а на рівні всієї країни. І ми вам обіцяємо, що ті депутати, котрі розуміють глибину всієї проблематики всіма своїми повноваженнями, депутатськими своїми мандатами зроблять все, щоб цей орган був успішний. Закликаю уряд давайте об'єднуватися, щоб захищати наших співгромадян.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>&nbsp;</p>
<p>Будь ласка, позафракційний народний депутат Матківський до слова запрошується. Після нього народний депутат Кодола Кривошеї передає слово.</p>
<p>&nbsp;</p>
<p>13:27:22</p>
<p>МАТКІВСЬКИЙ Б.М.</p>
<p>Доброго дня, пані головуюча! Доброго дня, шановні колеги народні депутати! Доброго дня, український народ! Богдан Матківський, 121-й виборчий округ, "Народний контроль".</p>
<p>У своєму виступі хотів би привернути увагу все ж таки до свого округу, а саме до міста Борислава і до ситуації, яка склалася на Чорновола, 12. Про що мова йде? Я коротко розкажу про місто Борислав. Це є місто, яке одне із перших, а по деяких даних це є перше місто у світі, яке почало видобувати нафту.</p>
<p>Так ось,&nbsp; на сьогоднішній день, саме в цьому будинку витік нафти іде з-під будинку. Уявіть собі: ви виходите з дитиною на вулицю і замість того, щоби (якщо падав дощ) вступити в калюжу, ви вступаєте в нафтову калюжу. Це було би все добре, якщо би, це був би надлишок цієї нафти, але&nbsp; свердловини, насправді, уже не дають цієї рентабельності, і "Укрнафта" зобов'язана&nbsp; їх нерентабельно викачувати. І якщо призупиняється викачка нафти – вся нафта іде наверх, на поверхню. Це дуже гостра проблема&nbsp; і саме&nbsp; цей будинок потребує переселення місцевих мешканців, на що, на мої запити, на мої звернення, які я писав, ніхто не хоче зайнятися&nbsp; цим питанням.</p>
<p>Тому я саме хочу попросити пані головуючу, щоби мій виступ був депутатським запитом до Прем'єр-міністра України і щоби цю проблематику в подальшому вдалося вирішити. Бо насправді, не тільки сама наявність нафти, а мова йде і про ці пари, які виділяються нафтою, яка виходить наверх. Неможливо жити в будинку і дихати цим, а люди там на сьогоднішній день живуть в цьому місці. І це тільки перший поштовх тому&nbsp; що йде літо, а нафта зараз, під час літа, і будуть і інші будинки з під-яких&nbsp;&nbsp; буде виходити нафта, і ця проблема буде по цілому місту тому це екологічна можлива катастрофа в майбутньому на ціле місто.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, до слова народний депутат Кривошея. І після цього - народний депутат Артеменко від&nbsp; Радикальної партії.</p>
<p>&nbsp;</p>
<p>13:29:47</p>
<p>КРИВОШЕЯ Г.Г.</p>
<p>Дякую, шановні колеги.</p>
<p>Геннадій Кривошея,&nbsp; фракція&nbsp; "Народний фронт". Сьогодні я хотів би&nbsp; звернутися&nbsp; в черговий раз до представників саме засобів масової інформації. Нещодавно з'явилася інформація на сайті досить популярному і який викликає довіру, на "Українській правді" стосовно нашого колеги, мого колеги Дмитра Сторожука.</p>
<p>Шановні колеги!&nbsp; Я хотів би звернутись.&nbsp; Шановні пани журналісти, я хотів би звернути вашу увагу на те, що та інформація, яка є на даній електронній сторінці, ну по-перше, вона вже застаріла і вже місяць ця фейкова інформація гуляла в Інтернеті, і викликала тільки сміх відносно мого колеги.</p>
<p>По-друге, я хотів би, щоб ви звернули все-таки увагу на те, що там зображено, на ті фотографії змонтовані і тому подібне. Тому що це передрукована інформація, вона не несе ніякої, не просто правди, вона несе просто неправдиву інформацію і заплямовує чесне ім'я мого колеги, товариша Дмитра Сторожука. З Дмитром Сторожуком особисто я знайомий вже не один рік, Дмитро Сторожук і всі багато про це знають, представники багатьох політичних сил, відстоював досить сильно в судах інтереси і захищав майданівців, автомайданівців під час подій 2014-го, 2013-х років. Тому я хотів би, щоб та інформація, яка на сьогоднішній день є у нас в засобах масової інформації, була однозначно спростована.</p>
<p>Разом з тим, я хотів би звернутися до засобів масової інформації, до журналістів. На сьогодні досить важливим і актуальним є&nbsp; те, що ви висвітлюєте в засобах масової інформації. Тільки дякуючи тому, як ви висвітлюєте цю інформацію, люди можуть і Україна може, і весь світ може дізнаватися саме правду. Я хотів би, щоб ви не звертали увагу на те, що якісь окремі персони чи якісь окремі люди, відстоюючи інтереси олігархів, кидають такі провокативні заяви в засоби масової інформації і потім їх підхоплюють, і виставляють на загал всьому люду.</p>
<p>Разом з тим, я хотів би попросити вас, наскільки я знаю, ніхто не брав ніяких особистих заяв у Дмитра Сторожука. Я пропоную, в принципі, засобів масової інформації звернутися також до Дмитра Сторожука, який підтвердить цю інформацію про те, що я сказав, і це буде чесно, це буде порядно. Я сам один раз вже стикався з тим, що мене особисто, мене було звинувачено у кнопкодавстві в цьому залі, потім на наступний день ця інформація була спростована. Я знаю, що таке бути тим, на кого виливається грязь, і коли на тебе твої ж виборці дзвонять, і кажуть, Геннадій Григорович, як таке може бути?</p>
<p>Дмитрові досить не приємно і мені також, як моєму колезі, як колезі по фракції, товаришу, досить прикро, що така сталася ганебна ситуація. І я дуже прошу всіх, хто якимось чином причетний до цього питання, виправити цю ситуацію і в дійсності показати, що засоби масової інформації, журналісти, які працюють в Україні, це люди, які заслуговують на чесність, на порядність, на повагу, в першу чергу, мабуть…</p>
<p>&nbsp;</p>
<p>ГОЛОВУЮЧИЙ. Дякуємо, шановний колего!</p>
<p>Будь ласка, пан Артеменко, і потім позафракційний&nbsp; Андрій Іллєнко.</p>
<p>&nbsp;</p>
<p>13:33:04</p>
<p>АРТЕМЕНКО А.В.</p>
<p>Шановний народ України, шановні народні депутати! Вже більше року наша&nbsp; фракція домагається відставки керівника Національного банку України пані Гонтаревої. На жаль, "воз і нині там", а шановна пані сидить на вулиці Грушевського.</p>
<p>Те, що відбувається з банківським сектором України, це повна ганьба. Всі ми бачимо, що у керівництва&nbsp; Департаменту вкладів Національного банку зараз знаходиться, фактично, чверть національного бюджету країни. За останній час НБУ активно займається тим, що ліквідовує, фактично, "зачищає" фінансовий ринок країни.</p>
<p>Але те, що відбулося два тижні тому з банком "Хрещатик"&nbsp; переповнює чашу нашого&nbsp; терпіння. Питання до підходів НБО взагалі завжди виникає питання, а те, що сси лаючись на постанову… на 76-у статтю Закону "Про банки і банківську діяльність" НБУ, фактично, припинив діяльність банку "Хрещатик" в той час, коли всі показники фінансової діяльності демонстрували фінансову стабільність і фінансове покращання, а головне, 308 тисяч киян, а це знає мільйони киян, зараз втратили свої заощадження, тому що так звані "двохсоттисячники" не покриють всі ті гроші, які залишилися на депозитах цього банку.</p>
<p>Тому в мене є пропозиція, і я хочу зараховувати мій виступ як офіційний депутатський запит, до Національного банку, до Генерального прокурора, до Комітету&nbsp; по фінансовому моніторингу, і звертаюсь, що в тій ситуації, яка склалася, неможливо довіряти НБУ в частині аудиту показників банку. І я пропоную призначити незалежну експертизу, власне, тих показників, які&nbsp; були на час припинення діяльності банку і є, існують зараз, а головне, дебітори, ті вкладники, які ще є зараз в банку, вони готові "підставити своє фінансове плече" і надати мільярд гривень в статутний&nbsp; фонд банку для того, щоб забезпечити його подальшу діяльність, не ліквідовувати.</p>
<p>З метою розв'язання цієї ситуації необхідно скласти експертизу і залучити до його роботи відомих, свідомих фахівців банківської діяльності. Наприклад, це може бути&nbsp; Олександр Савченко, людина, якої точки зору довіряє суспільство. Тільки за результатами цієї експертизи можна буде прийняти рішення щодо подальшої долі&nbsp; банку. А до закінчення експертизи не приймати рішення стосовно ліквідації КБ "Хрещатик", до чого, судячи по всьому так наполегливо веде НБУ.</p>
<p>Тиждень тому пройшло спільне засідання Комітету по фінансовій діяльності і Комітету&nbsp; по корупції, на якому було прийнято рішення передати всі документи стосовно припинення діяльності банку "Хрещатик" до правоохоронних органів для того, щоби зробити не тільки депутатський контроль, а також і правоохоронні органи втрутилися в цю ганебну ситуацію.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу оформити виступ народного депутата як звернення Щодо запиту, шановний пане Артеменко, це має сам депутат все ж таки оформляти.</p>
<p>Народний депутат Іллєнко, потім – Дмитро Лінько від Радикальної партії.</p>
<p>&nbsp;</p>
<p>13:36:15</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода", місто Київ. Шановні колеги, почати я хочу свій виступ, як уже сьогодні кілька виступаючих це зробили, для того, щоби ще раз наголосити, що ми маємо підтримувати&nbsp; всіх українців-політв'язнів в Російській Федерації. І можемо постійно і наголошувати, і повинні постійно наголошувати на тому, що ці всі звинувачення є абсолютно абсурдними і так, як це відбувається, щодо Миколи Карпюка, Станіслава Клиха і багатьох, багатьох інших, Надії Савченко і багатьох інших, які зараз перебувають в ув'язненні в Росії. Ми маємо постійно про це говорити і всім, чим можемо, допомагати їм для того, щоби це припинилося, їхнє страждання припинилося.</p>
<p>А виступити я хотів з приводу того, що ми бачимо і навіть в українських засобах масової інформації постійні повідомлення про те, що в&nbsp; Європейському Союзі, а саме, в єврокомісії активно іде сьогодні такий процес, що би знову на невизначений термін відтермінувати отримання&nbsp; Україною безвізового режиму.</p>
<p>І ви знаєте, українська влада дуже часто робила те, що в українців не прийнято робити, казати "гоп", не перескочивши чоп, як у нас є такий в Україні вислів. Тому що звинувач.... власне, постійно були&nbsp; звинувачення про те, що&nbsp; ті, хто говорити, що ще, на жаль, немає в Україні безвізового режиму і не треба вішати собі вже медаль за це і піаритися на цьому, а треба все-таки довести&nbsp; цю справу до кінця, їх звинувачували в тому, що вони, там, говорять неправду. Так от, на превеликий жаль, і уже це навіть посол України при Євросоюзі Микола Точинський визнав в своєму інтерв'ю, що такі процеси є. І багато хто в Європі, переважно це представники так званої Старої Європи: Німеччини, Франції, Нідерландів, - вони ставлять питання про те, що, можливо, не треба давати Україні безвізовий режим, давайте знову почекаємо, не зрозуміло чого, не дивлячись на те, що Україна виконала всі свої зобов'язання щодо Плану дій по візовій лібералізації. Але це повинно нам перш за все говорити про те, що ми маємо в Європі концентрувати свої зусилля і об'єднуватися з нашими справжніми союзниками, а це країни балто-чорноморського регіону, це країни, як разом з нами мають схожу геополітичну ситуацію, схожу історичну долю, і саме вони є нашими природними союзниками, разом з якими ми можемо протистояти як імперському наступу Москви, так і оцій байдужості країн Старої Європи, яка вже думає лише про свої якісь економічні інтереси, забуваючи про уроки ХХ століття в Європі.</p>
<p>Тому це питання є надзвичайно важливим, і, замість того щоб сьогодні тиснути на Україну і вимагати приймати закон про вибори на окупованих територіях, ми маємо розуміти, що ми маємо об'єднуватися зі справжніми союзниками і разом з ними відстоювати свої спільні інтереси і суверенітет. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Дмитро Лінько від Радикальної партії. І після – шановний депутат Головко, позафракційний.</p>
<p>&nbsp;</p>
<p>13:39:27</p>
<p>ЛІНЬКО Д.В.</p>
<p>Дмитро Лінько, Радикальна партія. Шановні колеги, шановний головуючий, шановні українці! На цьому тижні парламент прийняв дуже важливе рішення щодо перейменування цілого ряду міст України. Це є шлях декомунізації, ми йдемо в правильному напрямку, це є одним з елементів тієї гібридної війни, яку ми ведемо з нащадками комуністів – Російською Федерацією. Перейменувати місто Дніпропетровськ в Дніпро – це дуже було важливе рішення. На жаль, мій рідний Кіровоград чекає ще досі перейменування. І ми сподіваємося, що нарешті парламент все ж таки знайде потрібні голоси для того, щоб перейменувати. І вже узгоджена назва "Кропивницький", на честь великого діяча театрального, який започаткував український театр, жив і працював в Кіровограді. І я сподіваюся, що нарешті Кіровоград отримає справжню українську назву. Проте&nbsp;&nbsp;&nbsp; в моєму рідному Кіровограді не тільки проблеми іменування, є і більш нагальні і актуальні проблеми, про які я хотів би сказати.</p>
<p>На минулому тижні я перебував з робочим візитом і в пологовому будинку номер 2, де я народився, який сьогодні є на межі зникнення. В Кіровограді 2 пологових будинки, але через от ту так звану медичну реформу, яка насправді є просто скороченням і знищенням медицини в Україні, його намагаються скоротити і в Кіровограді залишити лише один пологовий будинок, на 250 тисяч населення лише один пологовий будинок, задумайтеся, який може приймати матерів і лікувати матерів. Це знищення фактично нашого майбутнього, тому що там саме мають народжуватися, лікуватися і доглядатися наші діти.</p>
<p>І я сьогодні вимагаю у міської влади все ж таки знайти необхідні 9 мільйонів, всього-на-всього 9 мільйонів гривень для того, щоб профінансувати цей заклад медичний. Так само як і профінансувати медичні заклади в Знам'янці, де сьогодні фактично закривається залізнична лікарня, об'єднуючись з іншою лікарнею. Тобто по всій Україні, по всій області по моїй рідній Кіровоградщині відбувається знищення і закриття медичних центрів, це неприпустимо.</p>
<p>Радикальна партія виступає принципово проти закриття лікарень, ми виступаємо за те, щоб українці мали право на медичне забезпечення.</p>
<p>Друга проблема, з якою я постійно виступаю з цієї трибуни, це третій місяць вже на центральній площі Кіровограда живуть мешканці двох гуртожитків, вимагаючи того, щоб їм дали право приватизувати свої гуртожитки. Парламент ухвалив законопроект, який це дозволяє зробити і сьогодні ми дізналися про те, що Президент ветував цей законопроект, який би дозволив близько 500 тисячам громадян України, які проживають в гуртожитках, отримати право власності на свої кімнати, де вони живуть вже більше 10 років.</p>
<p>Я вимагаю від парламенту і Радикальна партія звертається до парламенту, щоб ми подолали вето Президента і щоб українці мали право на своє житло, яке вони здобували роками, працюючи на заводах.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Михайло Головко, Тернопільщина запрошується до виступу на трибуну.</p>
<p>&nbsp;</p>
<p>13:42:40</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода". Шановні колеги, шановні виборці, я би хотів звернути увагу на ту ситуацію, що, на жаль, але&nbsp; в органах влади в нас сьогодні перебуває велика кількість агентури КГБ, велика агентура Російської Федерації, яка представлена в органах влади, яка свідомо знищує нашу державу зсередини. І тому хотів наголосити на цей випадок, який в нас є. Це до мене звернулася патріотична громадськість Мелітополя, Запоріжжя, про те, що їхній мер Мінько Сергій Анатолійович є явним сепаратистом, який підтримував акції щодо Російської Федерації, який під час виборів закликав підписати договори з Митним союзом, з Російською Федерацією. Зараз займає антиукраїнську позицію і є міським головою Мелітополя.</p>
<p>І тому я би хотів продемонструвати, щоби ви включили відео, показати, як він, наявні фактори, відстоює інтереси не України, а Росії, і займаючи антидержавну позицію. Будь ласка, включіть відео.</p>
<p><i>(Трансляція відеозапису) </i></p>
<p>&nbsp;</p>
<p>ГОЛОСИ ІЗ ЗАЛУ. Ганьба!</p>
<p>&nbsp;</p>
<p>ГОЛОВКО М.Й. Олег Валерійович, я хочу сказати, оце такі ганебні фактори, що сьогодні міський голова Мелітополя, який є явним сепаратистом, і ми бачимо повне ігнорування і замовчування з правоохоронних органів. Ні Служба безпеки, ні Грицак, ні прокуратура, ні МВС&nbsp;– жодним чином ніхто не реагує. Я закликаю порушити кримінальну справу, розібратися і дійсно цю особу притягнути до відповідальності. Адже сьогодні ми відстоюємо клаптик кожної української землі. Сьогодні наші солдати гинуть на сході, захищаючи Україну, а її зсередини підривають якраз такі сепаратисти.</p>
<p>Тому закликаю сьогодні правоохоронні органи негайно втрутиться в ту ситуацію, розібратися і притягнути його до відповідальності.</p>
<p>Слава Україні!&nbsp;</p>
<p>&nbsp;</p>
<p>ГОЛОВУЮЧИЙ. Прошу як депутатське звернення оформити виступ народного депутата. <i>(Шум у залі) </i>Мікрофон у вас не працює</p>
<p>Звернення депутатське, як депутатське звернення оформити прошу виступ народного депутата Михайла Головка.</p>
<p>Позафракційний народний депутат Юрій Дерев'янко запрошується.</p>
<p>&nbsp;</p>
<p>13:45:59</p>
<p>ДЕРЕВ’ЯНКО Ю.Б.</p>
<p>Юрій Дерев'янко, політична партія "Воля". Шановна президія! Шановні колеги! Шановні українці! Партія "Воля" виступає категорично проти проведення приватизації стратегічних державних підприємств зараз. Це є цинічним намаганням роздеребанити залишки державної найкращої власності. "Воля" вважає не припустимим продавати саме зараз стратегічні підприємства за безцінь під час війни і під час глибокої економічно кризи. За таких умов цю державну власність можуть купити лише або олігархи, які причетні до корупційних схем або люди, які наближені до влади. Ми припускаємо, що процес приватизації по українські виглядав приблизно так:&nbsp; Коломойський, Ахметов, Фірташ, Льовочкін, разом з Яценюком, Порошенком склали, сіли за стіл, склали список, передали цей список до уряду і в результаті ми отримали законопроект 4536 і в результаті, дехто поклав око на "Укрспирт", хтось – на "Артемсіл", хтось – ще на 372 підприємства з агропромислового комплексу, ще 17 з транспортної галузі, серед яких, я підкреслюю, є морські порти.</p>
<p>Що хочуть скупити олігархи?&nbsp;</p>
<p>"Укрспирт" до прикладу. Це монопольне підприємство на ринку етилового спирту, яке беззаперечно повинно бути виключно прибутковим. І сьогодні, якщо держава керує цим підприємством ефективно, вона має додаткові важелі для того, щоби збирати акцизний податок з алкоголю, маючи монополію у державний власності.&nbsp;</p>
<p>Наступний. "Одеський припортовий завод". Кабмін має намір його починати продавати з 500 мільйонів доларів, хоча були раніше і виставлялись і за мільярд і більше ціни, і очевидно, що хтось або з оточення Яценюка&nbsp; або Порошенка цей завод придбає.</p>
<p>Партія "Воля" засуджує той факт, що новий демократичний уряд Гройсмана одразу після двократного підвищення цін на газ зразу перейшов до приватизації найбільш стратегічних об'єктів: морські порти, "Одеський припортовий", "Центренерго", "Укрспирт".</p>
<p>Чому сьогодні Президент Порошенко не може продати свій власний актив протягом двох років? Тому що немає покупця, немає ринку, немає справедливої ціни. Тому що сьогодні найвища влада і Президент в тому числі підтримує продаж. Чому він підтримує продаж і всіх цих стратегічних державних підприємств, і чому підтримує продаж "Центренерго", і "Укрспирту", і всіх інших? І за безцінь, саме головне.</p>
<p>Партія "Воля" вимагає встановити до закінчення війни жорсткий мораторій на продаж. Ми вимагаємо після завершення мораторію продавати виключно через ІРО за процедурами світових бірж через ІРО і через аудити, через виставлення цих пакетів на біржі, через абсолютно прозорі процедури.</p>
<p>Якщо активи, які сьогодні мають реальну цінність реалізувати хоча би через 2 роки після відновлення економіки, після припинення війни, то є шанс, що ці підприємства будуть продані в 2, в 3, в 4 рази більше.</p>
<p>Сьогодні влада хоче продати це за безцінь, розрахуватись з олігархами або самими купити, здійснюючи таким чином антидержавну, антиукраїнську політику. Дякую вам за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Мепарішвілі передає слово народному депутату Кривошеї.</p>
<p>&nbsp;</p>
<p>13:49:20</p>
<p>КРИВОШЕЯ Г.Г.</p>
<p>Дякую. Народний депутат відповідно до Регламенту може передати слово будь-якому колезі народному депутату. Дякую. Геннадій Кривошея, фракція "Народний фронт".</p>
<p>Шановні колеги, я сьогодні… <i>(Шум у залі) </i>&nbsp;Я прошу, шановні колеги, не… По-перше, я хотів би… В той час, коли я виступав відносно інформації по Дмитру Сторожуку, я хотів би зараз уже подякувати "Українській правді", яка спростувала під час мого виступу вже відразу і взяли відповідну інформацію в телефонному режимі і поспілкувались з Дмитром Сторожуком. Я хотів би подякувати "Українській правді" і іншим засобам масової інформації, які підтримали інформації про спростування тих заяв, які лунали в засобах масової інформації стосовно нашого колеги від "Народного фронту".</p>
<p>Дуже дякую. Мені приємно, що в нас досить активно так реагують засоби масової інформації і конструктивно підходять до відповідної інформації.</p>
<p>Разом з тим, я хотів би звернути увагу, що так, я надіюсь, по моєму виступу буде працювати Генеральна прокуратура, те що стосується "ЄДАПСу", відносно поданих заяв&nbsp; від&nbsp; Міністерства внутрішніх справ.&nbsp;</p>
<p>Разом з тим, я б хотів звернути увагу&nbsp; на те і хочу надіятись відносно того, що буде працювати і Кабінет Міністрів, і зокрема Київська обласна&nbsp; адміністрація відносно тих коштів, які необхідно виділити на проведення ремонтних робіт досить термінових і обов'язкових в Богуславському районі, в місті Богуслав для ремонту саме мосту через річку Рось. Досить актуальне питання: більше 30 років цей міст не ремонтувався, не проводились ніякі капітальні ремонтні роботи крім заміни асфальту. І на сьогодні він знаходиться, за висновками пожежних інспекцій – знаходиться в занедбаному стані і потребує капітального ремонту.</p>
<p>На сьогоднішній день, на жаль, мажоритарний депутат по даному округу Олександр Онищенко не працює тому що тільки він як мажоритарний депутат може внести, виявляється, зміни і пропозицію до соціально-економічного розвитку для того, щоб ці кошти були виділені. Тому я хотів би ще раз звернутися до&nbsp; Кабінету Міністрів&nbsp;&nbsp;&nbsp; і звернутися до голови обласної адміністрації і обласної ради все-таки знайти можливість виділити&nbsp; нещасних 9 мільйонів гривень. Частину грошей додатково готова надати міська, Богуславська міська рада. Загальна вартість ремонтних робіт, на сьогоднішній день. ще встановлюється, але&nbsp; це ті кошти, які терміново потрібні звичайним, простим&nbsp; людям, звичайному, простому народу.</p>
<p>Шановні друзі! Якщо є, вибачте на слові "дірка в асфальті",&nbsp; то ми, максимум, можемо провалитися до землі. А якщо&nbsp; не&nbsp; буде&nbsp; мосту, то людина, не дай Бог, може і пошкодити&nbsp; своє здоров'я, і не дай Бог, може і загинути. Тому, це досить важливі об'єкти стратегічні – мости, які потребують першочергово, під час&nbsp; проведення відповідних і виконання&nbsp;&nbsp; відповідних програм по соціально-економічному розвитку.</p>
<p>Разом з тим, я хотів би закцентувати&nbsp; увагу на територіальні&nbsp; громади, які на сьогоднішній день об'єднуються і хочуть розпочати працювати в&nbsp; Богуславському районі Київської області. Це Медвинська територіальна громада&nbsp; і вже проводились неодноразові засідання…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Ви знаєте, шановні колеги, народний депутат Кірш не передає слово народному депутату Кривошеї. Тому запрошую його з радістю до трибуни.&nbsp; Будь ласка.&nbsp;&nbsp;</p>
<p>&nbsp;&nbsp;&nbsp;&nbsp;&nbsp;</p>
<p>13:52:41</p>
<p>КІРШ О.В.</p>
<p>Думали, Кривошея п'ятого разу буде? Ні, не буде.</p>
<p>Шановні панове,&nbsp;&nbsp; найвеличезніший злочин, який може тільки бути в господарській сфері – це несплата заробітної плати. Саме це робиться на Харківському авіазаводі, заборгованість вже складає більш ніж 60 мільйонів гривень, не нараховується стаж до Пенсійного фонду. Тобто люди не мають ніяких прав, не можуть також працевлаштуватися в іншому місці, бо вони формально не звільнені, вони просто не отримують, тупо не отримують, заробітну плату з 2014 року.</p>
<p>Я звертався з запитами і до прокуратури, там відкрито кримінальну справу, і до підприємства, підприємство каже, що лише тоді сплачуватиме заробітну плату, коли будуть гроші водночас для всіх. Це просто знущання над працівниками, бо ні сплачується, взагалі, нічого, не нараховується трудовий стаж. Тобто люди не мають ніяких прав, підприємство нічого не робить. Прошу врахувати мій виступ, як депутатський запит до Генерального прокурора України. Прошу також проінформувати, на якій стадії зараз знаходиться кримінальна справа щодо невиплати заробітної плати працівникам авіазаводу?</p>
<p>І хочу завершити зовсім питанням з іншої теми, воно теж стосується Харкова, але воно стосується футболу. Зникає харківська команда "Металіст", якій майже 100 років, зараз ця команда не отримала атестату, втрачає професійний статус, може зникнути з футбольної карти України. Харків терміново шукає спонсорів для єдиної футбольної команди, другого за чисельністю, міста в країні, металіст зникає, шукаємо спонсорів. Спасибі за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, до слова запрошується позафракційний народний депутат Марченко.</p>
<p>&nbsp;</p>
<p>13:54:57</p>
<p>МАРЧЕНКО О.О.</p>
<p>Олександр Марченко, Всеукраїнське об'єднання "Свобода", 90 виборчий округ, місто Біла Церква. Сьогодні багато, колеги, ви всі говорили про перемогу у війні на сході, говоримо про інформаційні війни, але є штучна війна, яку власна держава веде з власним народом – це комунальна війна. На засіданні, яке відбулося в середу в комітеті комунального господарства ми розглядали питання, яке сьогодні повинно мобілізувати новій уряд Прем'єр-міністра,&nbsp; хоча б у питанні Прем'єр-міністру консолідувати&nbsp; і організувати роботу Мінсоцполітики – спізнюються пільги на 4-5 місяців, Мінекономіки, коли піднімає газ, Мінфінансів, яке не оплачує фінансові субсидії підприємствам комунального господарства, це підприємство таке є, і водоканалу. Сьогодні є колапс: комунальні послуги, подача гарячої води стає сезонним, сьогодні ці підприємства, які страждають від невчасності повернення грошей державою, стають на межу банкрутства.</p>
<p>І сьогодні я звертаюсь до Прем'єр-міністра, до віце-Прем'єр-міністра Зубко: шановні, подивіться, не тільки в ціні наша громада не зможе купляти ці послуги, при тому, що ви тільки підняли мінімальну матеріальну підтримку народу на 5 відсотків і у два рази збільшили. І Прем'єр-міністр рапортує про якусь&nbsp; економічно обґрунтовану ціну. Я звертаю увагу, дайте можливість українцям мати комунальні послуги як послугу, як товар.</p>
<p>Я хотів продовжити виступ, але я&nbsp; пообіцяв слово своєму колезі, Євгену Рибчинському, я йому передаю слово, але в цілому, колеги, прошу вашу звернути увагу, що ми повинні з вами відгукнутися на ті виклики, які сьогодні нова-стара влада дає в соціально-економічному напрямку.</p>
<p>І я звертаю увагу на ту проблему соціальну, яка сьогодні є, ще дороги… Дуже багато сказано, візит Прем'єр-міністра відбувся на дороги. Але вдячний вам всім, що сьогодні не пройшли, не підтримані у порядку денному законопроекти 4660, 4661, які утвердили умови конкурсів, умови дозволів. Бо сьогодні українські дороги повинні будувати українці, і дороги існують у державі для того, щоб будувати. І ті люди, які хочуть жити на &nbsp;корупційній складовій, на видачі дозволів, не мають ніякого відношення до&nbsp; піклування про українські дороги.&nbsp; Сьогодні влада, виконавчі структури повинні потурбуватися п дотриманню правил дорожнього руху для всіх, бо 2.5 мільйони армія водіїв-автоперевізників – це є найсамі….</p>
<p>&nbsp;</p>
<p>ГОЛОВУЮЧИЙ. Дякую, шановний колего.</p>
<p>Я продовжую ранкове засідання на 15 хвилин, щоби всі дисципліновані народні депутати, які могли записатися на виступи, встигли це зробити. І просто ми йдемо по нашому листу записів. Скоро буде і час пана Рибчинського.</p>
<p>Я запрошую до слова&nbsp; народного депутата Попова від Радикальної партії, якому передає слово народний депутат Скуратівський.</p>
<p>&nbsp;</p>
<p>13:58:34</p>
<p>ПОПОВ І.В.</p>
<p>Шановні виборці! В цій залі позавчора відбулися парламентські слухання вперше в історії українського парламенту на тему стану виконання боротьби з корупцією. Який можна головний висновок з цього зробити? На жаль, у боротьбі з корупцією поки перемагає корупція.</p>
<p>Український парламент створив нові антикорупційні органи і покладає на них величезні сподівання, що саме вони нарешті будуть&nbsp; реально боротися з корупцією. Український парламент надав для цих органів всю можливу підтримку. Скажімо, бюджет Національного антикорупційного бюро на рік складає майже півмільярда гривень, зарплати складають&nbsp; від 20 до 80 тисяч гривень на місяць. Ми відібрали керівників&nbsp;&nbsp; всіх органів на незалежних конкурсах, ми надали їм всі&nbsp; можливості незалежної роботи. Проте, чи достатньо вони працюють?</p>
<p>Вже два місяці весь світ трясеться від офшорного скандалу. Високопосадовці&nbsp; всіх країн, які були замішані в цих офшорних скандалах або подали у відставку, або щодо них відбувається слідство, вони відсторонені від&nbsp; посад, і лише в Україні влада намагається зробити вигляд, що нічого&nbsp; не відбувається,&nbsp; що якщо у чиновників є офшори, якщо туди мільйонами&nbsp; і мільярдами&nbsp;&nbsp; вводяться кошти, то це нормально.</p>
<p>Два тижні фракція Радикальної партії блокувала цю трибуну з вимогою створити тимчасову спеціальну слідчу комісію в Верховній Раді, яка матиме право допитати навіть Президента України, допитати всіх високопосадовців, чи правдива ця інформація, що вони роблять, щоб це закрити і для&nbsp; тих, в кого є склад злочину, щоб ці справи вже розслідувало Національне антикорупційне бюро. Лише сьогодні нарешті реєструється постанова, проект постанови про формування такої тимчасової слідчої комісії, проте ряд прізвищ, які називалися, це найвищі посадові особи держави – це підслідність Національного антикорупційного бюро і саме вони повинні це робити, це вимога українського парламенту, це вимога українського суспільства. Досить їздити керівникам лише в закордонні поїздки та виступати перед засобами масової інформації. Ми створили ці органи, ми дали їм кошти платників податків. Ми забрали ці кошти з соціальних програм для&nbsp; того, щоб вони ловили велику рибу. Ми читаємо звіт Національного антикорупційного бюро, за рік поймали трьох маленьких прокурорів, які втрьох украли десять тисяч доларів – цього мало.</p>
<p>Подивіться розслідування журналістів, подивіться викривальні статті, у нас набагато більше проблем з корупцією, у нас задіяні найвищі чиновники, треба їх допитувати, треба їх опитувати. Національне антикорупційне бюро має всі можливості, а парламент буде здійснювати максимальний контроль за їх діяльністю. Якщо ж новостворені органи не будуть працювати, якщо вони не стануть незалежними, того я нагадаю, що в цій залі вже зняти трьох Генеральних прокурорів, які погано боролися з корупцією. Звичайно, зняти директора НАБУ важче, проте щодо фінансування на наступний рік, парламент подумає двічі перед тим, як давати знову півмільярда гривень.</p>
<p>&nbsp;</p>
<p>ГОЛОВУЮЧИЙ. Дякую, шановний колего.</p>
<p>Я не бачу вже в сесійній залі Бориса Івановича Тарасюка. Народний депутат Кривошея вже виступив з трибуни.</p>
<p>Наступний – Рибчинський Євген, "Воля нарду", будь ласка.</p>
<p>&nbsp;</p>
<p>14:02:04</p>
<p>РИБЧИНСЬКИЙ Є.Ю.</p>
<p>Шановний&nbsp; український народе,&nbsp; шановна головуюча, шановні народні депутати, ті, що залишилися в залі! Дуже про важливу річ хотів би сказати, бо інформаційний простір в Україні повністю заповнений російськомовним продуктом, російськомовними серіалами, але найбільше, що дратує, що жоден іноземець не може почути української музики. Вони приїжджаючи сюди, включаючи наші FM-радіостанції, не чують жодної української пісні. І кажуть: "А у вас нема своєї естради, у вас немає свого шоу-бізнесу, у вас немає своєї пісні." Ну, якщо б у Франції, наприклад, цілодобово крутили англійську музику, в Туреччині крутили б арабську, у Польщі на Новий рік співали німецькою, а в Китаї – японською, то цих країн просто не існувало би на карті планети, чи не так?</p>
<p>В Україні була і продовжується експансія російськомовної попси. В той час як ми постійно кажемо, що ми йдемо в цивілізований світ, ми впевнені, що ми формуємо націю, в цей час кожен Новий рік всі їдять олів'є і дивляться російськомовні програми і серіали. Ми це знаємо, правда?</p>
<p>І що я, власне, хотів би сказати? Що якщо б євреї, яких Мойсей водив по пустелі, співали там єгипетських пісень, вони і досі б залишалися рабами. А українці слухають російське, говорять російською, ну і дивляться, власне, ті російські серіали, про які ми, власне, говорили. Якщо ми не в змозі перейти на мову свого народу, наш народ залишатиметься рабами того народу, мовою якого він говорить.</p>
<p>Якщо хтось із депутатів на наступному сесійному тижні не захоче проголосувати за законопроект № 3822: щодо введення квот на українську музику нарешті, - значить, він був, є і залишатиметься рабом і приспішником російської імперії. Україні – українську музику. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, до слова запрошується… Артур Герасимов передає слово народному депутатові Мусію, правильно? Репліка, я пам'ятаю про репліку.</p>
<p>&nbsp;</p>
<p>14:04:39</p>
<p>МУСІЙ О.С.</p>
<p>Шановні народні депутати, шановний український народе! Я хотів би привернути вашу увагу до діяльності Комітету з питань охорони здоров'я, який взяв на себе нарешті відповідальність, на відміну від більшості комітетів, по реформуванню і побудові в Україні нової національної системи охорони здоров'я. Богу дякувати, нашими спільними зусиллями, усіх депутатів усіх фракцій, за що велика подяка кожній фракції українського парламенту: і опозиції, і "Опозиційному блоку", і блоку Ляшка, і "Батьківщині", і "Волі народу", і "Відродженню" не було жодної фракції українського парламенту, яка не підтримала б внесення в порядок денний п'яти основних концептуальних законів, на яких буде базуватися майбутня система охорони здоров'я. І я думаю, от така єдність навколо медицини, вона має розповсюдитися на діяльність всього українського парламенту.</p>
<p>Я дуже прошу керівництво Верховної Ради взяти собі за приклад і за обов'язок, можливо, і як пропозицію прийняти – щочетверга чи щовівторка вносити хоча би із 18 тих законопроектів, які вже схвалив Комітет з питань охорони здоров'я, хоча би по 2 і ми до кінця нашої сесії до вересня зможемо нарешті запропонувати українському суспільству те, чого воно очікує протягом 25 років. Адже за всіма опитуваннями питання охорони здоров'я і питання власного здоров'я турбує українців на першому місці, не політика, навіть питання війни відходить на друге місце.</p>
<p>Тому дуже важливим є внести першочергово найголовніший концептуальний законопроект 2409, який є з назвою "Засади державної політики охорони здоров'я". Практично це той законопроект, який сформуватиме всю майбутню систему охорони здоров'я України.</p>
<p>І ще один законопроект надзвичайно важливий, який іде другим по своїй значимості і який розписує нарешті як буде функціонувати майбутня система охорони здоров'я, це законопроект 4456, називається "Про організацію медичного обслуговування в Україні". Ми нарешті спільно комітетом знайшли консенсус, знайшли спільну точку зору як угодити цю статтю 49 пресловуту, про яку всі згадують, що в Україні медичне обслуговування є безоплатним. Всі ми розуміємо, що безоплатного не може бути нічого, хтось повинен платити.</p>
<p>І нарешті співставлення 49 статті з 95 статтею, де всі соціальні видатки передбачено за рахунок державного бюджету, відкриває нам можливість створити державну закупівельну агенцію, яка стане прототипом загальнообов'язкового державно-соціального медичного страхування в Україні.</p>
<p>Тому ще раз закликаю всіх об'єднатися навколо медичної реформи і навколо рішень нашого комітету. І запропонувати, і показати приклад нарешті, що ми…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я нагадую, що до 14 годин 15 хвилин я продовжила сесію.</p>
<p>Зараз у нас згідно листу записів йде виступ від народний депутата Артеменка. Я так розумію, виступили вже, народний депутат Артеменко. Радикальна партія. Все, у вас немає бажаючих?</p>
<p>&nbsp;Я тоді даю слово народному депутату Шурмі від "Опозиційного блоку". Чи у вас був виступ зараз? О'кей.</p>
<p>&nbsp;</p>
<p>14:08:15</p>
<p>ШУРМА І.М.</p>
<p>Ігор Шурма, "Опозиційний блок". Моє звернення сьогодні до Служби безпеки України, Міністерства внутрішніх справ по питаннях і проблемах, які стосуються всіх громадян України, не залежно від віку, не залежно від віросповідання, політичних уподобань. Це є питання здоров'я. В 2015 році Верховною Радою України було внесено зміни в законодавство України щодо запровадження процедури закупівлі ліків через міжнародні організації. Наміри були добрі, і найголовніше – надія уникнути корупційних складових та зловживань з боку посадових осіб при закупівлі, що мало дати шанс на ефективне використання коштів державного бюджету, здешевлення вартості ліків, лікарських засобів та як наслідок збільшення об'ємів закупівлі за ті ж самі фінансові ресурси.</p>
<p>Що ми маємо на сьогодні? В грудні 2015 року Міністерство охорони здоров'я перерахувало закордонним організаціям, які мали провести процедуру закупівель, 2 мільярди 200 мільйонів гривень. На сьогоднішній день всі невідомі навіть орієнтовні терміни поставки лікарських засобів відповідно до державних програм. Ті поставки, які розпочалися, це є мізерні, достатньо тільки… точно, в яких об'ємах вони надійшли, і терміни, сьогодні навіть важко встановити.</p>
<p>На сьогоднішній день є запитання: поступило ліків, які мали, які мали лікувати людей у 2015 році на суму, з різних оцінок десь орієнтовно 300 мільйонів. Є запитання до перечислених …..: де поділися 2 мільярди гривень. Сьогодні 2016 рік. Ті гроші, які на сьогоднішній день поступили за кордон, за неперевіреною поки що інформацією, навіть не використані. За них навіть не закуплені ці ліки. Я вже не говорю про те, що ми не маємо ніякого здешевлення ліків. Запрошую всіх зайти в будь-який аптечний заклад. Де здешевіли ліки? Обіцяна ціна?</p>
<p>Що стосується якості. Нам говорили, що за кордоном набагато краща якість їхніх медикаментів. Парадокс полягає в тому, що три структури – ЮНІСЕФ, ПРОООН і Crown – закуповують в українських товаровиробників ліки. Так що це виходить? Україна у своїх підприємств не закуповує не довіряючи їм, а закордонні посередницькі структури їх закуповують. Більше того, на сьогоднішній день іде викручування рук нашим виробникам, які не отримали гроші, але зате поставте ліки.</p>
<p>Я звертаюся до Служби безпеки України в черговий раз, до міністерства внутрішніх справ, до Кабінету Міністрів, будь ласка, виясніть, де поділися 2 мільярди гривень.</p>
<p>Я звертаюся і до тих людей, які повинні зрозуміти, що сьогодні лікування всіх громадян України лягає на плечі батьків. Сьогодні є моральна сторона і медиків, які, на превеликий жаль, повинні нести відповідальність за те, що вони не можуть повноцінно лікувати своїх пацієнтів.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Останній виступ, будь ласка, народного депутата Галасюка. Потім репліка народного депутата Лещенка. Дякую.</p>
<p>&nbsp;</p>
<p>14:11:33</p>
<p>ГАЛАСЮК В.В.</p>
<p>Шановний народе України! Шановна пані Ірино! Шановні колеги! Я щойно приїхав з наукової конференції, на якій ми обговорювали запропоновану за ініціативи Радикальної партії стратегію розвитку банківського сектору України. Бо те, що відбувається сьогодні, це руйнування банківської системи України, це руйнування Національним банком України української промисловості, це послаблення гривні, це зубожіння громадян України. Так далі тривати не може. Я хочу сказати, що і ті банкіри, які були сьогодні на конференції… Я хочу принагідно привітати всіх банківських працівників України з професійним святом. І експерти і народні депутати, вони одностайні в тій думці, що продовжувати нинішню політику яку ганебну проводить Гонтарева, її не можна. Нам сьогодні потрібно дегонтаризація економіки, дегонтаризація банківської системи України. Ви тільки подивіться, що відбувається. Жодна країна світу не вставала з колін, не розвивала свою економіку і промисловість без того, щоб надавати доступні кредити реальним виробникам, виробникам не спекулянтам, не офшорникам, а тим, хто виробляє реальну продукцію, хто створює робочі місця, хто сплачує податки. Що відбувається в Україні? Якщо ще в 2007 році фінансова глибина економіки, відношення кредитів до ВВП було майже 80 відсотків, сьогодні це 50 відсотків. Тобто Гонтарева висушує фінансову систему України, висушує фінанси української промисловості. В таких країнах як Корея, Сінгапур, які робили економічний стрибок цей показник фінансової глибини 100 відсотків і вище, а в нас 50 відсотків. Що в результаті відбувається? Підприємці скаржаться. Ми проаналізували статистику. Сьогодні капітальні інвестиції, тобто хтось вкладає в розвиток нового бізнесу, вони є мізерні. І з них тільки 15 відсотків фінансувалось ще вчора за рахунок кредитів, а сьогодні фінансується 7. Тобто сьогодні підприємці не мають жодної копійки вкласти в розвиток виробництва, бо кредити коштують по 30-35 відсотків. Скажіть, як можна в таких умовах розвивати економіку? Про, які стратегії 2020 чи якісь інші можна говорити, коли кредити за кордоном беруться під 2 відсотки річних, а потім вони попадають на ринок під 15 відсотків в доларі чи під 35 відсотків в гривні. Та цю ганебну практику треба міняти.</p>
<p>Тому фракція Радикальної партії запропонувала пакет законопроектів, який і включає в себе створення експортно-кредитного агентства для здешевленого кредитування, страхування і гарантування експортних контрактів, допомагати українським виробникам виходити на закордонні ринки. Це створення українського банку розвитку такий як існує в усіх потужних країнах світу і це, безумовно, радикальна валютна лібералізація. Якщо ми сьогодні не можемо, на жаль, 20 депутатів зняти Гонтареву, фракція Радикальної партії, то ми маємо прийняти такі закони, які заберуть у неї ті важелі впливу, якими вона руйнує українську промисловість і українську економіку.</p>
<p><i>&nbsp;</i></p>
<p>ГОЛОВУЮЧИЙ. Будь ласка, 1 хвилина для репліки Лещенка, якого згадували у виступі.</p>
<p>&nbsp;</p>
<p>14:14:49</p>
<p>ЛЕЩЕНКО С.А.</p>
<p>Дякую. В мене репліка, але я хотів про інше сказати. На жаль, цього тижня були слухання антикорупційні в парламенті і було мало депутатів. На цих слуханнях виступали зірки української розслідувальної журналістики, програма "Схеми", програма "Слідство", програма "Наші гроші" – вони розповідали, вони справжні люди, які борються з корупцією набагато ефективніше, ніж правоохоронні органи.</p>
<p>І вчора в ефірі – я звертаюсь до всіх глядачів і слухачів – в ефірі&nbsp; "Першого національного" була програма "Схеми", де розповідалось про створення "інституту&nbsp; смотрящего", про те, як наш колега Грановський зустрічається з суддею Вовком, як він зустрічається з бізнесменами, як вони вирішують (по ресторанах) схеми, які будуть діяти, як робити незаконні рішення, як займатися незаконним збагаченням в українській політиці.</p>
<p>Прошу всіх глядачів&nbsp; знайти в Інтернеті і подивитись цю програму. Але крім того, щоб подивитися, ми як депутати звернемося до НАБУ, щоб перевірили, які були підстави для цих зустрічей і чи немає тут порушення і тисків на суддів з боку депутатів, чи не є це ті самі "смотрящие", &nbsp;про яких ми говоримо, і чи не є знищення…</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Шановні колеги, дозвольте вам нагадати, що наступного тижня народні депутати працюють з виборцями і побажати все-таки плідної роботи на наших округах.</p>
<p>Наступне засідання Погоджувальної ради відбудеться у понеділок 30&nbsp; травня&nbsp; об 11-й годині, чергове пленарне засідання Верховної Ради України відбудеться у вівторок 31 травня о 10-й годині.</p>
<p>Ми раді, що Радикальна партія цю ніч проведе вдома, а не на розкладачках.</p>
<p>І ранкове засідання Верховної Ради України оголошую закритим.&nbsp;</p>
<p>&nbsp;</p>

