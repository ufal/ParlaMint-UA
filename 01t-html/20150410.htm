Стенограма пленарного засідання
10 квітня 2015

<p align=center>ЗАСІДАННЯ ДВАДЦЯТЬ СЬОМЕ</p>
<p align=center>Сесійний зал Верховної Ради України</p>
<p align=center>10 квітня 2015 року, 10 година 05 хвилин</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>10:05:16</p>
<p>ГОЛОВУЮЧИЙ. Доброго ранку, шановні колеги народні депутати! Розпочинаємо наше ранкове засідання. Прошу всіх депутатів займати свої місця у залі Верховної Ради України для реєстрації і початку нашої спільної роботи.</p>
<p>Хочу ще раз подякувати всім народним депутатам України за вчорашній важливий день, коли були прийняті, достатньо багато і системно були прийняті важливі закони України. І, думаю, якщо вчорашній день за своєю результативністю стане нормою для українського парламенту, це буде означати, що ми достатньо ефективні у своїй діяльності.</p>
<p>Прошу включіть систему "Рада" для реєстрації народних депутатів.</p>
<p>10:06:34</p>
<p>256 народних депутатів. Оголошую ранкове пленарне засідання Верховної Ради України відкритим.</p>
<p>Шановні колеги, давайте привітаємо нашого колегу з днем народження, сьогодні його відзначає народний депутат України Олександр Семенович Пресман. Давайте привітаємо його з Днем народження. Вітаємо, колего.</p>
<p>&nbsp;Шановні колеги, сьогодні ми розпочинаємо наш пленарний день з "години запитань до Уряду". І важливе питання, яке ми домовлялись розглянути, – це питання тарифів, питання соціального захисту, питання прозорості системи тарифів. І відповідно до нашого рішення сьогодні в парламенті буде інформувати нас про формування тарифів керівник Комісії з питань регулювання ринку комунальних послуг і енергетики. Також буде доповідати міністр палива та енергетики, 10 хвилин. І міністр соціальної політики України –&nbsp; щодо соціальних компенсаторів для українців. Тобто має бути побудована адекватна якісна система захисту соціального в зв’язку з підвищенням до економічно обґрунтованих тарифів.</p>
<p>Розпочинаємо нашу роботу.&nbsp; Будь ласка, Дмитро Володимирович Вовк, 10 хвилин, керівник комісії. Прошу на трибуну.</p>
<p>&nbsp;</p>
<p>10:08:46</p>
<p>ВОВК Д.В.</p>
<p>Шановні депутати, шановний головуючий! По-перше, вітаю всіх з наступаючими святами. Радий бачити тих депутатів, що навіть не зважаючи на свята, сьогодні в залі, прийшли послухати по дуже важливим питанням.</p>
<p>Насправді, робота регулятора дуже важлива. Його завдання – збалансувати інтереси держави, споживачів та підприємств, бо в них є завжди конфлікт інтересів. Підприємства бажають отримувати надприбутки, споживачі бажають не платити зовсім. І в цьому випадку завдання держави полягає в тому, щоб встановити економічно обґрунтовані тарифи регулятором та захистити соціально вразливі верстви населення за допомогою захисту від Міністерства соціальної політики. По цьому питанню більш детально зможе доповісти пан Розенко.</p>
<p>В коаліційній угоді всі фракції коаліції вказали, що вони підтримують перехід до економічно обґрунтованих тарифів. Такий перехід має бути поступовим, з прозорим розкриттям собівартості. Комісія і рухається в цьому напрямку. В лютому та березні місяці були прийняті рішення щодо поступового підвищення цін на електроенергію в п'ять етапів, до економічно обґрунтованого рівня, та поступового підвищення цін на газ. Також ми плануємо це роботи за два роки, як вказано в коаліційній угоді.</p>
<p>Тепер давайте згадаємо, чому ми маємо підвищувати тарифи. Дуже довгий час влада загравала з населенням, дуже довгий час не підвищувала тарифи, щоби зберегти у себе владу. До чого все це призвело? Все це призвело до того, що у нас недофінансовані підприємства, дуже велике споживання, і в кінці-кінців за малі тарифи ми платимо з наших податків. Час розривати це хибне коло і зробити чіткий розподіл, хто займається якою справою. Завдання регулятора – встановити економічно обґрунтовані тарифи, а завдання Міністерства соціальної політики – надати підтримку соціально не захищеним верствам населення.</p>
<p>Стосовно самого підвищення. Найбільш всього населення та й депутатів, мабуть, цікавить підвищення цін на газ. Дійсно, в березні ми прийняли рішення щодо підвищення цін на газ. Треба розуміти, що ціна газу складається з ціни газу як товару, податків та транспортування газу до кінцевого споживача. Щоб розрахувати, якою є повна економічно обґрунтована собівартість, потрібно взяти ціну по контракту з "Газпромом" додати всі податки, і ви побачите, якою є економічно обґрунтована ціна. Якщо зробити ці розрахунки, то ви побачите на прикладі підприємств та постанов комісії, що у квітні повна ціна для підприємств складає приблизно 9600 гривень. Для населення регулятор встановив ціну 3600 гривень та 7200 гривень. 3600 гривень – це дуже складне рішення було для регулятора, бо це 50 відсотків від тої ціни, на яку ми орієнтувались. Ця ціна застосовується найбільше для тих людей, які живуть в селах, які споживають газу найбільше. 3600 гривень за тисячу кубічних метрів – це ціна на 200 кубічних метрів протягом опалювального періоду, який ми встановили цю пільгову ціну, з 1 жовтня по 30 квітня. Лише починаючи з 201 кубу, можна платити по ціні 7187.</p>
<p>З іншої сторони, всі закидають нас запитаннями: як же може в селі людина заплатити такий великий рахунок. Відповідь дуже проста. Є Міністерство соціальної політики, яке забезпечує усі незахищені верстви населення адресними субсидіями. Не даючи всім по Україні низьку ціну на газ, а лише тим, хто потребує низької ціни на газ.</p>
<p>Зі своєї сторони, Національна комісія зобов'язала всі енергопередавальні компанії розіслати протягом квітня та травня місяця заявки на отримання субсидій. Всі, хто отримував раніше субсидії, і далі будуть продовжувати їх отримувати.</p>
<p>Якщо є у вас запитання, можу відповісти. Якщо бажаєте, можу пройтись по запитанням, які надсилалися на Кабінет Міністрів від "Блоку Петра Порошенка" та від "Опозиційного блоку".</p>
<p>&nbsp;</p>
<p>ГОЛОВУЮЧИЙ. Колеги, у мене є пропозиція наступна. Не треба, щоб зараз, ви сідайте на місце. Виступить міністр енергетики. У нас більше часу буде на запитання. Що ми будемо тягнути?</p>
<p>Міністр енергетики. Потім – міністр соціальної політики. І потім перейдемо до запитань. Насправді ж ви направляєте звернення письмові. І вони потребують відповіді. Якби ви не направляли, то немає питань.</p>
<p>Прошу, пане міністр.</p>
<p>&nbsp;</p>
<p>10:14:21</p>
<p>ДЕМЧИШИН В.В.</p>
<p>Шановний Володимире Борисовичу! Шановні народні депутати! Я пройду по питаннях, які на сьогодні поступили. 11 запитань: 9 – від фракції Петра Порошенка і 2 – від "Опозиційного блоку".</p>
<p>Пройду зразу по питаннях. Перше запитання. Чи достатньо газу українського видобутку? І чому цей газ не використовується для забезпечення населення? Принципове питання, гарне питання.</p>
<p>Для того, щоб ви розуміли, споживання населенням протягом року&nbsp; складає&nbsp; 14 мільярдів кубічних метрів.&nbsp; Ще додатково&nbsp; теж саме населення через теплокомуненерго&nbsp; споживає ще приблизно 6,8&nbsp; мільярда кубічних газу для отоплення, для… теплом.&nbsp; Сумарно – це майже&nbsp; 21 мільярд&nbsp; кубічних метрів газу, який постачається українському населенню.</p>
<p>З другої сторони,&nbsp; в Україні добувається&nbsp; десь приблизно, взагалі сумарно 19,5 мільярдів&nbsp; кубічних метрів газу. Ті, хто говорять, що цього&nbsp; газу достатньо, трошки помиляються. Чому?&nbsp; Тому що, по-перше,&nbsp; ми втратили 2,5-3 мільярди кубічних метрів добичі української в Криму. Це "Чорноморнафтогаз", який добував на&nbsp; шельфі Чорного моря і в Криму, тобто&nbsp; цих 3 мільярдів кубічних метрів, які використовувалися для&nbsp; забезпечення населення, вже немає. Крім того, є&nbsp; півтора мільярда кубічних метрів газу, який добуває "Укрнафта", це також державна компанія, яка цей газ повинна була би віддавати&nbsp; в баланс газу для&nbsp; населення. Вона цей газ використовує для внутрішнього&nbsp; споживання. Правильно,&nbsp; вона&nbsp; використовує для свого споживання, не віддає "Нафтогазу"&nbsp; під соціальні цілі.&nbsp; Ви прийняли&nbsp; рішення недавно, 26 травня цей закон вступить в дію. Ми, я думаю, що спільно з "Нафтогазом" проведемо&nbsp; засідання наглядової ради, зберемо загальні збори і поміняємо менеджмент. Після цього можна буде оперувати цим&nbsp; газом для цілей забезпечення населення, тобто просте рішення.</p>
<p>На даний момент газ український в об'ємі 12,8&nbsp; мільярдів кубічних метрів,&nbsp; який добуває "Укргаздобича",&nbsp; використовується для забезпечення українців, населення по пільговій ціні.&nbsp; Але, як я вже сказав, оскільки потрібно 21 мільярд кубів, різницю 9 мільярдів потрібно закуповувати назовні.&nbsp; На сьогодні це десь приблизно 250, трошки більше, доларів.&nbsp; Протягом опального, початку опального сезону середня&nbsp; ціна була вище&nbsp; 300 доларів. Тому, змішуючи цей газ, получається середня вартість для населення – на рівні десь приблизно 4,5 тисячі гривень. Враховуючи, що імпортний газ – це 9 мільярдів, про які я сказав, це ціна, там, в середньому 260-270, враховуючи опалювальний сезон, помножені на курс. Бюджет сформований із курсу 21,70, плюс – транспортування "Укртрансгазом" по магістральним мережам, потім –&nbsp; розподіл. Це ще додатково приблизно 660 гривень на кожну тисячу кубічних метрів. Крім того, зверху ще плата за постачання – це за облік, це за обслуговування останнього, кінцевого споживача. Це ще додатково 90 гривень. І плюс НДС 20 відсотків. Ще додатково акциз в розмірі 4 відсотки для населення. І сумарно ми, в принципі, цю вартість, виходимо на цю вартість. Тому в принципі математично можна показати розрахунок, яким чином формується ціна для населення. Але, кажу, основна проблема – це велике споживання на сьогодні.</p>
<p>Тому по мірі того… НДС, звичайно, 20 відсотків. Так. Звичайно, що по мірі зменшення споживання або збільшення добичі українського газу цей баланс буде мінятись. І по домовленості з МВФ щоквартально НКРЕ буде переглядати цю формулу, якщо курс буде змінюватись або вартість газу, який ми закуповуємо. Наприклад, ми очікуємо, що протягом слідуючих двох кварталів нам вдасться зменшити ціну газу, яку ми купуємо з Європи та і з Росії. Сумарно ми очікуємо, що ця економія, тобто нам вдасться купляти газ по меншій, чим 250 доларів за тисячу кубічних метрів. Це можливість для нашої промисловості розвивати, тобто зменшити свою собівартість, а також збалансувати вартість для населення газу. Тому щоквартально ця ціна буде переглядатись.</p>
<p>В переговорах з МВФ вони ставили досить просте питання: чому не можете вийти на єдину ціну. Єдина ціна вирішує дуже багато проблем.</p>
<p>Перше. Корупція. Маючи дві ціни,&nbsp; у нас появляється проблема на рівні облгазів і на рівні теплокомуненерго із пересортицею. Тобто дешевий газ, який ніби повинен спалюватись для населення, для виробництва тепла для населення або для постачання облгазами для населення, продається промисловості. Тільки вирівнюючи ціну, а потім різницю тим, хто не може заплатити, компенсувати через дотації, іншого варіанту немає. Тобто в європейському розумінні це дуже важливе питання, і нам вдалося переконати їх, що цього не можна робити зразу, це довгий процес. Більше того, в коаліційній угоді ці питання всі зафіксовані. Іде мова про те, що протягом 2015-2017 року ми вийдемо до економічно обґрунтованих цін на газ. Тому в принципі ми і формували цю домовленість з МВФом в дусі Коаліційної угоди. До 2017 року поетапно щорічно будуть відбуватися оці зміни, крім, як я вже сказав, щоквартального перегляду в рамках зміни самого, самої вартості газу плюс курсових різниць. Ну…</p>
<p>Друге питання, яке я хотів би сьогодні проговорити, це що входить, от було питання від "Блоку Петра Порошенка, що входить до складового, що є складовою тарифу на електричну енергію. Це також дуже велике важливе питання. Хочу зразу сказати, що основною… Основна можливість утримувати тарифи на електричну енергію на низькому рівні є факт, є структура виробництва. 55 відсотків електричної енергії в Україні виробляється атомними станціями. Вартість на даний момент була 32 копійки, з цього кварталу – 44 копійки. Це вартість потрібно було переглядати, чи 41 копійку, вартість потрібно було переглядати у зв'язку з тим, що ми закуповуємо 100 відсотків палива за кордоном у валюті. Валютні курси – відповідно… А паливо складає 50 відсотків в структурі собівартості атомної енергетики. На жаль, потрібно було переглянути, це зробила НКРЄ, це повпливало на собівартість. Субсидіювати можна, але на даний момент, враховуючи витрати на армію, немає можливості. Це атомна – це 55 відсотків, гідро – це 5 відсотків. Дешева енергія, на жаль, цей рік дуже маловодний. Очікування, що гідро вироблять цього року електричної енергії на 20, можливо, навіть&nbsp; 25 відсотків менше, ніж в попередньому році. Тому очікувати на дешеву водну енергію, на жаль, не приходиться.</p>
<p>Третя частина важлива – це теплова генерація. Основною частиною собівартості теплової генерації є вугілля, про яке ми вже тут дуже багато говорили. І впевнений, що сьогодні будуть ще додаткові запитання по вугіллю.</p>
<p>Якщо порівняти вартість теплової енергії з європейською, то ми вже сьогодні на 20 відсотків дорожче, чим вартість електроенергії в Росії, по-перше. Тому говорити, що ми зараз повинні підняти вартість вугілля, перекласти її в електроенергію, підняти вартість електричної енергії і перекласти це на кінцевих споживачів, ми, в кінці кінців знову ж таки зменшуємо перспективу конкурентоздатності наших товарів. Тому що електроенергія – це 7 відсотків у валовому національному продукті, ми суттєво впливаємо на конкурентоздатність. Перекладати на населення – теж велика проблема. Вартість електричної енергії протягом цього кварталу і так зросте суттєво. А вартість вугілля, на даний момент, формується в основному за рахунок умовно постійних, які підприємства ДТЕК по якійсь причині не контролюють, по причині того, що вони хочуть включити в тариф вартість вугілля, вартість фінансування, тобто відсотки, які вони платять на кредити, на 3 мільярда кредитів, які вони обслуговують, які їм потрібно обслуговувати, але незрозуміло, на що вони їх залучили і на що вони їх потратили. І питання, які ми ставимо протягом останніх шести місяців, вони залишаються без відповіді. Тому враховуючи, що…</p>
<p>&nbsp;</p>
<p>ГОЛОВУЮЧИЙ. Хвилина, завершуйте.</p>
<p>&nbsp;</p>
<p>ДЕМЧИШИН В.В. Тому враховуючи, що операційна собівартість вугілля знаходиться на сьогодні на рівні 800-900 гривень і в тарифі закладено 1 тисяча 100 гривень, що являється досить адекватною дохідністю, між 900 і тисячу 100, для вугільного бізнесу. І це досить легко перевірити. Можна порівняти з австралійськими шахтами,&nbsp; з південноафриканськими чи американськими. Тому говорити про те, що вартість вугілля занижена, мені здається, що не об'єктивно. Ми такі дискусії ведемо на професійному рівні, із ДТЕКом, і цю роботу також ведемо на рівні шахт, які також знаходяться під управлінням міністерства, і зараз досить багато питань стосовно стратегії розвитку цих шахт.</p>
<p>І я думаю, на слідуючому тижні ми винесемо на публічне обговорення стратегію розвитку цього складного сегменту нашої економіки. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; міністр соціальної політики Павло Розенко.</p>
<p>&nbsp;</p>
<p>10:26:00</p>
<p>РОЗЕНКО П.В.</p>
<p>Шановні народні депутати!&nbsp; Шановний пане Голово! Дозвольте пару слів зупинитися на тих проблемах, які, звичайно, мають пересічні громадяни внаслідок підняття цін на газ і, як наслідок, підняття цін на житлово-комунальні послуги.</p>
<p>Напевно, я не буду повторювати ті тези, які я неодноразово говорив з цієї трибуни, коли презентував нову програму субсидій. Зараз дуже багато є різних дискусій в різноманітних ток-шоу на рахунок системи субсидій. Але, напевно, щоб оцінити цю нову систему субсидій, треба порівняти її з тим, з чим ми стикалися раніше, що було до того і що стало після реформи системи субсидій. Я просто хочу вам нагадати, з чого ми починали, що було для призначення субсидій треба зробити простому громадянину, простому українцю ще місяць тому.</p>
<p>Я просто нагадаю, щоб отримати субсидії, раніше треба було заповнити три сторінки заяви і п'ять сторінок декларації. Оце, що треба було зробити, буквально, місяць тому.</p>
<p>Що після реформи системи субсидій реально зараз треба буде зробити? Це сторінка декларації і сторінка заяви. Реформа системи субсидій дала можливість спростити її отримання кожному громадянину. Сьогодні система субсидій стане простою і зрозумілою. І лише один критерій залишається для того, щоб&nbsp; оцінити, чи має право родина на субсидію чи ні. Це лише один критерій –&nbsp; доходи родини.</p>
<p>Що було до того, буквально, ще місяць тому? До того було різноманітні критерії, які ставали перепоною для людей на отримання субсидії. Зокрема, сім'я, яка мала право на субсидію, але зробила медичну операцію для членів своєї родини на 10 тисяч гривень, вже не мала права на отримання субсидії. Сім'я, яка виховувала дитину, навчала дитину у віщому навчальному закладі і платила за це 10 тисяч гривень на рік, вже не мала права на отримання субсидії. Сьогодні ці критерії скасовані, сьогодні ті штучні критерії, на підставі яких будь-який чиновник мав право у людини забрати цю субсидію, сьогодні&nbsp; скасовані.</p>
<p>Я ще хочу нагадати основні принципові моменти отримання субсидій. Отже, перше – це спрощений вигляд декларації та заяви. Лише два документи. В постанові уряду абсолютно чітко зафіксовано, що жоден з інших документів не має права вимагати від заявника, від людини чиновник, лише декларація і заява – все! Жодних інших документів, ще раз наголошую.</p>
<p>Друге, оформлення субсидії. Сьогодні субсидія буде діяти не 6 місяців опалювального сезону, як це відбувалося ще раніше, а 12 місяців. Тобто субсидія буде надаватися на календарний рік, що дозволить забезпечити соціальний захист родин протягом всього року, а не лише опалювального сезону.</p>
<p>Третє. Ми будемо намагатися, і це є в постанові уряду – забезпечити автоматичний перерахунок субсидій на наступний термін. Що це означає? Що і всі ті 1 мільйон 200 тисяч родин, які отримують&nbsp; вже сьогодні субсидії, для них не потрібно буде заново здавати документи. Цьому мільйону родин не потрібно буде заново писати декларації. Ми автоматично перерахуємо їм субсидії на новий термін без додаткових заяв і звернень, без додаткових черг в управліннях місцевих органів влади.</p>
<p>П'яте. Будуть скасовані всі штучні майнові і фінансові критерії, про які сказав раніше.</p>
<p>Шосте. Ми передбачаємо, ми&nbsp; зробили широкий, так би мовити, крок на зустріч людям, які сьогодні орендують житло. До сьогоднішнього моменту фактично орендатори позбавлялися права на субсидію. Тому що для того, щоби отримати субсидії, вони повинні були, зобов'язані отримати реєстрацію в цьому приміщенні, яке вони орендують. Але очевидно, що власник житла... мало власників житла виявляють бажання зареєструвати в цьому житлі людину, яка орендує це житло. Тому ми зняли цей критерій необхідності реєстрації житла. На сьогоднішній день буде достатньо договору оренду, де записані чітко члени родини, які орендують житло, на яких будуть розраховані відповідні комунальні послуги і на підставі цих даних місцеві органи влади мають право надавати субсидії.</p>
<p>Сьоме. Будуть враховуватися лише чисті до ходи людини, про це неодноразово ми говорили і пояснювали, в чому різниця між тим, що було раніше і зараз.</p>
<p>Восьме. Найбільш принциповий пункт для нашого... в реформі системи субсидій, сьогодні відбувається, насправді, в Україні безпосереднє інформування людей про систему субсидій. Таке інформування є безпрецедентне. В перший раз за 20 років в Україні кожна людина, яка отримує житлово-комунальні послуги, послуги газопостачання, електропостачання - це приблизно біля 14 мільйонів родин, - отримає додому інформацію про систему субсидій. Це уряд робить вперше за 20 років, коли кожна людина додому отримає бланк заяви і бланк декларації, а також до цього коротку інструкцію до заповнення цих бланків, заяв і декларацій. За 20 років такого не було жодного разу зроблено.</p>
<p>Тому, безумовно, в цьому процесі є складнощі. Не всі місцеві органи влади або, скажімо так, постачальні енергетичні компанії сумлінно ставляться до виконання цього обов'язку, але ми стежимо за фактами розповсюдження такої інформації, ми враховуємо помилки і будемо враховувати ці помилки в подальшій діяльності. Сьогодні процес розповсюдження бланків декларацій і заяв фактично вже стартував. У нас є інформація по кожному регіону: де, кому і як надаються такі бланки. І є сподівання, що енергетичні компанії, компанії, які надають послуги, вчасно виконають відповідну постанову Кабінету Міністрів – і в квітні кожен українець отримає інформацію про нову систему субсидій в Україні.</p>
<p>І, безумовно, ми сьогодні говоримо про те, що ми створити безпосередні сервіси для покращання якості інформування суспільства. сьогодні і на сайті Кабінету Міністрів України, і на сайті Міністерства соціальної політики можна ознайомитися з усіма документами, що регламентують систему субсидій. Більше того, там розміщені так само бланки заяв і декларацій. Це не є бланками суворої звітності, тому кожна людина може спокійно роздрукувати цю заяву, бланк заяви і декларації з Інтернету, спокійно дома її заповнити і поштою назад відіслати ці бланки в управління&nbsp; соціального захисту. Це дуже важлива ще одна&nbsp; новела реформи системи субсидій, коли ми говоримо людям про те, що не потрібно стояти в чергах для того, щоб ви отримали субсидію. Ви можете спокійно надіслати цей бланк декларації-заяви поштою і вам буде нарахована субсидія в автоматичному режимі. Також для простоти громадян на сьогоднішній день на сайтах Міністерства соціальної політики і&nbsp; Кабінету Міністрів України існують&nbsp; калькулятори розрахунку&nbsp; субсидій, де кожна родина може розрахувати приблизно свій основний розмір плати за житлово-комунальні послуги і бланки субсидій.</p>
<p>Саме головне, що я хотів би сказати. На останок скажу лише одне. Ця програма системи "Нова субсидія" неможлива без спільної роботи всіх гілок влади: як Кабінету Міністрів, так і місцевих органів влади. Адже саме на місцеві органи влади лягає найбільш відповідальна місія – вчасно, в повному…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; ще 30 секунд.</p>
<p>&nbsp;</p>
<p>РОЗЕНКО П.В. Саме на місцеві органи влади лягає зобов'язання вчасно, в повному обсязі і якісно&nbsp; надати людині&nbsp; послугу&nbsp; по оформленню субсидій. Тому ми сьогодні робимо все, щоб допомогти органам влади, місцевим органам влади: ми навчаємо людей, ми роздруковуємо їм бланки заяв. Ми будемо постачати в місцеві органи влади можливо нові технічні можливості для оформлення субсидій, як то…</p>
<p>&nbsp;</p>
<p>ГОЛОВУЮЧИЙ. Дякуємо міністру. Будь ласка,&nbsp; пане міністре, займайте місце в ложі уряду.</p>
<p>Шановні колеги народні депутати! У нас залишилося 32&nbsp; хвилини на запитання-відповіді. Я прошу всіх підготуватися до запису. &nbsp;Підготувались? Записуйтесь, будь ласка.</p>
<p>&nbsp;</p>
<p align=center>Веде засідання Перший заступник Голови Верховної Ради України А.В.ПАРУБІЙ</p>
<p>&nbsp;</p>
<p>10:37:43</p>
<p>ГОЛОВУЮЧИЙ. Будь ласка, слово для запитання надається Сташуку Віталію Филимоновичу, "Народний фронт". Включіть мікрофон.</p>
<p>&nbsp;</p>
<p>10:37:46</p>
<p>СТАШУК В.Ф.</p>
<p>Прошу передати слово Ігорю Гузю.</p>
<p>&nbsp;</p>
<p>10:37:51</p>
<p>ГУЗЬ І.В.</p>
<p>Добрий день! Ігор Гузь, "Народний фронт", 19-й Шахтарський округ.</p>
<p>Пане Демчишин, я вас вітаю, що у вас сьогодні хороший настрій. Я вас що хочу запитати. Будь ласка, розкажіть мені, колегам шахтарям з Нововолинська, з Червонограда, як буде погашатися заборгованість по заробітних платах, в тому числі після прийняття Верховною Радою рішення про виділення 400 мільйонів. Але я хочу конкретно, якщо можна, зупинитися і по Нововолинську. Заборгованість є ще за лютий, за березень, частково за січень. Яким чином ці кошти допоможуть? І в принципі ми можемо вийти на якийсь період часу, щоб ми в нуль, люди відпрацювали шахтарі, ми їм гроші повернули, щоб стабілізувати ситуацію, не було ніяких там перекриття доріг і так далі. Дякую.</p>
<p>&nbsp;</p>
<p>10:38:58</p>
<p>ДЕМЧИШИН В.В.</p>
<p>Шановний пане Гузь, дякую за запитання. Насправді, ми плануємо до 1 травня в повній мірі розрахуватися із заборгованістю, яка накопилась за останні 3-4 місяці.</p>
<p>Дійсно, завдяки закону, який було прийнято передвчора, ми плануємо виконати оце зобов'язання. Крім того, протягом останніх трьох тижнів дуже ефективно працює "Центренерго", а, власне, Волинська станція, яка спалює вугілля, в тому числі і з Волинського басейну, тобто зі Львова і з волинських шахт. Транспорт повністю відкритий, повна потужність в добуванні, це дає можливість зменшувати собівартість. Я думаю, що, починаючи з травня, ми вже почнемо говорити про розвиток. Ми вже говоримо про розвиток, ми вже розраховуємося і за тариф на залізну дорогу, і на технологію даємо кошти. Поки що, дійсно, складно із-за того, що були накоплені борги за попередній рік. Але до травня ми свої зобов’язання виконаємо. Дякую.</p>
<p>А стосовно 10-ї Нововолинської,&nbsp; ми вже повністю пройшли всю процедуру складну по виділенню коштів. І я думаю, що протягом наступного тижня ми завершимо процедуру з Мінфіном, і як мінімум, з 1 травня почнеться фінансування по Нововолинській 10-й. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Княжицький Микола Леонідович, "Народний фронт".</p>
<p>&nbsp;</p>
<p>10:40:33</p>
<p>КНЯЖИЦЬКИЙ М.Л.</p>
<p>Княжицький, "Народний фронт". Прошу передати слово Антону Геращенку.</p>
<p>&nbsp;</p>
<p>10:40:39</p>
<p>ГЕРАЩЕНКО А.Ю.</p>
<p>У меня вопрос к министру агропромышленного комплекса. По сведеньям ревизии Счетной палаты и финансовой инспекции за период правления Министерством аграрно-промышленного комплекса министра правительства Азарова Присяжнюка и за время управления министром Швайкой обнаружены нарушения на общую сумму более 7 миллиардов гривен. Что предпринимается вами для того, чтобы разобраться с этими нарушениями? Какие действия предпринимаются для привлечения к ответственности лиц, грабящих нашу страну?</p>
<p>&nbsp;</p>
<p>10:41:21</p>
<p>ПАВЛЕНКО О.М.</p>
<p>Спасибо за вопрос. Министерство аграрной политики подало на органы правоохоронной деятельности 166 звернень на общую сумму 9,4 миллиарда гривен за периоды "попередників". Поэтому подали отдельно, вы знаете, на Генпрокуратуру, на финмониторинг, на СБУ. Ждем действия, будем еще раз публично подавать. Спасибо за вопрос.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Осуховський передає слово Юрію Левченку. Включіть мікрофон.</p>
<p>&nbsp;</p>
<p>10:41:51</p>
<p>ЛЕВЧЕНКО Ю.В.</p>
<p>Левченко, ВО "Свобода", 223-й округ. Мені, на жаль, приходиться звертатися до пустого місця, тому що у нас там, бачите, в президії пусте місце. Тому я звертаюся до шановного пустого місця? чому ви не прийшли, пан Арсеній Петрович? Виходить так, що повторюється практика Миколи Яновича Азарова: як той уряд не ходив на "годину запитання Уряду", так і цей уряд не ходить. Немає Прем'єр-міністра, немає переважної більшості міністрів. Тобто, власне кажучи, підтверджується те відоме відео де Арсеній Петрович каже, що Микола Янович є його великим наставником, вождем, і він їм дуже пишається.</p>
<p>Тому все ж таки хотілося б почути, чому немає всіх міністрів, чому немає Прем'єр-міністра. А також хотілося б почути від уряду, що зроблено на даний момент, конкретно, які кроки, щоб повернути "Укртелеком" в державну власність? Тому що юридична підстава для цього сьогодні є, і це чітко зафіксовано.</p>
<p>Також звертаюсь до президії Верховної Ради. Будь ласка, виконайте нарешті свою обіцянку, яку ви публічно давали, і поставьте на голосування питання створення ТСК по розслідуванню фактів корупції в уряді.</p>
<p>&nbsp;</p>
<p>ГОЛОВУЮЧИЙ.&nbsp; Ільюк Артем Олександрович, група "Відродження".</p>
<p>&nbsp;</p>
<p>10:43:10</p>
<p>ІЛЬЮК А.О.</p>
<p>Артем Ильюк, группа "Відродження", город Николаев.</p>
<p>У меня вопрос к министру энергетики Демчишину. Решение новых тарифов на газ для населения были сформированы, когда цены и курс доллара были значительно выше, чем сейчас. Сегодня ситуация кардинально изменилась. Цена импортного газа снизилась приблизительно на 70 долларов, а курс гривны укрепился. В связи с этим у меня вопрос. Будет ли правительство пересматривать тарифы на газ для населения в сторону уменьшения и когда? Спасибо.</p>
<p>&nbsp;</p>
<p>10:43:49</p>
<p>ДЕМЧИШИН В.В.</p>
<p>Дякую за запитання. Насправді ціна на газ формувалася на момент, коли курс гривні був 21.70, я сьогодні про це уже говорив, а вартість газу імпортного складала десь приблизно 300-305 доларів. Тому на даний момент, звичайно, по мірі зменшення вартості газу нижче 250 доларів ми будемо мати можливість переглянути, але, на жаль, курс валюти на сьогодні більший, чим 21.70. І це не дає можливості перерахувати, тобто понизити цю вартість газу в повній мірі. Тобто економія на імпортному газі є, але вона компенсовується в значній мірі курсовими різницями. Дякую за запитання.</p>
<p>&nbsp;</p>
<p>ГОЛОВУЮЧИЙ. Березюк Олег Романович, фракція "Самопоміч".</p>
<p>&nbsp;</p>
<p>10:44:47</p>
<p>БЕРЕЗЮК О.Р.</p>
<p>Прошу передати Підлісецькому слово.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>10:44:58</p>
<p>ПІДЛІСЕЦЬКИЙ Л.Т.</p>
<p>У мене є питання до міністра енергетики, звичайно. Два питання. Перше питання, яка є сума заборгованості за&nbsp; поставлений в зону АТО газ і електроенергію станом на сьогоднішній день. І скільки українці реально мають, вся Україна має платити за цей газ, який неконтрольований?</p>
<p>І друге питання. Це ви згадували проблеми з "Укрнафтою", яка фактично контролювалася одним олігархом, і тільки в травні ми можемо виправити цю ситуацію. Ситуація в "Укренерго", де, знову ж таки, контролюється менеджментом одного іншого олігарха. Чи не будемо мати ми потім такі проблеми, як з "Укрнафтою"? Можливо, краще це припинити зараз? Дякую за відповідь.</p>
<p>&nbsp;</p>
<p>10:46:00</p>
<p>ДЕМЧИШИН В.В.</p>
<p>Дякую за запитання. Стосовно заборгованості чи поставок в зону АТО. Протягом періоду з вересня по березень, з вересня 2014 року по березень 2015 року в зону АТО поставлено десь приблизно півтора мільярда кубічних метрів газу. Середня вартість – приблизно 6 тисяч гривень, тобто це вартість – приблизно 9 мільярдів гривень сумарно. Ця вартість неоплачена.</p>
<p>Звичайно, це є проблемою. На даний момент поставки зменшені. Але це питання, звичайно, потрібно вирішувати, стосовно поставок газу і електроенергії в зону проведення бойових дій.</p>
<p>Стосовно "Укренерго". Ми з вами дуже часто зустрічались по цьому питанню. Я докладаю всіх зусиль для того, щоб менеджмент був прозорим, зрозумілим і діяв в цілях, в інтересах України.</p>
<p>Стосовно людини, яка виконує обов'язки генерального директора, я вже говорив неодноразово, він пропрацював 20 років у цій структурі, тому він досвідчений і&nbsp; якісний спеціаліст. На&nbsp; даний момент у мене&nbsp; до нього&nbsp; претензій операційних немає. Він протягом&nbsp; останніх, як мінімум, трьох місяців&nbsp;&nbsp; якісно виконує свої функції. Чи буде мати вплив Григоришин? Я впевнений, що не буде, він і не має. Тому говорити про якісь складності в цьому&nbsp; напрямку взагалі немає смислу. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Чижмарь&nbsp; Юрій Васильович.</p>
<p>&nbsp;</p>
<p>10:47:48</p>
<p>ЧИЖМАРЬ Ю.В.</p>
<p>Юрій Чижмарь, фракція&nbsp; Радикальна партія.</p>
<p>У мене&nbsp; запитання до міністра Демчишина.&nbsp; Скажіть, будь ласка, на сьогоднішній день у нас&nbsp; в сонячній енергетиці працює фірма "Solar", яка споживає майже 76 відсотків&nbsp; сонячної енергетики в Україні і отримує за це в рік майже 180&nbsp; мільйонів євро в рік. Це компанія людини, яка сьогодні знаходиться поза законом, і повинні&nbsp;&nbsp; бути відібрані її активи на території&nbsp; країни. Замість того на сьогоднішній день ця компанія має&nbsp; бути продана&nbsp; китайській державній компанії. І при цьому&nbsp; державні банки, які майже прокредитували&nbsp; на&nbsp; 900 мільйонів доларів компанії Клюєва, залишається на сьогоднішній день з носом.&nbsp; Аналогічна ситуація по тим сонячним електростанціям, які знаходяться в Криму.&nbsp; Сьогодні&nbsp; Росія, російські держбанки відібрали собі у власність.</p>
<p>Чому на сьогоднішній день Міністерство енергетики жодного разу не звернулося&nbsp; до прокуратури з приводу цієї ситуації? Чому на сьогоднішній день з цього приводу звертаються тільки я як народний&nbsp; депутат&nbsp; і Сергій Лещенко, а міністерство&nbsp; пасивно дивиться, як в … відбирають величезні кошти в енергетиці і розкрадають ці кошти…</p>
<p>&nbsp;</p>
<p>10:49:02</p>
<p>ДЕМЧИШИН В.В.</p>
<p>Тарифи для альтернативної енергетики&nbsp; встановлені Законом "Про електроенергетику". На даний момент&nbsp; під егідою&nbsp; паливно-енергетичного комітету проводиться&nbsp; доопрацювання цього закону. І я думаю, що протягом дуже короткого часу, мова іде&nbsp; про,&nbsp; можливо, декілька тижнів&nbsp; максимум,&nbsp; цей закон&nbsp; буде доопрацьовано і подано в зал&nbsp; на погодження. У вас буде, у депутатів буде можливість поміняти структуру тарифу, по якому відбувається оплата електроенергії, виробленої альтернативними генераторами. Будуть інші нововведення в&nbsp; рамках цього закону. Тому, я думаю, що протягом короткого періоду ця ситуація буде поміняна. Я згідний, що компанії, які виробляють півтора відсотка електричної енергії і отримують 4 відсотки всіх платежів, які збирає енергоринок, є несправедливою. Тому цю ситуацію потрібно переглядати.</p>
<p>&nbsp;Стосовно "Activ Solar". Ситуація із зміною власності, вона не знаходиться під управлінням міністерства. Ми звертались до Генпрокуратури з проханням прояснити ситуацію. Люба транзакція повинна бути одобрена Антимонопольним комітетом. Тому я впевнений, що Антимонопольний повинен звітувати про статус і про спроби китайської сторони отримати контроль над цією компанією. Дякую.</p>
<p>&nbsp;</p>
<p>ГОЛОВУЮЧИЙ. Ленський Олексій Олексійович, партія Олега Ляшка.</p>
<p>&nbsp;</p>
<p>10:50:42</p>
<p>ЛЕНСЬКИЙ О.О.</p>
<p>Прошу передати слово Андрію Тетеруку. Андрію Тетеруку.</p>
<p>&nbsp;</p>
<p>ГОЛОВУЮЧИЙ. Будь ласка, Андрій Тетерук. Включіть мікрофон.</p>
<p>&nbsp;</p>
<p>10:50:49</p>
<p>ТЕТЕРУК А.А.</p>
<p>Дякую. В мене є відповідь тому депутату, який тут волав до порожнього місця. Я хочу відповісти, що в той час, коли Президент України знаходиться з робочим візитом, відвідуванням Одеси, Прем'єр-міністр знаходиться на робочому місці і виконує тетанічний об'єм роботи. І коли вони обидва роблять все можливе, щоб Україна не скотилася в прірву, а деякі заблокували видобуток, наприклад, свого газу на користь Москви і волають про зупинку роботи парламенту або уряду, то треба мати хоч трішечки розуму давати оцінку Прем'єру або уряду в такій спосіб. Дякую за увагу.</p>
<p>&nbsp;</p>
<p>ГОЛОВУЮЧИЙ. Лещенко Сергій Анатолійович, "Блок Петра Порошенка".</p>
<p>&nbsp;</p>
<p>10:51:42</p>
<p>ЛЕЩЕНКО С.А.</p>
<p>Дякую. Мені все-таки прикро, що Прем'єр-міністр не прийшов і не відзвітував про те, як в нас відбувається процес деолігархізації і, наприклад, чому в нас державне підприємство "Енергоринок" під козырек взяло рішення суду Дніпропетровської&nbsp; області і розстрочила на півтора роки понад мільярд гривень пану Ахметову. Чи часом пан Яценюк не лобіює інтереси пана Ахметова, якщо він покриває пана Гнатюка на посаді керівника ДП "Енергоринок", яке тепер має шукати гроші для того, щоб покривати розриви, які у нього виникли? Тому в мене питання, напевно, до пана міністра енергетики.</p>
<p>Скажіть, будь ласка, чи вживаються якісь заходи Міністерством енергетики для того, щоб зупинити цю оборудку під прикриттям уряду і Прем'єр-міністра? Дуже вам дякую.</p>
<p>&nbsp;</p>
<p>10:52:35</p>
<p>ДЕМЧИШИН В.В.</p>
<p>Пане Лещенко! Пане Лещенко, хочу проінформувати вас, що, дійсно, "Енергоринок" інколи застосовує таку, такий крок як реструктуризація заборгованості деяких обленерго. І протягом цього року вже 2015 такі договори зі сторони "Енергоринок" було підписано на суму 680 мільйонів гривень. це, звичайно, договори, які є короткими і протягом 2015 року ці суми повернуться в енергоринок. Але дійсно, на даний момент вони дуже потрібні цій самій генерації. Тому що енергоринок збирає з обленерго і віддає кошти генерації, тому ж самому "Енергоатому", "Укргідро",&nbsp; в тому числі і тепловим станціям, які закуповують на даний момент вугілля також. Тому платежі – це є ключове питання, яким зараз займається в принципі в основному регулятор, міністерство дуже активно йому в цьому допомагає. Звернення до правоохоронних органів стосовно таких кроків ми дійсно робимо. Дякую.</p>
<p>&nbsp;</p>
<p>ГОЛОВУЮЧИЙ. Кривенко Віктор Миколайович, "Об'єднання "Самопоміч".</p>
<p>Я дуже вас прошу, що краще було б наперед щоб ви повідомляли, на кого іде заміна, бо дуже складно орієнтуватись і інколи невиразно повідомляють, на кого іде заміна.</p>
<p>Прошу. Дайте, будь ласка, Остріковій.</p>
<p>&nbsp;</p>
<p>10:54:11</p>
<p>ОСТРІКОВА Т.Г.</p>
<p>В мене питання до міністра Демчишина. Скажіть, будь ласка, ми вас дуже уважно слухали про те, яка вартість імпортованого газу і про те, що середня вартість&nbsp; для населення на рівні 4 тисячі 500 гривень, але ви нічого не зазначили про собівартість газу власного видобутку.</p>
<p>В той же час прозвучала фраза про те, що собівартість повинна розкриватися поступово. Я хочу зазначити, що собівартість або є, або її немає. У зв'язку з цим таке питання. Яка собівартість газу внутрішнього видобутку, який добуває державна компанія "Укргазвидобування"? І наша фракція "Самопоміч" вимагає надати детальний розрахунок вказаної собівартості газу власного видобутку і…</p>
<p>&nbsp;</p>
<p>ГОЛОВУЮЧИЙ. Прошу дати можливість завершити питання.</p>
<p>&nbsp;</p>
<p>10:55:08</p>
<p>ОСТРІКОВА Т.Г.</p>
<p>І зазначити методику, по якій ця собівартість порахована.</p>
<p>Також прохання ще все ж таки відповісти на питання про те, чи на сьогоднішній день поступає газ і електроенергія на території, не підконтрольні Україні? Дякую. Тому що…</p>
<p>&nbsp;</p>
<p>10:55:30</p>
<p>ДЕМЧИШИН В.В.</p>
<p>Стосовно собівартості&nbsp; газу "Укргазвидобування". Звичайно, вона є, я не говорив, що вона якимось чином там розкривається. Вона є, зрозуміло, розрахована по міжнародних стандартах, по українських бухгалтерських стандартах, різні собівартості по любому методу.</p>
<p>На даний момент&nbsp; ціна, по якій "Укргазвидобування" буде продавати газ "Нафтогазу", складає 1 тисяча 590 гривень. В цю ціну включена рента в розмірі 70 відсотків, які збирає Мінфін, і використовується цей ресурс, Мінфін дає можливість Мінсоцу виплачувати дотації тим людям, які не можуть оплатити в повній мірі рахунки за тепло та газ, який вони споживають.</p>
<p>Собівартість газу в минулому році для "Укргазвидобування" була десь на рівні 350 гривень. В цьому році вона десь знаходиться на рівні 510 гривень, наскільки мені здається. Але цим питанням більш детально займається&nbsp; НКРЕ. Вони їм встановлюють тариф, вони їм встановлюють тарифи у відповідності до структури. Тому ми готові прийти на збір вашої фракції, чи можливо готові з вами персонально попрацювати. Всі цифри є, вони в принципі можуть бути опубліковані. Дякую.&nbsp;&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Я прошу, настоюють, щоб у виступаючого була повна відповідь на питання стосовно того, чи продається на окуповані території газ і електрика. Прошу дати конкретну відповідь на дане питання.</p>
<p>&nbsp;</p>
<p>10:57:33</p>
<p>ДЕМЧИШИН В.В.</p>
<p>На даний момент електроенергія не поставляється на окуповані території по магістральних електропроводах, по лініях передач, тобто 110 і вище не поставляється. По лініях 110 і нижче, можливо, поставляється. Чому? Тому що енергосистема створена таким чином, що її неможливо просто технічно відокремлювати. Тому невеликі об'єми перетікають і повертаються на територію України. В принципі, по інформації від "Укренерго" ми знаходимося більш-менш збалансованій безпереточній системі, тобто перетік&nbsp; мінімальний. Немає поставок.</p>
<p>З точки зору газу, то можу сказати, що система, знову ж таки, відкрита, але, наскільки я знаю, об'єми постачання незначні. Дякую.</p>
<p>&nbsp;</p>
<p>ГОЛОВУЮЧИЙ. Яніцький Василь Петрович, "Блок Петра Порошенка".&nbsp;</p>
<p>&nbsp;</p>
<p>10:58:43</p>
<p>ЯНІЦЬКИЙ В.П.</p>
<p>Шановний головуючий, у мене запитання стосувалось безпосередньо до Прем'єр-міністра і до профільного міністра. Тому прошу своє слово передати депутату Олегу Мусію.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; Мусій, включіть мікрофон.</p>
<p>&nbsp;</p>
<p>10:58:58</p>
<p>МУСІЙ О.С.</p>
<p>Шановні народні депутати! Я хочу підтримати тих колег, які попередньо виступали і звернути вашу увагу, в тому числі і пана Гройсмана на неприпустимість відсутності Прем'єр-міністра п'ятий раз на запитаннях "годині до Уряду". Якщо він вирішив узурпувати корупційні потоки і у&nbsp; нього немає часу на свою пряму діяльність Прем'єр-міністра, то я думаю, що український парламент здатен йому дозволити далі продовжувати узурповувати ці корупційні потоки, і навіщо йому бути Прем'єр-міністром? У нас є багато достатньо людей.</p>
<p>А в мене запитання до пана Демчишина: чому до сьогодні не проведено ще обіцяної вами наради по "Укрторфу" і де контракти, які ви обіцяли з Росією надати народним депутатам? Два місяці ніхто не бачив жодного контракту з Росією ні по електриці…</p>
<p>&nbsp;</p>
<p>ГОЛОВУЮЧИЙ.&nbsp; Прошу дати завершити, 10 секунд. Будете завершувати?</p>
<p>&nbsp;</p>
<p>10:59:56</p>
<p>МУСІЙ О.С.</p>
<p>Ні по електриці, ні по вугіллю. Де ці контракти, чому ви їх приховуєте? Там, напевно також корупційні схеми закладені? Будь ласка, дайте відповідь.</p>
<p>&nbsp;</p>
<p>11:00:09</p>
<p>ДЕМЧИШИН В.В.</p>
<p>Контракти по електриці були передані Генпрокуратурі на вивчення. Перед тим ми їх передавали комісії, яка проводила службове розслідування. Знову ж таки, на аналіз. Наскільки я розумію, ті ж контракти по поставках електричної енергії в Україну і в Крим були опубліковані на різних сайтах. Ви депутат, ви робите запит, ми вам розкриваємо договір.</p>
<p>В принципі, договір має комерційну складову, тому робити публічне відкриття, а тим більше, міністром, законодавчо неможливо. Технологія розкриття дуже&nbsp; проста: запит – і ви отримуєте договорі.</p>
<p>Стосовно договорів на вугілля хочу вас запевнити, що протягом останнього періоду, останніх… Ну, довшого періоду поставок вугілля з Росії не відбувається. Вугілля російське дорожче, чим українське, тому, наскільки я розумію, комерційні структури його не закуповують.</p>
<p>В принципі, все. Якщо вас цікавить якийсь конкретний договір, будь ласка, зверніться із запитом, ми&nbsp; посприяємо, щоб він був розкритий. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Заліщук Світлана Петрівна, "Блок Петра Порошенка".</p>
<p>&nbsp;</p>
<p>11:01:38</p>
<p>ЗАЛІЩУК С.П.</p>
<p>Доброго дня, шановні члени уряду! Я маю питання до Міністерства фінансів. 10 квітня збіг термін, а саме півроку відтоді, коли відбулися збори акціонерів "Укрнафти". За результатами цих зборів до державного бюджету мало надійти 1,8 мільярда гривень, сьогодні збіг цей термін. Я хочу запитати: чи надійшли ці кошти до державного&nbsp; бюджету?</p>
<p>Друге. Якщо ці кошти не надійшли, яких заходів було вжито міністерством для того, щоби забезпечити цю виплату? Дякую.</p>
<p>&nbsp;</p>
<p>11:02:17</p>
<p>УМАНСЬКИЙ І.І.</p>
<p>Дякую за запитання. Кошти від "Укрнафти" по дивідендах на державну частку до державного бюджету не надходили. Відповідні рішення і щодо відповідних дій органи управління приймали, в тому числі сьогодні ця інформація в залі надавалася. Міністерство фінансів не є органом управління "Укрнафти". Тому відповідні дії вживаються як фіскальною службою, яка має адмініструвати цей податок, цей платіж, так і органом управління. Дякую за запитання.</p>
<p>&nbsp;</p>
<p>ГОЛОВУЮЧИЙ. Головко Михайло Йосипович. Включить мікрофон.</p>
<p>&nbsp;</p>
<p>11:03:01</p>
<p>ГОЛОВКО М.Й.</p>
<p>Михайло Головко, всеукраїнське об'єднання "Свобода".</p>
<p>Хотілося задати запитання Прем'єру, який в черговий раз ігнорує свої функціональні зобов'язання – відповідати на запитання депутатам. Але, враховуючи, що раніше він був... раніше був він камікадзе, зараз ми бачимо, що він є справжнім титаном, який титанічно працює, так працює, що вже покращення сьогодні всі відчувають&nbsp; українці і кожен може подякувати йому особисто, якщо б він вийшов до людей.</p>
<p>В мене запитання будуть до уряду конкретно. Ви коли дасте відповідь, що готові повернути у державну власність "Укртелеком", який був незаконно вкрадений Ахметовим, а також всі енергетичні компанії, ТЕЦи і ГЕСи, які він приватизував, тобто обленерго і так далі?</p>
<p>Сьогодні ми говоримо про енергетичну безпеку, чи ви готові підтримати "Свободу", яка ініціювала в парламенті повернення в державну власність стратегічні підприємства енергогенеруючих компаній? Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Суслова передає слово Євтушоку. Євтушоку, будь ласка, включіть мікрофон.</p>
<p>&nbsp;</p>
<p>11:04:19</p>
<p>ЄВТУШОК С.М.</p>
<p>Сергій Євтушок, Рівненщина, "Батьківщина". У мене також питання до міністра Демчишина.</p>
<p>Щойно колега Мусій чітко вам сформулював питання, яке стосується торфовидобувної галузі, а не того, що ви відповідали: про вугілля, чи про ще якісь речі.</p>
<p>Тому я хотів би сказати, що нині ті тарифи і та політика по відношенню до населення, до тих підприємств, які дають цю послугу, дуже складна. І в Україні дуже багато покладів торфу. Чому в програмі енергоефективності України немає жодного пункту про розвиток торфовидобувної галузі? Чому в цій галузі оті залишки, які є, зараз корупційно розкрадаються? Дайте, будь ласка, відповідь, коли з'явиться? Вже не вперше ми про це з вами говоримо.</p>
<p>&nbsp;</p>
<p>11:05:18</p>
<p>ДЕМЧИШИН В.В.</p>
<p>Дякую за запитання. Насправді торфовидобувна галузь дуже цікава, особливо в теперішній момент, коли збільшується вартість газу. Щорічно добувається 400 тисяч тонн торфу. В порівнянні з вугіллям, з 50-60 мільйонами, - це досить небагато. Тому хочу зразу пояснити, що це досить така нішова галузь, невеличка. Важлива. Калорійність в два рази менша. Тому вартість транспортування для торфу є критичною.</p>
<p>На даний момент підприємств, які могли би споживати в тому місці, де торф добувається, досить небагато, тому і галузь історично не розвивалася. Міністерство проводить дуже активну роботу із рівненським і волинським торфом з двома підприємствами, в районі яких знаходяться великі споживачі, які могли би розвивати ці підприємства.</p>
<p>Більше того, в законі, який передбачає можливість… На розгляд Верховної Ради буде внесено закон про приватизацію торфової промисловості. Я думаю, що за рахунок приватних інвесторів можна буде розвивати ці підприємства набагато швидше, ефективніше&nbsp; і&nbsp; якісніше. Тому мені здається, що це питання, яке буде дуже&nbsp; актуальним протягом наступних 5-6 місяців з точки зору приватизації і з точки зору підготовки до слідуючого опалювального сезону. Напрямком ми займаємося, програма розвитку є. Повністю зі своєї сторони сприяємо маленькому нішевому напрямку, це правда. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; Соляр Володимир Миронович. Включіть мікрофон.</p>
<p>&nbsp;</p>
<p>11:07:18</p>
<p>СОЛЯР В.М.</p>
<p>Прошу передати слово Миколі Княжицькому.</p>
<p>&nbsp;</p>
<p>ГОЛОВУЮЧИЙ. Ще раз. Я не почув. Княжицькому? Будь ласка,&nbsp; Княжицький.</p>
<p>&nbsp;</p>
<p>11:07:26</p>
<p>КНЯЖИЦЬКИЙ М.Л.</p>
<p>Дякую. У мене запитання до пана Кириленка. Пане В'ячеславе, вчора ми прийняли цілу низку … і надзвичайно&nbsp; важливих законів для зміни нашого суспільного&nbsp; буття і нашого майбутнього. До цього ми прийняли запитання… до цього ми прийняли закон, який обмежує пропагандистські російські серіали і іншу антиукраїнську продукцію. Але перед нами стоїть питання підтримки українського кіновиробництва, яке зараз фактично&nbsp; зупинене. Що уряд і коли уряд планує подати закони з цього приводу? Дякую.</p>
<p>&nbsp;</p>
<p>11:08:06</p>
<p>КИРИЛЕНКО В.А.</p>
<p>Дякую, шановний пане&nbsp; Миколо,&nbsp; за запитання.&nbsp; По-перше, уряд хотів би подякувати парламенту за ухвалення вчорашніх законопроектів, оскільки три із них були саме урядовими і ще не було в Україні таких урядів, які на своєму засіданні ухвалювали настільки резонансні законопроекти.</p>
<p>Четвертий законопроект&nbsp; був внесений депутатами всіх п'яти фракцій. Ці законопроекти були підтримані, що означає, що суспільство готове до&nbsp; сприйняття нових ідей, а уряд буде реалізовувати ці законопроекти після підписання Президентом.</p>
<p>З приводу кіновиробництва. Безумовно, ухвалений парламентом Закон про обмеження доступу&nbsp; на український ринок, тимчасову заборону російських міліарних серіалів створює можливість для&nbsp; розвитку українського кіновиробництва. Але для цього потрібна низка додаткових законів, які стимулюватимуть це виробництво. Зараз на погодженні у Міністерстві фінансів, в Міністерстві економіки, в Міністерстві юстиції перебуває законопроект про кіно збір на підтримку українського кіно. Разом з тим, оскільки це питання не зовсім однозначне і таке, яке потребує згоди суб'єктів платників можливих цього збору. То я як віце-прем'єр-міністр культури провожу щотижнево консультацію із кінодистриб'юторами, кінопрокатом, із телевізійниками, із провайдерами кабельних мереж з тим, аби ми знайшли таку компромісну формулу, яка би дозволила цей законопроект ухвалити без зайвих ускладнень у парламенті.</p>
<p>Також телевізійники внести цілу низку інших цікавих пропозицій, які зараз в робочому режимі перебувають в уряді на опрацюванні. Коли вони вже будуть належним чином оформлені, ми із задоволенням передамо їх до Комітету з питань культури і духовності, з тим, щоб ми спільно напрацювали остаточний варіант законопроекту, разом його передали до парламенту і ухвалили. Дякую.</p>
<p>&nbsp;</p>
<p>ГОЛОВУЮЧИЙ. Дякую. Наш час вичерпався. Останнє запитання, Величкович Микола Романович. І переходимо до розгляду питань.</p>
<p>Величкович Микола Романович, включіть мікрофон.</p>
<p>&nbsp;</p>
<p>11:10:14</p>
<p>ВЕЛИЧКОВИЧ М.Р.</p>
<p>Величкович, "Народний фронт", прошу передати слово&nbsp; Ігорю Лапіну.</p>
<p>&nbsp;</p>
<p>ГОЛОВУЮЧИЙ. Будь ласка, Ігор Лапін.</p>
<p>&nbsp;</p>
<p>11:10:22</p>
<p>ЛАПІН І.О.</p>
<p>Ігор Лапін, "Народний фронт". В мене запитання&nbsp; знову ж таки до пана Демчишина. Скажіть, будь ласка, указом Президента по призначення членів Національної комісії, що здійснює державне регулювання у сфері енергетики, було призначено такого громадянина як Тарасюка Валерія Володимировича. Однак, всі знають, що ця особа відома саме тим, що у 2006 році займала активну рейдерську позицію щодо захоплення готельного комплексу "Русь", і ці докази є безпідставними і, значить, є зафіксовані на відео.</p>
<p>Ви взагалі якусь співпрацю з даною особою, як ви собі бачите подальшу роботу з даним громадянином? Дякую.</p>
<p>&nbsp;</p>
<p>11:11:08</p>
<p>ДЕМЧИШИН В.В.</p>
<p>Пане Лапін, дякую за запитання. Але я не зовсім розумію, чому ви його адресуєте до мене, тому що між Міністерством і регулятором насправді немає ніякого зв'язку. Якщо у вас є будь-які факти, які підтверджують участь цієї людини в якихось протиправних діях, ви обов'язково повинні звертатися до правоохоронних органів. Я впевнений, що Генпрокуратура буде дуже зацікавлена в цьому напрямку. Більше того, якщо людина займає на стільки важливу позицію, є членом комісії по енергетиці, мені здається, що таких людей в першу чергу потрібно дуже прискіпливо аналізувати. Тому звертайтесь в правоохоронні органи. Дякую.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>11:11:52</p>
<p>ГОЛОВУЮЧИЙ. Дякую. Час на запитання-відповіді на "годину Уряду" завершився. Але я прошу залишитися уряд ще.</p>
<p>Шановні колеги, ми на цьому тижні розглядали ряд питань важливих, в тому числі щодо боротьби з корупцією, щодо прозорості тарифів. І було проведено по цьому питанню окреме засідання коаліції, були напрацьовані певні рішення. І сьогодні координатор коаліції Олег Ляшко має з цього приводу слово. Добре, добре.</p>
<p>Шановні колеги, я просив би вашої уваги, оскільки я вважаю, що питання щодо перевірки фактів, які були озвучені щодо корупції в державному секторі, є надзвичайно важливими. І що б хто не сказав, але всі зацікавлені в цьому, щоб кожне звинувачення, кожен натяк на зловживання був оприлюднений, має бути ретельно перевірений. Хочу запевнити вас у тому, що парламент тут має відіграти важливу роль. Я мав розмову з Прем’єр-міністром України і хочу засвідчити, що він зацікавлений в публічності, відкритості перевірки даних фактів.</p>
<p>І дуже важливо, щоб і парламент в рамках парламентського контролю, і Генеральна прокуратура України чітко проінформували нас про те, які були звинувачення, в чому вони полягають, чи знайшли вони своє підтвердження і коли вони знайдуть своє підтвердження. Або якщо вони знайдуть своє підтвердження, кожна людина має бути покарана. Іншого варіанту немає, інакше ніколи не завершиться процес звинувачень, зловживань і корупції.</p>
<p>Пропозиція є наступна. Нам потрібно в рамках комітетів по боротьбі з корупцією, правоохоронного комітету, створити спеціальні групи чи групу одну, яка ретельно займеться питанням перевірки фактів.</p>
<p>Друга позиція. Ми маємо сьогодні, ми визначили сьогодні пріоритетним завданням розібратися з тарифною політикою, і нам потрібно, щоби в рамках профільного Комітету з питань житлово-комунальних послуг, який очолює Скуратовський Сергій, теж була прийнята робоча група, долучити туди роботу Комітету соціальної політики для того, щоб визначити питання компенсаторів. Нам потрібно все чітко прорахувати, як буде працювати нова система субсидій, яку кількість людей буде захищено, хто буде не захищений, і які має прийняти рішення відповідно&nbsp; до цього український парламент або український уряд для того, щоб забезпечити соціальний захист людей, які будуть нездатні платити, об'єктивно платити, за комунальні послуги. І це є теж принципове питання.</p>
<p>Тому пропозиція наступна. На базі двох комітетів створити групу по боротьбі і перевірці фактів по корупції. На базі комітету, який очолює, житлово-комунального господарства, який очолює Сергій Скуратовський, спільно з комітетом соціальним, створити спільну робочу групу на базі комітету, щоб комітети повністю виконали свої функції, які покладені на них українським парламентом і законодавством.</p>
<p>От така є пропозиція, і я зараз… Ми можемо його оформити протокольним дорученням. Це протокольне доручення я би просив парламентарів підтримати, надати йому повноважень спільних, і таким чином ми зможемо ретельно розпочати цю роботу.</p>
<p>Я тоді зачитаю пропозицію, яка була утворена. І так, шановні колеги, протокольне…&nbsp;</p>
<p>Підготуйтесь до голосування, будь ласка., шановні колеги.</p>
<p>Протокольне доручення Голови Верховної Ради України. З метою перевірки і оприлюднення в ЗМІ фактів можливих зловживань в державному секторі економіки, відповідно до даних Держфінінспекції, а також на інших державних підприємствах доручаю Комітету з питань запобігання і протидії корупції та Комітету з питань законодавчого забезпечення правоохоронної діяльності невідкладно утворити у складі представників цих комітетів спільну депутатську робочу групу для перевірки оприлюднених Держфінінспекцією повідомлень про фінансові порушення, а також для перевірки інших фактів зловживань в державному секторі економіки.</p>
<p>Друге. Депутатській робочій групі узагальнити результати розгляду на спільному засіданні комітетів питань про результати перевірок, проведених Держфінінспекцією, інших фактів зловживань у внутрішньому секторі економіки, а також стан надання правової оцінки цим справам відповідними правоохоронними органами. Що забезпечить, колеги, всебічний розгляд цих питань.</p>
<p>Наступне. Викласти висновки і пропозиції за результатами перевірки щодо цих порушень у письмовому звіті відповідно до вимог Регламенту Верховної Ради України і подати їх на розгляд Верховної Ради до 7 травня 2015 року.</p>
<p>У разі наявності відповідних узгоджених рішень Комітету з питань запобігання і протидії корупції та Комітету з питань законодавчого забезпечення правоохоронної діяльності. Далі.</p>
<p>Третє. Генеральному прокурору України. І ми теж розмовляли про це питання з Прем'єр-міністром України, і це наша спільна позиція, щоб Генеральна прокуратура України, Генеральний прокурор України прозвітував перед Верховною Радою про стан розслідування оприлюднених фактів та інших фактів зловживань у державному секторі до 7 числа, 7 травня.</p>
<p>В тому напрямку ми розуміємо, що часу не так було багато у Генеральної прокуратури. Але в оці декілька тижнів вже можемо бути проінформовані про те, яка є ситуація щодо правової оцінки розслідування даних фактів.</p>
<p>Переконаний у тому, що нам потрібно перестати розмовляти гаслами, а треба з корупціонерами розмовляти статтями Кримінального кодексу. Треба з корупціонерами і хабарниками розмовляти не тільки номерами статтей, а термінами ув'язнення за ті чи інші правопорушення.</p>
<p>І ще охочу наголосити ще одну річ. Невідворотність покарання, невідворотність покарання, завжди призведе до&nbsp; того, що будуть боятися свої брудні руки сунути&nbsp; в&nbsp; державний сектор, брати хабарі. І це маємо ми&nbsp; з вами забезпечити як український парламент.</p>
<p>&nbsp;Тому, колеги, я прошу цю пропозицію&nbsp; підтримати, протокольного доручення, і прошу її проголосувати. Прошу голосувати.&nbsp; Це наша підтримка протокольного доручення Голови Верховної Ради.</p>
<p>&nbsp;</p>
<p>11:19:52</p>
<p>За-180&nbsp;</p>
<p>Дякую, колеги.&nbsp; Не встигли, я бачу.&nbsp;</p>
<p>Запросіть депутатів… <i>(Шум у залі) </i>Колеги, колеги, я зараз… Це протокольне доручення, воно не потребує включення в порядок денний. Я як Голова Верховної Ради&nbsp; можу&nbsp; його поставити на голосування. Готові голосувати, колеги?&nbsp; Запросіть всіх депутатів до зали парламенту.</p>
<p>Давайте ще раз сигнальне, будь ласка.&nbsp; Сигнальне, скільки депутатів в залі. Голосуємо.</p>
<p>&nbsp;</p>
<p>11:20:39</p>
<p>За-182</p>
<p><i>(Шум у залі)</i></p>
<p>Колеги, у мене&nbsp; є пропозиція, будь ласка… Ні, у мене&nbsp; є прохання. А можна мені не розказувати, що мені робити.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ.&nbsp; Радите. Дякую. Порадили? Порадили? Дякую&nbsp; за&nbsp; вашу пораду. Займайте своє місце.</p>
<p>Шановні колеги, я ще раз поставлю на голосування. Але хочу&nbsp; вас&nbsp; запевнити&nbsp; у тому, що якщо&nbsp; зараз це не буде підтримано, протокольне доручення Голови Верховної Ради&nbsp;&nbsp; буде підписано в&nbsp; тому тексті, в якому воно… в тій редакції, яку я оголосив. І я переконаний у тому, що воно буде виконано. Я забезпечу виконання цього&nbsp; доручення.&nbsp; Але прошу парламент&nbsp; це підтримати, це наша має бути спільна відповідальна позиція. Готові голосувати? Давайте. Прошу підтримати протокольне доручення Голови Верховної Ради України. Це символічне голосування. Прошу підтримати. Прошу голосувати.</p>
<p>&nbsp;</p>
<p>11:21:58</p>
<p>За-216</p>
<p>Альона Шкрум не встигнула 100 відсотків, я бачив це. Будь ласка, ще раз. Підтримайте, будь ласка, пропозицію Голови Верховної Ради України.</p>
<p>Прошу, протокольне доручення ще раз ставлю на голосування. Альона Шкрум, Анатолій Матвієнко не встигли проголосувати. Голосуємо, колеги. Прошу підтримати. Вот, є народні депутати. Прошу голосувати, прошу підтримати.</p>
<p>&nbsp;</p>
<p>11:22:33</p>
<p>За-228</p>
<p>Отлично. Дякую.</p>
<p>Друзі! Друзі, аналогічне доручення Голови Верховної Ради є щодо на базі Комітету житлово-комунальних послуг і соціальної політики створити спільну робочу групу. Прошу підтримати щодо тарифної політики і соціального захисту питань. Прошу підтримати цю пропозицію. Будь ласка. Да, соціальної політики в тому числі. Прошу підтримати, шановні колеги, прошу голосувати. Соціальна політика по тарифам.</p>
<p>&nbsp;</p>
<p>11:23:12</p>
<p>За-233</p>
<p>Дякую вам за підтримку, шановні колеги. Працюємо, працюємо відкрито, публічно над цим питанням. Дякую, колеги.</p>
<p>Переходимо до наступного питання порядку денного. З мотивів немає. Я прошу, коли ви просите пропозицію, дайте мені статтю Регламенту, я вам дам.</p>
<p>Рухаємося далі. Шановні колеги, у нас з 11 до 11.30 є питання по запитах. Передаю слово першому заступнику Голови Верховної Ради України щодо голосування запитів. Це була пропозиція народних депутатів України, щоб саме в цей час зачитувати запити. Потім будемо голосувати. Дякую.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>11:23:47</p>
<p>ГОЛОВУЮЧИЙ.&nbsp; Шановні колеги, я прошу залишатися в залі, тому що перших кілька запитів до Президента України, які потребують голосування. І тому я дуже прошу залишатися на своїх місцях, ми зараз будемо голосувати ті запити, які направляються до Президента.</p>
<p>Отже, надійшли запити:</p>
<p>Юрія-Богдана Шухевича до Президента України стосовно зняття грифу "опублікуванню не підлягає" та скасування усіх засекречених нормативно-правових актів Президента України, якими встановлені незаконні пенсійні привілеї для колишніх народних депутатів УРСР і СРСР, колишніх перших секретарів обкомів Компартії України тощо та членів їх сімей, котрим обчислюють пенсії, виходячи з посадового окладу міністра Кабінету Міністрів України.</p>
<p>Отже, спочатку ми ставимо на голосування підтримку запиту, а потім вже – направлення його до Президента.&nbsp; Прошу підтримати запит Юрія-Богдана Шухевича до Президента і прошу свою підтримку в голосах, в голосуванні продемонструвати. Прошу голосувати в підтримку запиту. Голосуємо, колеги!</p>
<p>&nbsp;</p>
<p>11:25:13</p>
<p>За-173</p>
<p>Дякую.<br> &nbsp;&nbsp;&nbsp;&nbsp;&nbsp;&nbsp; І тепер… Тут достатньо 150 голосів, я нагадую процедуру. Тепер, для направлення Президентові необхідно не менш&nbsp; як 226. Тому я прошу зайти в зал усіх депутатів. І ставлю на голосування направлення до Президента&nbsp; запиту Юрія-Богдана Шухевича. Прошу проголосувати. <i>(Шум у залі)</i></p>
<p><i>&nbsp;</i></p>
<p>11:25:50</p>
<p>За-173</p>
<p>Дякую.</p>
<p>Давайте ми, як і вчора, проведемо сигнальне голосування, щоб подивитись чи в нас є достатньо депутатів, які можуть голосувати за будь-яке рішення. І я прошу зараз приготуватись до сигнального, тобто ми всі голосуємо, щоб подивитися, скільки нас є в залі. От, будь ласка, заженіть. Я прошу депутатів, які знаходяться в кулуарах, зайти в зал для роботи. Ми вже третю п'ятницю, якщо я не помиляюсь, надзвичайно важливі звернення до Президента, їх є всього 4 чи 5, і ми їх не можемо провести, бо для когось втекти, вибачте, додому є важливішим, аніж ті питання, які мають величезний резонанс і величезне значення для країни і для справедливості, в тому числі і запит Юрія-Богдана Шухевича.</p>
<p>Я прошу депутатів зайти в зал. Поки заходять депутати, Іван Крулько з процедури, одну хвилину, будь ласка.</p>
<p>Іван Крулько, будь ласка, хвилину.</p>
<p>&nbsp;</p>
<p>11:26:57</p>
<p>КРУЛЬКО І.І.</p>
<p>Іван Крулько, фракція "Батьківщина". Шановний головуючий, в мене є така пропозиція. Давайте ми запити, які ми плануємо направити до Президента, пройдемо, проголосуємо за їхню підтримку, а про направлення їх відразу проголосуємо, як тільки люди підійдуть.</p>
<p>І, дійсно, зробіть ще одне оголошення, щоб всі депутати були на своїх робочих місцях. Тому що це ганебно, коли такі важливі запити, ми вже третю п'ятницю не можемо направити до Президента України. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Але ми домовилися, що проведемо сигнальне голосування. І я прошу ще раз, закликаю всіх депутатів зайти в зал на свої робочі місця. Бачу, Володимир Парасюк ще не повернувся з депутатами. Давайте, поки ми пройдемося, до сигнального голосування ми пройдемося про підтримку запитів, а потім подивимось скільки голосів і будемо дивитися, чи їх ставити на направлення до Президента.</p>
<p>Отже, є прохання підтримати запит до Президента України. Павла Кишкаря до Президента України щодо отримання державних нагород <a name=s1></a>військовослужбовцями Другого батальйону спеціального призначення "Донбас", військової частини 3027, Першої бригади оперативного призначення Національної гвардії України.</p>
<p>Прошу підтримати запит голосування. Будь ласка, голосуємо, колеги.</p>
<p>&nbsp;</p>
<p>11:28:34</p>
<p>За-182</p>
<p>Дякую.</p>
<p>Наступне. Ставиться на підтримку запит, група народних депутатів (Чорновол, Левуса та інших) до Президента України щодо припинення громадянства України Вадима Новинського внаслідок втрати громадянства України у зв'язку з неприпиненням громадянства Російської Федерації.</p>
<p>Прошу підтримати. Голосуємо.</p>
<p>&nbsp;</p>
<p>11:29:08</p>
<p>За-174</p>
<p>Дякую.</p>
<p>Володимира Парасюка до Президента України щодо зняття звання Героя України з групи депутатів.</p>
<p>Прошу підтримати, голосуємо.</p>
<p>&nbsp;</p>
<p>11:29:30</p>
<p>За-151</p>
<p>До Президента України щодо неприпустимості призначення на керівні посади в державних адміністраціях раніше засуджених осіб або осіб, кримінальні справи відносно яких зараз розглядаються судами. Запит Ігоря Луценка, прошу підтримати.</p>
<p>&nbsp;</p>
<p>11:30:00</p>
<p>За-169</p>
<p>Отже, ми пройшли голосування і підтримку всіх запитів, але це лише підтримка. Щоб направити до Президента, нам необхідно 226 голосів, і тому зараз ми проведемо сигнальне голосування, щоб подивитись наявність депутатів в залі. Я прошу приготуватись до сигнального голосування. Ми, очевидно, заведемо тактику, щоб публікувати оті наші сигнальні голосування, щоб суспільство і виборці бачили, хто присутній, хто працює на Верховній Раді України, а хто до виборців появляється лишень під час виборчої кампанії.</p>
<p>Прошу приготуватись до сигнального голосування і прошу проголосувати. Голосуємо сигнальне голосування, всі голосуємо натискаємо зелену кнопку.</p>
<p>&nbsp;</p>
<p>11:30:59</p>
<p>За-199</p>
<p>Дякую.</p>
<p>На даний момент ми не маємо достатньої кількості голосів, щоб поставити запити по направленню до Президента, і тому я переходжу до зачитування запитів народних депутатів до інших органів державної влади.</p>
<p>Отже, Віктора Развадовського до Прем'єр-міністра України щодо виділення коштів на проведення ремонту доріг у Житомирському, Любарському, Романівському та Чуднівському районах Житомирської області.</p>
<p>Віктора Развадовського до міністра освіти і науки України щодо подальшого функціонування Березівської загальноосвітньої школи І-ІІІ ступенів Житомирського району, Житомирської області.</p>
<p>Ігоря Шурми до Генерального прокурора України щодо законності дій Міністерства юстиції України з метою заволодіння майном лікувального комплексу дочірнього підприємства "Клінічний санаторій "Лермонтовський" Приватного акціонерного товариства.</p>
<p>Ігоря Шурми до Прем'єр-міністра України щодо використання коштів спеціального фонду на заробітну плату у вищих навчальних закладах та необхідності редагувати Постанову Кабінету Міністрів України №65 "Про економію державних коштів та недопущення втрат бюджету".</p>
<p>Олени Масоріної до Київського міського голови про необхідність перейменування низки вулиць міста Києва, названих на честь одіозних діячів більшовицької доби та радянської України, зокрема: вулиці Щорса - на вулицю Бориса Нємцова та вулиці Артема - на вулицю Кузьми Скрябіна.</p>
<p>Анни Романової до міністра закордонних справ України щодо вирішення питання роботи візових центрів консульств країн Шенгенської групи та Великої Британії в Україні,через які гальмується розвиток міжнародного туризму в Україні.</p>
<p>Руслана Сидоровича до Прем'єр-міністра України щодо інформації про кількість членів Кабінету Міністрів України, яким присвоєно статус учасника АТО.</p>
<p>Олега Барни до Прем'єр-міністра України щодо розбалансування керованості земельно-ресурсного потенціалу та подальшої якісної роботи Державної служби України з питань геодезії, картографії та кадастру.</p>
<p>Олександра Абдулліна до прокурора Рівненської області про бездіяльність прокурора Березівського району Рівненської області Ніни Ютовець під час розгляду скарги Наталії Черкової на протиправні дії слідчого та керівника Березнівського районного відділення Головного управління Міністерства внутрішніх справ України в Рівненській області.</p>
<p>Олександра Абдулліна до міністра внутрішніх справ України про протиправні дії слідчого Березнівського районного відділення Головного управління МВС України в Рівненській області Бердника та начальника Березнівського районного відділення Головного управління МВС України в Рівненській області Середи, внаслідок яких було позбавлено права власності на майно громадянку Наталію Черкову.</p>
<p>Ірини Сисоєнко до міністра оборони України щодо надання Міністерством оборони України пропозицій Кабінету Міністрів України стосовно доцільності підписання Угоди з організацією НАТО з підтримки про співпрацю у рамках трастових фондів НАТО з реформування системи логістики і стандартизації та фізичної реабілітації військовослужбовців, поранених в АТО.</p>
<p>Ірини Сисоєнко до міністра юстиції України стосовно результатів правової експертизи проекту Угоди з організацією НАТО з підтримки щодо співпраці у рамках трастових фондів НАТО з реформування системи логістики і стандартизації та фізичної реабілітації військовослужбовців, поранених в АТО між Україною і НАТО.</p>
<p>Олександра Черненка до міністра внутрішніх справ України щодо вжиття відповідних заходів з приводу бездіяльності працівників Дарницького районного управління Головного управління Міністерства внутрішніх справ України по відношенню до факту побиття відомого телеведучого та громадського діяча Андрія Джеджули.</p>
<p>Антона Геращенка до голови Національного банку України щодо отримання інформації Національного банку України про кредити рефінансування.</p>
<p>Антона Геращенка до голови Рахункової палати відповідно до положень статті 15 Закону України "Про Рахункову палату", народний депутат України має право звернутися з депутатським запитом до Рахункової палати з питання проведення позаплановим контрольним заходом відносно перевірки господарсько-фінансової діяльності Державної служби України з надзвичайних ситуацій.</p>
<p>Анни Романової до міністра інфраструктури України щодо відновлення прямого залізничного сполучення за маршрутом Чернігів-Львів.</p>
<p>Дмитра Колєснікова до Прем'єр-міністра України щодо утворення на території Криворізького басейну зони техногенної екологічної небезпеки.</p>
<p>Дмитра Колєснікова до Прем'єр-міністра України щодо чергового значного підвищення вантажних залізничних тарифів.</p>
<p>Марії Іонової та Ірини Геращенко до міністра внутрішніх справ України, Голови Служби безпеки України, голови Державної прикордонної служби України щодо перевірки факту незаконного в'їзду на територію України та незаконного перетину кордону двох членів німецького парламенту Герке і&nbsp; Гунко.</p>
<p>Олександра Данченка до Директора публічного акціонерного товариства "Укртелеком" щодо ненадання інформації керівництвом Публічного акціонерного товариства "Укртелеком".</p>
<p>Вадима Кривохатька до міністра оборони України щодо можливості бронювання на період мобілізації висококваліфікованих спеціалістів, зайнятих в сільському господарстві.</p>
<p>Олега Лаврика до Прем'єр-міністра України щодо порядку обслуговування коштів місцевих бюджетів.</p>
<p>Богдана Дубневича до голови Правління Публічного акціонерного товариства "Львівобленерго" про покращення електропостачання та якість обслуговування споживачів Пустомитівського району Львівської області.</p>
<p>Богдана Дубневича до міністра інфраструктури України про вирішення нагальних проблем у галузі дорожнього господарства Пустомитівського району Львівської області.</p>
<p>Олексія Ленського до міністра екології та природних ресурсів України щодо проведення перевірки законності надання в оренду Устинівською районною державною адміністрацією Кіровоградської області громадянину Віктору Шовкоплясу водосховища на річці Березівка, що призвело до позбавлення громади доступу до водосховища з метою вилову риби і відпочинку, а в подальшому стало причиною цілеспрямованого знищення річки Березівка.</p>
<p>Олексія Ленського до Генерального прокурора України, Голови Служби безпеки України, міністра оборони України, міністру аграрної політики та продовольства України щодо вжиття невідкладних заходів реагування на факти спроб незаконного усунення командира БМП-2 Збройних сил України Костянтина Тімченка з посади директора державного підприємства «Полтавадніпром'ясомолпром» в період проходження ним військової служби.</p>
<p>Дмитра Лінька до міністра охорони здоров'я України щодо перевірки на відповідність встановленим нормам харчування в дитячих дошкільних навчальних закладах.</p>
<p>Владислава Бухарєва до Прем'єр-міністра України щодо звернення селян-виробників молока Лебединського, Охтирського, Тростянецького, Великописарівського та інших районів Сумської області стосовно встановлення мінімальної ціни на молоко.</p>
<p>Владислава Бухарєва до Прем'єр-міністра України щодо виділення коштів з Державного бюджету України для добудови лікувально-терапевтичного корпусу Великописарівської центральної районної лікарні Сумської області.</p>
<p>Віталія Гудзенка до голови Київської обласної державної адміністрації щодо підключення селища Оріховець Сквирського району Київської області до головного газопроводу.</p>
<p>Віталія Гудзенка до голови Київської обласної державної адміністрації щодо завершення будівництва підвідного міжселищного газопроводу села Руде Село - Капустинці Володарського району Київської області.</p>
<p>Вадима Нестеренка до віце-прем’єр-міністра України – міністра регіонального розвитку, будівництва та житлово-комунального господарства України щодо зміни Порядку формування тарифів на централізоване водопостачання та водовідведення для Комунального підприємства "Новомосковськ водоканал" і уникнення необґрунтованого ціноутворення на ці послуги.</p>
<p>Якова Бензбаха до Кабінету Міністрів України, Міністерства регіонального розвитку, будівництва та житлово-комунального господарства України, Міністерства соціальної політики України, Міністерства фінансів України, Державної казначейської служби України щодо необхідності забезпечення виплати субсидій мешканцям Дніпропетровська за житлово-комунальні послуги.</p>
<p>Якова Безбаха до Кабінету Міністрів України, Генеральної прокуратури України, Міністерства інфраструктури України, МВС України, Державної адміністрації залізничного транспорту України щодо необхідності вжиття дієвих заходів для повернення у державну власність майна Придніпровської залізниці.</p>
<p>Григорія Тіміша до Прем'єр-міністра України щодо прискорення розподілення стабілізаційної дотації по утриманню дитячих дошкільних закладів, будинків культури, клубів та бібліотек на території Путильського району Чернівецької області.</p>
<p>Анатолія Денисенка до віце-прем’єр-міністра України – міністра регіонального розвитку, будівництва та житлово-комунального господарства України щодо стану виконання третього етапу Державної цільової соціально-економічної програми будівництва (придбання) доступного житла на 2010-2017 роки.</p>
<p>Анатолія Денисенка до міністра економічного розвитку і торгівлі України щодо стимулювання державної підтримки експорту малими та середніми підприємствами України.</p>
<p>Сергія Ківалова до Генерального прокурора України стосовно вжиття в межах компетенції заходів щодо недопущення незаконного заволодіння майном та лікувальним комплексом Дочірнього підприємства "Клінічний санаторій "Лермонтовський" Приватного акціонерного товариства "Укрпрофоздоровниця".</p>
<p>Василя Гуляєва до Прем'єр-міністра України щодо забезпечення правового регулювання відносин підприємств, що входять до рибопромислової асоціації "Хаджибейський лиман".</p>
<p>Олександра Ревеги до Генерального прокурора України щодо вжиття невідкладних заходів прокурорського реагування та притягнення до відповідальності осіб, винних у розкраданні майна асфальтного заводу, розташованого у Бердичівському районі Житомирської області.</p>
<p>Вікторії Войціцької та Лева Підлісецького до виконуючого обов'язки директора Державного підприємства зовнішньоекономічної діяльності "Укрінтеренерго" щодо договорів на імпорт електроенергії укладених Державним підприємством зовнішньоекономічної діяльності "Укрінтеренерго" з Відкритим акціонерним товариством "Інтер РАО".</p>
<p>Володимира Соляра до Генерального прокурора України, Міністра внутрішніх справ України щодо незаконних дій працівників міліції та прокуратури Київської області під час розслідування кримінального провадження. Номер додається.</p>
<p>Володимира Соляра до Генерального прокурора України, міністра внутрішніх справ України щодо незаконних дій працівників міліції та прокуратури Київської області під час розслідування кримінального провадження. Номер додається.</p>
<p>Костянтина Яриніча до віце-прем'єр-міністра України – міністра культури України щодо вжиття заходів, спрямованих на збереження унікальної пам'ятки архітектури та цінної музейної колекції Кіровоградського обласного художнього музею.</p>
<p>Миколи Паламарчука до Генерального прокурора України щодо зловживань керівництвом Державного підприємства "Адміністрація морських портів України" та Міністерства інфраструктури України.</p>
<p>Владислава Голуба до міністра інфраструктури України, голови Черкаської обласної державної адміністрації, голови Золотоніської районної державної адміністрації Черкаської області, голови Канівської районної державної адміністрації Черкаської області,&nbsp; Директора Дочірнього підприємства "Черкаський облавтодор" щодо фінансування та термінів проведення ремонтних робіт автомобільних доріг Черкаської області.</p>
<p>&nbsp;Івана Балоги до Прем'єр-міністра України, міністра аграрної політики та продовольства України щодо передачі земель державної власності у власність територіальних громад Виноградівського району Закарпатської області.</p>
<p>Івана Балоги до міністра фінансів України, тимчасово виконуючого обов'язки голови Державної фіскальної служби України щодо виділення коштів на добудову митного посту "Вилок" Закарпатської митниці Державної фіскальної служби.</p>
<p>Василя Петьовки до Прем'єр-міністра України стосовно виключення Державного підприємства "Закарпатське вертолітне виробниче об'єднання" Закарпатської області з переліку стратегічних об'єктів, що не підлягають приватизації.</p>
<p>Василя Петьовки до Прем'єр-міністра України стосовно виключення окремих підприємств Закарпатської області з переліку об'єктів права державної власності, що не підлягають приватизації.</p>
<p>Вадима Івченка до Генерального прокурора України, міністра внутрішніх справ України щодо проведення перевірки законності відчуження Державного підприємства "База відпочинку "Зелений бір" Міністерства аграрної політики України.</p>
<p>Сергія Лабазюка до міністра оборони України щодо спрощення процедури отримання статусу учасника АТО.</p>
<p>Сергія Соболєва до Генерального прокурора України про вимоги адміністрації та працівників Національного природного парку "Гуцульщина" щодо забезпечення дотримання вимог природоохоронного та земельного законодавства.</p>
<p>Юрія Вознюка до голови Національного банку України, голови правління банку "Фінанси та Кредит" щодо неповернення банком "Фінанси та кредит" депозитних коштів.</p>
<p>Миколи Кадикала до Генерального прокурора України, міністра внутрішніх справ України щодо неправомірних дій окремих посадових осіб УМВС України у Волинській області.</p>
<p>Миколи Кадикала до Генерального прокурора України, міністра аграрної політики, Голови Служби безпеки України щодо необ'єктивного конкурсного відбору претендентів на заміщення вакантної посади директора Державного підприємства спиртової та лікеро-горілчаної промисловості "Укрспирт".</p>
<p>Олега Дмитренка до Прем'єр-міністра України щодо вжиття заходів Кабінетом Міністрів України, Міністерством оборони України щодо забезпечення будівництва другої черги 70-квартирного житлового будинку по вулиці Індустріальній, 7, у місті Прилуки Чернігівської області для учасників АТО.</p>
<p>Олега Дмитренка до Прем'єр-міністра України стосовно невживання заходів Кабінетом Міністрів України та Міністерством фінансів України щодо забезпечення конституційних прав громадян у виплаті заробітних плат &nbsp;працівникам бюджетних установ міста Прилуки Чернігівської області. Повторно.</p>
<p>Романа Семенухи до голови Національної комісії, що здійснює державне регулювання у сфері ринків фінансових послуг щодо захисту прав споживачів фінансових послуг – учасників&nbsp; Непідприємницького товариства Відкритий недержавний пенсійний фонд "Перший національний відкритий пенсійний фонд".</p>
<p>Романа Семенухи до міністра внутрішніх справ України щодо швидкого та неупередженого розслідування кримінального провадження за фактом розтрати та привласнення бюджетних коштів посадовими особами Балаклійської районної державної адміністрації та управління (Департаменту) капітального будівництва Харківської обласної державної адміністрації.</p>
<p>Володимира Ар'єва до Прем'єр-міністра України щодо необхідності запровадження пішохідних пунктів пропуску на українсько-польському та українсько-словацькому кордонах.</p>
<p>Ігоря Мосійчука до Голови Служби безпеки України щодо перевірки законності діяльності Товариства з обмеженою відповідальністю "Сінтезпродсервіс".</p>
<p>Олега Кулініча до Генерального прокурора України щодо неналежного виконання посадових обов'язків заступника начальника відділу Державного агентства земельних ресурсів України у Зінківському районі Полтавської області Володимиром Зайченком.</p>
<p>Олега Кулініча до Кабінету Міністрів України щодо виділення коштів для буріння розвідувально-експлуатаційної артезіанської свердловини на водозаборі №1 в селищі Решетилівка Полтавської області.</p>
<p>Андрія Шиньковича до міністра енергетики та вугільної промисловості України щодо гострої необхідності побудови третього і четвертого енергоблоків Хмельницької атомної електростанції.</p>
<p>Андрія Шиньковича до міністра енергетики та вугільної промисловості України щодо негативних наслідків підняття тарифів на електроенергію та газ.</p>
<p>Сергія Соболєва до Прем'єр-міністра України, міністра оборони України, міністра інфраструктури України про прийняття до державної власності цілісного майнового комплексу Державного підприємства "Аеропорт Бердянськ" та забезпечення його належною охороною, з метою недопущення розкрадання майна аеропорту, а також упередження можливого захоплення цього стратегічного об'єкту та його використання проти нашої держави у разі продовження військової агресії проти України.</p>
<p>Руслана Демчака до голови Національної комісії з цінних паперів та фондового ринку щодо внесення змін в нормативну базу комісії з цінних паперів та фондового ринку.</p>
<p>Руслана Демчака до міністра інформаційної політики України щодо діяльності сумнівних інтернет-ресурсів України.</p>
<p>Наталії Королевської до Прем'єр-міністра України щодо вжиття заходів з погашення заборгованості із заробітної плати перед працівниками підприємств Чорнобильської зони відчуження.</p>
<p>Наталії Королевської до Прем'єр-міністра України щодо недопущення масового скорочення працівників атомної енергетики.</p>
<p>Юрія Бублика до Прем'єр-міністра України про незаконне використання та відчуження земель дослідних господарств "Тахтаулове" та "Руно" Національної академії аграрних наук України, обмеження права їх працівників в отриманні земельної ділянки (паю) з мотивів перебування цих земель у державній власності.</p>
<p>Юрія Бублика до Прем'єр-міністра України про зловживання органами виконавчої влади щодо примусового втілення в життя Закону України "Про добровільне об'єднання територіальних громад".</p>
<p>Едуарда Матвійчука до Кабінету Міністрів України, Одеської обласної державної адміністрації, Служби автомобільних доріг стосовно необхідності об'єктивного та неупередженого розгляду звернення від імені членів садівницького товариства "Якір" Комінтернівського району Одеської області щодо капітального ремонту автомобільної дороги.</p>
<p>Едуарда Матвійчука та Якова Безбаха до Генеральної прокуратури України, МВС України, Вищої кваліфікаційної комісії України&nbsp; стосовно необхідності об'єктивного та неупередженого розгляду колективного звернення членів садівницького товариства "Хутір-Редьки-1" щодо дотримання законності при здійсненні розслідування з 2008 року та забезпечення дієвого прокурорського нагляду.</p>
<p>Групи народних депутатів (Сташука, Ємця, всього 6 депутатів) до Київського міського голови про доступ до публічної інформації.</p>
<p>Олександра Вілкула до Прем'єр-міністра України, Міністра охорони здоров'я України, голови Дніпропетровської ОДА щодо недопущення знищення Державного закладу "Спеціалізована медико-санітарна частина №15 МОЗ України" як медичного закладу зі спеціалізованого медичного обслуговування працівників Державного підприємства.</p>
<p>Олександра Вілкула до Прем'єр-міністра України щодо виключення з Постанови Кабінету Міністрів України №106 "Про призначення житлових субсидій" – терміну "неповні відомості" та вилучити норму стосовно повернення у подвійному розмірі надміру перерахованої (виплаченої) суми субсидії як неадекватну для найбідніших верств населення.</p>
<p>Юрія Солода до Прем'єр-міністра України щодо необхідності термінового відновлення житла та інфраструктури у Донецькій та Луганській областях, пошкоджених внаслідок проведення антитерористичної операції.</p>
<p>Андрія Шипка до Прем'єр-міністра України щодо вжиття невідкладних заходів врегулювання питання про встановлення меж прибережних захисних смуг водних об'єктів та погодження проектної документації.</p>
<p>Олега Осуховського до Генерального прокурора України щодо захисту майнових та житлових прав неповнолітніх Вергун та їх матері-інваліда.</p>
<p>Олега Осуховського до Прем'єр-міністра України щодо виконання вимог Закону України "Про очищення влади".</p>
<p>Олександра Супруненка до МВС України щодо перевірки фактів бездіяльності слідчого Солом'янського районного управління Головного управління МВС України в місті Києві.</p>
<p>Олександра Ксенжука та Дмитра Сторожука до тимчасово виконуючого обов'язки Голови Державної фінансової інспекції України щодо невиконання Державною фінансовою інспекцією України ухвали суду про поновлення Володимира Крупи на посаді начальника Державної фінансової інспекції у Хмельницькій області.</p>
<p>Андрія Іллєнка до Прем'єр-міністра України, Віце-прем’єр-міністра України – міністра регіонального розвитку, будівництва та ЖКХ України, виконуючого обов'язки Голови Національної комісії, Голови Антимонопольного комітету, голови КМДА, заступника Київського міського голови – секретаря Київської міської ради щодо вжиття заходів реагування стосовно нарахування плати за послуги з теплопостачання для мешканців столиці та встановлення лічильників обліку теплової енергії у всіх житлових будинках міста Києва.</p>
<p>Андрія Іллєнка до голови Київської міської державної адміністрації, заступника Київського міського голови щодо надання інформації стосовно можливого будівництва на прибудинковій території житлового будинку по вулиці Кіото, 3 в Деснянському районі міста Києва.</p>
<p>Олександра Кодоли до Прем'єр-міністра України, міністра оборони України щодо забезпечення ефективної роботи Державного підприємства "Ніжинський ремонтний завод інженерного озброєння".</p>
<p>Олександра Кодоли до Прем'єр-міністра України, міністра оборони України щодо створення Державного науково-дослідного інституту випробувань та сертифікації Міністерства оборони України.</p>
<p>Івана Спориша до Прем'єр-міністра України, голови Вінницької ОДА стосовно вирішення питання про виділення в 2015 році коштів з державного бюджету на виконання Загальнодержавної програми "Питна вода України" на 2006-2020 роки для завершення робіт по проекту "Система водопостачання з Суворовського водозабору місто Тульчин – будівництво".</p>
<p>Івана Спориша до Прем'єр-міністра України, міністра освіти і науки України стосовно вирішення питання про виділення коштів та завершення будівництв Зведенівської середньої загальноосвітньої школи I-III ступеня, та Шаргородської дитячо-юнацької спортивної школи.</p>
<p>Роберта Горвата до Прем'єр-міністра України щодо звільнення від оподаткування податком на додану вартість операцій з постачання продуктів дитячого харчування та товарів дитячого асортименту для немовлят.</p>
<p>Роберта Горвата до Прем'єр-міністра України щодо забезпечення імплементації Угоди про асоціацію між Україною та Європейським Союзом в частині гармонізації законодавства України у сфері оподаткування виробів медичного призначення. Секундочку.</p>
<p>Роберта Горвата до Прем'єр-міністра України щодо забезпечення імплементації Угоди про асоціацію…</p>
<p>Павла Різаненка до Віце-прем’єр-міністра України – міністра регіонального розвитку, будівництва та житлово-комунального господарства України щодо вжиття заходів для звільнення з посади заступника начальника Головного управління Державного агентства земельних ресурсів України у Київській області за порушення Присяги державного службовця.</p>
<p>Ігоря Луценка до Прем'єр-міністра України щодо неприпустимості призначення на керівні посади в державних адміністраціях раніше засуджених осіб або осіб, кримінальні справи відносно яких зараз розглядаються судами.</p>
<p>Василя Яніцького до Прем'єр-міністра України, міністра інфраструктури України щодо незадовільного стану автомобільного шляху регіонального значення Городище – Старокостянтинів з аварійними ділянками Сарни – Дубровиця – Городище.</p>
<p>Григорія Тіміша до Голови правління Публічного акціонерного товариства "Енергопостачальна компанія "ЧЕРНІВЦІОБЛЕНЕРГО" щодо усунення недоліків в подачі електроенергії споживачам – мешканцям села Слобідка Глибоцького району Чернівецької області.</p>
<p>&nbsp;Івана Рибака до Прем'єр-міністра України щодо необхідності вжиття невідкладних заходів, направлених на продовження фінансування робіт з капітального ремонту автодороги державного значення Т-26-01 Чернівці-Вашківці-Путила-КПП "Руська".</p>
<p>Івана Рибака до Прем'єр-міністра України щодо вирішення проблемних питань забезпеченості місцевих бюджетів видатками на утримання бюджетних установ.</p>
<p>Павла Дзюблика до Генерального прокурора України щодо здійснення перевірки стосовно безвідповідальних та злочинних рішень Національного банку України до вкладників Публічного акціонерного товариства "Комерційний банк Надра".</p>
<p>&nbsp;Віктора Кривенка до голови Дніпропетровської ОДА щодо будівництва звіроферми по розведенню норки на території, зарезервованій для наступного заповідання об'єктів екологічної мережі національного природного парку "Орільський".</p>
<p>Олександра Онищенка до Генерального прокурора України, СБУ щодо нанесення державі збитків в особливо великих розмірах Державним підприємством "УкрТрансНафтопродукт" по факту незаконної реалізації нафтопродуктів на суму півтора мільярди гривень через Товариство з обмеженою відповідальністю "Укройлпродукт" та Державним підприємством "Підприємство із забезпечення нафтопродуктами".</p>
<p>Юрія Дерев'янка до Кабінету Міністрів України щодо необхідності фінансування з Державного бюджету України на 2015 рік завершення будівництва підвідного газопроводу Надвірна-Ланчин в Івано-Франківській області.</p>
<p>Андрія Шипка до Прем'єр-міністра України щодо Державної цільової соціальної програми подолання та запобігання бідності на період до 2015 року.</p>
<p>Олега Петренка до Генерального прокурора України щодо подолання корупції в будівельній галузі, забезпечення воїнів АТО квартирами в Шевченківському районі міста Києва.</p>
<p>Олега Петренка до Державної фіскальної служби України щодо застосування органами Державної фіскальної служби Положення про місцеві податки на території міста Черкаси.</p>
<p>Михайла Головка до Прем'єр-міністра України, віце-прем'єр-міністра України – міністра культури України, міністра фінансів України, голови Тернопільської обласної державної адміністрації про виділення коштів на виконання робіт з ліквідації аварійного стану та консервацію пам'яток культурної спадщини, що знаходяться на балансі Національного заповідника "Замки Тернопілля" на території Тернопільської області.</p>
<p>Михайла Головка до Прем'єр-міністра України, міністра фінансів України, міністра охорони здоров'я України, голови Тернопільської обласної державної адміністрації про включення об'єкту капітального будівництва у перелік об'єктів, на які у 2015 році буде виділятися субвенція з державного бюджету на виконання інвестиційних програм і проектів із коштів державного фонду регіонального розвитку.</p>
<p>12 година, і ми завершуємо зачитування запитів.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>11:59:09</p>
<p>ГОЛОВУЮЧИЙ. Дякую.</p>
<p>Шановні колеги, оскільки зараз в залі знаходиться 214 народних депутаті, це означає, що ми не зможемо результативно приймати рішення. І враховуючи те, що ми з вами попрацювали вчора достатньо плідно по ухваленню законів, достатньо важливих, я пропоную, щоб ми зараз перейшли до "Різного".</p>
<p><i>(Шум у залі)</i></p>
<p>Там багато ще залишилося?</p>
<p>Шановні колеги, година, будь ласка, запишіться в "Різному". Прошу, шановні колеги, записуйтеся.</p>
<p>Олег Валерійович Ляшко, будь ласка.</p>
<p>&nbsp;</p>
<p>12:01:12</p>
<p>ЛЯШКО О.В.</p>
<p>Шановні колеги, народні депутати! Шановні громадяни України! Щиро вітаю від імені фракції Радикальної партії, від імені парламентської&nbsp; коаліції, щиро вітаємо вас із наступаючими Великодніми святами. Ці свята, коли Ісус Христос в ці дні страждав за нас, коли Ісус Христос воскресне в неділю, коли ми з вами будемо зустрічати ці світлі свята, – це привід&nbsp; зупинитися, подумати про своє життя, як ми прожили цей рік, що ми зробили доброго, що ми зробили поганого. Це, безумовно, привід допомагати тим, хто нужденний, хто страждущий, дітям-сиротам, інвалідам, пенсіонерам, ветеранам, захисникам нашої вітчизни. І тому я звертаюсь до всіх громадян України, хто має можливість, допомагайте ближньому своєму. Пам'ятайте, що до людей треба ставитися так, як хотів би, щоб ставились до тебе. Життя занадто жорстоке,&nbsp; життя занадто не справедливе, і треба ці великодні свята використовувати для того, щоб встигати робити добро.</p>
<p>Тривалий час я працюю в цьому залі Верховної Ради, багато чого я під цим куполом бачив. Концентрація негативу, концентрація ненависті під сводами цієї історичної будівлі інколи зашкалює. Але що мене радує? Ми маємо, нарешті, справжній український парламент. Різні політичні сили, різні підходи, різні позиції, але більшість українського парламенту об'єднує –&nbsp; це любов до України, це прагнення, реально, змінити нашу країну.</p>
<p>Давайте візьмемо вчорашній, без перебільшення, історичний день. Денацифікація країни, декомунізація, визнання героями, нарешті, тих, хто реально зі зброєю в руках захищав країну в минулому столітті, хто виборював незалежність нашої країни. Один і черговий із ключових законів по деолігархізації – це вчорашнє рішення про повернення, фактично, у державну власність газових розподільчих мереж, якими до останнього часу впродовж багатьох років користувалися олігархи, безплатно гребли собі мільярди, а людина в селі за 20 тисяч може тільки підключити собі газ до хати.</p>
<p>Ще раніше ми прийняли закон, який повернув під реальний державний контроль Укрнафту, якою користувався олігарх Коломойський. Тобто це те, чого чекають від нас люди – реальних реформ. Але не реформи заради кредитів Міжнародного валютного фонду, а реформи заради підвищення рівня життя, робочі місця, зниження тарифів, зниження цін, робота, зарплата, перспектива.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Іван Васюник, "Народний фронт".</p>
<p>&nbsp;</p>
<p>12:04:32</p>
<p>ВАСЮНИК І.В.</p>
<p>Шановні українці! Цього року ми вперше в Україні відзначаємо рік митрополита Андрія Шептицького. Ми відзначаємо його&nbsp; на державному рівні – 150-річчя з дня його народження. Вся Україна вшановує пам'ять великого "українського Мойсея." Усі разом – і влада, і церква, і громада – ми маємо гідно відзначити цю дату, це – наш обов'язок перед майбутніми поколіннями. Ці заходи об'єднають і українців, і поляків, і євреїв.</p>
<p>Про таких, як Шептицький, говорять, що&nbsp; приходить раз на століття. Завдяки йому церква стала душею та опорою української нації у найважчі для неї часи – період воєн та страшних злочинів проти людства. Шептицький не лише врятував тисячі людей, він заклав основи ідентичності української держави ще тоді, коли про незалежну Україну ніхто не мріяв. Сьогодні ми маємо незалежну Україну і знову боремося з тим самим ворогом.</p>
<p>&nbsp;Як сучасна зброя для наших українських військових, нам потрібна потужна ідеологічна зброя. Ми повинні пропагувати нашу правдиву історію, ми повинні пропагувати постаті української нації. Ворог як вогню боїться тільки однієї згадки про митрополита Андрея. Не випадково парламент попереднього скликання декілька раз відкладав постанови про вшанування його пам'яті як величі... як постатті, велич якого уособлює незламність українського духу.</p>
<p>Неможливо зараз переоцінити важливість та знаковість будівництва пам'ятника митрополита у Львові. Ми довго до цього йшли, на це були і об'єктивні, і надумані перепони. Але з Божою допомогою на сьогоднішній день консенсус досягнутий. Його, на жаль, у такий непростий час можна і легко порушити. Комуністи, зокрема, в минулому не допустили будівництво меморіалу голодомору в Києві, також нібито боролися із знищенням зелених насаджень.</p>
<p>Ми маємо бути єдиними, не дати зловтішатися тим, для кого світле ім'я митрополита і наша церква, і наша українська держава завжди були кісткою в горлі. Я переконаний, що перший камінь в будівництво пам'ятника закладе ті, хто зараз воюють на Сході, закладе патріотично налаштована молодь.</p>
<p>Я закінчую. І хочу від групи Львівщини, користуючись нагодою, привітати всіх із прийдешніми святами, побажати гарних і веселих свят. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Драюк.</p>
<p>Кривошея, будь ласка, "Народний фронт", передалося.</p>
<p>&nbsp;</p>
<p>12:07:35</p>
<p>КРИВОШЕЯ Г.Г.</p>
<p>Доброго дня, шановна Україна! Доброго дня, шановні депутати! Вітаю всіх із наступаючими світлими святами!</p>
<p>Сьогодні депутатський запит депутатів від політичної партії "Народний фронт" буде стосуватися проблеми, яка стосується майже всіх киян, всіх жителів нашої з вами столиці. Суть нашого депутатського запиту стосується питання проведення перевірки та вжиття необхідних заходів стосовно забудов земельних ділянок у місті Києві.</p>
<p>Шановні друзі, сьогодні у місті Києві щоденно відбувається велика кількість рейдерських захоплень, сутичок із мешканцями та жителями міста Києва біля незаконних забудов, які захаращують наше місто, які знищують зелені насадження, які руйнують соціальні об'єкти медицини, освіти. Це потрібно зупинити.</p>
<p>Фракція "Народний фронт" вимагає від Київської міської державної адміністрації, від Державної архітектурно-будівельної інспекції, а також звертається до Міністерства внутрішніх справ з вимогою провести перевірку переліку об'єктів незаконних забудов, які були надані жителями і мешканцями саме міста Києва, для того щоб встановити чіткі факти корупційних і незаконних діянь чиновників, які видавали дозвільні документи, для того щоб перевірити наявність усіх злочинів по даних забудовах, і у разі виявлення відповідних порушень вжити всіх необхідних заходів, щоб притягнути винних до відповідальності. Досить терпіти ганебні захоплення земельних ділянок!</p>
<p>Учора ми з вами проголосували дієвий закон, який передав на місця, місцевим органам влади повноваження щодо державних архітектурно-будівельних норм і правил. Тепер міста, села, районні центри, обласні можуть самостійно визначатися, де, і коли, і ким проводити відповідні забудови. Але поки цей закон буде підписаний Президентом, наразі у нас в столиці і в Україні твориться бардак. Ми вимагаємо припинити цю ганебну практику незаконних забудов! "Народний фронт" разом з народом, "Народний фронт" виступає за захист народу.</p>
<p>Слава Україні! Зі святами!</p>
<p>&nbsp;</p>
<p>ГОЛОВУЮЧИЙ. Будь ласка, Вікторія… Да, будь ласка, передавайте, я його направлю.</p>
<p>Вікторія Пташник, будь ласка.</p>
<p>&nbsp;</p>
<p>12:10:53</p>
<p>ПТАШНИК В.Ю.</p>
<p>Добрий день, шановні колеги! Добрий день, шановний український народе! Я хочу звернути вашу увагу на те, як підвищилися&nbsp; перед Великоднем ціни на курячі яйця. Ви знаєте, чому таке відбувається? Тому що певні виробники між собою перед, розуміючи, що буде попит на дану продукцію і взагалі на пасхальну продукцію перед Великоднем, домовляються і разом підвищують ціни. Ви знаєте, хто є&nbsp; регулятором в даному питанні і відповідно, хто може вплинути на цю ситуацію? Хто може вплинути на підвищення цін на лікарські засоби, які ви купуєте в аптеках? Хто може впливати і розслідувати реальні порушення, які призводять до&nbsp; підвищення цін на паливо та взагалі іншу продукцію? Це, звісно, Антимонопольний комітет України. Ми цього тижня проголосували в раді законопроект, яким передбачається обов'язкова публікація рішень Антимонопольного комітету. Я хочу повідомити вам про те, що наразі відбувається навколо цього законопроекту.&nbsp;&nbsp;</p>
<p>На сьогоднішній день Антимонопольний комітет України через громадську раду&nbsp; при Антимонопольному комітеті намагається заблокувати подальше проходження даного законопроекту. Зокрема сьогодні відбудеться&nbsp; о другій годині&nbsp; засідання громадської ради, яке ініціює фактично Антимонопольний комітет, і через це засідання&nbsp; будуть&nbsp; намагатися пояснити, чому публікація рішень Антимонопольного комітету є шкідливою.</p>
<p>Звісно, це не вигідно працівникам комітету. Звісно, невигідно показувати, чим насправді займаються&nbsp; державні уповноважені&nbsp; в Антимонопольному комітеті. Чому на когось&nbsp; накладаються мільйонні штрафні санкції і після того, як суб'єкти господарювання запрошуються на поклон в комітет, ці штрафні санкції зменшуються до 10 тисяч гривень. Якщо ми будемо публікувати ці рішення, то це не можна буде заховати в тіні.</p>
<p>Наразі я отримала редакцію, яку фактично зараз&nbsp; розробив Антимонопольний комітет України, і хочуть подати через народних депутатів правки в парламент. Дана редакція передбачає скасування майже всіх положень законопроекту, який сьогодні проголосувала Верховна Рада, і повністю нівелює ідею публікації рішень.</p>
<p>Давайте разом з вами подивимося, хто ці народні депутати, які зареєструють ці ганебні зміни до законопроекту, який проголосований, і зробимо разом з вами висновки. Дякую дуже.</p>
<p>&nbsp;</p>
<p>ГОЛОВУЮЧИЙ. Народний депутат Парасюк Володимир, будь ласка.</p>
<p>&nbsp;</p>
<p>12:14:01</p>
<p>ПАРАСЮК В.З.</p>
<p>Дякую. В першу чергу, хочу подякувати Дмитру Добродомову, що передав слово. І, користуючись моментом, хочу всіх привітати з Великодніми святами. Я переконаний, що Господь Бог принесе на нашу землю перемогу, і в нас запанує мир.</p>
<p>А тепер до того, що болить. Ми вже другий тиждень не можемо проголосувати, щоб відправити запити на ім'я Президента України. Я би дуже попросив переговорити лідерів фракцій із своїми партійцями по фракції і просто попередити їх, якщо їм подобається те, що не ведуться розслідування, і я не розумію той нонсенс, що, дивіться, який парадокс. У нас в Верховній Раді є тут люди, які голосували за закони 16 січня. Вони є Героями України. І Небесна Сотня є героями України. Хіба це не ганебно, що в Україні ми поставили на один рівень цих людей?</p>
<p>Тому я вас дуже прошу, буде ще в п'ятницю, на наступне пленарне засідання будуть знову зачитуватися запити на ім'я Президента України, прохання всіх бути.</p>
<p>Хочу ще декілька слів сказати по ТСК. Я не розумію, чому Комітету з правоохоронної діяльності дали доручення розслідувати питання Гордієнка, в принципі це тільки компетенція Комітету по боротьбі з корупцією, але я маю надію, що результат буде. Хочу закликати всіх народних депутатів долучитися до цієї роботи. І я переконаний, що ми дамо результат, тому що цього вимагає суспільство.</p>
<p>Всіх зі святами. Всього вам найкращого і смачної Пасхи. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, народний депутат, "Блок Петра Порошенка", Мусій Олег Степанович. Будь ласка.</p>
<p>&nbsp;</p>
<p>12:15:52</p>
<p>МУСІЙ О.С.</p>
<p>Шановні народні депутати, шановний пане Голово Верховної Ради! Шановний пане Голово Верховної Ради, я саме хочу звернутися до вас з тим, щоб ви, можливо, вплинули якимось чином на ігнорування парламенту п’ятий раз підряд Прем’єр-міністром Яценюком. Я вважаю, це неприпустимим абсолютно з точки зору ні моралі, ні етики, ні роботи його. Ми його обрали голосами, величезною кількістю голосів, і він п’ятий раз ігнорує прихід до українського парламенту. Можливо, ви зможете на нього вплинути. Будь ласка, особисте прохання від мене і від усіх народних депутатів, які підтримують цю ідею.</p>
<p>Тепер щодо того, що болить, як говорив мій попередній колега виступаючий. Система охорони здоров’я і те, що відбувається на сьогодні, надзвичайно турбує Комітет з питань охорони здоров’я. Ми вчора на комітеті розглядали нарешті, слухали, точніше, міністра із тим, а що буде відбуватися, і яка реформа наш чекає в системі охорони здоров’я. Виявляється, станом на сьогодні не існує жодного юридичного документа і не існує жодного напрацювання в Міністерстві охорони здоров’я щодо довгоочікуваної реформи.</p>
<p>І виявляється, була утворена стратегічна дорадча група, потім була утворена центральна якась ревізійна група. Потім були ще утворені 25 дорадчих комісій. Але в підсумку, на превеликий жаль, великий нуль. Ми чуємо з екранів телевізорів, коли звітує Прем’єр-міністр, розказує красиво журналістам, а точніше – обманює український народ, тому що виявляється, у нас відбувається реформа. Так от я хочу констатувати абсолютно достеменно. Єдину реформу, яку запропоновано протягом цього року, який відбувся, це була реформа місцевого самоврядування, концепцію якої прийняв уряд, і яку подав Голова Верховної Ради.</p>
<p>Після того урядом не було прийнято до сьогоднішнього дня по жодній галузі, жодної концепції і жодної програми дій. А оце латання свитинок, яке видається під виглядом реформи, а насправді затягування пасків, від якого вже втомився український народ, вважаю також неприпустимим. Тому нас чекає, і я думаю, це депутати повинні підтримати, обов'язковий, серйозний, ґрунтовний звіт перед парламентом Прем'єр-міністра щодо реформ. І в тому числі звіт міністра охорони здоров'я пана Квіташвілі щодо того, яким чином буде змінюватися система охорони здоров'я. А то те, що зараз за чотири місяці зроблено Міністерством охорони здоров'я, викликає величезне занепокоєння у всієї медичної громадськості. Виявляється, що система охорони здоров'я готується до повної приватизації, що є абсолютно однозначно не припустимим. Виявляється, що Міністерство охорони здоров'я хочуть ліквідувати. Вважаю, що це теж є неприпустимим.</p>
<p>І на сам кінець хочу привітати весь…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд, завершуйте.</p>
<p>&nbsp;</p>
<p>МУСІЙ О.С.&nbsp; Український народ з нашим величним святом, одним із найбільших свят, звісно. Побажати всім веселих свят і віри у світле майбутнє України. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Артур Герасимов, "Блок Петра Порошенка".&nbsp;&nbsp;</p>
<p>&nbsp;</p>
<p>12:19:30</p>
<p>ГЕРАСИМОВ А.В.</p>
<p>Шановні колеги! Шановний Володимир Борисович! Артур Герасимов, "Блок Петра Порошенка".</p>
<p>Хотів би вас повідомити про наступне. 18 лютого 2015 року розпорядженням Кабінету Міністрів 128-р була створена дуже велика проблема в Донецькій області, коли у перелік населених пунктів, які тимчасово не контролюються чи не повністю контролюються українською владою, були внесені реальні населені пункти, які знаходяться під українським прапором. До чого це призвело. В один день всі соціальні виплати були зупинені.</p>
<p>І я хотів би вас поінформувати, що завдяки дуже активній позиції донецької обласної організації "Блоку Петра Порошенка" і особисто народних депутатів Дмитра Лубінця і Максима Єфімова, а також завдяки зусиллям, нам вдалося посадити, нарешті, за один стіл Міністерство фінансів і Міністерство соціальної політики, у середу на засіданні Кабміну майже одноголосно було проголосовано про те, що зміни у цей перелік будуть внесені.</p>
<p>А тепер по суті питання. До чого призводила ця ситуація? Нам необхідно сплачувати всі соціальні виплати переселенцям, для того щоб вони були сплачені, і було створено це розпорядження&nbsp; 128-р. Яке каже, люди виїхали через те, що там неможливо жити, це не під українським контролем. Але, вибачте, ті, хто залишилися, повністю лишалися без оплат.</p>
<p>Що нам вдалося добитися у середу. Наразі замість двох понять, тобто окупована територія і під українським контролем введено три поняття. Перше. Це територія, яка окупована. Друге. Територія під українським контролем. І територія по лінії зіткнення. Я думаю, що це також буде цікаве колегам. Тому що, якщо до вас будуть звертатися виборці, тобто у нас з'явився такий термін, - територія, яка знаходиться на лінії зіткнення.</p>
<p>Таким чином, окупована територія, переселенці отримають право на соціальні виплати. Звичайно, що соціальні виплати не можуть бути здійснені через те, що там не можна, небезпечно це робити.</p>
<p>Територія, яка під українським контролем, звичайно, переселенці не будуть мати права.</p>
<p>І територія зіткнення, звертаю вашу увагу, - і переселенці зможуть отримати свої соціальні виплати, і люди, які знаходяться безпосередньо в цих населених пунктах, можуть отримати всі соціальні виплати.</p>
<p>Таким чином, вирішене питання, яке дійсно могло призвести до серйозного суспільного збурення. Тому що ми отримали вже навіть не десятки, а сотні звернень відносно того, яким чином ми живемо під українським прапором і не отримуємо соціальних виплат.</p>
<p>І, крім цього, звичайно, хотілось поздоровити всіх колег, весь український народ зі святами. І хочу сказати, що головне в цих святах, що ми маємо бути краще з кожним днем. Дякую вам за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Віктор Галасюк, Радикальна партія Олега Ляшка.</p>
<p>&nbsp;</p>
<p>12:22:37</p>
<p>ГАЛАСЮК В.В.</p>
<p>Шановний Володимире Борисовичу, шановні народні депутати! Шановний народе України! Сьогодні одна з найгостріших проблем, яка існує в країні, це безробіття. Майже 2 мільйони безробітних. Я думаю, що всі розуміють цю проблему, бо кожен з нею стикається. Але не всі розуміють, яким чином її вирішувати.</p>
<p>Позиція Радикальної партії в цьому питанні є дуже принциповою та послідовною. Ми абсолютно впевнені, що ми маємо сьогодні запроваджувати масштабну програму тимчасової зайнятості. Ми сьогодні маємо стартувати економічні реформи, які дозволять нам в усіх галузях економіки перейти від експорту сировини те, що ми маємо сьогодні, до виробництва готової продукції з високою доданою&nbsp; вартістю. Тільки така модель економіки здатна забезпечити добробут українських громадян.&nbsp;</p>
<p>Подивіться, що&nbsp; відбувається у кожній галузі. Ми експортуємо зерно, а не борошно. Ми експортуємо металобрухт, а не&nbsp; готові станки&nbsp; і вироби з металу. Ми експортуємо ліс-кругляк,&nbsp; а не&nbsp; меблі,&nbsp; а не папір чи пелети.&nbsp; Це&nbsp; треба припиняти. Треба переходити від сировинної моделі економіки до випуску готової продукції.</p>
<p>Вчора Верховна Рада&nbsp; зробила історичний, без перебільшення, крок для деревообробної галузі. Ви знаєте, що ми&nbsp; домоглися&nbsp; заборони на&nbsp; 10 років експорту&nbsp; необробленого лісу, лісу-кругляку.&nbsp; Це означає десятки тисяч робочих місць нових в Україні. Це означає залучення інвестицій сотень мільйонів, це понад мільярд доларів експортних&nbsp; надходжень до&nbsp; державного бюджету. А це –&nbsp; цінова стабільність, це стабільність гривні, це можливість українцям гідно жити у власній країні.</p>
<p>Тому так само ми маємо&nbsp; робити по всіх інших галузях.&nbsp; Ми маємо запроваджувати потужні інвестиційні стимули для того, щоб залучити інвестиції, щоб в Україні побудували, не тільки відновили старі, а побудували нові&nbsp; виробництва, бо це робочі місця. Тільки робочі місця дають податки. Тільки податки&nbsp; здатні сформувати бюджет для того, щоб ми не ходили жебраком по Європі&nbsp; і світу за тими кредитами МВФ, а щоб ми&nbsp; жили з власної економіки, щоб вона&nbsp; нормально працювали і щоб люди мали гідну&nbsp; заробітну платню і пенсію.</p>
<p>Нам треба&nbsp; позбутися того енергетичного зашморгу, який у нас&nbsp; існує від Російської Федерації. Тому я наголошую на тих… пакету законів, який прийнятий вчора і ініційований Радикальною партією, – 1313, 1409. І ми вдячні&nbsp;&nbsp;&nbsp; всім колегам по коаліції, які увійшли&nbsp; в співавтори, підтримали ці законопроекти. Це реальне позбавлення&nbsp; енергетичної залежності від Росії, крок за кроком. Знизити енергоспоживання на мільярд кубічних метрів&nbsp; на рік – це&nbsp; є колосальне досягнення, яке буде зроблене вже протягом декількох років, і це реальна підстава&nbsp; для&nbsp; зменшення тарифів.</p>
<p>Тому, шановні колеги,&nbsp; нам потрібна&nbsp; нова економічна політика, потрібна підтримка національного товаровиробника, захист національного товаровиробника, створення умов, щоб в Україну&nbsp; прийшов не спекулятивний, а інвестиційний капітал.</p>
<p>А інвестиційний капітал. Тільки через власні робочі місця…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте, Вікторе.</p>
<p>&nbsp;</p>
<p>ГАЛАСЮК В.В. …відновити країну. Саме таку політику буде відстоювати Радикальна партія, і ми запрошуємо всіх економічних патріотів, з усіх фракцій коаліції підтримувати такі закони, які ми прийняли вчора і надалі.</p>
<p>&nbsp;</p>
<p>ГОЛОВУЮЧИЙ. Будь ласка, Іван Крулько, "Батьківщина".</p>
<p>&nbsp;</p>
<p>12:26:28</p>
<p>КРУЛЬКО І.І.</p>
<p>Іван Крулько, фракція "Батьківщина". Шановні колеги, сьогодні Страсна п'ятниця, і весь православний світ східного обряду в очікуванні найбільшого свята християнського –&nbsp; Великодня. Який є перемогою життя над смертю, перемогою світла над темрявою, перемогою добра над злом. І, безумовно, що Україна чекає нашої справедливої перемоги над агресором, над ворогом-окупантом, який прийшов на українську землю з Кремля, з Москви, щоб вбивати, щоб мародерствувати.</p>
<p>Але так само ми очікуємо разом з нашою справедливою перемогою і звільнення усіх українців, які сьогодні незаконно перебувають у полоні в Москві. І серед цих полонених є наша колега народний депутат України і член Парламентської асамблеї Ради Європи від України Надія Савченко.</p>
<p>Я хотів би у зв'язку з цим сказати, що фракцією "Батьківщина" разом з нашими колегами з інших фракцій, які входять до парламентської коаліції внесено два важливих проекти постанов. Перший проект Постанови під номером 2571 стосується виконання Путіним його зобов'язань по обміну усіма військовополоненими. І саме виконання цього важливого пункту дозволить звільнити Надію Савченко.</p>
<p>І ми вимагаємо, щоби вона була включена у списки для обміну військовополоненими.</p>
<p>Але є ще один надзвичайно важливий проект постанови, який Верховна Рада повинна на найближчому парламентському тижні ухвалити, – це проект Постанови про застосування персональних санкцій до усіх тих осіб, які причетні до викрадення, незаконного перевезення в Російську Федерацію та ув'язнення в Росії Надії Савченко. Це так званий список Савченко, який очолює Путін, а далі ідуть усі його прислужники, включно з суддями, прокурорами, слідчими, усіма тими, хто мародерствує, хто знущається над Надією Савченко і незаконно її утримує в полоні.</p>
<p>Наш громадянський обов'язок – звільнити Надію Савченко, і щоби вона тут зайняла своє заслужене місце у парламенті України, і гідно відстоювала права усіх військовослужбовців, відстоювала права і свободи громадян, працюючи як народний депутат і член України в Парламентській асамблеї Ради Європи.</p>
<p>Україна переможе! Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>12:29:40</p>
<p>ШКРУМ А.І.</p>
<p>Шановні колеги! Шкрум Альона, фракція "Батьківщина".</p>
<p>Ну, дійсно, мені дуже прикро, що знову о 12-й і 29 хвилин&nbsp; у нас уже майже порожня зала, і я маю виступати майже перед порожньою залою. На жаль, це вже абсолютно неприпустимо, що о 12 годині 29 хвилин депутати розходяться, закінчують свій робочий день. Виправте мене, якщо я не права, мені здається, я бачу рівно 4 колег з "Народного фронту". Я прошу мене послухати, тому що це дуже важливо.</p>
<p>Ну, по-перше, колеги, я прошу вважати це моїм офіційним запитом, ще одним, до пана Демчишина, який сьогодні публічно сказав нам, що будь-які контракти, які він підписав або які державні підприємства підписали з Російською Федерацією щодо поставок електроенергії, газу та інших контрактів, можна отримати як народним депутатам, так і іншим громадянам, просто написавши запит. Я його процитую, він сказав, що це "проста та зрозуміла процедура". Так от, за цією простою та зрозумілою процедурою я як народний депутат з 12 лютого не можу добитися жодних відповідей від міністерства і не можу отримати жодних контрактів. Ще 12 лютого цього року я, як народний депутат, написала звернення та офіційний запит до пана Демчишина стосовно термінового надання мені тексту контракту від 29.12.2014 року між державним підприємством "Укрінтеренергія" та підприємством "Інтер РАО" щодо умов постачання електроенергії на території України, де ганебно було зазначено, як ви пам'ятаєте, Кримський федеральний округ Російської Федерації. На що мені пан Демчишин відповів з величезним запізненням, що цією інформацією він не володіє, цією інформацією володіє тільки державне підприємство "Укрінтеренергія".</p>
<p>Коли я направила свій запит до "Укрінтеренергії", я також отримала від нього відповідь, що всі копії і всі оригінали контрактів передані до Генеральної прокуратури. Жодних інших копій, жодних сканованих версій або взагалі жодних інших матеріалів вони не мають, тому вони не можуть надати мені як народному депутату жодних копій або відсканованих версій, або оригіналів цих контрактів і не можуть надати мені право ознайомитися з тими контрактами.</p>
<p>Тому, перепрошую, але не треба брехати, пане Демчишину, щодо того, що це проста і зрозуміла процедура. Навіть як народний депутат я не можу вже більше двох місяців добитися від вас елементарного ознайомлення з документами, які регулюють наші державні найвищі відносити. Це, по-перше.</p>
<p>По-друге. Ми всі знаємо, який важкий тиждень це був для Верховної Ради. Цей Страсний тиждень був, на жаль, наповнений недостойними подіями, коли будь-які запити депутатів щодо того, щоб контролювати діяльність уряду, контролювати і опублікувати склад нових тарифів, вони наражалися на абсолютно відверті звинувачення в якійсь зраді, в якихось побічниках Кремля і таке інше. І тут я хочу публічно зазначити, що, на жаль, шановні колеги, вже ніхто не вірить у заклики щодо мораторію на критику влади і щодо мораторію на перевірки. Єдине, що не можна робити під час війни, це, мабуть, продовжувати цинічно брехати і продовжувати цинічно покривати тих, хто мільйони і мільярди коштів продовжує за корупційними схемами витрачати…</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>12:33:10</p>
<p>ГОЛОВУЮЧИЙ. Прошу 10 секунд дати можливість завершити.</p>
<p>&nbsp;</p>
<p>ШКРУМ А.І. Тому я все ж таки прошу колег народних депутатів згодитися і на створення ТСК, і на необхідність перевірок, тому що це те, заради чого ми прийшли в парламент. Ми маємо право контролювати уряд, і ми будемо цього права добиватися, щоб…</p>
<p>&nbsp;</p>
<p>ГОЛОВУЮЧИЙ.&nbsp; Євтушок Сергій Миколайович, будь ласка.</p>
<p>Будь ласка,&nbsp; Ігор Луценко, включіть мікрофон.</p>
<p>&nbsp;</p>
<p>12:33:19</p>
<p>ЛУЦЕНКО І.В.</p>
<p>Шановний український народе! Цей тиждень принаймні тут, у парламенті, принаймні в нашій країні був точно страсним. Були і колосальні світлі моменти, були колосальні темні хвилини. Світлі моменти – це однозначно те, що нам вдалося віддати хоча б часточку того величезного боргу перед нашими героїчними предками. Ми визнали УПА, ми поставили поза законом пам'ятники Леніна, сподіваюсь, що скоро пам'ятників цьому ветерану не буде в нашій країні. Ми зробили ще багато надзвичайно правильних, з історичної точки зору, речей. Але були і темні моменти, були колосальні скандали, які виникли абсолютно на рівному місці, в абсолютно робочій і звичайній для нашої країни ситуації, коли виникли звинувачення щодо корупції, і на них, на жаль, послідувала надзвичайно не адекватна реакція.</p>
<p>Що таке Росія, котра на нас напала? Ми зараз кажемо, що ми у війні з агресором, що на нас напав агресор, але найближчим синонімом до слова Росія є слово корупція. Росія – це корупція, хтось проти цього, скажіть?</p>
<p>Ми мусимо розуміти причинно-наслідковий зв'язок, Росія напала на нас знищених, роздавлених, зневічених саме корупцією, нашою внутрішньою корупцією. Нас застали в той момент, коли ми абсолютно були знищені корупціонерами, саме через корупцію ми маємо зовнішню агресію. І саме через подолання внутрішньої корупції ми зможемо оборонитися проти зовнішнього ворога. Тому, коли ми відчуємо звинувачення, що той краде, у відповідь ми чуємо, та то рука Москви. Коли ми кажемо, що тарифи на комунальні послуги мають корупційну складову, ми у відповідь чуємо що? Що ви говорите устами Москви. Це повністю логічно неправильно, м'яко кажучи, все навпаки.</p>
<p>Шановні друзі, на цьому тижні в порушення Регламенту блокувалося створення ТСК розслідуванню великих корупційних злочинів у великих державних підприємствах. Шалений супротив. Попри рішення комітету було зараз сформовано якусь, невідомо яку безпрецедентну робочу групу. Ну, добре, будемо працювати навіть у рамках цієї&nbsp; робочої групи. Ми не відступимо! Ми як країна, мабуть, вже майже переступили поріг смерті. Але так само, як Христос, як Бог наш, я впевнений, ми воскреснемо, ми повернемося у цей світ у славі і силі. Воскресне Бог – воскресне Україна!</p>
<p>Слава Україні!&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Силантьєв Денис Олегович, Радикальна партія Олега Ляшка. Будь ласка.&nbsp;</p>
<p>&nbsp;</p>
<p>12:36:41</p>
<p>СИЛАНТЬЄВ Д.О.</p>
<p>Денис Силантьев, Радикальная партия Олега Ляшка. Уважаемые граждане Украины, уважаемые коллеги! Хочу обратить ваше внимание на очередную инициативу правительства в отношении здоровья нации. Сегодня мы окончательно уничтожаем то, что еще осталось в нашей стране от здоровья нации. Сначала начали с детско-юношеского спорта: отмена льгот по оплате за землю, льгот на объекты недвижимости физкультурно-спортивного направления, затем отмена финансирования оздоровления нации, сокращение финансирования детско-юношеского спорта. Потом добрались до школ: уменьшение количества уроков физкультуры в школах. Теперь уже добрались до высших учебных заведений. Сегодня мы видим, как прямо нарушается норма законодательства Украины, которая определяет сферу физической культуры и спорта как приоритетное направление гуманитарной политики государства, а именно нормами редакции Закона Украины "О высшем образовании" дана автономия высшим учебным заведениям в вопросах определения учебных&nbsp; дисциплин. Таким образом, занятия по физическому воспитанию в высших учебных заведениях будут проводиться как факультативы, то есть без итогового контроля и включения в учебные планы.</p>
<p>Хочу обратить ваше внимание, что передовой международный опыт Америки, Франции, Канады и других стран свидетельствует о, мягко говоря, непрофессиональности такого решения. В этих странах занятиям физической культурой и спортом уделяют особое внимание, потому что там понимают, что интеллектуальное развитие не может заменить физического здоровья. У нас же политика, как обычно, двойных стандартов: на бумаге все хорошо.</p>
<p>Статья Закона Украины "О физической культуре и спорте", в которой предусмотрено, что руководители учебных заведений обязаны обеспечить создание благоприятных условий для необходимой подвижной активности студентов, а на деле министр образования и науки делает все для того, чтобы наши с вами дети пополняли ряды подопечных Министерств здравоохранения. Уже на сегодняшний день в Украине мы имеем 2 миллиона наркозависимых, 9 миллионов курильщиков, бьем мировые рекорды европейские по подростковому алкоголизму, СПИДу и онкологическим заболеваниям.</p>
<p>Минутку внимания. У нас меньше 1 процента школьников&nbsp; имеют высокий уровень физического здоровья, меньше 1 процента. Я не знаю, может, для кого-то это покажется сухими цифрами и статистикой, для меня же это жизни и судьбы наших детей. От себя лично и от фракции Радикальной партии я обращаюсь к авторам инициативы, как мы собираемся обеспечить обороноспособность страны? До каких пор развалины стадионов, бассейнов, спортивных объектов по всей стране будут украшать наши города, как памятники монументам славы спортивным достижениям советской эпохи?</p>
<p>Я прошу мое сегодняшнее выступление считать официальным депутатским запросом на имя Премьер-министра Украины с требованием: взять под личный контроль сохранение системы физического воспитания…</p>
<p>&nbsp;</p>
<p>ГОЛОВУЮЧИЙ. Десять секунд, будь ласка, завершуйте.</p>
<p>&nbsp;</p>
<p>СИЛАНТЬЄВ Д.О. …и проинформировать&nbsp; о проведенных мероприятиях по данному вопросу спасибо. <i>&nbsp;</i></p>
<p>&nbsp;</p>
<p>ГОЛОВУЮЧИЙ. Осуховський передає слово, депутат Бублик.</p>
<p>&nbsp;</p>
<p>12:40:08</p>
<p>БУБЛИК Ю.В.</p>
<p>Шановний пане Голово, шановні колеги, брати і сестри українці! Користуючись нагодою, хотілося б акцентувати... Що?</p>
<p>А, Юрій Бублик, Всеукраїнське об'єднання "Свобода", 145-й виборчий округ, Полтавщина.</p>
<p>Тут говорилося сьогодні багато нарікань на уряд. На жаль, Арсеній Петрович, на засідання уряду&nbsp; не приходить. Попередній тиждень, об'їхавши свій виборчий округ, а це Полтавський&nbsp; приміський район, Котелевський сільський район, довелося почути багато нарікань від селян, від своїх виборців, на адресу уряду і безпосередньо на адресу Арсенія Петровича Яценюка. Звичайно, озвучити з цієї трибуни ті нарікання, які я чув від людей на адресу уряду, буде непристойно. Якби Арсеній Петрович ходив на засідання уряду, це можна було б йому в особистій розмові сказати. Але в будь-якому випадку ті тарифи, які піднімаються, на житлово-комунальні послуги, люди ними дуже занепокоєні, оскільки в собезах абсолютно не володіють ситуацією.</p>
<p>Поряд з тим, найбільше схвилювання в українців на Полтавщині має адміністративно-територіальна реформа, яка впроваджується урядом. Коли люди дізнаються, що їхні сільські ради ліквідовуються, вони не розуміють, чим ця реформа покращить якість адміністративних послуг для селян.</p>
<p>Звичайно, уряд здійснив злочин. У всякому разі, це неконституційна така позиція, коли у сільських бюджетів були забрані їхні доходи, а саме головне – податок із доходів фізичних осіб. На сьогодні, коли сільські бюджети залишилися злиденними, влада говорить, що вони є не самодостатніми, вони є збитковими, тому їх потрібно всіх ліквідувати і зігнати до однієї великої територіальної громади.</p>
<p>З цієї трибуни хотілося б звернутися до уряду (сподіваюся, слідкують за діяльністю Верховної Ради), що в першу чергу, коли два бідних об'єднаються, вони багатшими від того не стануть. В першу чергу потрібно органам місцевого самоврядування віддати повноваження, віддати належні податки, залишити право розпорядження землями не лише в межах населеного пункту, а й за межами населеного пункту; залишити відсоток від надр до місцевих бюджетів, від нафти і газу, чим багата Полтавщина. І лише тоді, коли бюджети будуть самодостатні, громади будуть багаті, тоді вони самі ухвалюватимуть рішення: варто їм з кимось об'єднуватися чи не варто цього робити. Тож велике прохання – не проводити експериментів на українському селі.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Супруненко передає слово депутату Рудику. Будь ласка,&nbsp; до мікрофону.</p>
<p>&nbsp;</p>
<p>12:43:19</p>
<p>РУДИК С.Я.</p>
<p>Доброго дня всіх, шановні мої колеги, які незважаючи на відсутність абсолютної більшості народних депутатів,&nbsp; все-таки залишаються в залі і думають про те, щоб виконати свої зобов'язання перед виборцями.</p>
<p>Я сьогодні хотів би подякувати, по-перше, Олександру Супруненку, який дозволив мені замість себе виступити. Щось сьогодні у мене не мій день, як виявилося. Коли прийшла певна кількість представників уряду і було відоме пусте місце, про яке навіть не хочеться говорити, я двічі як депутат-мажоритарник і позафракційний намагався отримати слово, але двічі щось буле не моє: раз я був&nbsp; 87-й, другий раз я був 47-й.&nbsp; Я думав, може вже не вдасться з трибуни сказати про те, що я думаю про сьогоднішній склад уряду, але ж, бачите, Олександр дав мені такий шанс.</p>
<p>Що би я сьогодні запитав у тих трьох представників уряду, які з трибуни виступали? Сьогодні, як пам'ятаєте, виступав керівник НКРЄ пан Вовк, напередодні&nbsp; якого перед Верховною Радою стояла велика кількість людей, які скандували: Геть Вовка… чи вовка. Сьогодні виступав міністр&nbsp; Демчишин. І сьогодні виступав&nbsp; міністр&nbsp; Розенко. От я Розенка хотів би запитати прості речі.</p>
<p>Ви кажете, шановний пане міністре, про те, що місцеві органи&nbsp; влади, коли до них звертаються люди за субсидіями,&nbsp; повинні тільки написати заяву і все – все автоматично вирішується. А кожна людина знає в Смілянському моєму виборчому окрузі, що до листочка, де пишеться, на яку годину людині прийти за консультацією на прийом по субсидії, треба принести 10 аркушів паперу,&nbsp; 2 шарикові ручки, ну і дальше вже окремі нюанси виникають з цим питанням. Що це, не корупція?&nbsp; Я розумію, що на фоні 7 і 6 мільярдів гривень 2 шарикові ручки&nbsp; і 10 аркушів паперу – це як дитячий садочок. Но якщо ми не змогли знайти в залі Верховної Ради 226 голосів для ТСК, хоча ми знаємо, що для цього достатньо була і менша кількість голосів, бо 7 і 6 мільярдів – це не ті кошти.&nbsp;</p>
<p>То, звичайно, це виглядає не солідно, але для людей це болить.</p>
<p>Я хотів би задати тому самому керівнику НКРЕ. Чому ще в жовтні місяці НКРЕ для "Сміла Енергоінвест", це по суті монополіст, який надає теплову енергію і тепло в домівки смілян, встановила тариф на рівні 14 гривень, в той час, як в Івано-Франківську, у Львові, в Чернівцях це й тариф був не вище 6-7, в деяких випадках 8 гривень? Я написав запит, я отримав відповідь. Все нормально, це обґрунтований тариф.</p>
<p>Коли ти звертаєшся до міністра освіти, питаєш, вкажіть, чого ви переносите школу з села Думанці в село Чорнявка, там немає шкільного автобуса, тому що місцева влада немає на це коштів. Ти не отримуєш відповіді. Це величезна проблема сьогоднішнього уряду. Реформи, безперечно, потрібні для нашої держави, це всі розуміють. Але людям треба пояснити логіку, не можна всі мінуси і негаразди…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд завершити.</p>
<p>&nbsp;</p>
<p>РУДИК С.Я.&nbsp; І користуючись нагодою, шановні, незважаючи на все це, шановні виборці, з святом вас! Перемагайте всіх отих чиновників на місцях своїм гарним настроєм, добробутом, незважаючи на те, що наш споживчий кошик зменшився за рік на 50 відсотків. Слава Україні!</p>
<p>&nbsp;</p>
<p>ГОЛОВУЮЧИЙ. Кошелєва передає слово Ігорю Мосійчуку. Будь ласка.</p>
<p>&nbsp;</p>
<p>12:47:05</p>
<p>МОСІЙЧУК І.В.</p>
<p>Шановний український народе, шановні колеги! В тяжкі часи війни з зовнішнім ворогом мусимо найперше звертати увагу на поборення ворога внутрішнього, який заважає на зовнішніх фронтах нам перемагати. Мова йде про олігархат.</p>
<p>Радикальна партія Олега Ляшка послідовно стоїть на позиції боротьби з олігархатом. Всі, хто слідкують за діяльністю фракції Радикальної партії в парламенті, бачать, як спочатку партія з великими труднощами, але все-таки протиснула закон, який повернув в державне управління "Укрнафту" від олігарха Коломойського. Вчора відбулося ще одне знакове голосування, коли за допомогою колег з коаліції нам вдалося повернути в державне управління практично всі облгази, які контролювались іншим олігархом Фірташем. Це спростувало міф про вплив якоїсь олігархічної групи на нашу політичну силу.</p>
<p>Крім цього, партія чітко стоїть на позиціях роботи з людьми, роботи на місцях. Наприклад, я, відповідаючи за Полтавщину, хотів би зазначити і підняти з цієї трибуни ряд проблем. Оржицький район Полтавської області: на цьому тижні, коли там були холоди, було відімкнуто дитячі садочки і навіть пологовий будинок. Довелося втручатися особисто.</p>
<p>В місті Лубнах корупція пронизала повністю міськвиконком. Довелося звертатися до Генеральної прокуратури. Так як податки за землю не знімаються, бо земля належить заступнику міського голови, – і міський голова відповідає за збір цих податків. Це не поодинокі випадки, це система. І Радикальна партія Олега Ляшка якраз і працює над тим, щоб зламати цю систему. Зламати систему злодійську у правоохоронних органах, у судових органах. І вчора в цьому плані був, дійсно, Чистий четвер. Коли нам вдалося…</p>
<p>&nbsp;</p>
<p>ГОЛОВУЮЧИЙ. Будь ласка, дайте завершити 10 секунд.</p>
<p>&nbsp;</p>
<p>МОСІЙЧУК І.В. Не тільки отримати спротив введення в дію Закону "Про прокуратуру", але й відхилити банду суддів, яка тут збиралася,&nbsp; які судили майданівців, судили людей.</p>
<p>&nbsp;</p>
<p>ГОЛОВУЮЧИЙ. Ще 10 секунд, будь ласка.</p>
<p>&nbsp;</p>
<p>МОСІЙЧУК І.В. На відновлення соціальної та національної справедливості.</p>
<p>Зі святами вас, шановні українці, з прийдешнім Великоднем, перемог, всього найкращого!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Матківський Богдан Миронович, фракція партії "Блок Петра Порошенка".</p>
<p>&nbsp;</p>
<p>12:51:02</p>
<p>МАТКІВСЬКИЙ Б.М.</p>
<p>Матківський Богдан, 121 виборчий округ. Шановні народні депутати! Шановний український народе! Дозвольте привітати всіх з наступаючим Великоднем. І особливо хочеться привітати наших хлопців, які стоять там на передовій і які в цей час, коли ми будемо тут святкувати, будуть нас захищати. Особливо хотілося би подякувати волонтерам, які в Великдень поїдуть до наших хлопців, повезуть пасху і принесуть цю іскру Великодня на передові.</p>
<p>Також хочеться проінформувати про засідання Комітету з економічної політики, яке відбулося в середу, щодо голосування за законопроект 1567. А це є зняття заборони на приватизацію державних об'єктів. На засіданні комітету було проголосовано, тобто 7 членів комітету проголосували за підтримку цього законопроекту, і 7 членів комітету утримались. І ніякої процедури відкликання голосів чи "за", чи з "утримання" немає.</p>
<p>Тому я би просив би вносити дане рішення як непідтримане комітетом в Верховну Раду, і я думаю, що народні обранці визначяться щодо даного законопроекту. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До мене надійшло прохання від Геращенка передати слово депутату Кривошеї. Може від трибуни? Чи з місця? З місця. Будь ласка, включіть мікрофон Кривошеї.</p>
<p>&nbsp;</p>
<p>12:53:12</p>
<p>КРИВОШЕЯ Г.Г.</p>
<p>Доброго дня, шановні друзі! Геннадій Кривошея, народний депутат України. Я хотів би звернутися до правоохоронних органів з таким питанням. Три тижні назад народними депутатами від фракції "Народний фронт" було відправлено депутатський запит до Антимонопольного комітету, Національної комісії, що здійснює державне регулювання у сферах енергетики та комунальних&nbsp; послуг, а також до київського міського Голови стосовно повірки квартирних приладів обліку спожитої холодної, гарячої води та сплати її за проведенням у місті Києві.</p>
<p>Хочу повідомити всю Україну, жителів міста Києва, що до цього часу пройшло три тижні, на депутатські запити народних депутатів від фракції "Народного фронту" не надійшло жодної відповіді, не надійшло жодного дзвінка. Я хотів би звернутися до Голови Верховної Ради і закцентувати увагу на те, що така ситуація твориться і з іншими запитами наших колег.</p>
<p>Шановні друзі! Така ситуація не може бути. Це просто знехтування не лише нашою думкою, це знехтування тією проблематикою, яка зараз існує в Україні. Не можуть такі чиновники, які сидять на місцях, не виконувати депутатські запити і не відповідати на них.</p>
<p>Разом з тим, я хотів би звернутися відносно того запиту, який був і повідомити про те, що ми підготували повторно ще один запит, який стосується саме публічності і доступу до публічної інформації Київської міської державної адміністрації. Я не дарма почав з того, що Київська міська державна адміністрація не відповіла нам на даний запит.</p>
<p>Тому, розуміючи цю ситуацію, ми підготували відповідний запит і вимагаємо від Київської міської державної адміністрації, а також від Київської міської ради&nbsp; надати&nbsp; інформацію про&nbsp; виконання&nbsp; положень пункту&nbsp; 4&nbsp; частини три&nbsp; статті 50 Закону&nbsp; України "Про місцеве самоврядування в Україні" в частині оприлюднення проектів рішень Київської міської ради.&nbsp; На сьогоднішній день кияни не бачать всіх рішень. І найбільш&nbsp; зухвалі рішення, які стосуються&nbsp; незаконного відведення&nbsp; земельних ділянок, продажу&nbsp; об'єктів&nbsp; комунальної власності, рішення ці приховуються.</p>
<p>Далі. Ми просимо&nbsp; надати інформацію про виконання положень частини&nbsp; шістнадцять&nbsp; статті 46 Закону України&nbsp; про місцеве самоврядування, про&nbsp; виконання положень пункту 5 частини три статті 50 Закону&nbsp; України про місцеве самоврядування в частині оприлюднення рішень&nbsp; Київської міської ради.&nbsp; А також ми вимагаємо надати інформацію про&nbsp; виконання Постанови Кабінету Міністрів України&nbsp; №3 від 2002 року 04.01 "Про порядок оприлюднення у мережі Інтернет&nbsp; інформації&nbsp; про діяльність органів…</p>
<p>&nbsp;</p>
<p>ГОЛОВУЮЧИЙ. Ще, будь ласка,&nbsp; 10 секунд.</p>
<p>&nbsp;</p>
<p>12:56:24</p>
<p>КРИВОШЕЯ Г.Г.</p>
<p>Просимо Київську&nbsp; міську раду і Київську міську державну адміністрацію&nbsp; у визначений законом&nbsp; термін надати відповідно відповіді. Даний&nbsp; мій виступ прошу вважати депутатським запитом. Передаю його головуючому. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Я пропустив просто.&nbsp; Мартовицький передав&nbsp; слово Павлову, у мене&nbsp; є відповідна заява. І я прошу до слова Павлова. А Ленський передав Єгору Соболєву. І тому наступний буде Єгор Соболєв. І&nbsp; тому наступний буде Єгор Соболєв. І я думаю,&nbsp; це якраз буде логічне завершення і позитивне&nbsp; нашої роботи.&nbsp;</p>
<p>&nbsp;</p>
<p>12:57:00</p>
<p>ПАВЛОВ К.Ю.</p>
<p>Константин Павлов,&nbsp; 31 мажоритарный округ. город Кривой Рог.</p>
<p>Уважаемый народ Украины, уважаемые коллеги! Вы избраны народом, но создается такое&nbsp; ощущение, что вы не хотите&nbsp; замечать&nbsp; тех реалий, в которых сегодня оказались простые украинцы, что вы не&nbsp; ездите в свои избирательные округа или, приезжая туда, сидите за высоким&nbsp; забором.&nbsp; Иначе сложно&nbsp; объяснить позицию и не включения в повестку дня законопроектов, внесенных "Оппозиционным блоком".</p>
<p>Я встречался с&nbsp; сотнями людей у себя в Кривом&nbsp; Роге. Как вы знаете, не самый бедный город в Украине, средняя зарплата в котором на&nbsp; 25 процентов выше, чем&nbsp; в среднем по стране. Но и в нем люди уже не только не знают, как нормально жить дальше,&nbsp; но и как вообще выжить. В первую очередь мы должны защитить тех, кто вообще-то, напомню вам, отстоял, а потом&nbsp; отстроил нашу&nbsp; страну, – это ветеранов.&nbsp; Мы требуем вернуть ветеранам Великой Отечественной&nbsp; войны все полагающие льготы, введенные по инициативе правительства ограничения, нарушают Конституцию Украины и игнорируют многочисленные решение Конституционного Суда, запрещающие сужать социальные права и гарантии ветеранов.</p>
<p>Плюс к этому – критическая ситуация с медикаментами. Правительство зарубило успешный проект по снижению стоимости лекарств от гипертонии, и этот проект давал возможность улучшить здоровье для 12 миллионов больных гипертонией, а это 9 из 10 ветеранов.</p>
<p>В январе 2015 года по сравнению с январем 2014 года потребление лекарств в натуральном выражение снизилось на 20 процентов, что у нас вдруг все перестали болеть? Нет. Люди просто не могут купить себе лекарства, а значит обречены на медленную смерть. И это в XXI веке накануне празднования семидесятилетия великой победы в Великой Отечественной войне.</p>
<p>Второе. Мы требуем незамедлительно принять законопроект об установлении придельных торговых надбавок на отдельные группы товаров. По сути дела это мера, чтобы сдержать рост цен на продукты, медикаменты и другое. Простой пример: цены на отечественные овощи и фрукты выросли за год на 30-50 процентов, а импортные на 100-150; молочные продукты на 30-40 процентов; крупы, сахар на 20 до 100. Обращаю ваше внимание, уважаемые коллеги, что реализация законопроекта не требует дополнительных затрат бюджета, предлагается ограничить торговую наценку в размере 15 процентов на товары, от которых зависит жизнь и быт людей, основные продукты, все виды топлива в том числе для обогрева жилья, детские питания и медикаменты.</p>
<p>Мы также требуем запретить повышение тарифов на коммуналку и вернуть прежние тарифы по состоянию на 1 января 2014 года. Также просто необходимо поднять уровень прожиточного минимума до фактически размера прожиточного минимума с учетом цен на январь 2015 года. Мы требуем отменить бесчеловечный 15-процентный налог на пенсии ветеранов, чернобыльцев, инвалидов, шахтеров и горняков, и химиков. Законопроекты из социального пакета должны быть рассмотрены и приняты это вопрос элементарного выживания миллионов людей. И, поверьте, если вы сегодня не захотите прислушаться к нашим предложениям, то завтра вы услышите сотни людей у себя дома, а затем голос миллионов украинцев, которые мы сегодня пытаемся донести до вас под Верховной Радой. Спасибо за внимание.</p>
<p>&nbsp;</p>
<p>ГОЛОВУЮЧИЙ. Для завершального слова запрошується до трибуни Єгор Соболєв. Привітаємо, може.</p>
<p>&nbsp;</p>
<p>13:00:11</p>
<p>СОБОЛЄВ Є.В.</p>
<p>Колеги, в мене, насправді, невесела справа для розмови.</p>
<p>Нам наступного тижня треба всім парламентом, який виступає за Україну, і всім суспільством відповісти на один дуже важливий виклик. Є в нас Конституційний Суд, є за назвою, але не за фактом. З 17 суддів, які там є, 12 – це люди Януковича. В тому числі 7 – це ті, які давали йому диктаторські повноваження в 2010 році. У цього Конституційного Суду, який далі перебуває під контролем Януковича, наступного тижня дуже важливе завдання від Сергія Льовочкіна. Вони збираються скасувати український Закон про люстрацію. Ви пам'ятаєте, з якими великими зусиллями суспільство, за допомогою представників, своїх представників в цій залі, провело цей закон. Він дуже сильно саботується, це найбільш нелюбимий закон для всіх державних службовців в усій країні. Але завдяки цьому закону лише офіційно півтисячі високопосадових прокурорів, керівників міліції, керівників Фіскальної служби, інших керівників вже звільнено з посад із забороною повертатися, ще півтисячі перейшли на нижчі посади або взагалі звільнилися з державної влади, сподіваючись, що їхні соратники в Конституційному Суді скасують цей закон.</p>
<p>У групи Льовочкіна був план. Вони хотіли зробити це руками Венеціанської комісії. Ви пам'ятаєте, що взимку Венеціанська комісія заявила, що українська люстрація є антигуманною і порушує європейські права. Коли ми з ними зустрілися, з'ясувалося, що цю думку формує представник України у Венеціанській комісії – пан Сергій Ківалов. Коли ми почали їм розповідати про те, що у нас справді відбувається, коли ми запросили їх в Україну, коли вони з'їздили в Межигір'я, думка експертів Венеціанської комісії почала стрімко змінюватися. Усвідомлюючи це, люди Януковича на чолі з тим самим Льовочкіним збираються зробити свою справу через свій Конституційний Суд. 16 квітня в наступний четвер ми просимо всі парламентарів, ми просимо всіх громадян України прийти до Конституційного Суду і показати, що Україна не дозволить зупинити очищення своєї влади. Дякуємо і зробимо це!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я, як обіцяв, закінчую зачитувати запити, які надійшли в президію, їх є 10 сторінок, це займе приблизно 8-9 хвилин. І тому я пропоную ще до завершення нашої роботи. Ні, виступи завершилися. Регламент вичерпаний, вибачте, і ми працюємо згідно Регламенту за неодноразовою вимогою депутатів. І тому я прошу налаштуватися на конструктивну роботу, я продовжую зачитувати запити.</p>
<p>Олеся Довгого до віце-прем’єр-міністра України – міністра регіонального розвитку, будівництва та житлово-комунального господарства України щодо вирішення питання фінансування проведення капітального ремонту аварійного будинку №24 по вулиці Приморській у місті Світловодськ.</p>
<p>Олеся Довгого до Кабінету Міністрів України щодо вирішення питання передачі територіальній громаді селища Лісове частини земельних ділянок військового містечка №25.</p>
<p>Ярослава Дубневича до міністра соціальної політики України щодо погашення кредиторської заборгованості за житло придбане на виконання програми "Забезпечення житлом воїнів-інтернаціоналістів".</p>
<p>Ярослава Дубневича до тимчасово виконуючого обов'язки голови Державної фіскальної служби України щодо надання інформації про надходження до місцевих бюджетів акцизного податку за перший квартал 2015 року.</p>
<p>Олександра Супруненка до голови Київської міської державної адміністрації щодо неналежного стану дорожнього покриття проїжджої та пішохідної частин доріг у Дарницькому районі міста Києва.</p>
<p>Миколи Томенка до Прем'єр-міністра України щодо необхідності повернення пенсій працюючим науковим та науково-педагогічним працівникам у вищих навчальних закладах.</p>
<p>Миколи Томенка до Генерального прокурора України щодо необхідності повернення стадіону "Старт" громаді міста Києва.</p>
<p>Олександра Марченка до Прем'єр-міністра України щодо відновлення функціонування залізничного переїзду та реконструкції мосту у місті Біла Церква.</p>
<p>Олександра Марченка до Прем'єр-міністра України щодо збільшення кількості додаткових електропоїздів у напрямку міста Біла Церква.</p>
<p>Руслана Князевича до Генерального прокурора України, міністра внутрішніх справ України щодо протиправних дій співробітників органів внутрішніх справ та прокуратури.</p>
<p>Руслана Князевича до Генерального прокурора України, міністра внутрішніх справ України щодо протиправних дій співробітників органів прокуратури та внутрішніх справ.</p>
<p>Сергія Капліна до Прем'єр-міністра України щодо виплати допомоги по вагітності та пологам особам, які працювали та продовжують перебувати у трудових відносинах з підприємствами, що зареєстровані на деяких територіях Донецької та Луганської областей тимчасово не підконтрольних Україні.</p>
<p>Сергія Капліна до Генерального прокурора України щодо проведення об'єктивних перевірок за зверненнями народного депутата України, заступника голови Комітет Верховної Ради України з питань паливно-енергетичного комплексу, ядерної політики та ядерної безпеки Олександра Онищенка за фактами незаконної реалізації нафтопродуктів підприємствами, пов'язаними з нафтопереробкою, транспортуванням та торгівлею нафтопродуктами.</p>
<p>Тараса Батенка до Генерального прокурора України, міністра внутрішніх справ України щодо незаконного захоплення та самочинної забудови прибережної захисної смуги водного об'єкта "Задорожнє" Миколаївського району Львівської області.</p>
<p>Ірини Суслової до Генерального прокурора України, тимчасово виконуючого обов'язки голови Державної фіскальної служби України щодо забезпечення об'єктивного розслідування кримінального провадження за фактом вчинення кримінальних правопорушень службовими особами Публічного акціонерного товариства "Інгулецький гірничо-збагачувальний комбінат".</p>
<p>Сергія Рудика до міністра енергетики та вугільної промисловості України щодо вжиття заходів зі збереження майна та відновлення виробничої діяльності Дочірнього підприємства "Черкаситорф".</p>
<p>Сергія Рудика до міністра освіти і науки України щодо унеможливлення необґрунтованого закриття шкіл.</p>
<p>Олександра Домбровського до Прем'єр-міністра України, міністра освіти і науки України щодо неприпустимості скорочення видатків Державного бюджету України на освітню сферу та зменшення чисельності працівників галузі освіти.</p>
<p>Олександра Домбровського до голови Державної прикордонної служби України щодо присвоєння підполковнику Євгенію Пікусу військового звання "полковник" (посмертно).</p>
<p>Олександра Біловола до Прем'єр-міністра України щодо недопущення скорочення кількості вищих навчальних закладів.</p>
<p>Олександра Біловола до Прем'єр-міністра України щодо необхідності збереження існуючою кількості загальноосвітніх навчальних закладів на території України.</p>
<p>Руслана Сольвара до Державної служби України з питань геодезії, картографії та кадастру, Вінницької обласної державної адміністрації стосовно порушення законодавства з питань надання земельної ділянки учаснику АТО Максиму Любінчуку.</p>
<p>Руслана Сольвара до Кабінету Міністрів України, Міністерства соціальної політики України щодо необхідності відновлення соціальної справедливості з питань надання державної допомоги матері Героя України Андрія Позняка.</p>
<p>Групи народних депутатів, Гордєєва та інших до Генерального прокурора України щодо бездіяльності прокуратури Херсонської області під час розслідування справи про розкраданні майна Відкритого акціонерного товариства "Херсонський бавовняний комбінат".</p>
<p>Олександра Дехтярчука до міністра аграрної політики та продовольства України щодо недопущення припинення діяльності державного підприємства "Спеціалізоване сільськогосподарське агропромислове підприємство "Здолбунівський держлісгосп".</p>
<p>Івана Мельничука до міністра внутрішніх справ України, міністра екології та природних ресурсів України, Генерального прокурора України щодо перевірки законності використання бюджетних коштів та виконання проектів цільових екологічних інвестицій відповідно до Кіотського протоколу Рамкової Конвенції ООН з питань зміни клімату.</p>
<p>Володимира Парасюка до міністра освіти і науки України, міністра внутрішніх справ України, Голови Служби безпеки України щодо протизаконних дій, вчинених вчителем Івано-Франківської загальноосвітньої школи №2 громадянином Боронил, спрямованих на повалення конституційного ладу України, приниження національної гідності українців та державної зради.</p>
<p>Сергія Лещенка до Голови Служби безпеки України щодо порушення прав іноземних інвесторів в Україні та лобіювання інтересів Дмитра Фірташа правоохоронними органами України.</p>
<p>Групи народних депутатів (Бобовича, всього 11 депутатів) до Прем'єр-міністра України щодо незаконного заволодіння Дочірнім підприємством Державної акціонерної компанії "Хліб України", "Тальнівський комбінат хлібопродуктів".</p>
<p>Групи народних депутатів (Юринець, Заліщук, всього 32 депутати) до міністра інфраструктури України, Генерального прокурора України щодо ситуації на ринку авіазакупівель України.</p>
<p>Олександра Жолобецького до Генерального прокурора України щодо проведення перевірки діяльності посадових осіб та бенефіціарів Публічного акціонерного товариства "Банк "Київська Русь", що призвела до віднесення банку до категорії неплатоспроможних.</p>
<p>Оксани Продан до Прем'єр-міністра України щодо результатів роботи Комісії з проведення службового розслідування діяльності вищих посадових осіб Державної фіскальної служби України.</p>
<p>Антона Кіссе до Прем'єр-міністра України щодо проведення у південних районах Одеської області з компактним проживанням національних меншин круглого столу з питань обговорення змін стосовно&nbsp; територіальної&nbsp; організації влади в регіоні.</p>
<p>Юрія-Богдана Шухевича до Прем'єр-міністра України стосовно внесення змін до Постанови Кабінету Міністрів України від 26 липня 1996 року №832 "Про підвищення розмірів державної допомоги окремим категоріям громадян", згідно з якою встановлена жалюгідно принизлива компенсація непрацюючій працездатній особі, котра доглядає за інвалідом I групи, у розмірі 4 гривень 80 копійок на місяць, що становить 16 копійок на день.</p>
<p>Групи народних депутатів (Дзюблика..., всього 5 депутатів) до Генерального прокурора України, МВС України щодо надання правової оцінки дій Коростишівського міського голови Миколи Чиколая та голови Райспоживспілки Миколи Невисевича, на предмет наявності в них ознак злочину.</p>
<p>Юрія Левченка до Прем'єр-міністра України щодо невідкладного вжиття заходів реагування Кабінетом Міністрів України на значне підвищення цін на міський транспорт у місті Києві враховуючи наявність відповідних повноважень Кабінету Міністрів України та приведення тарифів на пасажирські перевезення в місті Києві до рівня їх економічної обґрунтованості.</p>
<p>Юрія Левченка до Київського міського голови щодо вжиття невідкладних заходів реагування на забезпечення конституційних прав киян на відпочинок в нічний час, шляхом заборони цілодобової торгівлі в житлових будинках.</p>
<p>Юрія Павленка до міністра освіти і науки України щодо надання інформації про кількість дітей з Донецької та Луганської областей, яких влаштовано до інтернатних закладів всіх типів системи Міністерства освіти і науки України.</p>
<p>Юрія Павленка до міністра соціальної політики України щодо надання інформації про кількість зареєстрованих внутрішньо переміщених осіб: дітей, недієздатних повнолітніх та повнолітніх, дієздатність яких обмежено.</p>
<p>Валентина Ничипоренка до Прем'єр-міністра України щодо звернення депутатів Тальнівської районної ради про призупинення підвищення тарифів на енергоносії.</p>
<p>Дениса Силантьєва до Прем'єр-міністра України щодо економічного обґрунтування рівня ціни на природний газ для соціальної, бюджетної сфер та потреб населення України.</p>
<p>На тому я завершив зачитування запитів. Ще є два повідомлення, оголошення, які я маю зачитати.</p>
<p><a name=Temp></a>Повідомляю про створення у Верховній Раді України восьмого скликання міжфракційного депутатського об'єднання "За енергетичну незалежність України". Співголовами міжфракційного депутатського об'єднання "За енергетичну незалежність України" обрано народних депутатів України: Бєлькову Ольгу Валентинівну, Домбровського Олександра Георгійовича, Войціцьку Вікторію Михайлівну.</p>
<p>І наступне оголошення. Повідомляю про створення у Верховній Раді України восьмого скликання міжфракційного депутатського об'єднання "За профспілки". Головою міжфракційного депутатського об'єднання "За профспілки" обрано народного депутата України Капліна Сергія Миколайовича.</p>
<p>Таким чином, ми вичерпали наш порядок денний. Хочу зазначити, що даний тиждень був хоч і важким, але дуже плідним. Учора мій колега Юрій Луценко сказав, що він як народний депутат не пам'ятає такого дня, як вчорашній, по кількості і важливості прийнятих законопроектів. Це і питання надзвичайно важливі по національній пам'яті, це питання надзвичайно важливі антикорупційні, де ми продемонстрували, що в тому залі олігархи не мають свого лобі, яке може блокувати будь-яке антикорупційне рішення. І це велика перемога Верховної Ради, це велика перемога всіх нас.</p>
<p>&nbsp;І, я переконаний, більше ніколи жоден олігарх в цьому залі не буде мати ніяких блокуючих пакетів – і крок за кроком ми знищимо корупцію в Україні.</p>
<p>Але в нас сьогодні великий день – це Страсна П'ятниця, ще українці називають – Велика П'ятниці. Сьогодні розіп'яли Ісуса Христа, в ці дні ми згадуємо його муки і страждання. І хочу сказати, що для українців це особливий день, бо і нас намагаються розіп'яти, і намагались, фарисеї зі сходу, і багато наших синів і дочок – воїнів світла полягли в боротьбі з темрявою. Але, я переконаний, так, як перейшов муки Христос, як воскрес Христос, так і воскресне Україна. І я вітаю усіх українців з тим великим святом, і підтримую, особливо тих хлопців наших і дівчат, які на передовій. Їм гарного Великодня, гарних святкувань і перемоги! Дякую, колеги.</p>
<p>Нагадую, наступного тижня у нас робота в комітетах, фракціях і групах.</p>
<p>У середу 15 квітня о 10 годині відбудуться парламентські слухання на тему: "Перспективи запровадження Європейським Союзом безвізового режиму для громадян України".</p>
<p>А чергове планерне засідання Верховної Ради України відбудеться у вівторок 21 квітня о 10 годині.</p>
<p>На цьому ранкове засідання Верховної Ради України оголошую закритим. Гарних святкувань! Дякую.</p>
<p>&nbsp;</p>
<p>&nbsp;</p>

