Стенограма пленарного засідання
06 грудня 2016
&nbsp;
<p align=center>ЗАСІДАННЯ ТРИДЦЯТЬ ВОСЬМЕ</p>
<p align=center>Сесійний зал Верховної Ради України</p>
<p align=center>06 грудня 2016 року, 16 година</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>16:03:32</p>
<p>ГОЛОВУЮЧИЙ. Колеги, час, відведений для перерви, завершений. Я прошу усіх зайти в зал, приготуватись до реєстрації.</p>
<p>Колеги, я хочу вам ще раз повідомити, що в нас наступними в порядку денному стоять питання безпеки і оборони, а зокрема проекти Закону про внесення змін до Митного кодексу України щодо звільнення від оподаткування митної продукції оборонного призначення.</p>
<p>Я вважаю неприйнятним те, що ми до обіду не змогли знайти голосів для першого з тих законів, з блоку тих законів. І тому я зараз дуже переконливо прошу усіх депутатів, щоб наступні три закони, які є в цьому блоці, ми змогли швидко розглянути і перейти до питань, пов'язаних з затвердженням державного бюджету.</p>
<p>Колеги, сьогодні в День Збройних Сил України ми повинні бути змобілізованими, так, як хлопці на фронті змобілізовані, і показати приклад якісної і системної роботи. Я прошу усіх зайняти місця, приготуватись до реєстрації. І прошу секретаріат Верховної Ради України запросити депутатів в зал, і прошу голів фракцій запросити депутатів в зал.</p>
<p>Отже, готові до реєстрації? Прошу народних депутатів України&nbsp; провести реєстрацію. Будь ласка.</p>
<p>&nbsp;</p>
<p>16:06:26</p>
<p>Зареєстрвано 352 депутата. Вечірнє засідання Верховної Ради України оголошую відкритим.</p>
<p>Колеги, в нас, наголошую ще раз,&nbsp; зараз стоїть три законопроекти, які мають загальне&nbsp; узгодження усіх фракцій, які навіть не потребують значного обговорення, тому що є загальна&nbsp; підтримка. Потім будуть законопроекти, необхідні для прийняття бюджету. Я попросив би, щоб усі депутати зайшли в зал, щоб ми назбирали голоси на розгляд за скороченою процедурою.&nbsp; Будь ласка.</p>
<p>Колеги,&nbsp; поки депутати заходять в зал, я зачитаю оголошення, яке надійшло в президію.</p>
<p>Відповідно до статті 60 Закону України "Про Регламент Верховної Ради&nbsp; України" повідомляю про створення у Верховній Раді&nbsp; України восьмого скликання міжфракційного депутатського об'єднання "Балтійсько-Чорноморська ініціатива "Міжмор'я".</p>
<p>Головою цього об'єднання обрано народного депутата України Білозір Оксану Володимирівну. Привітаємо пані Оксану.</p>
<p>І переходимо до питань порядку денного. Колеги, будь ласка, заходимо в зал. Наступне питання у порядку денному це є проект Закону про&nbsp; внесення зміни до пункту 4-1 розділу ХХІ Митного кодексу України щодо постачання на митну територію України матеріалів (тканин) для виготовлення спеціальних засобів індивідуального захисту.</p>
<p>Колеги, за проханням автора і комітету, зараз я поставлю пропозицію розгляду за скороченою процедурою. І хочу повідомити і колег депутатів, які знаходяться біля президії уряду. Якщо ми ввійдемо в повну процедуру розгляду, ми не встигнемо перейти до питань бюджету, і тому я прошу всіх народних депутатів зайняти робочі місця, і приготуватися до голосування. Нагадаю, що ці питання підтримані усіма фракціями, нам важливо, щоб ми змогли швидко і ефективно пройти їхній розгляд.</p>
<p>Отже, я ставлю на голосування пропозицію розгляду проекту Закону 5128, розгляд за скороченою процедурою. Прошу підтримати і прошу проголосувати, будь ласка.</p>
<p>&nbsp;</p>
<p>16:10:13</p>
<p>За-107</p>
<p>Шановні колеги, прошу ще раз, яка пропозиція? Я мушу проголосувати.</p>
<p>Колеги, мені повідомляють, що ще зараз тривають три комітети, я знаю, регламентний, податковий, бюджетний. І тому я ще раз поставлю пропозицію за скороченою процедурою. Якщо не буде необхідної кількості голосів, ми перейдемо до розгляду за повною процедурою.</p>
<p>Я прошу всіх сконцентруватись, я вам пояснюю дуже просту логіку. Ми можемо за тих 40 хвилин прийняти або три законопроекти безпеково-оборонних, або один розглядати за повною процедурою. І я звертаюсь з проханням до всіх народних депутатів підтримати розгляд за скороченою процедурою, і у нас буде шанс прийняти три оборонних законопроекти. Якщо не буде такої позиції, ми перейдемо на розгляд за повною процедурою, колеги.</p>
<p>Отже, прошу сконцентруватись, зайняти робочі місця. І я ще раз ставлю пропозицію розгляду проекту Закону <a name=_GoBack></a>про внесення зміни до&nbsp; пункту 4-1 розділу ХХI Митного кодексу України щодо постачання на митну територію України&nbsp; матеріалів (тканин)&nbsp; для виготовлення спеціальних засобів індивідуального захисту за скороченою процедурою. Номер законопроекту 5128. Він є нескладний, ми цілковито можемо розглянути за&nbsp; скороченою процедурою.</p>
<p>Я прошу підтримати цю ініціативу і прошу проголосувати.&nbsp; 5128 за скороченою процедурою. Прошу проголосувати, прошу&nbsp; підтримати. Будь ласка, колеги, прошу підтримати.</p>
<p>&nbsp;</p>
<p>16:14:08</p>
<p>За-124</p>
<p>Немає політичної волі залу.</p>
<p>Переходимо до розгляду за повною процедурою. І я запрошую до доповіді народного депутата України Денисенка Вадима Ігоровича, будь ласка.</p>
<p>&nbsp;</p>
<p>16:14:23</p>
<p>ДЕНИСЕНКО В.І.</p>
<p>Шановні колеги! Цей закон є продовженням того закону, який,&nbsp; на жаль, ми провалили на попередньому нашому засіданні. Але це зміни до Митного&nbsp; кодексу, і, наскільки я розумію, що до&nbsp; Митного кодексу менше є запитань,&nbsp; ніж до змін до Податкового кодексу.</p>
<p>Нагадаю в кількох словах про те, що цей законопроект&nbsp; передбачає по аналогії з податком на додану вартість, у 2004 році в Митний кодекс&nbsp; була внесена норма, відповідно до якої на період проведення антитерористичної операції встановлено пільги зі сплати імпортного мита при ввезенні на територію України&nbsp; спеціальних захистів індивідуального захисту, зокрема кулезахисних шоломів. Звільнення передбачалося з метою&nbsp; здешевлення амуніцій, яка закупається Збройними&nbsp; Силами України&nbsp; та іншими військовими&nbsp; формуваннями за&nbsp; рахунок державних коштів. В той же час нечіткість&nbsp;&nbsp; норми призвела до того, що матеріали, з якого&nbsp; виготовляються такі шоломи, а саме&nbsp; параарамідна тканина або, простіше кажучи, кевлар, не підлягає звільненню. Тобто внаслідок недосконалої законодавчої техніки виробництво кулезахисних шоломів на території України, що відповідає всім військовим стандартам і основним цілям Воєнної доктрини України, є штучно ускладненим, оскільки збільшує собівартість готового виробу.</p>
<p>Метою даного законопроекту є звільнити від оподаткування імпортним митом ввезення на територію України&nbsp; кевлару, створити конкурентні умови для&nbsp; українських виробників та зменшити витрати Збройних Сил України та військових формувань… інших військових формувань на закупівлю якісних кулезахисних шоломів.</p>
<p>Звертаю вашу увагу на те, що необхідність внесення пропонованих змін була підтримана безпосередньо Міністерством оборони та Міністерством фінансів України.</p>
<p>Законопроект не містить жодних корупціогенних факторів та не матиме&nbsp; негативного&nbsp; впливу на умови конкуренції на внутрішньому ринку.</p>
<p>Таким чином, прийняття законопроекту є важливим кроком у підвищенні рівні&nbsp; обороноздатності української держави та матиме позитивний ефект на розвиток промислового виробництва високоякісної оборонної продукції на території України. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Прошу, запитання до доповідача.</p>
<p>Будь ласка, три хвилини, запитання до доповідача.</p>
<p>Будь ласка, Артур Герасимов.</p>
<p>&nbsp;</p>
<p>16:16:50</p>
<p>ГЕРАСИМОВ А.В.</p>
<p>Прошу передати&nbsp; слово народному депутату Кудлаєнко.</p>
<p>&nbsp;</p>
<p>16:16:57</p>
<p>КУДЛАЄНКО С.В.</p>
<p>Фракція "Блоку Петра Порошенка" однозначно підтримує даний законопроект. Він абсолютно пов'язаний з попереднім&nbsp; законопроектом номер&nbsp; 5127, який, на жаль, ми не прийняли.</p>
<p>У цьому… Тому я прошу підтримати всіх колег. Чому? Тому що питання щодо звільнення від податкового навантаження саме на&nbsp; таку категорію матеріалів, він сьогодні є надзвичайно важливим. Тим паче, що це стосується для виготовлення кулезахисних касок&nbsp; та бронежилетів.</p>
<p>Прошу підтримати депутатів.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, слово для запитання надається Андрію Лозовому. Андрій Лозовий передає Олегу Ляшкові. <i>(Шум у залі)</i> Це запитання&nbsp; зараз. Колеги, я потів поясню вам. По довгій… повній процедурі.&nbsp; Ми&nbsp; будемо мати виступи від всіх фракцій, від депутатів. І всі бажаючі &nbsp;виступити зможуть виступити. Зараз в нас лишень запитання. І поскільки ви переносите запитання, наступне запитання буде Олександра Кужель, "Батьківщина". Будь ласка, включіть мікрофон.</p>
<p>&nbsp;</p>
<p>16:18:18</p>
<p>КУЖЕЛЬ О.В.</p>
<p>Олександра Кужель, фракція "Батьківщина".</p>
<p>Пане Вадиме, чи підтримуєте ви пропозицію, яку наголосив наш однопартієць Сергій Соболєв, в тому, щоби в "Прикінцеве положення" вашого законопроекту написати доручення Міністерству фінансів, що ціна закупки державної виробів з цієї продукції не може бути&nbsp; по ціні вище, а повинна бути нижче при знятті наших податків з вами? Тобто, щоб не сталося так, ми знімемо зараз з бюджету ПДВ і мито, а ціна залишиться така ж сама. Тобто щоб ми зрозуміли вигоду для країни і для тих грошей, які ми направляємо на армію. Дякую.</p>
<p>&nbsp;</p>
<p>16:19:04</p>
<p>ДЕНИСЕНКО В.І.</p>
<p>Я дякую за запитання. Сама ідея дуже правильна. Тільки я думаю, що нам потрібно зараз&nbsp; буде правильно виписати цю... виписати цю норму, і я... В "Прикінцевих положеннях", да, да. Іі я... Але її треба дуже правильно&nbsp; юридично виписати. Тому що в такому вигляді, як зараз було озвучено під стенограму, я думаю, що не можна ставити.</p>
<p>Зараз, я думаю, що ми можемо з вами окремо проговорити. Міністерство фінансів передбачило... Правильно, я кажу, що нам треба просто під стенограму правильно виписати цю фразу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Бажаючі дати запитання доповідачу вичерпані. Вадим Ігоревич, дякую вам за доповідь.</p>
<p>До співдоповіді запрошується голова Комітету з питань податкової та митної політики. Вона відсутня в залі. Тому ми переходимо до виступів від&nbsp; фракцій. Я прошу провести записи на виступи від фракцій. Будь ласка, прошу провести запис – виступи від фракцій.</p>
<p>Кужель Олександра Володимирівна. Будь ласка, включіть мікрофон з місця.</p>
<p>&nbsp;</p>
<p>16:20:32</p>
<p>КУЖЕЛЬ О.В.</p>
<p>&nbsp;Я хочу сказати, що фракція "Батьківщина" повністю підтримує цей законопроект… <i>(Не чути) </i></p>
<p>&nbsp;</p>
<p>ГОЛОВУЮЧИЙ. Секундочку, зараз ви переставили карточку. Я прошу ще раз включити Олександрі Кужель мікрофон для виступу. Будь ласка.</p>
<p>&nbsp;</p>
<p>16:20:53</p>
<p>КУЖЕЛЬ О.В.</p>
<p>По-перше, дякую вам, пане Голово, що винесли цей законопроект після перерви. Ми вважаємо це дуже важливим, і нам треба проголосувати його в цілому і по Податковому, і по Митному кодексу. Ми вважаємо, що це важливо.</p>
<p>І наголошую в підтримку того, що говорила пані Южаніна, що це є сировина, яка в даному випадку не ставить в нерівні умови виробників і шоломів, і необхідних бронежилетів.</p>
<p>І тому цей законопроект ми підтримуємо обов'язково, зараз ми з автором законопроекту випишемо тільки доручення. Що якщо держава дає податкову і митну льготу, ми повинні отримати в ціні якнайменше хоча б рівну ціну або зниження. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Парті "Відродження" Яценко Антон Володимирович, будь ласка.</p>
<p>&nbsp;</p>
<p>16:21:44</p>
<p>ЯЦЕНКО А.В.</p>
<p>Шановні колеги, от, дійсно, сьогодні буде намагання прийняти ряд законів, пов'язаних з бюджетом. Ну, на мою думку, і я думаю, що багато колег цю думку розділяють, що цей бюджет, який внесли, він фактично ставить на коліна місцеві органи влади. Так, на місцеві органи влади покладається і фінансування заходів, пов'язаних з енергоносіями для комунальних закладів, медичних, освітніх, і фінансування персоналу технічного. Також ставиться вимога, щоб місцеві органи влади оплачували пільгове перевезення, незважаючи на те, що ми приймали ще рік тому назад закон, щоб це робили за рахунок уряду. Фінансування профтехосвіти і багато інших речей. Причому для місцевих органів влади жодних не дається ричагів, які б давали можливість збільшити фінансування.</p>
<p>Тому, на мою думку, сьогодні треба перенести розгляд цих законів, пов'язаних з податковим блоком, оцей бюджет, і доопрацьовувати бюджет. Вважаю, що ми не повинні сьогодні за це все голосувати. Дякую за увагу.</p>
<p>&nbsp;</p>
<p>ГОЛОВУЮЧИЙ. Від "Народного фронту" Лапін Ігор Олександрович. Будь ласка, пане Ігор.</p>
<p>&nbsp;</p>
<p>16:23:09</p>
<p>ЛАПІН І.О.</p>
<p>Слава Україні! Шановні колеги, я закликаю всіх подзвонити своїм товаришам, знайомим, близьким, які в парламенті мають працювати, але, на жаль, десь ходять, тому що цей законопроект є досить важливий.</p>
<p>Ви знаєте, сьогодні День Збройних Сил України, а ці зміни, які пропонуються авторами законопроекту, якраз безпосередньо нас стосуються. Я дуже добре пам'ятаю, як хлопці з "Самооборони"&nbsp; закупляли за кордоном матеріали і клеїли в нас на Волині кевларові каски для нас же, для бійців, і відправляли на фронт. І ми знаємо, з якими перипетіями вони стикалися для того, щоби налагодити те чи інше виробництво.</p>
<p>Тому я дуже прошу все-таки поставити на законні рельси виробництво того, що потрібно для війни, в даному випадку і все для фронту. Вважаю, що ми повинні знову ж таки закликати своїм колег зайти в зал і проголосувати цей закон в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від Радикальної партії Кошелєва передає слово для виступу Олегу Валерійовичу Ляшку. Будь ласка, від трибуни.</p>
<p>&nbsp;</p>
<p>16:24:23</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні колеги і депутати, шановні громадяни України! Я хочу звернути вашу увагу на ситуацію, яка відбувається з бюджетним процесом. На цьому тижні заплановано розгляд законопроекту про бюджет і прийняття його в другому читанні. Фракція Радикальної партії наполягає і вимагає від уряду врахування в головному фінансовому документі країни на наступний рік кількох ключових позицій.</p>
<p>Перше, збереження спеціального режиму оподаткування для сільгоспвиробників. Влада замість того, щоб продавати землю, повинна залишати, не грабувати селян, і повинна залишати в їхньому розпорядженні зароблені ними ж, цими селянами кошти. Немає програм здешевлення кредитів, немає програм державної підтримки тваринницької, рослинницької галузі, то влада ще хоче забрати те, що зароблять самі селяни і фермери.</p>
<p>Тому Радикальна партія вимагає зберегти спецрежим оподаткування для сільгоспвиробників, щоб наші селяни,&nbsp; фермери-одноосібники, малі фермерські господарства, сімейні ферми, щоб вони мали можливість заробляти, годувати свої сім'ї і продавати продукцію.</p>
<p>Радикальна партія добилась і дякуємо всьому парламенту, хто підтримав наш Закон про продовження мораторію на продаж земель сільськогосподарського призначення! Але цього мало. Треба зараз прийняти програми державної підтримки сільгоспвиробників.</p>
<p>Наступне. Програми державної підтримки переселенців. Два мільйони українців з Донбащини, з Луганська, з Донецька втратили своє житло. Моя найбільша мрія, щоб люди вернулись додому і повернули свій дім. А до того, поки буде реалізована ця мрія і ми зробимо, щоб це сталось якнайшвидше, держава має підтримувати переселенців!</p>
<p>Тому ми вимагаємо від уряду передбачити кошти на компенсацію вартості житла переселенцям. До нового року ми разом з мером Маріуполя Вадимом Бойченком плануємо відкрити відреконструйоване житло для переселенців в Маріуполі. Такі програми, будівництво нового, реконструкція старого житла для переселенців мають робити за рахунок державного бюджету, а не лише за рахунок коштів місцевих бюджетів!</p>
<p>Третя вимога Радикальної партії – відновлення державного фінансування закладів професійно-технічної освіти. Позбавивши державного фінансування ПТУ, уряд позбавляє сільських дітей, дітей із малозабезпечених родин, дітей-сиріт позбавляє можливості отримати трудові навики, знання, годувати свої сім'ї майбутні! Тому ми вимагаємо відновити державні програми фінансування!</p>
<p>І останнє. Ми вимагаємо від уряду надати пенсіонерам безоплатні ліки і індексувати їхні пенсії! А не грабувати пенсіонерів і…</p>
<p>&nbsp;</p>
<p>ГОЛОВУЮЧИЙ. Від "Блоку Петра Порошенка" Пинзеник Віктор Михайлович, будь ласка.</p>
<p>&nbsp;</p>
<p>16:27:41</p>
<p>ПИНЗЕНИК В.М.</p>
<p>Шановний Андрій Володимирович, шановні колеги! Зараз я буду виступати вже дещо у незвичній для мене ролі, бо я не буду агітувати проти прийняття цього закону. Бо цей закон приймати можна. Бо в чому відмінність попереднього закону і цього закону.</p>
<p>Перше. Він стосується всіх суб'єктів, тут немає вибіркового підходу. По-друге, він стосується тільки імпортного мита. А імпортне мито застосовується тільки по відношенню до імпортних товарів. Так, тут певна проблема виникає, у тому числі для бюджету. Але, коли ми говоримо про ПДВ, то цим податком оподатковується і імпорт, і національний продукт. Законом, який передбачає звільнення імпорту, дискримінують національного виробника. І не має значення, чи виробляється цей продукт, чи не виробляється. Бо якщо він навіть не виробляється, то він ніколи не буде вироблятись в Україні, тому що податковий режим при цьому створюється такий, що вигідніше інвестувати в сусідній Польщі, Угорщині, Німеччині, і ввозити без ПДВ відповідний продукт, бо в Україні цей продукт без ПДВ продати неможна.</p>
<p>Тому, шановні колеги, я підтримую голосування за цей закон. Цей закон можна голосувати, він дає можливість постачання необхідних ресурсів для нашої економіки і не створює переваг імпортному виробнику порівняно з національним виробником.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, виступи від фракцій завершені. Зараз блок виступів від народних депутатів. Хто бажає виступити, тільки я прошу дуже лаконічно, дуже лаконічно, провести запис на виступи від народних депутатів. Будь ласка. Будь ласка, Гопко Ганна Миколаївна.</p>
<p>&nbsp;</p>
<p>16:29:49</p>
<p>ГОПКО Г.М.</p>
<p>Я хотіла передати слово Остапу Єднаку.</p>
<p>&nbsp;</p>
<p>16:29:59</p>
<p>ЄДНАК О.В.</p>
<p>Шановні народні депутати, я прошу підтримати голосування по даному закону, тому що, справді, немає у нас виробництва такої продукції високодефіцитної, яка використовується вузько саме для оборонної промисловості. Тому я розумію, що можуть бути застереження у певних політичних сил і у певних, скажемо так, консервативного спрямування депутатів, які бояться, що там можуть бути певні зловживання, недоплати в митний бюджет і тому подібне. Тому прошу підтримати даний законопроект і підтримати нашу оборонну промисловість. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, хочу повідомити, наші комітети завершились, ми можемо працювати швидше, депутати підійшли вже в зал. Я прошу тих, хто записались, максимально лаконічно висловлювати свою позицію.</p>
<p>Богдан Руслан Дмитрович, будь ласка, включіть мікрофон.</p>
<p>&nbsp;</p>
<p>16:30:54</p>
<p>БОГДАН Р.Д.</p>
<p>Івану Крульку передається слово, будь ласка.</p>
<p>&nbsp;</p>
<p>16:31:06</p>
<p>КРУЛЬКО І.І.</p>
<p>Іван Крулько, фракція "Батьківщина".</p>
<p>Фракція "Батьківщина" буде голосувати за цей законопроект. Це абсолютно логічно, що ми звільнимо від оподаткування ввізним митом параарамідні тканини і таким чином надамо можливість робити все, щоб захищати тих бійців, які стоять на сході України і захищають територіальну цілісність і незалежність України.</p>
<p>І я хотів би від фракції "Батьківщина" звернутися до всіх колег в цьому залі, щоб ми дійсно, усі фракції без виключення підтримали цей технічний законопроект, який насправді стосується життів і здоров'я наших військовослужбовців, захисників України. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Кужель Олександра Володимирівна.</p>
<p>&nbsp;</p>
<p>16:31:58</p>
<p>КУЖЕЛЬ О.В.</p>
<p>Олександра Кужель, фракція "Батьківщина". Дуже важливо, коли ми повертаємося і говоримо через два з половиною роки військових дій в Україні про необхідність забезпечення наших військових.</p>
<p>На жаль, ці рішення треба було приймати ще два роки тому, як ми приймали тією Верховною Радою з вами разом по бронежилетам. Але хочу і звернути увагу і Голови Верховної Ради, і секретаріату комітетів, що ще 01.07.2015 року колективом депутатів ми подали два законопроекти, це 2206 і 2207, які передбачають теж зміни, але для виробів медичного призначення для армії, які теж потрібно виготовляти в Україні, але сировина тільки з-за кордону.</p>
<p>І тому я дуже прошу Голову Верховної Ради дати доручення пані Южаніній в терміновому порядку таким же чином розглянути законопроекти 2206 і 2207, які забезпечують сьогодні можливість&nbsp; на фронті давати першу допомогу, знеболювальні&nbsp; і інші&nbsp; необхідні їм медичні препарати.</p>
<p>А в цілому законопроект&nbsp; ми підтримуємо і вважаємо його необхідним. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Соболєв Сергій Владиславович,&nbsp; будь ласка.</p>
<p>&nbsp;</p>
<p>16:33:25</p>
<p>СОБОЛЄВ С.В.</p>
<p>Соболєв,&nbsp; "Батьківщина". Я&nbsp; підтримую повністю моїх колег з&nbsp; фракції&nbsp; "Батьківщина". Ми голосували за попередній законопроект, який, на жаль, не набрав голосів. Ми вважаємо, що цей законопроект, якраз це та&nbsp; конкретна ситуація, коли ми зможемо через&nbsp; внесення такого рішення&nbsp; здешевити продукцію, це,&nbsp; по-перше, яка є продукцією&nbsp; прямого призначення по захисту наших бійців. Але, крім того, це&nbsp; дасть можливість набагато швидше освоїти новітні технології, які дозволяють і бронежилети, і каски виготовляти з абсолютно інших матеріалів.</p>
<p>Але це питання дозволяє&nbsp; ще розглянути один ключовий момент. Оцей закон, як і попередній, є прикладом того, як чітко встановлені коди, по&nbsp;&nbsp;&nbsp;&nbsp; яких буде завозитись ця продукція. Чого, на жаль, не можна сказати про два наступні законопроекти, де кодифікація розмита, де під виглядом завезення&nbsp; так званої продукції військового призначення фактично може завозитись&nbsp; подвійного призначення, яка може використовуватись абсолютно не для потреб військових. І саме тому от якраз цей законопроект&nbsp;&nbsp; це&nbsp; є приклад того, як треба чітко дотримуватись стандартів&nbsp; кодифікації, щоб потім неможливо було фактично уникнути сплати податків в бюджет в обхід до тих конкретних речей, які будуть завозитись.</p>
<p>Саме тому наша фракція підтримує цей законопроект, буде за нього голосувати. І я вважаю, що це є можливість ще раз підняти питання про те, щоб оснащення відбувалося на найвищому рівні, тому що, на жаль, наш ворог – Російська Федерація, її вище керівництво – і ті бойовики, які &nbsp;використовують кулі, є абсолютно іншого&nbsp; класу. І якщо у нас не буде відповідного захисту, бронежилетів, касок, фактично це не врятує від тих куль, які є абсолютно кулями нового покоління.</p>
<p>Саме тому цей законопроект потребує дуже швидкого проходження, підписання Президентом і введення його в дію. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, тому я і прошу максимально лаконічно виступати, щоб ми могли розглянути і інші законопроекти того ж блоку. Я прошу розуміння і максимально лаконічно виступати. Від "Блоку Петра Порошенка" Юрик Тарас Зіновійович, будь ласка.</p>
<p>&nbsp;</p>
<p>16:35:54</p>
<p>ЮРИК Т.З.</p>
<p>Прошу передати Барні Олегу.</p>
<p>&nbsp;</p>
<p>16:36:03</p>
<p>БАРНА О.С.</p>
<p>Ще раз всіх вітаю із святом Збройних Сил України, всіх солдат, офіцерів, а також зобов'язаних, які своєю працею збільшують нашу боєздатність і є нашим щитом.</p>
<p>Я хочу звернутися до депутатів, в тому числі і тих, які зараз не знаходяться в залі засідань. Даний законопроект, який гарантує належне військове забезпечення наших військових, повинен бути пріоритетний, незалежно від нашої партійної чи політичної приналежності. Тому що, завдячуючи нашим військовим, ми є тут у Верховній Раді, в Києві подальше від військових дій. І саме завдячуючи військовим ми отримуємо зарплати, і саме завдячуючи їм ми зараз маємо спокійне тут життя і працю. Тому я прошу і закликаю всіх депутатів, незалежно від політичної і партійної приналежності, об'єднатися і проголосувати всі законопроекти, які гарантують належне військове забезпечення та захист наших військових. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, заключний виступ Тимошенка Юрія Володимировича, і переходимо до голосування. Я прошу всіх народних депутатів зайти в зал і зайняти робочі місця, прошу голів фракцій запросити депутатів в зал.</p>
<p>Тимошенко Юрій Володимирович, будь ласка.</p>
<p>&nbsp;</p>
<p>16:37:39</p>
<p>ТИМОШЕНКО Ю.В.</p>
<p>Друзі, сьогодні ми розглядали вже багато законопроектів, спрямованих на захист наших фронтових побратимів. І ось на що я звернув увагу. Дивіться, протягом цілого дня за жоден з цих законопроектів жодна сволота з "Опоблоку" не дала жодного голосу в підтримки, без жодних пояснень, без жодних коментарів. Це свідченням&nbsp; тільки одного є. Люди, це є банда сєпарська, це ж національні зрадники і вороги народу. В той час, коли наші хлопці кривавляться і знемагають на передовій, ця сволота отут, добре тішачись і ніжачись в теплі, розумієте, просто ігнорує наших хлопців. Друзі, всіх їх потрібно вигнати звідси драною мітлою! Їх потрібно покарати, позбавити мандатів. Це зрадники, зрадники національні! Зрадники України!</p>
<p>&nbsp;</p>
<p>ГОЛОВУЮЧИЙ.&nbsp; Колеги, я прошу, обговорення завершене. Я прошу зайти в зал, зайняти робочі місця, переходимо до прийняття рішення. Колеги, я дуже наполегливо прошу всіх зайняти робочі місця. Питання безпеки і оборони, яке консолідує зал, я прошу приготуватись до голосування. Колеги, біля урядової ложі, я дуже прошу зайняти робочі місця. Я ще раз звертаюсь, колеги, пане Степане Кубів! Перший віце-прем'єр-міністр Степан Кубів! Я прошу, я не бачу зі спини хто є, я прошу зайняти робочі місця, приготуватись до голосування, колеги.</p>
<p>Отже, я ставлю на голосування проект Закону про внесення зміни до пункту 4-1 розділу ХХІ Митного кодексу України щодо постачання на митну територію України матеріалів і тканин для виготовлення&nbsp; спеціальних засобів індивідуального захисту (номер&nbsp; 5128) за пропозицією комітету за основу &nbsp;і в цілому, колеги. Я прошу зайняти робочі місця і прошу&nbsp; проголосувати. Колеги, я не буду соромитись називати прізвища. Будь ласка, пане міністр Саєнко, пані Оксана Продан, я прошу зайняти робочі&nbsp; місця і приготуватись до голосування.</p>
<p>Пане міністр Саєнко! Олександр Саєнко! Оксана Продан!</p>
<p>Ми переходимо до&nbsp; голосування,&nbsp; і я, колеги, ставлю&nbsp; на голосування 5128 в другому читанні та в цілому. Прошу проголосувати.</p>
<p>Геращенко Антон!&nbsp; Антон Геращенко!</p>
<p>Отже,&nbsp; 5128 за основу і в цілому, прошу проголосувати. Прошу підтримати, колеги, голосуємо.</p>
<p>&nbsp;</p>
<p>16:41:38</p>
<p>За-248</p>
<p>Закон прийнято.</p>
<p>Колеги, тепер я до вас звернуся. У нас є наступні два&nbsp; законопроекти фактично ідентичного змісту. Я буду їх оголошувати, я буду просити&nbsp; скорочену процедуру і мінімальне обговорення, колеги.&nbsp;</p>
<p><i>(Шум у залі)</i> Я знаю, але маю згідно Регламенту проголосувати і поставити. Я одне вас прошу, в обговоренні, щоб це були короткі репліки. Давайте швидко коротко ці&nbsp;&nbsp;&nbsp; законопроекти приймемо, колеги.</p>
<p>Отже, наступний проект Закону про внесення змін до статті 282 Митного кодексу України щодо звільнення від оподаткування митом продукції оборонного призначення,&nbsp; 4592 і 4592-д.</p>
<p>Прошу підтримати розгляд за скороченою процедурою, прошу проголосувати, колеги. Прошу підтримати, будь ласка.</p>
<p>&nbsp;</p>
<p>16:42:44</p>
<p>За-198</p>
<p>Рішення прийнято.</p>
<p>Запрошую до доповіді заступника міністра оборони Павловського&nbsp; Ігоря Валентиновича.</p>
<p>Пане Ігоре, я прошу вас дуже лаконічно доповісти даний законопроект.</p>
<p>&nbsp;</p>
<p>16:43:06</p>
<p>ПАВЛОВСЬКИЙ І.В.</p>
<p>Шановний Андрію Володимировичу, шановні народні депутати України! Проект Закону розроблено на виконання Указу Президента України за номером 744 від 2014 року та рішення Прем'єр-міністра України&nbsp; від 31.12.2014 р. 36122 з метою унормування звільнення від оподаткування митом додаткових видів продукції оборонного призначення для забезпечення нагальної потреби підрозділів сил АТО.</p>
<p>Законопроектом передбачається внесення змін до Митного кодексу України пункт 20 частина перша&nbsp; стаття 282, зокрема, доповнення його додатковими видами продукції оборонного призначення, а саме засоби радіоелектронної боротьби, радіоподавлення, транкінкового зв’язку, апаратури прослуховування направленої дії радіостанцій, ультракороткохвильового короткохвильового діапазонів військового призначення, розвідувальна сигнальна апаратура, на які поширюється звільнення від оподаткування митом у разі, коли постачання таких товарів здійснюється для державних замовників оборонного замовлення.</p>
<p>Водночас законопроектом встановлено, що звільнення не розповсюджуються на товари, які мають походження з країн, визначених державою-окупантом згідно із Законом або визначених державою-агресором щодо України згідно законодавства, ввозяться з&nbsp; території держави-окупанта та(або) окупованої території України, визначеною такою згідно із законом.</p>
<p>Під час опрацювання проекту Закону у Комітеті з питань податкової і митної політики народні депутати України за участю представників Міністерства оборони, Державного концерну "Укроборонпром" доповнили&nbsp; перелік видів продукції оборонного призначення: піротехнічні вироби, шини, покришки гумові для військової техніки, що використовуються в оборонних цілях, цифрове радіорелейне обладнання, системи фіксованого рухомого супутникового зв'язку…</p>
<p>&nbsp;</p>
<p>ГОЛОВУЮЧИЙ. Пане заступник міністра, будь ласка, ще 30 секунд, завершіть, і я, як просив, дуже лаконічно. Будь ласка, 30 секунд.</p>
<p>&nbsp;</p>
<p>ПАВЛОВСЬКИЙ І.В. Апаратура для передачі прийняття голосу. Таким чином, профільним комітетом підготовлено альтернативна редакція закону з реєстраційним номером 4592-д, з яким Міноборони погоджується, пропонує його прийняти. Доповідь закінчив. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Співдоповідь, голова Комітету з питань податкової та митної політики Южаніна Ніна Петрівна вже є в залі? Є.</p>
<p>Колеги, скажіть, будь ласка, чи є&nbsp; бажаючі обговорювати даний законопроект? Є бажаючі, так? Добре.</p>
<p>Пане заступник міністра, ви можете зайняти своє місце.</p>
<p>Я прошу&nbsp; провести запис: два – "за", два – "проти". І я дуже прошу дуже лаконічно. Прошу провести запис.</p>
<p>"Блок Петра Порошенка",&nbsp; Юрик Тарас Зіновійович, будь ласка.</p>
<p>&nbsp;</p>
<p>16:46:25</p>
<p>ЮРИК Т.З.</p>
<p>Прошу передати слово Максиму Курячому.</p>
<p>&nbsp;</p>
<p>16:46:43</p>
<p>КУРЯЧИЙ М.П.</p>
<p>Шановний... З трибуни?</p>
<p>&nbsp;</p>
<p>ГОЛОВУЮЧИЙ. З трибуни. Включіть мікрофон, будь ласка.</p>
<p>&nbsp;</p>
<p>КУРЯЧИЙ М.П.&nbsp; Шановний Андрію Володимировичу,&nbsp; шановні колеги народні депутати, ну, по-перше, в мене до вас дуже гарна новина. Сьогодні&nbsp; на нашому рідному "Південмаші" завдяки особистому втручанню Прем'єр-міністра України, я йому дуже за це дякую, завдяки підтримки конструкторського бюро "Південне" розпочалося погашення заборгованості із виплати заробітної плати. Вчора на рахунки "Південмашу" було надіслано 50 мільйонів гривень. Це наша спільна перемога і продовжуємо не словом, а ділом рятувати наш оборонно-промисловий комплекс, піднімати його з&nbsp; руїн.</p>
<p>Але, на жаль, шановні колеги, вітчизняний оборонний комплекс не завжди може задовольнити всі нагальні потреби української армії в сучасному озброєнні та продукції оборонного призначення. Тому ми з об'єктивних причин мусимо його імпортувати. Якщо не готову продукцію, то її складові, які поки що не виробляються українськими підприємствами. Але я переконаний, що ми будемо мати повний цикл цього виробництва.</p>
<p>Даним законопроектом, урядовим, а він був доопрацьований ще в комітеті із позначкою "д", і саме за нього треба голосувати, пропонується звільнити від оподаткування при ввезенні на територію України продукції оборонного призначення, такої як засоби радіоелектронної боротьби, засоби транкінгового зв'язку, апаратури прослуховування направленої дії, щоб наші військові мали слухати, про що говорять терористи і які вони чергові пакості для нас готують. Даним законопроектом пропонується надати пільги при імпорті сучасних радіостанцій військового призначення. Все це забезпечить наших військових додатковою мобільністю та скоординованістю.</p>
<p>Шановні колеги, саме законопроект з позначкою "д"…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд завершити.</p>
<p>&nbsp;</p>
<p>КУРЯЧИЙ М.П. Саме законопроект з позначкою "д" рекомендується до ухвалення. Він опрацьований всіма членами комітету. Всі коди товарів згідно класифікації УКТЗЕД вивірені, збалансовані. І необхідно його голосувати.</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд, завершіть.</p>
<p>&nbsp;</p>
<p>КУРЯЧИЙ М.П. Від цього буде залежати, наскільки буде ефективне наше українське військо. Вся фракція "Блоку Петра Порошенка" наполегливо просить голосувати за одностайно. Саме в цей день зробимо наші війська більш ефективними. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, я просто хочу нагадати: в нас бюджетні питання. Чим лаконічніші будуть наші виступи, тим більше шансів у нас прийняти наступних два оборонних закони. Я дуже прошу: швидко і лаконічно.</p>
<p>Від "Батьківщини" слово надається народному депутату України Савченко Надії Вікторівні. Будь ласка, пані Надія.</p>
<p>&nbsp;</p>
<p>16:49:57</p>
<p>САВЧЕНКО Н.В.</p>
<p>На одному із комітетів були присутні представники "Укроборонпрому", профільному Комітеті з нацбезпеки і оборони, і обговорювалося дуже багато питань стосовно корупції в цій організації. Це було сказано Пашинським на той час так, що "Укроборонпром" – це курочка, яка несе золоті яйця. От тільки питання, кому вона ті яйця несе золоті.</p>
<p>Так от щодо комплектуючих. Так, звичайно, не все ми можемо виробляти. Звичайно, треба було б дещо закупляти для того, щоб запускати нашу промисловість. З іншого боку, експорт зброї, який ми можемо надавати іншим країнам, повинен відповідати сертифікації, інакше, якщо ми будемо робити те, що зараз виготовляє "Укроборонпром", що не доїжджає до нашого фронту, його там не куплять. Але якщо попередній закон, який ми щойно голосували, про тканини, нитку кевларову, там було точно вказані митні коди, що буде саме закуплятися, то я могла б повірити в цей закон. Що в цей закон може засунути "Укроборонпром", мені залишається тільки здогадуватися.</p>
<p>Я вважаю, що в першому читанні його можна прийняти, але до наступного разу нам повинні бути надані всі коди митні, по яких буде заходити продукція, для того, щоб туди не можна було всунути… Я розумію, що є дещо новітнє, що можна обговорити і сказати, що, наприклад, ті антени для прослушки, вони потрібні, тому що військові так не справляються, як можуть справитися цивільні. Але якщо туди будуть засунуті комплектуючі, не знаю, на мобільні телефони, на які-небудь "мерседеси" або на ще що-небудь, то це буде дійсно курочка, яка несе золоті яйця.</p>
<p>Тому без повного переліку митних кодів цей закон голосувати не можна. Тільки в першому читанні на даний момент.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Заключний виступ, Мисик Володимир Юрійович. Я прошу всіх зайти в зал, приготуватись до прийняття рішення. І Володимир Юрійович, включіть мікрофон, будь ласка. Треба карточку запхати, щоб був включений мікрофон. Колеги, нема, знімається виступ.</p>
<p>Отже, колеги, переходимо до прийняття рішення. Я прошу всіх зайняти робочі місця. Ми переходимо до прийняття рішення, колеги. І я ставлю на голосування проект Закону про внесення змін до статті 282 Митного кодексу України щодо звільнення від оподаткування митом продукції оборонного призначення за пропозицією комітету. 4592-д, за основу, колеги, за основу. Прошу… За основу, так, за основу. Прошу проголосувати, прошу підтримати. За основу. Будь ласка, голосуємо. Прошу підтримати, колеги.</p>
<p>&nbsp;</p>
<p>16:52:58</p>
<p>За-225</p>
<p>Я бачу, бачу. Колеги, я ставлю, прошу повернутись до розгляду 4592. І прошу проголосувати за повернення до розгляду 4592. Прошу проголосувати. Прошу підтримати. Колеги, будь ласка, на робочі місця.</p>
<p>&nbsp;</p>
<p>16:53:32</p>
<p>За-245</p>
<p>Повернулись.</p>
<p>Тепер я знову ставлю пропозицію комітету 4592-д за основу, колеги. За основу. Прошу проголосувати. Прошу підтримати.</p>
<p>&nbsp;</p>
<p>16:53:57</p>
<p>За-247</p>
<p>Рішення прийнято.</p>
<p>Колеги, і з того блоку останній законопроект. Це проект Закону про внесення змін до підрозділу 2 розділу ХХ "Перехідні положення" Податкового кодексу України щодо звільнення від оподаткування податком на додану вартість продукції оборонного призначення (4915). Прошу підтримати розгляд за скороченою процедурою, колеги.</p>
<p>Прошу проголосувати, будь ласка.</p>
<p>&nbsp;</p>
<p>16:54:38</p>
<p>За-192</p>
<p>Рішення прийнято. І я запрошую до доповіді заступника міністра оборони Павловського Ігоря Валентиновича. Пане заступник міністра, будь ласка. Я вас ще раз попрошу дуже лаконічно доповідати головну суть законопроекту.</p>
<p>&nbsp;</p>
<p>16:55:11</p>
<p>ПАВЛОВСЬКИЙ І.В.</p>
<p>Шановний Андрію Володимировичу, шановні народні депутати! Відповідний законопроект про внесення змін до підрозділу 2 розділу ХХ "Перехідні положення" Податкового кодексу України щодо звільнення від оподаткування податком на додану вартість продукції оборонного призначення, практично він пересікається з попереднім законопроектом, містить той же самий склад, передбачає внесення змін до Податкового кодексу України, доповнення його додатковими видами продукції оборонного призначення. А саме: засоби радіоелектронної боротьби, радіоподавлення, радіостанції ультракороткохвильові і короткохвильові, на які поширюється звільнення від оподаткування податком на додану вартість.</p>
<p>Під час опрацювання законопроекту в Комітеті з питань податкової і митної політики були включені додатково, перелік не буду повторювати, той же самий, що розглядався зі змінами до Митного кодексу. Таким чином профільним комітетом підготовлена альтернативна редакція законопроекту за реєстраційним номером 4915-д, з яким Міноборони погоджується. Пропоную його підтримати.</p>
<p>Доповідь закінчив. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Прошу провести запис: два – "за", два – "проти". Будь ласка.</p>
<p>"Батьківщина", Савченко Надія Вікторівна, будь ласка.</p>
<p>&nbsp;</p>
<p>16:56:49</p>
<p>САВЧЕНКО Н.В.</p>
<p>Передаю&nbsp; Кужель.</p>
<p>&nbsp;</p>
<p>ГОЛОВУЮЧИЙ. Передає Олександрі Кужель. Будь ласка.</p>
<p>&nbsp;</p>
<p>16:56:54</p>
<p>КУЖЕЛЬ О.В.</p>
<p>Шановні колеги, звертаємо знову вашу увагу, що закон, який ми приймали до того нашого колеги, він був написаний професійно, повністю були указані коди. На що ми звертаємо увагу, тому що в цих законопроектах має наголос той виступ, який зробив Віктор Пинзеник. Якщо у нас в Білій Церкві виробляються шини і ми хочемо шини завозити зараз без мита і без податків, ми ставимо в нерівні умови нашого виробника. Будь ласка, треба зробити на друге читання всі коди, урівняти в питаннях оподаткування українського виробника і, якщо ви завозите іноземну продукцію.</p>
<p>І, по-третє. Ми зробили аналіз по тим групам, які ви звільняєте від оподаткування митом. Там підходять і будь-які антени, і там і відеомагнітофони, і телевізори, і все, що завгодно. Попрацюйте, бо цей законопроект буде першим поводом&nbsp; тоді на корупційну оцінку. Дякуємо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Блоку Петра Порошенка" Кривенко Віктор Миколайович.</p>
<p>&nbsp;</p>
<p>16:58:11</p>
<p>КРИВЕНКО В.М.</p>
<p>Віктор Кривенко, "Народний рух України". Шановні колеги, я сам завжди виступаю прибічником захисту внутрішнього товаровиробника. Але це той випадок, на мою думку, коли нам необхідно підтримати цей законопроект і скасувати ПДВ на ці позиції, які на сьогодні необхідні для фронту.</p>
<p>Поясню чому. Ситуація в нас на фронті вкрай важка в першу чергу через те, що ми погодились в минулому році і записали спецконфіскат як джерело фінансування державного оборонного замовлення. У підсумку: армія на сьогодні недофінансована, оборонні підприємства недофінансовані, ми бачимо, скільки проблем в залі проголосувати закони по спецконфіскації. І нам треба всіма способами вивільняти той обмежений ресурс, який на сьогодні є у Міністерства оборони, для того, щоб вони могли купити якомога більше обладнання і направити його на фронт. Навіть на ці 20 відсотків, що ми скасуємо там від ПДВ, умовно, це буде більше закуплено обладнання. Але, безумовно, це має бути тільки те, що не виробляється в Україні, і це має бути тільки на період нашого особливого періоду.</p>
<p>Тому, колеги, прошу підтримати цей законопроект, бо на сьогодні, на жаль, це єдиний вихід. Хоча я погоджуюсь з застереженнями колег, які виступають, що нам необхідно домовлятися з нашими партнерами міжнародними про офсетні схеми, де… коли ми закуповуємо якийсь… високотехнологічне обладнання, воно обов'язково локалізовувалося в Україні. У нас є фахівці, у нас є виробничі потужності, у нас є технології, нам не вистачає на сьогодні міжнародних партнерів з їхніми найвищими технологіями. Тому, колеги, я прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Романовський Олександр Володимирович.</p>
<p>&nbsp;</p>
<p>16:59:59</p>
<p>РОМАНОВСЬКИЙ О.В.</p>
<p>Прошу передати мікрофон Юрію Березі.</p>
<p>&nbsp;</p>
<p>17:00:05</p>
<p>БЕРЕЗА Ю.М.</p>
<p>Якщо комусь незрозуміло в цьому залі про те, що високотехнологічна&nbsp; зброя,&nbsp; високотехнологічні засоби&nbsp; зберігають&nbsp; життя наших&nbsp; воїнів&nbsp; на передовій, то мені сумно за цих людей. Але я хочу сказати одну річ, надважливу на сьогоднішній день для нашого залу. Ці засоби дають&nbsp;&nbsp; можливість зберегти життя, ці засоби дають можливість покращити якість управління військами. Ці засоби дають можливість, знову ж таки повторююсь, повернути додому з війни&nbsp; живими і здоровими наших воїнів.</p>
<p>Тому я прошу весь зал&nbsp; підтримати прийняття цього закону, підтримати закон Міністерства&nbsp; оборони і проголосувати однозначно за цей закон,&nbsp; він на сьогоднішній день нам потрібен.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже,&nbsp; шановні колеги,&nbsp; за одну хвилину відбудеться прийняття рішення, я прошу всіх зайти в зал, приготуватись до прийняття рішення.</p>
<p>Надаю голові комітету слово – Южаніній Ніні Петрівні. Включіть мікрофон,&nbsp; будь ласка.</p>
<p>&nbsp;</p>
<p>17:01:22</p>
<p>ЮЖАНІНА Н.П.</p>
<p>Шановні колеги! Саме в зв’язку з тим, що в поданих законопроектах&nbsp; не були вказані коди товарів, які ми звільняємо від ввізного мита і від ПДВ,&nbsp; в доопрацьованих законопроектах,&nbsp; шановні колеги, звертаю вашу увагу, вказані конкретні&nbsp; коди саме які будуть товари будуть товари звільнятися від&nbsp; ввізного&nbsp; мита і ПДВ.&nbsp;</p>
<p>Що стосується шин, код 4011 –&nbsp; тільки для шин та покришок гумових, для військової техніки, що використовуються в&nbsp; оборонних цілях. Таких шин&nbsp; на Білоцерківському гумовому заводі не виробляється, шини для військової техніки там не виготовляються. Тому всі запобіжники і наступний пункт в доопрацьованому законі прибирає всі нерівні можливості для вітчизняного виробника. Будь ласка, дочитайте доопрацьований комітетом законопроект.</p>
<p>Так точно, 4915-д (доопрацьований) пов'язаний&nbsp; із законопроектом 4592, і посилання йде саме на ті коди продукції, про які я тільки що вам сказала, вони чітко виписані. Прошу підтримати голосування в першому читанні цього законопроекту 4915 також.</p>
<p>&nbsp;</p>
<p>ГОЛОВУЮЧИЙ. Отже, шановні колеги, переходимо до прийняття рішення. І я ставлю на голосування проект Закону про внесення змін до підрозділу 2 розділу ХХ "Перехідні положення" Податкового кодексу України щодо звільнення від оподаткування податку на додану вартість продукції оборонного призначення. Згідно пропозиції комітету ставлю пропозицію 4915-д за основу, колеги. За основу всі, які можуть бути поправки, ми зможемо внести до другого читання. Прошу зайняти робочі місця, прошу підтримати, прошу проголосувати 491-5д за основу, колеги. Будь ласка, голосуємо. Прошу підтримати, прошу проголосувати, будь ласка.</p>
<p>&nbsp;</p>
<p>17:03:35</p>
<p>За-235</p>
<p>Рішення прийняте.</p>
<p>Бажаю плідної роботи до другого читання. І, колеги, ми завершили блок питань безпеки і питань податкової та митної політики, які фактично теж були питаннями, причетними до сектору безпеки. І ми можемо переходити до питань, пов'язаних із затвердженням державного бюджету.</p>
<p>Отже, до нас прибули Прем'єр-міністр України і уряд. Привітаємо уряд і Прем'єр-міністра України. <i>(Оплески)</i></p>
<p>Але перед тим як перейти до цих питань, до мене надійшла в президію вимога про перерву від двох фракцій, Радикальної партії і фракції "Самопоміч", яку вони готові замінити на виступ від трибуни. І я надаю слово для виступу лідеру фракції "Самопоміч" Олегу Березюку, і після того ми переходимо до питань бюджету.</p>
<p>Будь ласка, включіть мікрофон.</p>
<p><i>&nbsp;</i></p>
<p>17:04:31</p>
<p>БЕРЕЗЮК О.Р.</p>
<p>Вельмишановний пане головуючий, вельмишановні панове депутати, більше години тому регламентний комітет, за участю Генерального прокурора України, прийняв рішення щодо рішення позбавлення недоторканості, шість проти позбавлення, три за позбавлення. Я думаю, це вотум недовіри Генеральній прокуратурі в цьому залі. Але саме це, &nbsp;вельмишановний пане головуючий, дозволяє винести в цей зал це рішення для того, щоб зал визначився, як він буде пояснювати народу України своє бажання зняття недоторканності з кожного з нас. Тому для того, щоб продовжити роботу у Верховній Раді, в залі, ми пропонуємо, пане Голово, негайно винести це рішення в зал, обговорити, і хай зал приймає рішення перед народом України.</p>
<p>Більше цього, вельмишановний пане Прем'єр-міністре, знаючи вашу підтримку місцевому самоврядуванню, доповідаю вам, що особисто взяв участь у засіданні Комітету з податкової політики. І хочу вам сказати, що це голосування, яке відбудеться за Закон по акцизах, почнеться розвал політики децентралізації і бюджетної децентралізації в країні. Села, міста і містечка будуть позбавлені того, що і ми їм в цьому залі дали 29 грудня 2014 року. Тому прошу вас особисто глянути в цей процес і зупинити. Свідомий, більше цього, голоси для цього рішення в комітеті було дано олігархічними групами, які в цьому парламенті, на превеликий жаль, при підтримці голови комітету.</p>
<p>Тому виносимо в зал рішення по зняттю недоторканності і працюємо над бюджетом, який збереже децентралізацію як основу демократичного розвитку цієї держави. Бо інакше, ручне управління грошима приведе до лояльних рад в селах, містах, а це підготовка до фальсифікованих, до чесних виборів в Україні. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, переходимо до блоку питань бюджету. Я ставлю на розгляд проект Закону про внесення змін до деяких законодавчих актів України 5130 і 5131. І я прошу підтримати пропозицію розгляду за скороченою процедурою. Прошу підтримати, прошу проголосувати, розгляд за скороченою процедурою, колеги. Будь ласка,&nbsp; підтримайте.</p>
<p>&nbsp;</p>
<p>17:07:32</p>
<p>За-164</p>
<p>Рішення прийнято.</p>
<p>І я запрошую до доповіді міністра соціальної політики Реву Андрія Олексійовича, будь ласка.</p>
<p>&nbsp;</p>
<p>17:07:48</p>
<p>РЕВА А.О.</p>
<p>Шановний пане Голово! Шановні народні депутати! На ваш розгляд виноситься проект Закону України&nbsp; про внесення змін до&nbsp; деяких законодавчих актів України&nbsp; (реєстраційний номер&nbsp; 5130), який розроблений урядом спільно з&nbsp; Комітетом соціальної політики Верховної Ради України.</p>
<p>Які зміни, і&nbsp; що нового містить цей законопроект. Перше, завдяки спільній роботі з комітетом Верховної Ради&nbsp; даний законопроект&nbsp; не містить жодної, підкреслюю,&nbsp; жодної додаткової норми, яка передбачала б обмеження соціальних виплат та програм порівняно з&nbsp; рішеннями, які ухвалювались&nbsp; Верховною Радою&nbsp; у&nbsp; 2014 і в 2015 роках. Це була жорстка позиція комітету, яка повністю знайшла відображення в законопроекті.&nbsp; Більше того, законопроект враховує необхідність&nbsp; поетапного відновлення призупинених виплат та&nbsp; збільшення рівня державних соціальних гарантій.</p>
<p>Друге, саме цей законопроект створює умови для&nbsp; підвищення з&nbsp; 1 січня 2017 року розміру мінімальної заробітної плати вдвічі – до 3 тисячі 200 гривень. І в зв'язку з цим законопроект передбачає внесення наступних змін: запровадження європейських підходів до&nbsp; визначення розміру мінімальної заробітної плати.</p>
<p>Друге, відв'язування посадових окладів високопосадовців від&nbsp; показника&nbsp; мінімальної заробітної плати. Передбачає, що мінімальна заробітна плата не буде застосовуватися як розрахункова величина для визначення штрафів, надання адміністративних послуг, судового збору з суми податків тощо. Тобто знято всі штучні&nbsp; обмеження щодо&nbsp; зростання її рівня.</p>
<p>Ще одне важливе завдання. Залучення до&nbsp; соціального&nbsp; страхування все більшого числа зайнятого населення і посилення страхових принципів системи загальнообов'язкового соціального&nbsp; страхування.&nbsp; Пропонується&nbsp; надати&nbsp;&nbsp;&nbsp; повноваження зі здійснення...</p>
<p>&nbsp;</p>
<p>ГОЛОВУЮЧИЙ.&nbsp; Скільки часу? Будь ласка, 30 секунд, завершуйте.</p>
<p>&nbsp;</p>
<p>РЕВА А.О. Надати повноваження зі&nbsp; здійснення контролю&nbsp; у сфері зайнятості оплати праці виконкомам рад міст обласного значення, об'єднаних територіальних громад.</p>
<p>Далі, цей законопроект відновлює перерахунок страхових виплат потерпілим на виробництві і передбачає норми щодо завершення реформи фондів соціального страхування.</p>
<p>Крім того, передбачається підвищити виплати найбільш вразливим категоріям потерпілих на виробництві – шахтарям. З 1 березня 2017 року розміри страхових виплат для 65 тисяч цих людей…</p>
<p>&nbsp;</p>
<p>ГОЛОВУЮЧИЙ.&nbsp; 10 секунд, завершуйте.</p>
<p>&nbsp;</p>
<p>РЕВА А.О. Таким чином, цей законопроект у разі прийняття дасть&nbsp; можливість зробити перший крок до підвищення соціальних стандартів у нашій країні, і, зокрема, рівня пенсійного забезпечення.</p>
<p>Прошу підтримати зазначений законопроект.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>До доповіді запрошується народний депутат України Королевська Наталія Юріївна.</p>
<p>&nbsp;</p>
<p>17:11:11</p>
<p>КОРОЛЕВСЬКА Н.Ю.</p>
<p>Уважаемые коллеги, уважаемые телезрители! Я прошу, чтобы вы обратили сейчас особое внимание на данный законопроект, потому что именно этот законопроект определяет, как люди будут жить в следующем году.</p>
<p>Сейчас правительство предлагает, чтобы в 2017 году развязали минимальную заработную плату и прожиточный минимум, а это значит, что все наши пенсионеры, инвалиды, одинокие матери, дети-сироты, все, кто&nbsp; получает сегодня социальную помощь, останутся за чертой бедности и их социальный стандарт будет определен на следующий год в размере 1762 гривны.</p>
<p>Сейчас правительство вам предлагает хорошие обещания о 3 тысячах 200 гривнах минимальной заработной платы, на самом же деле они развязывают тарифную сетку, и после этого и дворник, и уборщица, и врач, и учитель высшей категории будут получать одинаковую заработную плату. Вы просто подумайте, зачем после этого идти и работать. Я буду рада за то, что люди технических профессий получат хорошую достойную зарплату. Но то, как вы унизите всех людей, которые работают профессионально в своей сфере, этому нет цинизма. Самая неадекватная норма – это то, что правительство хочет в следующем году своим решением рассчитывать пенсию нашим пенсионерам.</p>
<p>Уважаемые коллеги, подумайте, это антиконституционный закон, закон, который несет угрозу социальной безопасности страны. Поэтому мы&nbsp; предлагаем ни в коем случае не поддерживать законопроект 5130 и просим вас проголосовать за законопроект 5130-1, который поможет вам объяснить людям…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершити.</p>
<p>&nbsp;</p>
<p>КОРОЛЕВСЬКА Н.Ю. Мы настаиваем на том, чтобы отменили налог на пенсию, чтобы провели индексацию пенсий и заработных плат одновременно, чтобы тарифная сетка рассчитывалась от минимального стандарта 4 тысячи 500 гривен. Это позволит сегодня людям дать возможность прожить 2017 год, заплатить за платежки и хоть немного сохранить свои семьи и свою безопасность. Поддержите, пожалуйста,&nbsp; законопроект 5130-1. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До співдоповіді запрошується голова Комітету з питань соціальної політики та пенсійного забезпечення Денісова Людмила Леонтіївна. Будь ласка.</p>
<p>&nbsp;</p>
<p>17:14:06</p>
<p>ДЕНІСОВА Л.Л.</p>
<p>Шановні колеги, зараз ми з вами розглядаємо дуже важливий законопроект, який стосується практично кожної людини, яка працює і отримує заробітну плату. Ми дійсно співпрацювали з урядом і цей практично законопроект нічого не змінює в цих нормах, які діють в цьому році, але він покращує життя кожної людини, тому що він дає можливість збільшити&nbsp; мінімальну заробітну плату і визначити її розмір, практично фактичний прожитковий рівень – це 3 тисячі 200 гривень.</p>
<p>Наш комітет розглянув даний законопроект, і я не буду зараз витрачати час на те, щоб переказувати те, що сказав вже міністр. Але у нас були деякі зауваження, зараз вони майже погоджені з урядом. І я хочу сказати про те, що ми погоджуємося з профспілками, які говорять про те, що не треба проводити консультацій, а треба з ними погодити деякі норми, що, дійсно, спільний представницький орган буде присутній на всіх переговорах, і ми про це говоримо, що, дійсно, всі зберігаються показники заробітної плати за три роки, які враховуються при начислении пенсій. І тому я хочу сказати: ми зберігаємо багато цих норм, які зараз є.</p>
<p>Я хочу зачитати під стенограму, які рішення прийняв комітет. І дуже прошу надати мені 30 секунд ще часу.</p>
<p>В абзаці п'ятнадцятому&nbsp; пункту 2-му, пункту… підпункту 2-му пункту 1-му абзаці п'ятнадцятому, підпункту 3-му пункту 15-му слова "проведення консультацій"…</p>
<p>&nbsp;</p>
<p>ГОЛОВУЮЧИЙ. Прошу 30 секунд додати.</p>
<p>&nbsp;</p>
<p>ДЕНІСОВА Л.Л.&nbsp; В абзаці 2-му підпункту 4-му пункту 15-му слова "представники всеукраїнських репрезентативних об'єднань профспілок і всеукраїнських репрезентативних об'єднань роботодавців" замінити на слова "спільного представницького органу об'єднань профспілок і об'єднань роботодавців".</p>
<p>Пункт 3 щодо статті 40 пункту 26-му виключити. В абзаці третьому пункту 28-му слова "встановленому Кабінетом Міністрів України" замінити словами…</p>
<p>&nbsp;</p>
<p>ГОЛОВУЮЧИЙ. Будь ласка, ще 30 секунд.</p>
<p>&nbsp;</p>
<p>ДЕНІСОВА Л.Л. …пункту 5-му, пункту 33-му викласти в такій редакції: 5-й у статті 10-й, в абзаці першому частини дев'ятої слова "у зв'язку з тимчасовою втратою працездатності та втратами, замовленими… похованнями" виключити. У пункті 2-му&nbsp; підпункту 43-му абзацами другому і третьому виключити&nbsp; абзац десятий, пункту 43-му викласти в такій редакції: "..... для студентів, курсантів, які навчаються за гостро дефіцитними спеціальностями, спеціалізаціями в галузях…"</p>
<p>&nbsp;</p>
<p>ГОЛОВУЮЧИЙ. Голова комітету просить хвилину. Я думаю, ми дамо хвилину, щоб завершити. Будь ласка.</p>
<p>&nbsp;</p>
<p>ДЕНІСОВА Л.Л. "…в галузях знань освіти: математичні, природничі та технічні науки встановлюється підвищений розмір академічної стипендії. Перелік таких спеціальностей, спеціалізацій та розмір підвищення визначається Кабінетом Міністрів України".</p>
<p>У пункті 51 абзацах 6, 7 щодо статті 95 виключити абзац 9 після слів "на 1 січня календарного року", доповнити словами "і в якому рішення прийнято про виплату".</p>
<p>І "Прикінцеві положення", це стосується шахтарів. Я дуже прошу бути уважними і підтримати обов'язково це. Речення перше пункту 2 після слів "Міністерство внутрішніх справ" доповнити словами "Національна поліція України". Пункт 7 викласти в такій редакції: "З 1 січня 17 року встановити новий розмір щомісячної страхової виплати потерпілим від нещасних випадків на виробництві та професійних захворюваннях&nbsp; у….. цей розмір меншого розміру мінімальної заробітної плати у перерахунку на 100 відсотків втрати працездатності…"</p>
<p>&nbsp;</p>
<p>ГОЛОВУЮЧИЙ. Будь ласка, дайте можливість завершити.</p>
<p>&nbsp;</p>
<p>ДЕНІСОВА Л.Л. "…з урахуванням ступеня втрати працездатності". Дія цього пункту застосовується для потерпілих, які мають право на щомісячні страхові виплати станом на 1 січня 17 року.</p>
<p>Пункт 10 доповнити новим абзацом другим такого змісту. "Підготувати та подати на розгляд Верховної Ради України проект Закону про визначення механізму перевірки достовірності інформації, поданий фізичними особами для нарахування своєчасного, у повному обсязі отримання соціальних виплат, пільг, субсидій, пенсій, заробітних плат, інших виплат, здійснюється за перерахунок коштів державного в місцеві бюджети. Кошти Пенсійного фонду України, фондів загальнообов'язкового соціального страхування"… В связі з цим, 2, 5 вважати відповідно 3-м.</p>
<p>Так же я думаю, що треба внести таку фразу, щоб техніко-юридичні правки до розділу І, і внести такі… І я, якщо буде така ваша ласка, я прошу підтримати з цими зауваженнями, висловленими мною (за,) під стенограму, підтримати даний законопроект за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, прошу провести запис: два – "за", два – "проти". Вінник Іван Юлійович, "Блок Петра Порошенка". Будь ласка.</p>
<p>&nbsp;</p>
<p>17:20:16</p>
<p>ВІННИК І.Ю.</p>
<p>Уважно слухав виступаючих, особливо від "Опозиційного блоку", який раніше називався Партією регіонів і там ще "Україна, вперед!" Чи не знаю, як там вона називалась. Пам'ятаю гасла про 600 ти 100 євро пенсії.</p>
<p>На жаль, треба констатувати, що сьогодні в державі є навіть категорія пенсіонерів, які отримують пенсію менше тисячі гривень. Таких осіб біля 600 тисяч, на жаль. Це в сучасній європейській Україні. Ви знаєте, і коли ми виходимо на передвиборчу кампанію, уважно читаємо програми всіх партій, які хочуть потрапити в парламент, скрізь написано, оберіть нас, ми підвищимо пенсію. Тільки забувають пояснити, як.</p>
<p>А для того, щоб підвищити пенсії, треба мати для цього ресурс. Станом на сьогодні дефіцит Пенсійного фонду складає 154 мільярди гривень. І тому, шановні колеги, якщо ви хочете щось пообіцяти пенсіонерам, треба спочатку відповісти на запитання, де ми візьмемо ці гроші. І власне цей реформаторський проект, який зараз внесений урядом, він має де-факто легалізувати зараз питання, пов'язані з працевлаштуванням та оплатою праці.</p>
<p>Він делегує органам місцевого самоврядування контроль мінімального нарахування заробітної плати для чого. Для того, щоб наші батьки, наші бабушки, наші дідусі врешті-решт отримали гідну пенсію. У нас зараз кількість пенсіонерів майже в два рази більше, ніж кількість працюючих. Як за таких умов можна підняти пенсію?! Не можна.</p>
<p>Тому треба легалізувати відносини в сфері працевлаштування. Це питання делегування, децентралізації, це питання делеговане буде органам місцевого самоврядування. Уряд підняв базу оподаткування – 3 тисячі 200 гривень сьогодні є. Треба проконтролювати, щоб підприємці, щоб органи державної влади, щоб тарифні сітки забезпечували той мінімальний рівень, звідки будуть нараховуватися ЄСВ,&nbsp; єдиний соціальний внесок. За рахунок чого ми зменшимо дефіцит Пенсійного фонду і врешті-решт вийдемо на гідні українські пенсії. Цей процес триватиме, але перший крок робити треба сьогодні. Давайте голосувати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Євтушок Сергій Миколайович.</p>
<p>&nbsp;</p>
<p>17:22:26</p>
<p>ЄВТУШОК С.М.</p>
<p>Прошу передати слово Ігорю Одарченко.</p>
<p>&nbsp;</p>
<p>17:22:32</p>
<p>ОДАРЧЕНКО Ю.В.</p>
<p>Дякую. Юрій Одарченко, фракція "Батьківщина".</p>
<p>Шановні колеги, мабуть, у цьому залі всі читали меморандум з Міжнародним валютним фондом, який підписали з боку України Прем'єр-міністр і Президент, в якому чітко зафіксовано, що мусять в цьому бюджеті бути скорочені видатки Пенсійного фонду. І ми бачимо, що цим законом під прикриттям таких красивих слів, як там зняття високих пенсій з депутатів, підняття мінімальної заробітної плати лежить абсолютно тривіальне бажання знизити видатки бюджету за рахунок працюючих пенсіонерів, не за рахунок того, щоб прийняти закони по деофшоризації чи справедливо оподаткувати дивіденди тих, хто має мільярди коштів, і за рахунок цього підняти доходи бюджету. Зараз відбувається все за рахунок простих пенсіонерів.</p>
<p>Шановні друзі, зараз ми просто продовжуємо, більшість у Верховній Раді може продовжити на два роки заборону виплачувати пенсії працюючим працівникам державної влади та місцевого самоврядування. Щоб всі розуміли, мова йде не про керівників НКРЕКП чи керівник НАБУ зі 100 тисячами і більше заробітної плати, мова іде про головного спеціаліста у сільській раді, який отримує 1200 гривень на місяць, мова йде про друкарку в міській раді, які отримує 1300 гривень на місяць. Це ніяк не вдарить по корумпованих міських головах, а вдарить по спеціалістах відділу соціального захисту, які отримують мінімальну заробітну плату, і вже це з премією і надбавкою, бо їх ставка так і застрягла на мінімальному рівні. Всі, хто працюють на державу і одночасно досягли пенсійного віку, вони втрачають право на пенсію. Вже зараз у нас катастрофа, ніхто не хоче йти на державну…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>ОДАРЧЕНКО Ю.В. Рядові посади в місцевих адміністраціях і в місцевих радах на 30 відсотків вакантні. Я вважаю, що не можна голосувати за цей закон, треба прийняти закони по деофшоризації оподаткування дивідендів і там знаходити прибутки бюджету.</p>
<p>&nbsp;</p>
<p>ГОЛОВУЮЧИЙ. Бондар Віктор Васильович, "Партія Відродження".</p>
<p>&nbsp;</p>
<p>17:25:02</p>
<p>БОНДАР В.В.</p>
<p>Дякую. Шановні колеги! Шановні присутні! Законопроекти 5130, 5131 разом з запропонованим проектом бюджету на 2017 рік викликають на місцях і в нашій депутатській групі не те, що занепокоєння, а викликають великий подив, бо, по суті, цими законопроектами знов переглядається вся система фінансової децентралізації.</p>
<p>Законопроектами передбачається передати на утримання місцевим громадам освіту. І, на жаль, субвенція, наприклад, по місту Старокостянтинову, яка передбачена сьогодні, освітянська, 40 мільйонів покриває видатки на утримання освіти всього на 69,5 відсотків. Вже при цьому бюджеті і при виконанні цих законів не буде вистачати на маленьке містечко Старокостянтинів 17 мільйонів.</p>
<p>Плюс передаються повністю всі фінансові витрати на виплати пільг, пільг за проїзд, пільг за зв'язок, за пошту, за всі інші пільгові категорії. А це ще не буде вистачати в бюджеті міста Старокостянтинова, наприклад, тільки маленького, 10 мільйонів гривень.</p>
<p>Ми, таким чином, бачимо, що прийняття цих двох законопроектів разом з таким варіантом державного бюджету, наприклад, тільки по місту Старокостянтинову дають дефіцит бюджету 28,5 мільйонів.</p>
<p>Тобто ні про які капітальні видатки, про ремонти лікарень і так далі вже мова не йде.</p>
<p>Друга позиція. Мінімальна заробітна плата. Якщо просто підняти мінімальну зарплату до 3200, то тоді ми вирівняємо вахтерів, які стоять на дверях в школи, в садочки вирівняємо до зарплат вчителів і лікарів, які кожен день працюють, проводять операції, навчають дітей.</p>
<p>Ми вимагаємо, щоб не просто піднімати мінімальну заробітну плату, а пропорційно переглянути всю тарифну сітку, щоб одночасно була піднята зарплата у лікарів, вчителів і, щоб вони дійсно мали пропорційне збільшення своїх доходів, а не так, що ми піднімемо доходи технічним працівникам, а ті, хто реально роблять велику роботу залишаться на старій зарплаті. Дякуємо.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Заключний виступ, Гусак Володимир Георгійович. Ні, ще буде&nbsp; Радикальна партія. Так?&nbsp;</p>
<p>Я прошу усіх заходити в зал, через кілька хвилин відбудеться прийняття рішення.</p>
<p>А зараз слово – Гусак Володимир Георгійович.</p>
<p>&nbsp;</p>
<p>17:27:24</p>
<p>ГУСАК В.Г.</p>
<p>Шановні українці,&nbsp; шановні колеги, шановний Голово! Урядовий законопроект 5130 є яскравим прикладом того, як нинішня влада&nbsp; намагається змусити заплатити&nbsp;&nbsp; за так звані реформи&nbsp; найбідніших і найбільш незахищених українців. А що ще можна було очікувати у&nbsp; ситуації, коли&nbsp; Україна,&nbsp; за нинішньої влади, втратила 20 відсотків економіки, а корупція тільки&nbsp; зростає.</p>
<p>І здавалося б&nbsp; добра ідея підвищити мінімальну зарплату до 3 тисячі 200 гривень. Хто може бути проти? Але водночас з цією доброю&nbsp; ідеєю в цьому законопроекті зберігається&nbsp; обмеження на 15 відсотків пенсій працюючих пенсіонерів, в тому числі, обмеження на 15 відсотків пенсій&nbsp; пенсіонерів-науковців, чого&nbsp; раніше не було, скасовується&nbsp; гарантована виплата стипендій студентів, тобто, ми б'ємо по пенсіонерах і ми б'ємо по молоді. Більше того, неможна підвищувати, неможна в&nbsp; разі підвищення мінімальної зарплати залишити без підвищення мінімальну пенсію, бо в&nbsp; цьому разі ми матимемо ситуацію,&nbsp; коли без економічного зростання буде велике зростання цін і можливо, це зростання цін буде не в два рази, а&nbsp; на 70-80 відсотків&nbsp; і працюючі, щось виграють. Але без підняття пенсій пенсіонери, особливо самотні, будуть приречені.&nbsp; Тому&nbsp; ми пропонуємо&nbsp; підтримати законопроект&nbsp; 5031.</p>
<p>І останнє, але дуже важливе. Шановний Андрій Володимирович, я хочу наголосити, що в разі прийняття&nbsp; законопроекту 5130, наша фракція матиме до нього суттєві зауваження і тому його неможна ставити за основу і в цілому.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, ще дві фракції&nbsp; по хвилині,&nbsp; і перейдемо до прийняття рішення. Від Радикальної партії Олег Валерійович Ляшко, від "Волі народу" – Олесь Довгий. По одній хвилині, і переходимо до прийняття рішення. Будь ласка.</p>
<p>&nbsp;</p>
<p>17:29:50</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Багато хто говорить, що 3.200 мінімальна зарплата це мало. Мало це чи багато треба спитати в людей, які живуть сьогодні на пенсію 947 гривень на місяць? Мало це чи багато треба спитати у тих, хто отримує мінімальну зарплату 1 тисяча 200 гривень на місяць? Тому я вважаю абсолютно правильною ініціативу і уряд нарешті почув нас, що ми рік добивалися чи півтора, щоб ми ви підняли зарплату. Але ми вважаємо, що 3.200 це мало, мінімальна зарплата має бути 5 тисяч гривень на місяць. Тому 3.200 це як перехідний етап, спочатку 3.200, а давайте по результатах першого кварталу знову піднімаємо мінімальну зарплату і встановлюємо її на рівні, мінімум, 5 тисяч гривень на місяць.</p>
<p>Те саме стосується мінімальної пенсії. Ми вимагаємо від уряду індексувати пенсії, особливо тих людей, які отримують пенсію менше тисячі гривень, і встановити її на рівні не менше 3 тисяч гривень на місяць.</p>
<p>&nbsp;</p>
<p>ГОЛОВУЮЧИЙ. Олесь Довгий – одна хвилина. Включіть мікрофон і голосуємо після виступу. Останній виступ. Будь ласка, Олесь Довгий.</p>
<p>&nbsp;</p>
<p>17:31:00</p>
<p>ДОВГИЙ О.С.</p>
<p>Довгий, фракція "Воля народу".&nbsp; Шановний пане Прем'єр-міністр, шановний міністр економіки, шановний міністр транспорту, звертаюсь в першу чергу до вас, дивіться, хороший законопроект, хороша ідея підтримати і підвищити заробітну плату. Безумовно, ми всі "за" підвищення заробітної плати. Одне лише питання, чи можемо ми, коли роблячи такі пропозиції, як цей законопроект, показувати, які реальні наслідки для економіки в цілому? Чи можемо ми показати депутатській залі і кожному депутату скільки проростає податків, що відбувається з робочими місцями чи це призведе до зменшення робочих місць в реальному секторі, чи навпаки?</p>
<p>Конкретне питання до міністра транспорту, скажіть, будь ласка, зараз в "Укрпошті" працюють десятки тисяч листонош, вони отримують значно менше ніж 3 тисячі 200. "Укрпошта" –&nbsp; збиткове підприємство, чи значить підвищення…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; 30 секунд, завершити.</p>
<p>&nbsp;</p>
<p>ДОВГИЙ О.С. Чи значить підвищення заробітної плати до 3 тисяч 200 звільнення тисяч чи десятків тисяч листонош? Чи ви передбачили якусь компенсації? Конкретне запитання. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, прошу займати робочі місця. Зараз заключне слово –&nbsp; Прем'єр-міністра України Володимира Гройсмана, і голосуємо.</p>
<p>Будь ласка,&nbsp; Володимир Борисович, включіть мікрофон.</p>
<p>&nbsp;</p>
<p>17:32:39</p>
<p>ГРОЙСМАН В.Б.</p>
<p>Доброго дня, вельмишановний пане Голово Верховної Ради, шановні колеги народні депутати! Насправді для того, щоб життя в країні змінювалось, нам потрібно всім брати відповідальність і приймати рішення.</p>
<p>Ми багато говорили про те, що люди потребують гідного життя. Але це просто так не відбувається. І насправді ми шукали варіанти рішень, які б дозволили нам запровадити в країні мінімальну заробітну плату на рівні реального прожиткового кошику, який ми закладаємо як фактичний на 2017 рік. І ця цифра дорівнює 3 тисячі 200 гривень З 1 грудня наш уряд за підтримки фракцій коаліції і груп українського парламенту, які голосували за зміни в український бюджет, з 1 грудня ми ще підняли заробітну… пенсію на 10 відсотків. Це, звісно, мало, це від 150 до 350 гривень кожному пенсіонеру. І, звісно, зараз наше завдання – підняти заробітну плату, зменшити дефіцит Пенсійного фонду, зробити все для того, щоб мали підстави і основу для збільшення реальної пенсії. Ми розуміємо, що сьогодні на 949 гривень жити нереально, і тому це для нас завдання, по якому ми будемо шукати рішення і будемо пропонувати парламенту підтримати це рішення.</p>
<p>Те, що було сказано про те, що спеціаліст в сільській раді отримує тисячу 600 гривень і він буде там пенсійне забезпечення інше отримувати. Друзі, ми з 1 січня 2017 року цим законом запроваджуємо мінімальну заробітну плату 3 тисячі 200 гривень. Від села до великого міста ніхто в нашій країні не буде отримувати менше, ніж 3 тисячі 200.</p>
<p>Цей законопроект… <i>(Оплески) </i>&nbsp;Це законопроект, який ми дуже довго обговорювали і з профспілками, профільним комітетом, на фракціях, і ми очікуємо, що сьогодні це рішення буде підтримано. Окрім того, цей законопроект і підвищення мінімальної заробітної плати призведе до покращення ситуації в економіці країни, збільшення споживання в реальному секторі&nbsp;&nbsp; економіки і створення додаткових робочих місць.</p>
<p>Тому я закликаю сьогодні весь український парламент не ділитись&nbsp; на фракції коаліції і опозиції, а проголосувати за законопроект 5130, за підвищення заробітної плати з 1 січня від 3 тисяч 200 гривень і йти далі.&nbsp;&nbsp;&nbsp;&nbsp;&nbsp; Проживемо&nbsp; наступних півроку, ми&nbsp; побачимо, які у нас будуть&nbsp; можливості. Але в першу чергу ми маємо сконцентруватись зараз на&nbsp; мінімальних пенсіях. Це наше з вами завдання і зменшення дефіциту Пенсійного фонду. Дякую і буду вам вдячний за повноцінну&nbsp; підтримку цього проекту закону. Дякую, шановні колеги.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Переходимо до прийняття рішення. І я ставлю на голосування проект Закону про внесення змін до деяких законодавчих актів України (5130) на вимогу і за пропозицією комітету за основу і в цілому з поправками, які&nbsp; оголосила голова&nbsp; комітету з трибуни під стенограму. Прошу підтримати, прошу проголосувати. Будь ласка, голосуємо, колеги.</p>
<p>&nbsp;</p>
<p>17:36:07</p>
<p>За-227</p>
<p>Рішення прийнято.</p>
<p>Переходимо до наступного питання порядку денного – проект Закону про внесення змін до Бюджетного кодексу України (щодо удосконалення складання та виконання бюджетів) (номер 5131).</p>
<p>І я прошу підтримати&nbsp; пропозицію розгляду за скороченою процедурою. Прошу проголосувати, прошу підтримати розгляд за&nbsp; скороченою процедурою, будь ласка.</p>
<p>&nbsp;</p>
<p>17:36:46</p>
<p>За-185</p>
<p>Рішення прийнято.</p>
<p>Я запрошу до доповіді міністра фінансів Данилюка Олександра Олександровича, будь ласка.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p>&nbsp;</p>
<p>ГОЛОВУЮЧИЙ. Пане міністре, будь ласка, до трибуни.</p>
<p>&nbsp;</p>
<p>17:37:11</p>
<p>ДАНИЛЮК О.О.</p>
<p>Шановний пане Голово, шановні народні депутати! Ще раз хочу вас подякувати за підтримку попереднього закону, який відкриває шлях до прийняття… важливої складової до&nbsp; прийняття бюджету на наступний рік.</p>
<p>Зараз хочу представити зміни до Бюджетного кодексу. Прийняття даного законопроекту є надзвичайно важливим, адже в ньому закладаються зміни у фінансуванні освіти, медицини та соціальної сфери, які стимулюють реформи у кожній галузі. Результатом прийняття даного законопроекту стане покращання якості освіти та медицини, посилення соціального захисту населення, подальша децентралізація та збільшення відповідальності і повноважень на місцях, підтримка та розвиток сільського господарства, а також все це приводить нас до отримання збалансованого бюджету.</p>
<p>Передбачаються наступні положення: у сфері освіти пропонується віднести до видаткових повноважень держбюджету видатки на підготовку кваліфікованих робітників за професіями загальнодержавного значення, перелік яких затверджується Кабінетом Міністрів України; пропонується віднести до видаткових повноважень місцевих бюджетів утримання загальноосвітніх навчальних закладів, нарахування педагогічних працівників, які будуть здійснюватися за рахунок освітньої субвенції, оплату послуг з підготовки кваліфікованих робітників на умовах регіонального замовлення у профтех- та інших навчальних закладах; надати право Кабінету Міністрів здійснювати розподіл резерву коштів освітньої субвенції та визначати напрями використання таких видатків: у сфері освіти, охорони та здоров'я пропонується надати право Кабінету Міністрів України…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, дайте дві хвилини завершити. Шановні колеги, ми розглядаємо важливі законопроекти. Я прошу тиші в сесійній залі. Будь ласка, ще дві хвилини.</p>
<p>&nbsp;</p>
<p>ДАНИЛЮК О.О. Надати право Кабінету Міністрів здійснювати розподіл резервних коштів медичної субвенції та визначати напрями використання&nbsp; таких видатків.</p>
<p>У соціальному захисті виділити кошти на доставку громадянам повідомлень про призначення субсидій за рахунок субвенцій з державного бюджету на соцзахист та соцзабезпечення, передати фінансування пільгового проїзду на місця, узгодити кодекс з гірничим законом України.</p>
<p>Також пропонується в сфері створення Державного фонду регіонального розвитку унормувати встановлення бюджетних призначень для Державного фонду регіонального розвитку не лише у загальному, а й у спеціальному фонді державного бюджету. Врегулювати спрямування коштів фонду на виконання інвестиційних програм і проектів регіонального розвитку, на створення спортивної інфраструктури, а також пропонується&nbsp; підтримати сільське господарство системно і передбачити підтримку АПК на наступні 5 років на рівні не менше одного відсотка сільгосп... випуску сільгосппродукції.</p>
<p>Прийняття даного законопроекту є надзвичайно важливим, адже в ньому закладається зміни у фінансуванні освіти, медицини, соціальної сфери, які стимулюють реформи у цих галузях. Також посилюються повноваження регіонів та створюється фонд регіонального розвитку. Прошу підтримати.</p>
<p>&nbsp;</p>
<p>17:40:43</p>
<p>ГОЛОВУЮЧИЙ. Дякуємо вам, шановний пане міністре.</p>
<p>І зараз слово для співдоповіді надається голові підкомітету Комітету&nbsp; з питань бюджету Костянтину Іщейкіну. Будь ласка, пане Костянтине.</p>
<p>&nbsp;</p>
<p>17:40:59</p>
<p>ІЩЕЙКІН К.Є.</p>
<p>Шановний головуючий, шановні народні депутати і запрошені, Комітет з питань бюджету сьогодні на своєму засіданні розглянув проект Закону (за номером 5131), основні положення якого вам щойно було представлено урядом. Зважаючи на основну мету законопроекту – унормування питань, пов'язаних із підготовкою проекту Закону "Про Державний бюджет на 2017 рік", обговорення поданих урядом пропозицій і змін до Бюджетного кодексу тривало у комітеті одночасно з опрацюванням проекту Державного бюджету та пропозиції народних депутатів до нього.</p>
<p>Найбільше дискусій виникало з приводу, по-перше, це нові підходи до надання освітньої та медичної субвенцій, по-друге, недостатнього фінансового забезпечення переданих на місцеві бюджети видаткової повноважень у сферах освіти та охорони здоров'я, серед яких видатки на утримання ряду санаторно-курортних закладів, по-третє, це неврегульованості питань щодо управління майном навчальних закладів професійно-технічної освіти та їх утримання, а також дотримання параметрів боргової безпеки держави.</p>
<p>Сьогодні, зважаючи на позицію Погоджувальної ради та уряду щодо невідкладного прийняття Закону про Державний бюджет на 2017 рік, було вкотре обговорено основні питання законопроекту та його вплив на показники Державного бюджету. При цьому було підтримано ряд пропозицій, які здебільшого носять техніко-юридичний та редакційній характер і спрямовані на узгодження норм законодавства, а також деталізації положень щодо спрямування коштів Державного фонду регіонального розвитку на забезпечення спортивної інфраструктури, уточнення норм щодо розподілу резерву освітньої та медичної субвенції, позиції щодо формування бюджетів об'єднаних територіальних громад, у яких перші місцеві вибори відбудуться у грудні 2016 року та у 2017 році, продовження до 2017 року експерименту щодо зарахування до бюджетів окремих регіонів частини від перевиконання надходжень митних платежів.</p>
<p>Крім того, підтримано пропозицію…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка, завершити.</p>
<p>&nbsp;</p>
<p>ІЩЕЙКІН К.Є. Крім того, підтримано пропозицію уряду щодо спрямування частини акцизного податку з пального до бюджетів місцевого самоврядування у зв'язку з можливістю скасування місцевого акцизу з нафтопродуктів. Такі пропозиції надано у висновку комітету до Верховної Ради щодо цього законопроекту.</p>
<p>Зважаючи на зазначене, за наслідками розгляду комітет ухвалив наступне рішення: рекомендувати Верховній Раді законопроект 5131 за результатами розгляду у першому читанні прийняти за…</p>
<p>&nbsp;</p>
<p>ГОЛОВУЮЧИЙ. 10 секунд, будь ласка.</p>
<p>&nbsp;</p>
<p>ІЩЕЙКІН К.Є. …з урахуванням пропозицій, викладених у листі висновків комітету. Відповідно комітету разом з Головним юридичним управлінням при оформленні відповідного закону належить внести необхідні редакційні та техніко-юридичні…</p>
<p>&nbsp;</p>
<p>ГОЛОВУЮЧИЙ. Позиція комітету зрозуміла.</p>
<p>Шановні колеги, згідно Регламенту ми зараз переходимо до обговорення. Згідно Регламенту, шановний пане Максиме, маємо обговорювати.</p>
<p>Я прошу записатися від фракцій два – "за", два – "проти" для обговорення цього законопроекту. Будь ласка.</p>
<p>Будь ласка, Сергій Кудлаєнко від фракції "Блок Петра Порошенка".</p>
<p>&nbsp;</p>
<p>17:44:34</p>
<p>КУДЛАЄНКО С.В.</p>
<p>Прошу передати слово Гончаренку.</p>
<p>&nbsp;</p>
<p>ГОЛОВУЮЧИЙ Олексій Гончаренко, ввімкніть мікрофон, прошу.</p>
<p>&nbsp;</p>
<p>17:44:40</p>
<p>ГОНЧАРЕНКО О.О.</p>
<p>Шановні колеги, нам необхідно прийняти цей закон для того, щоб ми змогли збалансувати бюджет 2017 року. Я хочу звернути вашу увагу, що в цьому проекті нам запропоновано нарешті вирішити питання професійно-технічної освіти шляхом виділення відповідної субвенції на професійно-технічну освіту.</p>
<p>Також хочу звернути вашу увагу на один важливий момент, а саме, суспільне мовлення. Справа в тому, що, наскільки я знаю, буде поправка Комітету з питань свободи слова, який запропонує, щоб ми відмінили запропоновану нам зараз в цьому законопроекті норму щодо того, що суспільне мовлення може бути залишене без захищеного фінансування, і перевести це в так званий ручний режим.</p>
<p>І тому я вас прошу, колег, підтримати цей законопроект, підтримати позицію комітету, але з урахуванням правки комітету свободи слова, якого, я сподіваюсь, ми зараз почуємо, щодо фінансування суспільного мовлення, бо це є надзвичайно важливий проект сьогодні для України. Дякую.</p>
<p>&nbsp;</p>
<p>ГОЛОВУЮЧИЙ. Дякуємо вам за висловлену позицію фракції.</p>
<p>Олесь Довгий від групи "Воля народу", будь ласка.</p>
<p>&nbsp;</p>
<p>17:46:01</p>
<p>ДОВГИЙ О.С.</p>
<p>Довгий, фракція "Воля народу". Шановний пане міністр фінансів, прошу вас звернути увагу, коли ви доповідаєте свій законопроект… Шановний пане міністр фінансів!</p>
<p>&nbsp;</p>
<p>ГОЛОВУЮЧИЙ. Шановний пане міністр фінансів, шановний пане Данилюк, до вас звертається група "Воля народу", прошу звернути увагу.</p>
<p>&nbsp;</p>
<p>ДОВГИЙ О.С. Ми хотіли би, і наша фракція, і багато інших фракцій хотіли би почути від вас просте роз'яснення. Скажіть, будь ласка, чи підвищення заробітної плати до 3 тисяч 200 гривень разом з тими законопроектами, які ми прийняли, які нам пропонуються до прийняття, значить підвищення в тому числі і в бюджетних закладах? Чи це розповсюджується виключно на господарські підприємства і на приватний сектор? Дякую.</p>
<p>&nbsp;</p>
<p>17:47:11</p>
<p>ГОЛОВУЮЧИЙ. Дякую.</p>
<p>Шановні колеги, зараз виступлять всі, хто записався. І потім ми дамо підсумовуюче слово шановному пану міністру. Пані Вікторія Сюмар від "Народного фронту".</p>
<p>Я звертаю увагу зали. Вікторія зараз представить позицію не лише своєї фракції, а й Комітету з питань свободи слова, що стосується саме питання суспільного мовлення. Тому я дуже прошу уваги залу. Прошу, пані Вікторія.</p>
<p>&nbsp;</p>
<p>17:47:32</p>
<p>СЮМАР В.П.</p>
<p>Шановні колеги! Наш комітет розглядав дане питання. І маю сказати, що хоч в цілому ми підтримуємо його. Але тут є надзвичайно небезпечна одна норма, яка може зупинити нам реформу суспільного мовлення. Тому що ми з вами ухвалили Закон про суспільне мовлення, який передбачає гарантоване фінансування у розмірі 0,2 відсотка бюджету. І це фактично робить суспільного мовника незалежним.</p>
<p>А в даному законі передбачається, що як суспільне мовлення, так і систему іномовлення уряд може фінансувати на власний розгляд. Таким чином, уряд може або давати зручному каналу гроші, або не давати їх. Тому рішення нашого комітету – підтримувати. І члени нашого комітету готові голосувати за цей закон лише в тому разі, якщо у статті 103 в пункті 26 буде вилучений абзац, який звучить так: "Доповнити пункт після слів і цифр у статті 14 Закону України "Про суспільне телебачення і радіомовлення" словами і цифрами статті 10 Закону України "Про систему іномовлення", "Відомості Верховної Ради України" 2016 року.</p>
<p>Дякую Прем'єр-міністру Володимиру Гройсману, ми з ним поговорили, він підтримує цю позицію. Тому ми закликаємо проголосувати за цей &nbsp;законопроект з урахуванням вилучення даного пункту. Дякую.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>17:48:59</p>
<p>ГОЛОВУЮЧИЙ. Дякую.</p>
<p>Королевська Наталія Юріївна.</p>
<p>&nbsp;</p>
<p>17:49:17</p>
<p>КОРОЛЕВСЬКА Н.Ю.</p>
<p>Уважаемые коллеги, я вас прошу на минуту просто вдуматься, вот за что вы сейчас голосуете. Вы забираете у пенсионеров налог на пенсию, не повышаете им пенсию, переводите работу социальной сферы в ручной режим. Просто вдумайтесь, потому что, когда потом вы приедете к своим избирателям, найти виноватых будет очень сложно.</p>
<p>Параллельно с этим в бюджете вы голосуете за то, чтобы провести Евро и выделить на это 455 миллионов, на финансирование политических партий 442 миллиона и еще миллиарды гривен на абсолютно неважные на сегодняшний день затраты, не первоочередные. Но при этом вы забираете у каждого пенсионера даже льготу на проезд. В этом законопроекте вы предлагаете финансирование туберкулезных санаториев и санаториев для детей и подростков перенести на местные бюджеты. Ну, давайте остановимся, не может один из самых богатых парламентов Европы забирать последние деньги у пенсионеров и детей, не имеет просто права. И когда вы говорите, что нет денег, то в бюджете эти деньги сегодня есть, но почему-то вы не хотите их отдать тем людям, которые нуждаются в них больше всего.</p>
<p>Мы не будем голосовать за этот законопроект.</p>
<p>И, считаем, что это не только не честно, но это и подло. Подло по отношению к самим незащищенным людям в Украине.</p>
<p>Поэтому, пожалуйста, посмотрите, за что вы голосуете, и подумайте о том, как вы будете смотреть в глаза старикам, детям и молодежи, принимая такие решения. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Ще від фракцій. Добре. Ще не виступали від фракцій, по одній хвилині, Яценко, Ляшко, Сергій Соболєв.</p>
<p>Будь ласка, Яценко, одна хвилина.</p>
<p>&nbsp;</p>
<p>17:51:25</p>
<p>ЯЦЕНКО А.В.</p>
<p>Уважаемые коллеги, ну, данный законопроект напоминает такой, знаете, поздний феодальный такой вот документ, когда на местные бюджеты возлагается, первое, оплата персонала непедагогического, коммунальные тарифы все для комунальних закладів, пільгові перевезення, льготные перевозки. Например, вот в городе Умане 24 тысячи таких людей. И масса еще другого. Например, остается норма, когда садики финансируются за счет местных бюджетов. То есть фактически сегодня под эгидой так называемой децентрализации мы имеем полностью, на колени ставят местные бюджеты, вот такая ситуация.</p>
<p>Поэтому я призываю коллег, несмотря на то, что, понятно, надо бюджет принимать, конечно, как всегда в конце года, но при этом давайте, если мы даем расходы, дадим источник и дохода, детенизацию ряда сфер. А сегодня, к сожалению, мы видим только то, что увеличивают расходы местных бюджетов и ставят их на колени за счет капвложений и других вещей, которые они…</p>
<p>&nbsp;</p>
<p>ГОЛОВУЮЧИЙ. Будь ласка, від Радикальної партії Ляшко Олег Валерійович.</p>
<p>&nbsp;</p>
<p>17:52:50</p>
<p>ЛЯШКО О.В.</p>
<p>Олег Ляшко,&nbsp; Радикальна партія.</p>
<p>Я звертаюсь до&nbsp; Прем'єр-міністра Володимира Гройсмана. Минулий законопроект наша&nbsp; фракція підтримала тому що підвищення мінімальної&nbsp; зарплати до 3 тисячі 200 гривень, це більше люди отримають грошей,&nbsp; це детінізація економіки, це збільшення доходів до бюджету Пенсійного фонду, а, отже, наші пенсіонери будуть нарешті хоч трохи більші отримувати пенсії.</p>
<p>Але що ми бачимо зараз. Зараз ви запропонували нам законопроект фактично антисоціальний законопроект, в якому держава відмовляється від більшості своїх функції і перекладає їх на місцеві бюджети, а при цьому ще&nbsp;&nbsp; більшість українців позбавляєте соціальних прав.</p>
<p>Тому наша фракція за цей антисоціальний законопроект голосувати не буде. Ви кажете, нема грошей в бюджеті на пенсії, на інвалідів, а дітей-сиріт. На прокуратуру 3 мільярди гривень найшли, на судову адміністрацію 2 мільярди гривень&nbsp; найшли і на всіх інших&nbsp; дармоїдів&nbsp; гроші найшли.&nbsp; Звідти забрати і віддати тим…</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>"Батьківщина", Сергій&nbsp; Соболєв,&nbsp; будь ласка.</p>
<p>&nbsp;</p>
<p>17:54:08</p>
<p>СОБОЛЄВ С.В.</p>
<p>Соболєв,&nbsp; "Батьківщина". На жаль, і попередній законопроект, який декларує нібито підняття мінімальної заробітної плати, як ми розуміємо, ніякого підняття немає через маніпуляції з мінімальним прожитковим рівнем і тарифною сіткою. І це легко перевірити по тим документам, які подані урядом.</p>
<p>Цей законопроект взагалі унікальний. Ви подивіться, в цьому законопроекті фактично перекладається левова частка відповідальності на місцеві ради. В той же час, ми розуміємо, що відбувається з цінами на газ, з тарифами, і ця відповідальність тепер лягає безпосередньо на всі місцеві ради. Але ключова стаття, яка відбувалася через акцизи, відбирається у місцевих рад. Я думаю, що ці маніпуляції ведуть до одного, до повного розбалансування бюджетів місцевих рад і фактично до того, що всі будуть і далі бігати в Київ за додатковими субвенціями. Наша фракція не буде голосувати за цей законопроект і закликає зал переглянути політику…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершити.</p>
<p>&nbsp;</p>
<p>СОБОЛЄВ С.В. І переглянути політику зачищення сіл і міст, селищ, яку фактично зараз доконають цим законопроектом. Тому наша пропозиція є абсолютно чітка, або в цих умовах ми переглядаємо порядок фінансування місцевих бюджетів, де ми даємо їх додатковий ресурс, або в такому вигляді це є знищення місцевих ресурсів. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, обговорення завершене. Я прошу всіх народних депутатів зайти в зал і приготуватися до прийняття рішення. Прошу Апарат Верховної Ради закликати всіх депутатів зайти в зал. І заключне слово я надаю Прем'єр-міністру України Володимиру Борисовичу Гройсману. Будь ласка, включіть мікрофон.</p>
<p>&nbsp;</p>
<p>17:56:05</p>
<p>ГРОЙСМАН В.Б.</p>
<p>Дякую. Вельмишановний пане Голово, шановні колеги народні депутати, я дуже дякую вам за те, що ви ухвалили за основу і в цілому закон попередній, який дає можливість встановити в Україні заробітну плату з 1 січня 2017 року мінімальну на рівні від 3 тисяч 200 гривень. Для всіх тих, хто переживає, що цього не відбудеться, хочу вас запевнити, що це саме відбудеться, напевно, ви це знаєте, хто був проти цього закону, і люди будуть отримувати від 3 тисяч 200 з 1 січня.</p>
<p>Крім того, що ми ще зробили, друзі. Ми вперше встановили єдину тарифну сітку перший розряд на рівні тисячу&nbsp; 600 гривень. Такого різкого підвищення першого розряду ніколи не було. Це означає, що кожен, хто працює в бюджетній сфері, буде отримувати від 3 тисяч 200, а всі вчителі, лікарі і так далі будуть отримувати заробітну плату по факту до 1 грудня 2016 року до 30… до 50 відсотків більше. Це буде означати, що ми реально починаємо повертати людям віру в доходи. І це наше завдання. Тому всі ті, хто розмовляють сьогодні, що цього не відбудеться, ні, це&nbsp; відбудеться, це є доконаний факт.</p>
<p>Тепер, що стосується системи фінансової децентралізації. Багато колег в цій залі знають, що я є одним із авторів взагалі децентралізації влади в Україні щодо повноважень, щодо фінансів. Хочу вам доповісти, що за ці декілька років в Україні місцеві бюджети кожного року зростають на 50 і більше відсотків. За 11 місяців 2016 року вони зросли на 44 мільярди гривень.</p>
<p>А тепер що стосується повноважень і відповідальності. Хто не знає матчасть, децентралізація складається з трьох частин: це повноваження, це фінанси і відповідальність. Якщо ми просто передаємо кошти, то їх будуть витрачати на власний розсуд, але, коли ми передаємо кошти, фінансові інструменти і визначаємо завдання, тоді це завдання влада і починає виконувати. І, дійсно, так, ми вважаємо, що весь освітній процес в країні має фінансувати держава, і ми забезпечимо підвищення заробітної плати і освітянам, і лікарям.</p>
<p>А тепер що стосується комунальних послуг. Всі заклади комунальні належать місцевим громадам і місцевим бюджетам. Більше того, "Теплокомуненерго", який виставляє їм рахунки, належить місцевим громадам –&nbsp; 90 відсотків. Це означає, що вони самі собі нараховують і сплачують. А в мене&nbsp; питання: а де стимул до енергоефективності і заощадження. Немає. Його можливо створити тоді, коли я сам буду&nbsp; сплачувати за послугу і буде реально економити на цій послузі.</p>
<p>Тому наше завдання –&nbsp; щоб кошти, які сьогодні лежать&nbsp; на депозитах… кошти місцевих бюджетів, а це десятки мільярдів по року,&nbsp; були інвестовані в енергоефективність, в інфраструктуру, в&nbsp; альтернативні джерела енергії і багато інших речей, врешті-решт в умови, в яких перебувають сьогодні діти: в школах, садочках і лікарнях. Тому&nbsp; нічого страшного не відбудеться. Але для того, щоб допомогти невеликим районам, невеликим громадам, ми визначаємо, що 14,9 мільярда гривень будуть&nbsp; направлені на підтримку слабких,&nbsp; тим, кому потрібна буде&nbsp; ця підтримка і допомога.</p>
<p>Тому я з усією відповідальністю, як людина, яка&nbsp; розбирається у місцевому самоврядуванні,&nbsp; і людина, яка має&nbsp; відношення до створення&nbsp; децентралізації&nbsp; в країні, в тому числі&nbsp; фінансової, я заявляю, що жодних втрат, жодних проблем у місцевих бюджетах немає і не буде. Хочу&nbsp; підкреслити, що до 2013&nbsp; року тільки один рік був, коли місцевим бюджетам дали можливість отримати невеличкі субвенції: 5, 10 мільйонів гривень, це був 2005. 2006, 2007, 2008, 2009 і 2010 ви узурпували ці гроші. Ви в ручному&nbsp; режимі, в ручнику ділили, кому дати 100 мільйонів, кому 500. Ми цю&nbsp; систему зламали.&nbsp;&nbsp;&nbsp;</p>
<p>І я маю відношення до того, що ми її&nbsp; зламали. На місцеві бюджети ми маємо 9 мільярдів гривень. Додаткових! Це 3,5 мільярди гривень для ДФРР, які автоматично розподіляються. Коли таке було? Може скажете з цієї трибуни? Півтора мільярди гривень – на місцеві громади, які об'єдналися. Коли таке було? Ви тут верещали на весь зал "не голосуйте за об'єднання, не голосуйте за централізацію, не голосуйте за фінансову децентралізацію!" Ви на свої голосування подивіться! І будете говорити про децентралізацію.</p>
<p>Ніколи такого не було, а зараз є. Є і буде. Місцеві бюджети будуть впливати на розвиток, в тому числі і місцевої економіки. Тому я прошу відкинути всі спекуляції і інсинуації і підтримати місцеві бюджети.</p>
<p>І що стосується акцизу, про які сьогодні, я знаю, депутатам багато телефонують мерів, тому що з цієї трибуни деякі, напевно, безвідповідальні політики можуть завести всіх в оману, як завжди. Мова йде про те, що коли ми ввели акциз, який зараховується в бюджети місцеві, а я маю до цього теж безпосереднє відношення, не було би тоді віце-прем'єра Гройсмана в уряді Яценюка, не було би ці повноваження, не було би цих ресурсів. Тому я знаю, про що я говорю, і говорю відповідально.</p>
<p>Так от що відбулося. Заправки на місцях, почали відрізати "пістолети", як заправочні, і почали менше платити в бюджети місцевих громад. А далі на рахунок цього почали з'являтися нелегальні заправки в країні, в яких бензин коштує і паливо дешевше, тому що вони уникають від сплати відповідного акцизу. Ще рік, ще два буде зменшено&nbsp; надходження від цього податку.</p>
<p>Тому що ми пропонуємо? Ми пропонуємо, щоб 5 відсотків сплачували всі: і хто виробляє 100 відсотків, і хто імпортує 100 відсотків. Далі ми це акумулюємо в центральному бюджеті, і автоматично, підкреслюю, запишіть цю формулу самі, і я&nbsp; погоджуюсь з нею. Автоматично розміщуємо в кожен бюджет міста, села, селища, об'єднаної громади, де цей бюджет... де цей бензин був проданий, немає сенсу відрізати "пістолети". Таким чином, по року ви побачите, що буде зростання місцевих бюджетів, загальний&nbsp; обсяг збору акцизного зросте на 2 мільярди, які підуть в&nbsp; місцеві бюджети.</p>
<p>Тому прошу всіх відповідальних депутатів підтримати це рішення, підтримати цю позицію і вам не буде соромно, я про це говорив не один раз, приїжджаючи в свої громади, дивитись про те, що там будують дороги, садочки, лікарні, школи і все, що необхідно для нормального життя. Тому дуже дякую за ваше розуміння&nbsp; і підтримку.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, переходимо до прийняття рішення. Я прошу всіх народних депутатів зайняти робочі місця. Ще раз прошу усіх народних депутатів зайняти робочі місця. Ми переходимо до прийняття рішення.</p>
<p>І ставлю на голосування проект Закону про внесення змін до Бюджетного кодексу України (щодо удосконалення складання та виконання бюджетів) (номер 5131) за основу, колеги, з правкою, яку озвучила Вікторія Сюмар під стенограму з цієї трибуни. Я наголошую, це лишень за основу, але навіть за основу вже буде враховано вилучення того пункту, який оголосила Вікторія Сюмар з трибуни під стенограму.</p>
<p>Отже, шановні колеги, прошу зайняти робочі місця і підтримати проект Закону (5131) за основу з поправкою, яку озвучила Сюмар під стенограму. Прошу підтримати.&nbsp;</p>
<p>Прошу проголосувати. Прошу підтримати, прошу проголосувати.</p>
<p>&nbsp;</p>
<p>18:04:55</p>
<p>За-204</p>
<p>Колеги, я сказав дуже зрозуміло: проект Закону 5131 за основу. Дуже зрозуміла… Пропонували в цілому. Буде пропозиція… За основу проголосуємо – поставлю в цілому, якщо буде така вимога. Поставлю в цілому, якщо буде така вимога, якщо проголосуємо за основу.</p>
<p>Колеги, спочатку ми поставимо повернення. Я прошу, колеги, підтримати пропозицію: повернутись до розгляду 5131. Прошу підтримати. Прошу проголосувати. Будь ласка, прошу підтримати.</p>
<p>&nbsp;</p>
<p>18:06:01</p>
<p>За-229</p>
<p>Ми повернулись.</p>
<p>Колеги, якщо є вимога і рішення комітету, я ставлю пропозицію… Одну хвилину, добре. Хто? Голова комітету, будь ласка, одну хвилину. Голова бюджетного комітету Андрій Павелко. Будь ласка, одну хвилину.</p>
<p>&nbsp;</p>
<p>18:06:32</p>
<p>ПАВЕЛКО А.В.</p>
<p>Доброго дня, шановні колеги. Є пропозиція. Сьогодні було прийнято рішення у варіанті бюджетного комітету. Всі поправки, які були враховані, і дана пропозиція була за основу і в цілому. Прошу проголосувати.</p>
<p>&nbsp;</p>
<p>ГОЛОВУЮЧИЙ. Я ставлю на голосування пропозицію за основу і в цілому проект Закону 5131. Прошу підтримати, прошу проголосувати. Будь ласка, голосуємо.</p>
<p>&nbsp;</p>
<p>18:07:05</p>
<p>За-211</p>
<p>Немає підтримки пропозиції за основу і в цілому, колеги. Чому я пропонував за основу, тоді ми можемо вийти на рішення. Колеги, за основу, ми можемо вийти на рішення. Я дуже прошу всіх сконцентруватись. Я дуже прошу зараз повернутись, і я поставлю лишень за основу. В нас немає голосів за пропозицію комітету.</p>
<p>Колеги, я ще раз наголошую: зараз обговорення завершене. Я ставлю на голосування першу пропозицію повернутись до розгляду, другу – за основу. Зрозуміло, колеги? Отже, перша пропозиція – повернутись, друга пропозиція – за основу. Я прошу сконцентруватись.</p>
<p>Перша пропозиція – повернутись до розгляду 5131. Прошу проголосувати, прошу підтримати. Будь ласка, прошу підтримати, повернення.</p>
<p>&nbsp;</p>
<p>18:08:16</p>
<p>За-232</p>
<p>І я ставлю за основу проект Закону 5131, за основу, колеги. За основу, як я наголошував з самого початку. Прошу всіх підтримати за основу, колеги. Будь ласка, 5131 за основу. Прошу голосувати, прошу підтримати, будь ласка. Прошу підтримати, колеги.</p>
<p>&nbsp;</p>
<p>18:08:47</p>
<p>За-229</p>
<p>Рішення прийнято.</p>
<p>Колеги, тепер я хочу з вами порадитись. Колеги, коли ви кричите з місця, я вас попереджаю, я не чую, що ви говорите. Це дуже проста річ. Зараз я поставлю, скорочена процедура розгляду другого читання. Колеги, я прошу сконцентруватись.</p>
<p>Розгляд до другого читання за скороченою процедурою. Я прошу цю пропозицію, переконливо прошу підтримати і проголосувати скорочену процедуру розгляду до другого читання. Прошу підтримати. Прошу проголосувати. Будь ласка, прошу підтримати. Скорочена процедура, прошу підтримати, колеги.</p>
<p>&nbsp;</p>
<p>18:09:47</p>
<p>За-220</p>
<p>Я ще раз попрошу вас, колеги. Я прошу сконцентруватись. Скорочена процедура є достатньою для того, щоб ми приймали правки.</p>
<p>Добре, одну хвилину. Колеги, я зараз поставлю ще раз пропозицію одну хвилину від групи, вони можуть свою позицію змінити. Тому послухаємо їхню пропозицію і прошу одна хвилина Бондар.</p>
<p>&nbsp;</p>
<p>18:10:26</p>
<p>БОНДАР В.В.</p>
<p>Дякую дуже. На жаль, прикро, що нам приходиться вибивати такою ціною кожну хвилину для виступу у Верховній Раді. І це не правильно, це не підхід уряду і парламенту до роботи. Якщо ви хочете почути і голоси отримувати, то треба чути один одного. Це перше.</p>
<p>А друге. Ми ще раз вимагаємо, ми за основу проголосували, а далі є питання уточнення всіх місцевих бюджетів, те, що ми на початку говорили. Неможна з такими підходами, як зараз, підходити і кидати в зал видатки на місцеві бюджети, де абсолютно провально перекинуті на місцеві бюджети всі утримання шкіл, лікарень і так далі, пільги. Треба провести дорозрахунок, сісти разом попрацювати, тиждень є, і тоді будемо говорити про те, як далі голосуємо. Дякуємо.</p>
<p>&nbsp;</p>
<p>ГОЛОВУЮЧИЙ. Колеги, скорочена процедура розгляду до другого читання – це тиждень внесення поправок, потім ще одне засідання комітету. Це нормальна форма, яка цілковито дає змогу всі пропозиції внести. Тому я дуже прошу ще раз підтримати пропозицію скороченого строку подання пропозицій і поправок до другого читання. Прошу підтримати, прошу проголосувати 5131, скорочена процедура до другого читання. Будь ласка, прошу підтримати і прошу проголосувати. Голосуємо, колеги!</p>
<p>&nbsp;</p>
<p>18:11:54</p>
<p>За-227</p>
<p>Рішення прийняте.</p>
<p>Тепер, шановні колеги… Рішення прийняте. Ми маємо за основу і маємо скорочену процедуру. Колеги, згідно Регламенту я маю право тільки на 15 хвилин продовжити законопроекти. Ми сьогодні мали надзвичайно важливий насичений день питань по безпеці і оборони, і тому ми пересунули питання бюджетні, які є не менш важливі.</p>
<p>Зараз попрошу вас, колеги, проголосувати за продовження роботи до закінчення бюджетних питань, колеги.</p>
<p>Колеги, але я можу зараз поставити на розгляд наступний законопроект, і ми змушені будемо працювати поки його не завершимо.</p>
<p>Так, я продовжив на 15 хвилин засідання. Зараз є 18.12. І зараз я ставлю на розгляд наступний проект Закону&nbsp; 5132, 5132-1. І я ставлю пропозицію розгляду за скороченою процедурою. Прошу підтримати, прошу розглянути.&nbsp;</p>
<p>Будь ласка, прошу підтримати за скороченою процедурою. Я продовжив засідання на 15 хвилин і в той час, ми ставимо. Прошу підтримати розгляд за скороченою процедурою.</p>
<p>&nbsp;</p>
<p>18:13:27</p>
<p>За-196</p>
<p>Рішення прийняте.&nbsp;</p>
<p>Я запрошую до доповіді міністра фінансів Данилюка Олександра Олександровича.&nbsp; Будь ласка, прошу доповідати.</p>
<p>&nbsp;</p>
<p>18:13:50</p>
<p>ДАНИЛЮК О.О.</p>
<p>Шановний пане&nbsp; Голово, шановні народні депутати!&nbsp; Головна мета законопроекту 5132 забезпечити зростання надходжень до бюджету&nbsp; 2017 року та сприяти його збалансованості. Ще одне важливе завдання – це наблизити українське законодавство до норм Європейського Союзу. І нарешті, в зв'язку із збільшенням мінімальної заробітної плати до 3 тисячі 200 гривень у законопроект переглядаються окремі положення Податкового кодексу, які мають прив'язку до мінімальної зарплати. Зокрема, пропонується таким чином не збільшувати штрафи та ставки місцевих податків. Це дозволить уникнути навантаження на платників податків.</p>
<p>Законопроект передбачає в частині ПДВ, щоб запобігти зловживанням зі спецрежимом по ПДВ та отримання безпідставного відшкодування ПДВ, пропонується створити рахунки в системі електронного адміністрування ПДВ, які додатково відкриті для сільгосппідприємств. Ці рахунки будуть закриті з дня наступного за граничним терміном сплати податків за грудень 2016 року. Це зможуть використати платники, які обрали квартальний податковий період четвертий квартал 2016 року. сільгосппідприємства, які обрали спеціальний режим оподаткування ПДВ, повинні будуть реєструвати податкові накладні у єдиному реєстрі не пізніше 15 січня 2017 року. Це дозволить уникнути зловживань, які відбувалися в цьому році.</p>
<p>В частині акцизного податку, ставки акцизного податку на алкогольні напої збільшаться на 20 відсотків, а на виноробну продукцію та слабоалкогольні напої на індекс споживчих цін, тобто на 12 відсотків, на тютюнові вироби на 30 відсотків. Це йдеться про специфічну ставку. Це допоможе зменшити кількість курців, сприятиме оздоровлення нації та зменшить кількість не якісного алкоголю на ринку. Пропонується запровадити єдину ставку акцизного податку на дизельне паливо… 125 євро за тисячу літрів. Наразі існують диференційовані ставки: 125 та 95 євро…</p>
<p>&nbsp;</p>
<p>ГЕРАЩЕНКО І.В. Будь ласка, 30 секунд.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 30 секунд, завершити.</p>
<p>&nbsp;</p>
<p>ДАНИЛЮК О.О. В частині екологічного податку та рентної плати пропонується переглянути ставки екологічного податку та рентної плати, враховуючи індекс споживчих цін та цін виробників промислової продукції. У 2016 році вони прогнозовані на рівні 112 та 110 і 4 відсотки. Підвищити ставки рентної плати за користування радіочастотними ресурсами. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Для співдоповіді запрошується голова підкомітету Комітету з питань бюджету Іщейкін Костянтин Євгенійович.</p>
<p>Іщейкін.&nbsp; Колеги, будь ласка,&nbsp; Южаніна Ніна Петрівна – співдоповідач.</p>
<p>Я перепрошую, я ще не переставив законопроект.</p>
<p>&nbsp;</p>
<p>18:17:06</p>
<p>ЮЖАНІНА Н.П.</p>
<p>Шановні колеги, як тільки що доповідав міністр фінансів, загалом законопроект направлений на збільшення ресурсної бази для формування Державного бюджету на 2017 рік. Доопрацьована редакція законопроекту (реєстраційний номер 5132) включила в себе&nbsp; пропозицію&nbsp; урядових&nbsp; законопроектів, які раніше подавалися у Верховну Раду 4619 та&nbsp; 5044.</p>
<p>За наслідками&nbsp; проведених робочих груп до законопроекту реєстраційний номер 5132 напрацьовані пропозиції, які направлені на комплексне&nbsp; вирішення питань узгодження запропонованих законодавчих новацій, які додаються вам та які потребують включення до редакції урядового законопроекту реєстраційний номер 5132 для врахування.</p>
<p>Пропозиції альтернативного законопроекту 5132-1 у цих пропозиціях комітету враховані повністю.</p>
<p>З урахуванням вищевикладеного та,&nbsp; приймаючи до&nbsp; уваги необхідність оперативного прийняття закону, комітет&nbsp; прийняв рішення рекомендувати&nbsp; Верховній Раді України: проект Закону&nbsp; про внесення змін до&nbsp; Податкового кодексу України щодо забезпечення&nbsp; збалансованості бюджетних надходжень у 2017 році, поданий&nbsp; Кабінетом&nbsp; Міністрів України,&nbsp; прийняти за основу з урахуванням пропозицій комітету та підготовкою до другого читання за&nbsp; скороченим&nbsp; терміном.</p>
<p>&nbsp;Якщо потрібно зупинитися на якихось&nbsp; певних змінах, я готова, бо їх велика кількість, про які тільки що доповідав міністр&nbsp; фінансів.</p>
<p>&nbsp;</p>
<p>ГОЛОВУЮЧИЙ. Дякую вам.&nbsp;</p>
<p>Доповідь автора народного депутата України Артеменка&nbsp; Андрія Вікторовича.</p>
<p>Артеменко Андрій Вікторович, є потреба для&nbsp; доповіді? Нема.</p>
<p>Отже, прошу провести запис: два – "за", два – "проти". Будь ласка.</p>
<p>Олесь Довгий, будь ласка.</p>
<p>&nbsp;</p>
<p>18:19:11</p>
<p>ДОВГИЙ О.С.</p>
<p>Я вибачаюсь!</p>
<p>Довгий, фракція "Воля народу".</p>
<p>Шановний головуючий, я хотів би, щоб ви звернули увагу, що наша фракція двічі брала слово і двічі задавала конкретні питання присутнім міністрам, і жодної відповіді ми не отримали.</p>
<p>Прийняття цих законів у подальшому потрібно буде тлумачити нам на округах і пояснювати, роз'яснювати людям, які нам задають конкретні питання. Тому я прошу, щоб ці міністри надали відповіді. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Суслова Ірина Миколаївна, "Блок Петра Порошенка".</p>
<p>&nbsp;</p>
<p>18:19:50</p>
<p>СУСЛОВА І.М.</p>
<p>Фракція "Блоку Петра Порошенка" буде підтримувати зазначений законопроект. Цей законопроект регулює бюджетний процес, а саме в частині надходжень до Державного&nbsp; бюджету. Іншими словами, цей законопроект є&nbsp; ресурсним для Державного бюджету, тобто таким –&nbsp; спрямованим на&nbsp; збільшення прибуткової його частини.</p>
<p>Слід звернути увагу на інновації, які запропоновані у даному законопроекті. Це врегулювання ренти з радіочастоти. Зараз існує ситуація, коли свого часу, а конкретно за часів правління Януковича, було багато радіочастот роздавалося своїм людям під майбутній їх перепродаж. Наслідком є те, що ми не можемо, наприклад, забезпечити надання ІТ-послуг через відсутність вільних частот. Зараз всі частоти тримаються, за них платять копійки в державний бюджет. А власники чекають на майбутнього покупця. Це неприпустима ситуація, яку зазначений законопроект виправляє.</p>
<p>Наступним важливим моментом є збільшення акцизного податку на алкогольні напої – на 20 відсотків, на виноробну та слабоалкогольні напої – на індекс споживчих цін – на 12 відсотків та на тютюнові вироби – на 30 відсотків.</p>
<p>Фракція "Блоку Петра Порошенка" підтримує даний законопроекту першому читанні, а до другого, як зазначила Ніна Петрівна, доопрацювання за скороченою процедурою. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Зараз я оголошу наступного виступаючого Писаренка Валерія Володимировича.</p>
<p>До речі, хочу нагадати, кожна фракція в кожному законопроекті має право виступити і не треба ніяким чином вибивати це слово, воно є, передбачено законом, я цей закон дотримуюсь.</p>
<p>Отже, колеги, я хочу вам теж повідомити, ми працюємо до завершення розгляду даного законопроекту, згідно Регламенту, воно почалося в час, відведений законом, і ми не можемо його перервати. Це останній законопроект, який ми сьогодні розглядаємо, тому я дуже прошу всіх залишатись на місцях, не розходитись. Через кілька хвилин буде завершене обговорення, і ми перейдемо до прийняття рішення.&nbsp; Зараз я надаю слово Писаренкові Валерію Володимировичу. Будь ласка. А потім – Долженкову.</p>
<p>Писаренко Валерій Володимирович, включіть мікрофон.</p>
<p>&nbsp;</p>
<p>18:22:14</p>
<p>ПИСАРЕНКО В.В.</p>
<p>Дякую, шановний пане Голово.</p>
<p>Шановні колеги, ви знаєте, сьогодні ми розглядаємо дуже багато законопроектів, які будуть мати суттєве значення на життя держави в наступному році. І для нас дуже важливо, щоб ми з вами робити це відповідально. Це мова йде і про той законопроект, який ми тільки що, до цього розглядали, щоб ми з вами звернули увагу на місцеві бюджети. Ми не можемо їх доводити до зубожіння нашими з вами діями.</p>
<p>Тому ми наполягали і будемо підтримувати те, щоб парламент працював у режимі першого читання. І щодо цього законопроекту, ми також будемо пропонувати перше читання голосувати, але надалі треба працювати над поправками. Адже, якщо ми сьогодні з вами будемо дуже швидко бігти і голосувати навіть, багато чого не читаючи, то наступного року ми можемо отримати той результат, який призведе ще до більшої кризи, ніж ми маємо сьогодні. Тому наша пропозиція: не голосувати в цілому, а лише тільки в першому читанні, і дуже уважно працювати над цими законопроектами в комітетах. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Долженков, одна хвилина.</p>
<p>&nbsp;</p>
<p>18:23:27</p>
<p>ДОЛЖЕНКОВ О.В.</p>
<p>Дуже дякую, шановний головуючий. Шановні депутати, шановні громадяни України, у фракції "Опозиційний блок" взагалі більш конструктивна пропозиція. За вказаний законопроект і взагалі за держбюджет, який пропонується на 17 рік, взагалі його не підтримувати і не голосувати, тому що це дійсно є ресурсним законопроектом. Але що він під собою розуміє? Він розуміє те, що ліквідовується 5 відсотків акцизного податку з роздрібного продажу, паливно-мастильних матеріалів. Це та децентралізація, про яку нам говорив зараз чинний уряд. Це те, про що він говорив, що якщо прийметься цей закон, а фракція "Опозиційний блок" була спочатку проти цієї законодавчої ініціативи, фінансові громади стануть фінансово самостійними. Цього не відбулося. І відповідно цим законопроектом пропонується централізувати зазначений фінансовий ресурс і розподіляти його через Державний бюджет України. Так чинний уряд бачить децентралізацію.</p>
<p>Тому ми проти цієї ініціативи, взагалі проти цього законопроекту. І закликаємо не підтримувати цей ганебний законопроект, спрямований на централізацію фінансових ресурсів, а не на передачу частини податків місцевим бюджетам.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Батьківщини" Іван Стойко, одна хвилина, будь ласка.</p>
<p>І після того, перепрошую, після того переходимо до прийняття рішення. Я дуже прошу всіх народних депутатів зайти в зал. А секретаріат Верховної Ради прошу запросити депутатів в зал.</p>
<p>Будь ласка, включіть мікрофон, Іван Стойко.</p>
<p>&nbsp;</p>
<p>18:24:57</p>
<p>КРУЛЬКО І.І.</p>
<p>Іван Крулько, фракція "Батьківщина".</p>
<p>Фракція "Батьківщина" за жодних умов не буде підтримувати цей законопроект. Тому що насправді в цьому законопроекті не йде мова про реальне наповнення дохідної частини бюджету. В цьому законопроекті йде мова про подальший тиск на малий і середній бізнес, про заганяння малих підприємців "у тінь".</p>
<p>Натомість, якщо б уряд дослухався дійсно до тих пропозицій, які подавала "Батьківщина", то ми дійсно могли б в бюджеті знайти реальні можливості для збільшення дохідної частини. Тільки 77 мільярдів гривень від прийняття двох законів по деофшоризації.</p>
<p>Чому в цих змінах до Податкового кодексу немає збільшення податку на дивіденди? Чому звичайні громадяни повинні платити 18 відсотків податків, а олігархи з дивідендів платять 5 відсотків?! Де справедливість? За нашими підрахунками, тільки від підвищення податків з дивідендів додатково можна було залучити ресурс мінімум 7 мільярдів гривен.</p>
<p>Чому ми цими законами не приймаємо рішення про легалізацію видобутку бурштину?</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>КРУЛЬКО І.І. Адже така легалізація від видобутку бурштину могла дати додатково ресурс 5 мільярдів. Це, дійсно, ті справжні пропозиції і той справжній ресурс, який міг бути у дохідній частині бюджету. Цього всього немає. Продовжується тиск на мале і середнє підприємництво, яке "Батьківщина" з ідеологічних підстав не може підтримати.</p>
<p>&nbsp;</p>
<p>ГОЛОВУЮЧИЙ. Колеги, зараз я ще надам слово для виступу керівнику комітету Южаніній Ніні Петрівні, щоб вона чітко артикулювала, яке буде голосування. Це буде лишень за основу, лишень за основу. І я прошу всіх запросити в зал, за хвилину ми перейдемо до прийняття рішення.</p>
<p>Будь ласка, Южаніна Ніна Петрівна, одна хвилина.</p>
<p>&nbsp;</p>
<p>18:26:52</p>
<p>ЮЖАНІНА Н.П.</p>
<p>Шановні колеги, для того, щоб врахувати всі пропозиції народних депутатів, які стосувалися послаблення або покращення умов для ведення малого і середнього бізнесу, якраз в комітеті і напрацювались пропозиції, які зараз вам роздані. Будь ласка, уважно прочитайте, там майже всі ініціативи, які зареєстровані в нашому комітеті, враховані. Я прошу звернути увагу цю таблицю, це всі пропозиції наші з вами за рік цілий напрацьовані.</p>
<p>Крім того, на засіданні комітету сьогодні, я вибачаюсь, що ми пізно роздали, бо ще були висловлені пропозиції щодо законодавства про підтримку села. Я прошу під стенограму внести зміну у ту таблицю, яку ми вам дали, ми не встигли&nbsp; відкорегувати дві технічні поправки.</p>
<p>В Закон про державну підтримку сільського господарства України в статтю 16 прим.1 у визначення сільськогосподарського підприємства, яке має право на бюджетну дотацію. Замінити слово "наданих" і поставити тільки тим, хто виробляє протягом попередніх 12 місяців сільськогосподарську продукцію. І в статтю 16 прим.1…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>ЮЖАНІНА Н.П. …де визначені види, які потребують підтримки, добавити вирощування горіхів. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, переходимо до прийняття рішення. Я прошу, колеги, зайняти робочі місця. Я наголошую, за основу лишень. І потім я поставлю так само скорочену процедуру розгляду до другого читання. Я прошу максимально сконцентруватись.</p>
<p>І я ставлю на голосування проект Закону про внесення змін до Податкового кодексу України щодо забезпечення збалансованості бюджетних надходжень у 2017 році (номер 5132) за основу з поправками, які оголосила з трибуни голова комітету Южаніна Ніна Петрівна. За основу, колеги. Прошу підтримати, прошу проголосувати, колеги.</p>
<p><a name=Temp></a>Будь ласка, голосуємо. Прошу підтримати, голосуємо.</p>
<p>&nbsp;</p>
<p>18:29:21</p>
<p>За-229</p>
<p>Рішення прийняте.&nbsp;</p>
<p>Тепер я ставлю пропозицію розгляд за скороченою процедурою до другого читання і теж переконливо прошу усіх колег підтримати дану пропозицію.&nbsp; Будь ласка,&nbsp; 5132 –&nbsp; розгляд до другого читання за скороченою процедурою. Прошу проголосувати, прошу підтримати, колеги,&nbsp; будь ласка, голосуємо, прошу підтримати.</p>
<p>&nbsp;</p>
<p>18:29:54</p>
<p>За-225</p>
<p>Колеги, я дуже прошу вернутися в зал, я ще раз поставлю, я прошу не виходити з залу. Я ще раз ставлю пропозицію і прошу всіх&nbsp;&nbsp; сконцентруватись. 5132 – розгляд за скороченою процедурою до другого читання. Колеги, прошу підтримати,&nbsp; будь ласка, розгляд до другого читання за скороченою процедурою. Прошу проголосувати,&nbsp; будь ласка, підтримайте.&nbsp;&nbsp;</p>
<p>&nbsp;</p>
<p>18:30:31</p>
<p>За-231</p>
<p>Рішення прийняте.</p>
<p>Шановні колеги, я прошу ще, увага, я прошу ще хвилинку Прем'єр-міністру України Володимиру Гройсману. Будь ласка, Прем'єр-міністр України.</p>
<p>&nbsp;</p>
<p>18:30:47</p>
<p>ГРОЙСМАН В.Б.</p>
<p>Шановний пане Голово Верховної Ради України, шановні колеги народні депутати! Я хочу вам від імені уряду, від себе особисто подякувати за підтримку законодавчих ініціатив. І хочу вас запевнити, що після ухвалення бюджету на 2017 рік Україна буде розвиватися, і люди будуть це відчувати. Але це залежить від безпосередньо вашої постійної участі і підтримки необхідних законів. Дуже дякую ще раз вам за підтримку.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. У нас лишилися ще законопроекти, необхідні для бюджету, ми їх поставимо в четвер першими ж питаннями для розгляду.</p>
<p>Шановні колеги, я хочу вам зробити повідомлення. Я щойно отримав рішення регламентного комітету у справі зняття недоторканності народного депутата України Вадима Новинського. Рішення комітету відкриває для мене можливість поставити це питання на голосування в залі, і я планую в четвер першим&nbsp; питанням поставити це питання на розгляд парламенту для прийняття рішення. Моя позиція залишається незмінною: жоден народний депутат не має права переховуватись за недоторканністю. Якщо є звинувачення у вчиненні злочину, нехай кожен громадянин доводить свою правоту в суді. Всі подання Генеральної прокуратури повинні розглядатись публічно у залі Верховної Ради України.</p>
<p>Шановні колеги, вечірнє засідання Верховної Ради України я оголошую закритим. Наша робота продовжиться завтра о 10&nbsp; годині. Я прошу всіх о 10 годині прибути на засідання для продовження нашої роботи. Дякую, всього найкращого.</p>
<p><br></p>
