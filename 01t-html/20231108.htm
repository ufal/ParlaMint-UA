Засідання 1 (продовження)
08. 11. 2023
            

<p align=center>ЗАСІДАННЯ ПЕРШЕ</p>
<p align=center>(продовження)</p>
<p align=center>Зал засідань Верховної Ради України</p>
<p align=center>08 листопада 2023 року, 11 година 35 хвилин</p>
<p align=center>Веде засідання Перший заступник Голови Верховної Ради України</p>
<p align=center>КОРНІЄНКО О.С.</p>
<p></p>
<p>11:38:28</p>
<p>ГОЛОВУЮЧИЙ. Слава Україні!</p>
<p>Шановні народні депутати, відповідно до прийнятої нами Постанови "Про деякі питання організації роботи Верховної Ради України дев'ятого скликання в умовах дії воєнного стану" сьогодні ми продовжуємо наше пленарне засідання.</p>
<p>Звертаю увагу, що згідно з прийнятою Верховною Радою України постановою усі присутні на пленарному засіданні не повинні поширювати інформацію щодо його початку, перебігу та прийнятих у парламенті рішень раніше ніж через годину після оголошення перерви у пленарному засіданні. Прошу всіх колег неухильно дотримуватися прийнятого українським парламентом рішення та відповідально поставитися до забезпечення безпеки єдиного законодавчого органу нашої країни.</p>
<p>У разі повітряної тривоги буде оголошено перерву у пленарному засіданні і ми всі маємо перейти до безпечних місць відповідно до схеми укриттів, яка розміщена на робочому місці кожного з нас.</p>
<p>Шановні народні депутати, за парламентською традицією я пропоную розпочати роботу з виконання Державного Гімну України.</p>
<p><i>(Лунає Державний Гімн України) </i></p>
<p>Шановні колеги, понад 20 місяців український народ героїчно протистоїть повномасштабній злочинній навалі Російської Федерації. Віримо в наші сили оборони та висловлюємо слова глибокої вдячності всім захисникам і захисницям за відвагу, мужність, самовіддані дії, які вони щодня демонструють на полі бою з підступним ворогом. Дякуємо всім, хто невтомно працює заради перемоги України.</p>
<p>Пропоную хвилиною мовчання вшанувати пам'ять всіх наших героїв, які віддали життя за незалежність і суверенітет української держави, а також усіх невинних жертв російської агресії.</p>
<p><i>(Хвилина мовчання) </i></p>
<p>Дякую. Прошу сідати.</p>
<p>Шановні колеги, сьогодні день народження у наших колег народних депутатів України: Сергія Васильовича Магери, привітаємо, та Павла Віталійовича Якименка. <i> (Оплески)</i> Вітаємо! Вітаємо іменинників та бажаємо їм міцного здоров'я, плідної роботи та найскорішої перемоги України.</p>
<p>Шановні колеги, на Погоджувальній раді ми домовились перед початком розгляду питань порядку денного надати час по 3 хвилини для виступів уповноважених представників депутатських фракцій і груп.</p>
<p>Прошу представників депутатських фракцій і груп записатися на виступ.</p>
<p></p>
<p align=center>Веде засідання заступник Голови Верховної Ради України</p>
<p align=center>КОНДРАТЮК О.К.</p>
<p></p>
<p>11:44:01</p>
<p>ГОЛОВУЮЧА. Шановні колеги, прошу приготуватися до виступів.</p>
<p>Отже, запрошуємо до слова Валерія Гнатенка, депутатська група "Відновлення України". Будь ласка.</p>
<p></p>
<p>11:44:14</p>
<p>ГНАТЕНКО В.С.</p>
<p>Мороз. Я хочу слово передати депутату Морозу Володимиру. Будь ласка.</p>
<p></p>
<p>ГОЛОВУЮЧА. Будь ласка, пан Мороз.</p>
<p></p>
<p>11:44:31</p>
<p>МОРОЗ В.В.</p>
<p>Шановні колеги, зараз…</p>
<p></p>
<p>ГОЛОВУЮЧА. Будь ласка, з трибуни у нас іде виступ зараз. Будь ласка, можна з трибуни виступати. Будь ласка.</p>
<p></p>
<p>11:44:59</p>
<p>МОРОЗ В.В.</p>
<p>Шановні колеги, зараз ми будемо голосувати Закон 10037 про перерозподіл військового ПДФО, що дасть можливість перенаправити кошти з місцевих бюджетів на армію. Міста України масово накрила хвиля корупції. Не хвиля – мабуть, це ціле цунамі. І з кожним днем війни це цунамі накриває країну все більше і більше, на місцях відбувається просто свавілля. Бо зараз багато питань не на часі, і місцева влада цим активно користується.</p>
<p>Ми багато чуємо закликів серед органів місцевого самоврядування, що ці кошти не можна забирати з місцевих бюджетів у державний бюджет. Натомість забувають навести реальні цифри, що у зв'язку із загальною мобілізацією на місцях обсяг зборів відповідного податку зріс у вісім разів. І замість того, аби витратити гроші за загальними потребами, в містах масово кладуть бруківку. Це не дуже зараз наразі – нова бруківка. Хлопці просять такмед – а ми їм бруківку в центрі міста. На фронті потрібні дрони – а ми їм асфальт. На барабанах в одному з укриттів запропонуємо пограти. Це не цинізм. Найкращі сини і доньки на полі бою виборюють нам кожен новий день, а місцеві чинуші думають лише про свої кишені.</p>
<p>І чим більше до лінії фронту, тим гірше. Там взагалі втрачений зв'язок з реальністю. У прифронтових громадах виділяються мільйони на дороги, у містах біля лінії фронту: 37 мільйонів – Лиманська, 63 – Святогірська, 41 мільйон – Добропілля, Курахівська громада – 33 мільйони. І це лише літо 23-го року. Висаджують квіти в скверах, стадіони ремонтують.</p>
<p>Увечері замість перегляду фільмів можна заходити в ProZorro, і коли, задається, гірше вже не буде і не може, дивитися закупівлі комунальної техніки Сєвєродонецьким тролейбусним управлінням на 40 мільйонів. Місто більше року окуповано. Здається, що це все якесь кіно абсурдне і цинічне. В церквах України відспівують наших героїв, а поряд кладуть новий асфальт, не забуваючи частину класти в кишеню. Це просто перейшло всі межі.</p>
<p>Західні партнери все більше відкрито заявляють занепокоєність корупцією. А ми зараз залежні від допомоги інших країн, від поставок зброї, від фінансової допомоги. Ми закликаємо зберегти життя воїнів. Дрони і тепловізори рятують життя і наближають нас до омріяної перемоги.</p>
<p></p>
<p>ГОЛОВУЮЧА. Дякую.</p>
<p>Валентин Наливайченко. Юлія Володимирівна Тимошенко, будь ласка.</p>
<p>Шановні колеги, просимо зайняти свої місця і спиною не стояти до виступаючих.</p>
<p>Будь ласка.</p>
<p></p>
<p>11:48:24</p>
<p>ТИМОШЕНКО Ю.В.</p>
<p>Шановні колеги, я думаю, що ви всі усвідомлюєте, що те, що ви можете сидіти в цьому залі, працювати, приймати лобістські закони, дерибанити тут трошечки гроші і взагалі жити, всім цим ви зобов'язані не зброї, не грошам, а тим людям, які пішли натхненно боронити Україну, отуди на фронт. І те, що ви сьогодні живі, це тому, що вони там отримують поранення, б'ються і в тому числі помирають.</p>
<p>В силу своєї роботи і роботи нашої команди ми об'їхали величезну кількість лікарень, госпіталів для того, щоби подивитися, як лікуються наші поранені, які умови їм створені, як вони харчуються, якими ліками вони забезпечені і взагалі чи забезпечені вони всім для того, щоб їм здоров'я повернути. Я вже не говорю про реабілітацію. І можу вам сказати, що це приниження для України. Є декілька лікарень і госпіталів, які надають допомогу на найвищому рівні, але безліч госпіталів, лікарень, які сьогодні не мають необхідного фінансування. Пакети, які фінансуються НСЗУ, фінансуються на невеличку частину тих видатків, які потрібні, щоб поставити на ноги пораненого.</p>
<p>Я хочу, щоб ви подивилися, в яких умовах вони іноді лікуються. В цих умовах неможливо навіть знаходитися, не те, що лікуватися. Немає значної частини обладнання, медикаменти не внесені в національний перелік, необхідні, які дають шанс цим людям вижити, турнікети частиною гнилі, які не дають можливості захистити кінцівки наших поранених на фронті героїв і героїнь.</p>
<p>І сьогодні, коли працює тимчасова слідча комісія, яка все це зараз витягує і показує конкретно на документах. Бюджет на наступний рік знову, немає тих видатків, які потрібні для того, щоби закупити повністю медикаменти, обладнання, відремонтувати ці приміщення, де лікуються, зробити нормальну реабілітацію.</p>
<p>Я хочу запитати, держава, вона взагалі цінує те життя, яке там віддається? Держава віддає собі звіт, що вона зберігається, тому що є там вони - герої? І якщо ви сьогодні не розглядаєте як пріоритет їх лікування, реабілітацію повернення до життя, то чого тоді ця держава варта.</p>
<p>І тому я прошу при розгляді бюджету звернути особливу увагу на те, щоб на сто відсотків було профінансоване лікування і реабілітація поранених героїв і героїнь. Це наш обов'язок.</p>
<p></p>
<p>ГОЛОВУЮЧА. Дякую.</p>
<p>Володимир Арешонков, будь ласка, група "Довіра".</p>
<p></p>
<p>11:51:34</p>
<p>АРЕШОНКОВ В.Ю.</p>
<p>Шановна пані головуюча, шановні колеги депутати, шановні українці! Від депутатської групи "Довіра" я вчергове розпочинаю свій виступ зі слів глибокої шани і вдячності на адресу наших славних Збройних Сил України, Сил територіальної оборони, наших медиків, волонтерів, добровольців – всіх, хто сьогодні, ризикуючи щоденно, щогодини своїм життям, боронить свободу, суверенітет і незалежність нашої країни.</p>
<p>Наступне, хочу сказати, що минулого тижня ті події, які відбулися в країні, які викликали надзвичайно широкий резонанс як в Україні, так і за межами нашої держави, які викликали дуже неоднозначну реакцію і сприйняття українським суспільством, нашими партнерами міжнародними, я маю на увазі виступи Верховного Головнокомандувача Президента країни Володимира Зеленського та Головнокомандувача Збройних Сил України пана Залужного.</p>
<p>Я зараз не буду говорити про зміст, глибокий зміст їх заяв, звернень, про це говорили цілий тиждень, говорили всі, в тому числі говорили наші виборці. І вони дуже стривожені, вони дуже збуджені, вони не розуміють до кінця, що відбувається. І найбільше вони стривожені тим, що вони відчувають певний внутрішній конфлікт, певні суперечності. А це означає, що існують проблеми сьогодні у вирішенні тих важливих питань, які стоять перед країною. І виборці задають мені питання: а яка роль у цьому Верховної Ради України і як активно Верховна Рада в умовах парламентсько-президентської республіки впливає сьогодні на прийняття стратегічних глобальних рішень для нашої країни. Відповідь давайте самі.</p>
<p>Що пропонує наша депутатська група "Довіра". Перше. Поновити активний діалог керівників політичних груп, фракцій з метою обговорення ситуації в країні. Ми маємо активно впливати і пропонувати сьогодні і Президенту, і уряду в прийнятті важливих для країни рішень. Ми маємо спільно прийти до прийняття плану, плану дій, плану на перехідний період до майбутніх виборів. Верховна Рада має бути активним суб'єктом політики і активним учасником всіх процесів.</p>
<p>Депутатська група "Довіра" за таку позицію. Слава України!</p>
<p></p>
<p>ГОЛОВУЮЧА. Героям слава! Дякую.</p>
<p>Федір Веніславський, "Слуга народу", будь ласка.</p>
<p></p>
<p>11:54:45</p>
<p>ВЕНІСЛАВСЬКИЙ Ф.В.</p>
<p>Прошу передати слово народному депутату Леонову Олексію Олександровичу.</p>
<p></p>
<p>ГОЛОВУЮЧА. Будь ласка, народний депутат Леонов.</p>
<p></p>
<p>11:54:55</p>
<p>ЛЕОНОВ О.О.</p>
<p>Шановні колеги, сьогодні ми будемо повторно розглядати законопроект 10037, який передбачає тимчасову мобілізацію військового ПДФО до державного бюджету. Мета такої мобілізації – збільшити власне виробництво дронів та боєприпасів, забезпечити розроблення, освоєння і впровадження нових технологій, що здатні забезпечити технологічну перевагу над ворогом. Окремо б варто підкреслити, що збільшення виробництва дронів та боєприпасів – це пряма вимога наших сил оборони.</p>
<p>Колеги, ми бачимо, Кремль не збирається відмовлятися від своїх загарбницьких цілей. Війна набуває затяжного характеру. Росія активно переводить свою економіку на військові рейки. Наші союзники готові і надалі закривати потреби у фінансуванні соціальних видатків держбюджету. Але забезпечувати видатки на військову сферу ми маємо з власних податків. За цих умов здатність України збільшувати бюджетні надходження, які можна спрямувати на оборону, є критично важливою складовою нашої перемоги.</p>
<p>Для того, щоб розсіяти останні сумніви, хочу наголосити на трьох принципових моментах. По-перше, ніхто у територіальних громад та місцевих бюджетів нічого не забирає, все, що вони заробляють власними зусиллями, залишається у них. По-друге, уряд гарантує, що кожна громада матиме фінансові ресурси на рівні 2021 року. Там, де це потрібно, зокрема, у прифронтових громадах, брак ресурсів буде компенсовано коштом субвенцій. По-третє, перерозподіл військового ПДФО на користь військових є відповіддю Верховної Ради на величезний громадський запит: дрони замість ремонтів.</p>
<p>Колеги, хочу вам нагадати слова нашого Президента: щоразу, коли я бачусь з нашими воїнами, я бачу готовність не просто захищати Україну, а перемагати заради України. Впевнений, справедливість цих слів підтвердить кожен, хто перебуває в постійному контакті з нашими воїнами, хто допомагає закривати нагальні потреби. Сьогодні у нас з вами є реальна можливість допомогти нашим силам оборони та безпеки. Рішення, яке має ухвалити Верховна Рада, є критично важливим. В час надзвичайних випробувань маємо довести всім, що український парламент єдиний у своєму бажанні працювати на перемогу.</p>
<p>Слава Збройним Силам України! Слава Україні! <i> </i></p>
<p></p>
<p>ГОЛОВУЮЧА. Дякую.</p>
<p>Володимир Цабаль, будь ласка, фракція "Голос".</p>
<p></p>
<p>11:57:29</p>
<p>ЦАБАЛЬ В.В.</p>
<p>Шановні колеги, сьогодні першим питанням ми маємо голосувати законопроект 10037. Я хочу звернути вашу увагу на декілька важливих речей, які стосуються і опозиції, і коаліції, речі, які стосуються нашого сектору безпеки і оборони.</p>
<p>Я нагадаю, що згідно бюджету на наступний рік поки що в нас є всього 1,7 трильйона гривень на сектор безпеки і оборони. Це на 300 мільярдів менше, ніж цього року. А з врахуванням інфляції нам реально не хватає поки що десь 500 мільярдів.</p>
<p>Всі, хто не хоче голосувати за законопроект 10037, говорять про те, що: давайте хай нам не хватає не 300 мільярдів, а 500 мільярдів, – тобто ще більш ніж на 1 місяць нам не хвататиме грошей на Збройні Сили України.</p>
<p>Так, я розумію, що це непопулярне рішення. Так, я розумію, що є дуже багато хороших громад, які тратили велику частку цих грошей, військового ПДФО, на допомогу частинам. Це Сміла, це Звягель, це інші громади. Але в середньому громади потратили за 19 місяців 30 мільярдів зі 160, тобто 18 відсотків. Цих грошей хватить всього на 4 дні війни, на 4 дні фінансування Збройних Сил України.</p>
<p>Тому, колеги, я пропоную відкинути всі політичні мотиви і подумати в першу чергу про те, як ми профінансуємо армію. Так, це непопулярне рішення. Так, мені самому тяжко за це рішення голосувати. Але я вам скажу більше, це не перше непопулярне рішення, яке ми будемо голосувати для того, щоб збільшити фінансування армії.</p>
<p>Дивлячись на цифри, які є в бюджеті, дивлячись на динаміку міжнародної допомоги, я думаю, що нам ближче до початку наступного року і в середині наступного року доведеться приймати інші рішення: перенаправляти інші видатки, збільшувати, можливо, податки, - тому що Збройні Сили України мають бути на першому місці, а не стадіони, не бруківка, не ремонти судів, не будівництво офісних центрів і інші речі, на які зараз тратиться військове ПДФО.</p>
<p>Колеги, прошу, підтримайте 10037. Дякую.</p>
<p></p>
<p>ГОЛОВУЮЧА. Дякую.</p>
<p>Володимир В'ятрович, будь ласка.</p>
<p></p>
<p>12:00:38</p>
<p>В’ЯТРОВИЧ В.М.</p>
<p>Прошу передати Петру Олексійовичу Порошенку.</p>
<p></p>
<p>ГОЛОВУЮЧА. Петро Олексійович Порошенко, будь ласка.</p>
<p></p>
<p>12:00:46</p>
<p>ПОРОШЕНКО П.О.</p>
<p>Дякую. Дорогі друзі, сьогодні дуже важливий день, день, який ми чекали як мінімум 10 років. День, коли з 14-го року, коли тисячі людей, мільйони людей вийшли на Майдан, вимагаючи інтеграції України в Європейський Союз, коли були підписані мною Угода про асоціацію, Угода про безвізовий режим, Угода про поглиблену і всеохоплюючу зону вільної торгівлі. І от зараз, через декілька годин після колегіуму, Європейська комісія має приймати висновок, який відкриває дорогу переговорному процесу вступу України в Європейський Союз.</p>
<p>Да, там будуть умови, але ми маємо в парламенті об'єднатися для того, щоби до 15 грудня спільно виконати всі пропозиції Європейського Союзу, які розкриють двері засідання Ради Європейського Союзу. Ми маємо об'єднатися і об'єднатися навколо Збройних Сил, бо це стало можливим завдяки в першу чергу зусиллям українських воїнів.</p>
<p>Єднатися – це дієслово, єднатися – значить діяти, діяти для оборони держави. І наша команда прочитала статтю генерала Залужного і сприйняла її як керівництво до дії. Декому вона не сподобалася, але треба навчитися розмовляти мовою правди з дорослою українською нацією замість солодкоголосої брехні єдиного марафону. Народ має право на правду. Епоха оплесків завершена.</p>
<p>Ми відкоригували, наша команда, всю нашу програму і благодійний фонд виділяє 150 мільйонів на розробку засобів радіоелектронної боротьби, десятки мільйонів на закупівлю FPV-дронів і на вдосконалення оперативно-тактичних дронів і техніки розмінування. Але, я впевнений, саме так має відреагувати і уряд. Єдність – це є питання виживання, єдність навколо Збройних Сил. І ми не маємо права на політичні ігри, хайп і не маємо права на вибори в умовах такої смертельної загрози. Неприйнятно, коли чиновники, міністри чи окремі депутати ллють воду на млин російської пропаганди. Час заспокоїтися. І я вимагаю, щоб ми зробили висновки і прийняли закон, яким надати право Головнокомандувачу подавати пропозиції про зміну командувачів для того, щоб уникнути подібних поганих ситуацій. Я вимагаю, щоб ми нарешті врегулювали ситуацію з УБД. І я вимагаю поставити проект постанови Веніславського про відсторонення з Комітету національної безпеки Безуглої.</p>
<p>Дякую за увагу.</p>
<p></p>
<p><a name=_GoBack></a>ГОЛОВУЮЧА. Дякую.</p>
<p>Микола Скорик, будь ласка, "Платформа за життя і мир".</p>
<p></p>
<p>12:04:01</p>
<p>СКОРИК М.Л.</p>
<p>Шановна президія, шановні колеги, шановні громадяни України! Микола Скорик, депутатська група "За життя та мир". На цьому тижні Верховна Рада України має дуже насичений, дуже змістовний і дуже відповідальний порядок денний. Перш за все це затвердження продовження військового стану і загальної мобілізації, це затвердження бюджету на наступний рік, це дуже приємно було побачити в порядку денному на цьому тижні, низка законів, які спрямовані на підтримку нашої економіки і законів, які спрямовані на соціальний захист наших громадян, в першу чергу ветеранів, і інших, на жаль, соціально незахищених верств нашого населення.</p>
<p>Від імені депутатської групи "За життя та мир" я хочу сказати про те, що ми будемо підтримувати всі ініціативи, спрямовані на підтримання обороноздатності нашої держави, на підтримання економіки нашої держави і на соціальний захист наших громадян. В контексті затвердження на цьому тижні бюджету мені б теж хотілося сказати про Закон 10037, який уже декілька днів розглядається Верховною Радою. Перш за все я думаю, що абсолютно неправильно, що Верховна Рада такий довгий час займається одним законопроектом. Я думаю, що дійсно законопроект дуже проблемний, дуже важливий, але фактично блокувати величезною кількістю правок роботу Верховної Ради, мені здається, не на часі.</p>
<p>Я розумію, що затверджуючи бюджет, ми будемо змушені проголосувати за цей законопроект, і в цьому контексті хотілося б сказати про ту відповідальність, серйозну відповідальність, яка покладається на Міністерство фінансів України. І тут присутній міністр фінансів, дійсно, який досить професійно керує цією складною ситуацією. Але фактично Міністерство фінансів переводить на ручне управління величезну кількість громад нашої держави. Тому що і рівень області, і рівень району на сьогоднішній день позбавлений тих важелів для того, щоб надати хоч будь-які бюджетні трансферти на вирівнювання ситуації, а вона дійсно буде складною в дуже багатьох громадах. Тому що військове ПДФО є фактично бюджетообразуючим податком для величезної кількості наших громад, малих громад, так великі агломерації. Це буде їх спонукати для пошуку нових джерел доходів, але малі громади не в змозі будуть їх замістити і це загрожує в першу чергу…</p>
<p></p>
<p>ГОЛОВУЮЧА. Шановні колеги, будь ласка, займіть свої місця, у нас останній виступ від Тараса Батенка, фракція… вірніше, група "За майбутнє". Пане Тарасе, будь ласка.</p>
<p>Займіть, будь ласка, свої місця і, будь ласка, спиною не стійте до виступаючого.</p>
<p></p>
<p>12:07:28</p>
<p>БАТЕНКО Т.І.</p>
<p>Шановні колеги, наступний рік буде, на жаль, десятим роком війни і скоро розпочнеться третій рік повномасштабного вторгнення. Це найбільша війна у Європі з часу завершення Другої світової, яка вже змінила світ, змінила всіх нас.</p>
<p>Я хочу сказати, що за результатами поїздки в Сполучені Штати Америки, яку здійснила нещодавно наша тимчасова спеціальна комісія з представників всіх фракцій і груп, ми відчуваємо і далі двопартійну підтримку Америки і віримо в те, що вдасться знайти спосіб компромісу в Палаті представників і в Сенаті та проголосувати фінансовий документ, який критично потрібний Україні. Не багато, не мало – це більше як 11 мільярдів доларів прямої бюджетної підтримки, які вже закладені в проекті бюджету на 24-й рік, котрий ми голосуватимемо з вами вже завтра.</p>
<p>Але ми повинні розуміти, якщо цих коштів раптом не буде, то ми хочемо почути відповідь і дискусію з боку Міністерства фінансів, що нам робити і як виходити з цієї ситуації. Ми не можемо допустити в країні наступного року соціального колапсу. Ми вітаємо двопартійний законопроект конгресменів Сполучених Штатів Америки, який передбачає передачу Україні заморожених активів Російської Федерації. І я вважаю, що цей процес треба штовхати чимшвидше по всьому цивілізованому світу.</p>
<p>Ми не можемо не погодитися з Президентом України, що сьогодні недопустимо розхитувати суспільство темами, за якими особливо пильно стежить наш ворог, наприклад, це теми: вкиди про вибори, теми про непорозуміння між керівництвом держави і вищим військовим командуванням, теми суспільно... мовної теми тощо. Це ті теми, за якими надто пильно стежить наш ворог, який намагається зробити все, щоб внутрішні протиріччя переважили зовнішню агресію. Якщо це станеться, то ми програємо. Тому внутрішня консолідація усіх політичних еліт має бути головним стрижнем нашої політичної діяльності.</p>
<p>Ще одне питання, яке турбує нас, – це збереження і розширення добросусідських відносин з нашим стратегічним партнером Республікою Польща, яка перша підставила плече Україні після повномасштабного вторгнення. Нас турбує ситуація з блокуванням пунктів пропуску через українсько-польський кордон, яке неминуче може призвести до погіршення і так складної соціально-економічної ситуації в Україні. Рівно ж ми вітаємо новообраний Сейм і Сенат Республіки Польща і сподіваємося, що ця проблема з новообраними парламентарями буде вирішена. Сподіваємося, що парламент України невдовзі на своєму засіданні прийме відповідне звернення до наших польських братів та сестер з вірою в майбутню спільну перемогу, спільну працю, яка базуватиметься на взаємній довірі, повазі, на користь польського і українського народів. Слава Україні!</p>
<p></p>
<p>12:10:40</p>
<p>ГОЛОВУЮЧА. Героям слава!</p>
<p>Дякую. Це всі виступи на сьогодні. Всі виступили, по-моєму.</p>
<p>Олександр Сергійович, ви.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>КОРНІЄНКО О.С.</p>
<p></p>
<p>ГОЛОВУЮЧИЙ. Шановні колеги, продовжуємо нашу діяльність на ниві парламентаризму.</p>
<p>Пропоную провести сигнальне голосування відповідно до статті 28 Регламенту Верховної Ради України. Перед початком розгляду питань порядку денного пропоную провести сигнальне голосування. Нагадую, необхідно, утримуючи сенсорну кнопку, натиснути зеленку кнопку "За" та утримувати всі дві кнопки одночасно до завершення голосування, тобто до появи результатів на табло.</p>
<p>Всі готові? Прошу взяти участь у сигнальному голосуванні.</p>
<p></p>
<p>12:11:31</p>
<p>За-265</p>
<p>5 – проти, 5 – утримались. Зелена кнопка не завжди зелена, я розумію.</p>
<p>Ще раз звертаюсь із закликом неухильно дотримуватись безпекових правил, не поширювати інформацію щодо перебігу пленарного засідання, прийнятих в парламенті рішень раніше ніж через годину після завершення нашої роботи.</p>
<p>Перелік питань порядку денного у вас є. Ми знаходимось в розгляді 10037. І вчора ми розглянули всі правки на врахування. Тепер переходимо до правок на підтвердження. Я знаю, що є кілька правок "Батьківщина", пропонувала поставити.</p>
<p>Тому я зараз, якщо готова "Батьківщина", я надаю тоді слово Юлії Володимирівни Тимошенко, 4 хвилин, як ми домовлялися. З трибуни, да? Давайте з трибуни.</p>
<p></p>
<p>12:12:27</p>
<p>ТИМОШЕНКО Ю.В.</p>
<p>Юлія Тимошенко, "Батьківщина". Шановні друзі, тут не треба розповідати про цей закон, я думаю, що це один з небагатьох законів, про який знає кожен депутат. Мова йде про те, що забирається… в цьому році планують забрати 25 мільярдів гривень з місцевих бюджетів і в наступному році 97 мільярдів гривень з місцевих бюджетів.</p>
<p>Дорогі друзі, забирають не тільки ПДФО військових, а забирають ПДФО від всіх людей, які носять погони. Такого безпрецеденту не було ніколи. Я не хочу вам нагадувати, що сьогодні бюджети громад взяли на себе все те, що не фінансує держава. Лікують поранених, допомагають біженцям, ремонтують зруйноване ворогом житло, ремонтують зруйновані ворогом дороги, тримають громаду всіма можливими силами і засобами, які тільки є. І сьогодні забрати ці гроші у місцевих громад, це означає в тому числі і військових залишити без оперативної негайної допомоги, яку місцеві громади надають як військовим частинам, так і теробороні, так і ДФТГ. Ми що не знаємо, що перші, до кого йдуть військові, щоб отримати допомогу, – це місцеві бюджети, і вони її отримують. І те, що ви зараз забираєте це в корупційний котел центральної влади, ви практично знекровлюєте життя всієї країни.</p>
<p>Виникає інше питання, що країні потрібні дрони. Очевидно, потрібні. І потрібні не зараз, через два роки війни, а з першого дня війни. Давайте подивимося на бюджет і просто подивимося, чи можемо ми десь ці гроші взяти, не чіпаючи територіальні громади. Можемо взяти. І я хочу вам зараз назвати, де ці гроші є.</p>
<p>Перше. Наступний 24-й рік іде реформа оплати труда всім бюрократам по всій вертикалі в нашій країни. 40 мільярдів гривень віддається на оплату бюрократам, тому що їм поміняли систему і форму оплати праці. Невже до кінця війни з цим не можна почекати? Це перший ресурс.</p>
<p>Другий. Подивіться, в вашому порядку денному лежить Закон про покращення енергетичної галузі. Насправді, 97 мільярдів дається можливості або списати прямих боргів по податкам для великих енергетичних корпорацій, або даються пільги податкові, які цю суму не дадуть бюджету отримати. Так ви мені скажіть, енергетичні великі корпорації потребують зараз списання податків заборгованості, а громади, які ледве виживають, у них забирають останню копійку.</p>
<p>І ще одне. Не забудьте, що йдуть великі маніпуляції з внутрішнім боргом. Тобто Національний банк робить емісію грошей і цю емісію віддає бюджету України під 20-25 відсотків річних. І в наступному році ми будемо з нашого бюджету повертати 450 мільярдів прямого внутрішнього боргу і 350 мільярдів обслуговування. У нас є здоровий глузд? Це на війну треба зараз віддати, а не стягувати в Національний банк і потім через корупцію, через комерційні банки забирати.</p>
<p>Не голосуйте за цей закон. От тисячі громад прийняли рішення рад, звернулися до вас не голосувати. Не робіть зараз злочин, є інші гроші на дрони і їх треба на дрони віддати, але громади не руйнувати. </p>
<p></p>
<p>ГОЛОВУЮЧИЙ. Дякуємо.</p>
<p>Так, далі у нас "Європейська солідарність". Петро Олексійович Порошенко, напевно, да, ми розпочнемо. 60, 140 і 282, і 282 будемо голосувати.</p>
<p>Колеги, запросіть депутатів до зали, через 3 хвилини будемо голосувати.</p>
<p>Три хвилини, Порошенко, будь ласка.</p>
<p></p>
<p>12:17:28</p>
<p>ПОРОШЕНКО П.О.</p>
<p>Дякую, шановний пане головуючий. Я хотів би почати зі слів подяки. Подяки кожному народному депутату, хто минулого разу не проголосував за цей ганебний закон. Зі слів подяки тим, хто і зараз не збирається за нього голосувати.</p>
<p>І позиція, по якій ми маємо об'єднатися, бо ми говоримо про єдність, – це інтереси Збройних Сил. Інтереси Збройних Сил – це гроші місцевого самоврядування на рахунках бригад. І якщо вони сплачують ПДФО і ці гроші напряму мінімум 20-25 відсотків повертаються на їх рахунки, це правильний підхід. Якщо ми скорочуємо бюрократію і даємо можливість одразу ж ці гроші командирам батальйонів і командирам бригад використовувати на закупівлю дронів, FPV, запасних частин, решти необхідної для бойових дій позиції, це набагато ефективніше ніж передавати на гору тим, хто прославилися яйцями по 17, зимовими куртками і десятками мільярдів дебіторської заборгованості і роздачами грошей.</p>
<p>Я хочу наголосити, ви знаєте, як цей закон називають в народі, в Одесі? Вітання Гончаренку. Називають закон про забрать. Ви знаєте, що це є похорон, похорон самоврядуванню, реформі децентралізації. І я пишаюсь тим, що для нашої команди, це світ визнав, це була найбільш успішна реформа. І от сьогодні хоча би навіть віддайте ці гроші Міноборони і залиште 30 відсотків на рахунках бригад. Ви і від цього відмовились.</p>
<p>Я окремо наголошую, давайте сьогодні ще раз не дамо пройти закону і на етапі підготовки нехай почують голос народних депутатів, які здатні захистити воїнів бригад, які здатні справедливо передати гроші військовим. Це не про бруківку, наш закон забороняє видатки на бруківку, на барабани, і на все те, що голови районних адміністрацій, які були призначені, а не обрані, дерибанять гроші, які сплачують військові. Я наголошую: гроші – бригадам, бюрократію – геть, децентралізацію – зберегти.</p>
<p>Слава Україні!</p>
<p></p>
<p>ГОЛОВУЮЧИЙ. Героям слава!</p>
<p>Так, 282 правка. Ставлю на голосування пропозицію народного депутата Порошенка підтвердити правку номер 282 авторства Підласої. Комітетом вона врахована. Ставимо на підтвердження. Прошу голосувати.</p>
<p></p>
<p>12:21:14</p>
<p>За-256</p>
<p>Рішення прийнято. Правка лишається врахованою.</p>
<p>По фракціях покажіть, будь ласка. Добре.</p>
<p>Артур Володимирович Герасимов, 729 правка. Будь ласка.</p>
<p></p>
<p>12:21:29</p>
<p>ГЕРАСИМОВ А.В.</p>
<p>Шановні народні депутати, шановні українці! Чому категорично не можна голосувати за цей законопроект?</p>
<p>Перше. Там повністю не враховані інтереси громад, які знаходяться на лінії фронту чи на прифронтових територіях, повністю. Ви забираєте в них гроші і замість того не пропонуєте реально нічого. Вони мають йти на поклон до Києва.</p>
<p>Друге. Наразі через місцеве самоврядування швидкість отримання допомоги бригадами складає дні, максимум тижні. Якщо ви проголосуєте цей закон, це будуть місяці, мінімум 5-6 місяців.</p>
<p>І третє. Сьогодні треба значну частину цих коштів спрямувати на створення фортифікаційних споруд і залишити, і зобов'язати це робити місцеву владу.</p>
<p>Тому закликаю не голосувати за цей законопроект. А правку на голосування прошу не ставити.</p>
<p>Дякую.</p>
<p></p>
<p>ГОЛОВУЮЧИЙ. Дякуємо.</p>
<p>І Олексій Олексійович Гончаренко чотири правки: 355, 730, 1394 і 1536, якщо я не помиляюсь. Гончаренку дайте.</p>
<p></p>
<p>12:22:47</p>
<p>ГОНЧАРЕНКО О.О.</p>
<p>По одній хвилині. Дякую.</p>
<p></p>
<p>ГОЛОВУЮЧИЙ. По одній хвилині.</p>
<p></p>
<p>ГОНЧАРЕНКО О.О. Да, зараз правка 355 надзвичайно важлива. Вона говорить про те, що ви хочете забрати кошти, мало того, що заднім числом, так ще й невідомо, на скільки. Тому що ця правка каже: до того року, в якому буде відмінений воєнний стан. Ну, тобто якщо, наприклад, воєнний стан буде відмінений 2 січня, то все одно цілий рік далі ця буде норма діяти? Ну тобто ви просто грабуєте і нищите місцеве самоврядування.</p>
<p>Ваша коаліція, ми її бачимо, колеги, не доєднуйтеся до коаліції: "Слуга народу", ОПЗЖ і частина "Голосу". Ну це ганебно бути в такій коаліції і разом голосувати за такий ганебний закон. Тож, друзі, будь ласка, не голосуйте зараз. Покажіть, що є хоч якийсь здоровий глузд. Ну як можна забирати до того року, коли закінчиться воєнний стан? Абсурдна правка, як і весь цей закон абсурдний. Прошу не голосувати.</p>
<p></p>
<p>ГОЛОВУЮЧИЙ. Ми ставимо її, да, Олексій Олексійович? Ставимо, окей.</p>
<p>Ставлю на голосування пропозицію народного депутата Гончаренка підтвердити правку номер 355 народного депутата Задорожного. Комітетом вона врахована. Правка на підтвердження. Прошу голосувати.</p>
<p></p>
<p>12:24:23</p>
<p>За-257</p>
<p>Рішення прийнято. Правка лишається врахованою.</p>
<p>Наступна 730-а, Олексій Олексійович.</p>
<p></p>
<p>12:24:30</p>
<p>ГОНЧАРЕНКО О.О.</p>
<p>Дякую. Ну, коаліція: "Слуга народу", ОПЗЖ, "Голос" – продовжує працювати, шкода. Ще один шанс, зараз правка, яка дозволить, щоби це було хоча б не заднім числом, не з 1 жовтня. Як можна заднім числом забрати кошти, ну як, як це можна зробити?</p>
<p>Друзі, якщо би це всі зібралися для того, щоб повернути "тридцятку", для того, щоби виплатити гроші виведеним поза штат, пораненим, та ні, це все забирається, щоби роздерибанити в Києві, бо вже не вистачає, те, що було вже роздерибанили, треба роздерибанити залишок того, що є в місцевого самоврядування. Але це особливо небезпечно про 1 жовтня, починається зима. Може, ви цього ще не знаєте: зима починається. Хто буде опалювати наші міста? Хто? Ті, хто зараз голосують за те, щоб забрати ці гроші? Хто буде нести відповідальність? Нам же кажуть: найстрашніша зима. Так що ж ви робите? Забираєте можливість в місцевого самоврядування забезпечити теплом і всім необхідним.</p>
<p></p>
<p>ГОЛОВУЮЧИЙ. Ставлю на голосування пропозицію народного депутата Гончаренка підтвердити правку номер 730. 730 – це правка народного депутата Підласої. Комітетом вона врахована. Правка на підтвердження. Прошу голосувати.</p>
<p></p>
<p>12:26:13</p>
<p>За-251</p>
<p>Рішення прийнято. Правка лишається врахованою.</p>
<p>По фракціях покажіть, будь ласка.</p>
<p>Наступна – 1394. Гончаренко.</p>
<p></p>
<p>12:26:24</p>
<p>ГОНЧАРЕНКО О.О.</p>
<p>Дякую. Ну, друзі, ну, тут я бачу, що все-таки кілька колег схаменулися. Зараз теж важлива правка, яка про напрямки, куди ці гроші витратити. Так я хочу сказати, якщо ми приймаємо цей закон, ми не даємо кошти на те, щоб будувати фортифікації – те, що сьогодні потрібно. Ну, подивіться, ми ж бачимо, що сьогодні таке фортифікації, під час цієї війни. Замість того, щоб зараз готуватися, готувати наш можливий захист на самих небезпечних напрямках, ми забираємо ці кошти. І для чого? Як сказав з трибуни Петро Порошенко, закон про забрать. Так я додам: закон про забрать та вкрасти. Забрать и украсть. Ну, вибачте, ну, так не може бути! В такий момент, такі важливі кошти!</p>
<p>І я звертаю вашу увагу, ця правка, яку зараз ми будемо розглядати, вона не включає дуже важливі напрямки, які нам потрібні: будівництво фортифікацій, підтримка поранених, виплати грошового забезпечення військовим. Будь ласка, не підтримуйте її.</p>
<p></p>
<p>ГОЛОВУЮЧИЙ. Олексій Олексійович Гончаренко пропонує підтвердити правку номер 1394 авторства Корнієнка, Горбенка, Арахамії, Фролова. Правка на підтвердження. Прошу голосувати.</p>
<p></p>
<p>12:28:01</p>
<p>За-265</p>
<p>Рішення прийнято. Правка лишається врахованою.</p>
<p>По фракціях покажіть, будь ласка.</p>
<p>І завершальна 1536. І далі ще три правки Дмитро Олександрович поставить. Чотири. Тому, колеги, не розходимося.</p>
<p>Будь ласка, Олексій Олексійович.</p>
<p></p>
<p>12:28:21</p>
<p>ГОНЧАРЕНКО О.О.</p>
<p>Друзі, це мій крайній виступ по цьому закону. Ми бачимо, що голоси є. Ми бачимо як в суботу в робочий день було 18 депутатів тут і була ганьба. Ну, нащо ходити на роботу. Ми бачимо як вчора тут було 30-40 депутатів і ганьба, а сьогодні зібралися, з'їхалися, всіх зібрали з відряджень з найважливіших і з Закарпаття, і з Мальдів – отовсюду всіх сконцентрували, бо треба ж забрати кошти. Це ж дуже важливо.</p>
<p>Друзі, я хочу вам сказати… Навіть Гунько вийшов з СІЗО, бо без його голосу… не вистачало голосу Гунька. Значить, друзі, зібрали і мертвих, і живих, і ненароджених. З СІЗО забрали, звідки могли всіх, щоб забрати кошти. Друзі, це є ганьба. Я одразу хочу сказати, що в усіх громадах будуть знати поіменний перелік, хто і як буде голосувати, щоб далі ви несли відповідальність.</p>
<p></p>
<p>ГОЛОВУЮЧИЙ. Народний депутат Гончаренко пропонує підтвердити правку номер 1536 авторства Корнієнка, Горбенка, Арахамії, Фролова. Комітетом вона врахована. Прошу голосувати.</p>
<p></p>
<p>12:29:51</p>
<p>За-255</p>
<p>Рішення прийнято. Правка лишається врахованою.</p>
<p>Дмитро Олександрович Разумков, будь ласка. 731-а, да?</p>
<p></p>
<p>12:29:57</p>
<p>РАЗУМКОВ Д.О.</p>
<p>Олександр Сергійович, я попрошу, тут чотири правки, я попрошу дати три хвилини, а потім одночасно всі поставити на голосування, якщо ви не заперечуєте.</p>
<p></p>
<p>ГОЛОВУЮЧИЙ. Дмитро Олександрович, а це відхилені правки.</p>
<p></p>
<p>РАЗУМКОВ Д.О. 731-а?</p>
<p></p>
<p>ГОЛОВУЮЧИЙ. Да, і 32-а, і 33-я, вони відхилені.</p>
<p></p>
<p>РАЗУМКОВ Д.О. А сімсот...</p>
<p></p>
<p>ГОЛОВУЮЧИЙ. Всі, всі відхилені тут.</p>
<p></p>
<p>РАЗУМКОВ Д.О. Тоді дайте мені з процедури хвилину.</p>
<p></p>
<p>ГОЛОВУЮЧИЙ. З процедури – Разумков. І підготуйтеся до голосування, зараз будемо голосувати закон.</p>
<p>Будь ласка, Разумков.</p>
<p></p>
<p>12:30:24</p>
<p>РАЗУМКОВ Д.О.</p>
<p>Дякую, Олександр Сергійович, Олена Костівна, за те, що нарешті в залі з'явилася достатня кількість народних депутатів для прийняття рішення. Бачу, що це виключно ваша спільна заслуга, хотілося б це відмітити для зали. Це правда, треба визнавати. На жаль, до цього розгляд цих правок був абсолютно неконституційний, на жаль, так само цей законопроект є неконституційним.</p>
<p>Колеги, прошу за нього не голосувати, тому що він порушує Конституцію. Ви впроваджуєте цей законопроект, який стане, можливо, законом, з 1 жовтня, тобто це закон зворотної сили. Ви заберете гроші у громад, на які вони розраховують, готуючись до опалювального сезону, готуючись до того, щоб прожити цю непросту зиму, до якої, на жаль, дуже часто центральна влада просто не була підготовлена і сьогодні не є підготовленою. Підходьте до голосування з розумом, будьте розумними, я дуже до вас звертаюсь і прошу.</p>
<p></p>
<p>ГОЛОВУЮЧИЙ. Дякуємо.</p>
<p>Колеги, переходимо до голосування за закон в цілому і в другому читанні. Ставлю на голосування пропозицію прийняти в повторному другому читанні та в цілому з необхідними техніко-юридичними поправками проект Закону за реєстраційним номером 10037 про внесення змін до розділу VI Бюджетного кодексу України щодо забезпечення підтримки обороноздатності держави та розвитку оборонно-промислового комплексу України. Прошу голосувати.</p>
<p></p>
<p>12:32:19</p>
<p>За-253</p>
<p>Рішення прийнято.</p>
<p>По фракціях покажіть, будь ласка. Закон ухвалено в цілому. Дякуємо, Юрій Михайлович Кузбит.</p>
<p>Рухаємось далі. Шановні колеги, не розходьтеся, у нас зараз будуть… у нас процедурні голосування.</p>
<p>Наступним пунктом питання порядку денного – затвердження указів Президента України "Про продовження дії воєнного стану в Україні" та "Про продовження строку проведення загальної мобілізації". На Погоджувальній раді ми домовлялися обговорити одне питання і проголосувати наступне без обговорення.</p>
<p>Тому ставлю на голосування пропозицію розглянути за скороченою процедурою законопроект за реєстраційним номером 10211 проект Закону про затвердження Указу Президента України "Про продовження строку дії воєнного стану в Україні". Прошу голосувати.</p>
<p></p>
<p>12:33:28</p>
<p>За-300</p>
<p>Рішення прийнято.</p>
<p>Запишіться, будь ласка, два – за, два – проти.</p>
<p>Швачко, "Слуга народу". Швачко.</p>
<p></p>
<p>12:34:00</p>
<p>ШВАЧКО А.О.</p>
<p>Прошу передати слово Федору Веніславському.</p>
<p></p>
<p>ГОЛОВУЮЧИЙ. Веніславський, будь ласка.</p>
<p></p>
<p>12:34:15</p>
<p>ВЕНІСЛАВСЬКИЙ Ф.В.</p>
<p>Шановні колеги, шановні головуючі, сьогодні ми з вами розглядаємо в черговий раз питання про затвердження указів Президента України про продовження правового режиму воєнного стану і про продовження загальної мобілізації. На превеликий жаль, країна-агресор Російська Федерація не полишає своїх намірів знищити українську державність, знищити український народ, знищити нашу свободу. І в нас немає іншого вибору, як давати адекватну, професійну, злагоджену відповідь для російського агресора, і такою відповіддю є наша підтримка Збройних Сил України. І сьогодні, на моє глибоке переконання, ми зробили дуже важливу річ, ми передбачили додаткові кошти на сферу безпеки і оборони. Так само важливою річчю сьогодні буде підтримка тих ініціатив Президента, які внесені у повній відповідності до його конституційних повноважень, а саме щодо продовження правового режиму воєнного стану і щодо продовження дії загальної мобілізації.</p>
<p>На відміну від країни-терориста, країни-агресора Російської Федерації ми ніколи не заперечували, що Україна перебуває в стані повномасштабної оборонної війни, вона реалізує своє право, передбачене Статутом Організації Об'єднаних Націй, на самозахист. І цей самозахист передбачає консолідацію зусиль і влади, і українського народу у відстоюванні нашої територіальної цілісності, державного суверенітету і у відновленні кордонів України відповідно до міжнародно визнаних угод, а це вся територія України, яка була в складі України станом на 91-й рік, коли Україна оголосила про свою незалежність.</p>
<p>Тому політична партія "Слуга народу" буде підтримувати цей закон. І я переконаний, що цей закон має в черговий раз об'єднати весь зал.</p>
<p>Слава Україні!</p>
<p></p>
<p>ГОЛОВУЮЧИЙ. "Голос". Шараськін, будь ласка.</p>
<p></p>
<p>12:36:34</p>
<p>ШАРАСЬКІН А.А.</p>
<p>Слава Україні!</p>
<p>Перше. На прохання своєї колеги Соломії Бобровської хочу сказати, що вдруге друга зміна командувача Сил спеціальних операцій за цей час вона особисто вважає втручанням, грубим втручанням у дії військового керівництва. Це меседж перший.</p>
<p>Меседж другий. Звісно, ми будемо підтримувати продовження воєнного стану.</p>
<p>А меседж третій особисто від мене, я наполягаю, що це моя особиста думка, про те, що нам потрібно категорично і кардинально змінювати підходи, що стосуються загальної мобілізації. Від самого початку повномасштабного вторгнення все, що було зроблено, це напівшахрайським кроком законтрактовано всіх тих, хто прийшов у територіальну оборону, відправлено на передову з місць постійної дислокації, введені були зміни і приписи. І ці люди там залишаються. І справа не в тому, що нам якось соромно перед ними чи що влада їх обманула, ні, вони готові захищати свою землю, але давайте робити це згідно закону і правильно. Ми вкотре продовжуємо термін загальної мобілізації. Натомість невирішені головні питання? хто, в які терміни, в які строки і для чого має прибути. Ми до цього часу не провели дискусію, чесну дискусію з нашими співгромадянами. Що робити волонтерам? Вони вже служать чи ще ні? Що робити тим, хто реально хоче служити, але по тим чи по іншим причинам не може…</p>
<p></p>
<p>ГОЛОВУЮЧИЙ. Олексій Олексійович, будь ласка. "Європейська солідарність", Гончаренко.</p>
<p></p>
<p>12:38:55</p>
<p>ГОНЧАРЕНКО О.О.</p>
<p>Олексій Гончаренко, "Європейська солідарність". Звичайно, ми зараз будемо голосувати за продовження воєнного стану, за продовження загальної мобілізації, тому що, на жаль, війна триває. Але я хочу звернутися до нашої зали, до Президента, до Ради національної безпеки і оборони. Я не бачу тут Секретаря РНБО. Ну, раніше він хоча б приходив до нас, коли ми це питання розглядали. Ну, тепер до нас не ходе ні Шмигаль, не приходить тепер Секретар РНБО. Скоро до нас ніхто не буде приходити. Скоро тут вбиральниці у Верховній Раді скажуть, ми теж до вас приходити не будемо, сенсу немає, що ви тут робите.</p>
<p>Так-от я хочу сказати пану Данілову, який вчора там виступив, що в перемогу треба вірити. Так, в перемогу треба вірити, і ми віримо в перемогу. Але на перемогу треба ще працювати! Працювати кожен день! Ні серіали, ні барабани – працювати на перемогу. Зброя, армія, ще раз, зброя, армія, фортифікації – це називається працювати на перемогу.</p>
<p>Ми зараз продовжимо період загальної мобілізації. А де чесна відповідь тим, хто вже 20 місяців мобілізований? Скільки вони будуть служити? Як так може бути, що вхід є, а виходу немає? Чому немає ніякого терміну, скільки вони відслужили і зможуть після того, щоб їх замінили інші? Не можна витягти війну на плечах одних тих самих людей! Неможливо! Так, наші герої сталеві, але навіть метал втомлюється.</p>
<p>Дайте можливість людям… Є у Верховній Раді мій законопроект про демобілізацію після 18 місяців служби, може, треба більше, давайте дискутувати. Але давайте дамо людям цей шанс і чесно скажемо, хто віддав свій борг Батьківщині, того замінять, і ця людина зможе відпочити. Ми віримо в перемогу, але в неї треба не тільки вірити, а і працювати на неї щоденно.</p>
<p></p>
<p>ГОЛОВУЮЧИЙ. "Батьківщина". Будь ласка, Сергій Владиславович Соболєв.</p>
<p></p>
<p>12:41:15</p>
<p>СОБОЛЄВ С.В.</p>
<p>Шановна президія, шановні колеги, я думаю, іде дуже відверта розмова, і якщо ми її не проведемо зараз, нам далі буде все важче і важче. Без сумніву, фракція "Батьківщина" підтримає ці найважливіші два питання. Але, без сумніву, фракція "Батьківщина" розділяє ті тривоги, які відбуваються із загальною мобілізацією. І це не питання, що нам треба ненавчену молодь кидати на фронт, це не питання, що нам треба студентів кидати на фронт. Питання абсолютно в іншому. Якщо це загальна мобілізація, то у нас і було, і є достатньо часу, щоб готувати боєздатних людей, які можуть виконувати ці завдання. Якщо ми зараз почнемо ділити націю на тих, хто може і не хоче, то це буде найстрашніше.</p>
<p>Друге найважливіше питання. Хто у нас отримує бронь? Чи адміністративна посада достатньо для того, щоб людина мала можливість не йти захищати Батьківщину?</p>
<p>Третє і найважливіше питання. Яким чином далі буде виконуватись ключове і найважливіша річ? Ті люди, які мають найкращу підготовку, які в 47, 48, 49, 50 років пішли на пенсію, але чомусь їх не мобілізовують, а мобілізовують тих, хто не має підготовки. Це найключовіша відповідь, які повинні знайти Президент, уряд і ми з вами. Без цього далі буде все важче і важче.</p>
<p>Тому ми підтримуємо це рішення, але застерігаємо ті рішення, які треба прийняти. Дякую.</p>
<p></p>
<p>ГОЛОВУЮЧИЙ. Бакунець, "Довіра". Будь ласка, Павло Андрійович.</p>
<p></p>
<p>12:43:21</p>
<p>БАКУНЕЦЬ П.А.</p>
<p>Шановний пане головуючий, шановні колеги! Павло Бакунець. Депутатська група "Довіра" однозначно підтримує, продовжуємо воєнний стан в нашій країні знову на три місяці. Звичайно, що це означає, що кожному потрібно знову набрати великий внутрішній стан, енергію для того, аби далі працювати.</p>
<p>В цей час дякуємо тим, хто ризикує найбільше - нашим Збройним Силам України, за те, що захищаєте. Дякуємо цьому бізнесу, який залишився, не покинув країну, який офіційно зареєстрований і працює, сплачує податки для того, аби мали зарплату наші відважні військовослужбовці. Дякуємо міжнародним партнерам, які допомагаєте для того, аби ми утримували соціальну сферу. Віримо, що з божою допомогою, з відважністю українського воїна здобудемо перемогу в цьому часі.</p>
<p>Дякую.</p>
<p></p>
<p>ГОЛОВУЮЧИЙ. Дякуємо.</p>
<p>Є ще бажаючі від інших фракцій і груп? Ні, тоді переходимо до голосування.</p>
<p>Шановні колеги, ставлю на голосування пропозицію прийняти в цілому з необхідними техніко-юридичними поправками проект Закону за реєстраційним номером 10211 про затвердження Указу Президента України "Про продовження строку дії воєнного стану в Україні".</p>
<p>Готові голосувати? Прошу голосувати.</p>
<p></p>
<p>12:45:17</p>
<p>За-329</p>
<p>Рішення прийнято. Закон ухвалено в цілому.</p>
<p>По фракціях покажіть, будь ласка.</p>
<p>Ставлю на голосування пропозицію прийняти в цілому з необхідними техніко-юридичними поправками проект Закону за реєстраційним номером 10212 про затвердження Указу Президента України "Про продовження строку проведення загальної мобілізації". Прошу голосувати.</p>
<p></p>
<p>12:45:58</p>
<p>За-322</p>
<p>Рішення прийнято. Закон ухвалено в цілому.</p>
<p>По фракціях покажіть, будь ласка.</p>
<p>Шановні колеги, наступне питання у нас ратифікації, одна буде з обговоренням і далі кілька без обговорення. Тому зараз ставлю на голосування...</p>
<p>Переходимо до розгляду питання 0217. Проект Закону про ратифікацію Угоди між Кабінетом Міністрів України та Урядом Республіки Молдова про будівництво автодорожнього прикордонного мостового переходу через річку Дністер на українсько-молдовському державному кордоні в районі населених пунктів Ямпіль — Косеуць.</p>
<p>Ставлю на голосування пропозицію розглянути це питання за скороченою процедурою.</p>
<p></p>
<p>12:46:50</p>
<p>За-269</p>
<p>Рішення прийнято.</p>
<p>Для доповіді запрошується заступник міністра розвитку громад, територій та інфраструктури України Олександр Олександрович Бутенко, будь ласка.</p>
<p>Важливе питання, треба заслухати доповідачів.</p>
<p></p>
<p>12:48:49</p>
<p>БУТЕНКО О.О.</p>
<p>Шановні народні депутати, шановний пане головуючий! На ваш розгляд вноситься проект Закону України про ратифікацію Угоди між Кабінетом Міністрів України та Урядом Республіки Молдова про будівництво автодорожнього прикордонного мостового переходу через річку Дністер на українсько-молдавському державному кордоні в районі населених пунктів Ямпіль-Косеуць (реєстраційний номер 0217 від 9 серпня 23-го року), внесений Кабінетом Міністрів України.</p>
<p>Хочу нагадати, що 12 червня було підписано в місті Києві Угоду між Кабінетом Міністрів та Урядом Республіки Молдова про будівництво автодорожнього прикордонного мостового переходу. Предметом регулювання угоди є будівництво автодорожнього мостового переходу на українсько-молдавському кордоні, який стане власністю України. Загальна довжина переходу становить 1 тисяча 400 метрів, штучна споруда матиме дві смуги руху з тротуарами з обох сторін. Під'їзд на територію України – 890 метрів, категорія проектованої дороги – друга категорія, ширина частини – 7 метрів 50 сантиметрів. Проект переходу враховує стандарти безбар'єрності, зокрема, передбачено облаштування тротуарів з пониженням рівня бортового каменю в межах пішохідних переходів. Орієнтовний строк реалізації будівництва – 2025 рік.</p>
<p>Які переваги від цієї угоди? Посилення транзитного потенціалу, розвантаження прикордонного сполучення і стимулювання перетину українських вантажів, українські експортери отримують новий шлях із центру України до Центральної і Південно-Східної Європи. Фінансування цієї угоди передбачено протягом трьох років, загальна сума запроектована 5 мільярдів 43 мільйони 863 тисячі гривень. Розділена на три роки. Видатки будуть здійснюватися за напрямком використання коштів у будівництво, передбачене в паспорті вищезазначеної бюджетної програми.</p>
<p>Прошу підтримати і дякую за увагу.</p>
<p></p>
<p>ГОЛОВУЮЧИЙ. Дякуємо.</p>
<p>Від комітету заступник голови Комітету з питань зовнішньої політики та міжпарламентського співробітництва Пушкаренко, будь ласка.</p>
<p></p>
<p>12:49:35</p>
<p>ПУШКАРЕНКО А.М.</p>
<p>Шановні колеги, дорогі українці! Так, дійсно, внесений проект Закону 0217 про ратифікацію Угоди між Кабінетом Міністрів та Урядом Республіки Молдова про будівництво автодорожнього прикордонного мостового переходу через річку Дністер на українсько-молдавському державному кордоні і в районі населених пунктів Ямпіль – Косеуць.</p>
<p>Шановні колеги, наш Комітет зовнішньої політики, міжпарламентського співробітництва розглянув цю угоду і рекомендує вам проголосувати й підтримати, так само, як і наші колеги з Комітету інфраструктури і Комітету європейської інтеграції.</p>
<p>Суть дуже проста. В 2021 році наші президенти домовились про реалізацію цього проекту, але у зв'язку із війною він відтермінувався, і в червні цього року наші міністри інфраструктур України та Молдови підписали відповідний документ.</p>
<p>Що варто зазначити? Що, по-перше, це буде найкоротший шлях, це будівництво між Києвом та Кишиневом. Проект буде реалізовуватися за кошти українського та молдавського урядів. Варто зазначити, що наші експортери отримають найкоротший шлях з центру України до країн Центральної та Південно-Східної Європи в обхід окупованого Придністров'я. І, звичайно, що сьогодні це буде великою альтернативою поромній переправі, яка сьогодні існує біля цього переходу Ямпіль – Косеуць, і вона відповідно не справляється. Це буде абсолютно новий сучасний мостовий перехід 1 тисяча 400 метрів, з урахуванням безбар'єрності і всього того, що сьогодні необхідно згідно нових держаних будівельних норм, шановні колеги, які ми з вами, власне, і проголосували.</p>
<p>Тому я закликає вас, шановні колеги, щоби ми підтримали ратифікацію і в нас з'явилося нове сучасне сполучення, яке буде розвивати економіку, наші міждержавні стосунки між Україною і Молдовою.</p>
<p>Дякую. Слава Україні!</p>
<p></p>
<p>ГОЛОВУЮЧИЙ. Героям слава!</p>
<p>Запишіться, будь ласка, два – за, два – проти.</p>
<p>Будь ласка, Никорак, "Європейська солідарність".</p>
<p>Ірина Володимирівна Геращенко, будь ласка.</p>
<p></p>
<p>12:52:11</p>
<p>ГЕРАЩЕНКО І.В.</p>
<p>Шановні колеги, сьогодні ми дискутуємо дуже вадливе питання. На жаль, українські виборці знову не мають можливості знати, чим живе парламент, за що голосує парламент, яка позиція в парламенту. Тому що 200 мільйонів гривень ви виділяєте на канал "Рада", але він показує Офіс Президента, його радників, порадників, тільки не головний законодавчий орган – парламент.</p>
<p>І я хочу подякувати колегам: і Олексію Гончаренку, і іншим, - які зараз виконують роботу, по суті, каналу "Рада", і офісу тут, прес-служби парламенту, заощаджуючи 200 мільйонів гривень, які мають в принципі йти на дрони, на що завгодно, тільки не на таке марнотратство.</p>
<p>Ми обговорюємо дуже важливі ратифікації. І сьогодні, в історичний день, коли Європейська комісія оприлюднить звіт щодо виконання Україною своїх зобов'язань щодо семи пунктів для початку переговорів офіційних щодо вступу до ЄС.</p>
<p>І Європейський Союз – це спільні правила і норми. І якщо ми говоримо про інтеграцію до Європейського Союзу, то вже зараз потрібно шукати і економічну інтеграцію. Якщо ми говоримо про те, що українська економіка сьогодні є настільки залежною від підтримки наших партнерів, то, звичайно, правильно будувати нові мости. Але якщо мова йде про ці прикордонні мости, чому наш уряд, якого тут зараз немає, нікого від уряду - ну, є представництво Міністерства закордонних справ, - не шукають кошти в Європейській комісії, в Європейському Союзі на фінансування цих прикордонних пунктів, на фінансування цих прикордонних мостів? Ми переконані, що професійна розмова з Європейською комісією допомогла би знайти тут нам зовнішнє фінансування, а ці мільярди гривень, які ви зараз направляєте з українського бюджету на ці потреби, ми могли би перенаправити на Збройні Сили України, де дійсно не вистачає дронів, де дійсно…</p>
<p></p>
<p>ГОЛОВУЮЧИЙ. Наливайченко, будь ласка, "Батьківщина". Будь ласка.</p>
<p></p>
<p>12:54:32</p>
<p>НАЛИВАЙЧЕНКО В.О.</p>
<p>Шановні пані та панове, дорогі наші захисники! Сьогодні, ратифікуючи декілька важливих міжнародних угод, ми як фракція "Батьківщина" і весь парламент України закликаємо, щоб до реєстру збитків, завданих російською агресією проти України, були справді залучені найкращі фахівці Міністерства закордонних справ.</p>
<p>Друге. Ми пропонуємо, щоб в кожному посольстві, генеральному консульстві запрацювали правові радники, які б захищали наші інтереси у питаннях закордонної власності, у питаннях збитків, завданих громадянам України, насамперед переселенцям, у питаннях захисту збитків нашим українським виробникам і компаніям.</p>
<p>Ми напряму сьогодні звертаємося до Міністерства юстиції України, час вам діяти і відстоювати в міжнародних судах інтереси України, і підтримувати українських виробників, які в міжнародних судах захищають українську власність, а найголовніше – мати єдиний план, єдину дію і головне – результати, щоб такий захист інтересів України був: а) ефективним, б) результативним.</p>
<p>Ще одне. В міжнародних зусиллях України зараз без перебільшення найголовніше – це початок переговорів про членство в Європейському Союзі. Фракція "Батьківщина" підтримує якомога скоріше, ще в цьому році, вийти на такі переговори, виконати до кінця, наприклад і насамперед, рекомендацію по боротьбі з корупцією: тут, в цій залі, тут, в нашій країні і таким чином ставати повноправним членом Європейського Союзу.</p>
<p>Слава Україні!</p>
<p></p>
<p>ГОЛОВУЮЧИЙ. "Голос", будь ласка. Клименко? Юлія Клименко, будь ласка. І потім Пушкаренко від "Слуги" і все, да? І будемо голосувати.</p>
<p></p>
<p>12:56:45</p>
<p>КЛИМЕНКО Ю.Л.</p>
<p>Клименко, фракція "Голос". Шановні колеги, ідея, безумовно, і ми ратифікуємо угоду, яка вже підписана нашим урядом, ідея, безумовно, гарна. Думаю, що він буде коштувати, цей міст, навряд чи буде коштувати 5 мільярдів, він буде коштувати набагато більше, бо цей міст майже півтора кілометра. Але давайте скажемо прямо, нам цей міст на даний момент не допоможе, тому що будівництво цього моста передбачено, і закінчення, на 25-й рік в кращому випадку, а в гіршому він буде десь в 26-27-му році.</p>
<p>Тому давайте не будемо брехати самі собі, цей міст ніяким чином не змінить наші експортно-імпортні потужності. Тому треба думати, як ми будемо розв'язувати проблему з польськими вантажоперевізниками, блокуванням пропуску, пунктів пропуску, не сидіти і не засовувати голову в пісок, як це робить зараз уряд, а також всі чиновники, а їхати і розв'язувати цю задачу, тому що надіятися на міст в Молдову, який буде через п'ять років, як мінімум наївно. Крім того, цей міст буде збудований виключно за українські гроші, тому це теж треба врахувати в тому, як ми рахуємо економіку цього моста в подальшому. Але, будь ласка, я хочу звернути увагу колег про те, що якщо уряд не візьметься за голову і не почне вирішувати питання розблокування пунктів пропуску, то ми будемо вимушені створювати якусь групу в парламенті і на своєму рівні почати це вирішувати.</p>
<p>Дякую за увагу.</p>
<p></p>
<p>ГОЛОВУЮЧИЙ. Дякуємо.</p>
<p>Пушкаренко – 1 хвилина і будемо голосувати.</p>
<p></p>
<p>12:58:30</p>
<p>ПУШКАРЕНКО А.М.</p>
<p>Шановні колеги, дорогі українці, ми зараз з вами розглядаємо питання про ратифікацію між нашою державою та іншою державою – Молдови про будівництво інфраструктурного об'єкта. Це наші міждержавні зобов'язання. Так, широкомасштабне вторгнення нам завадило розпочати це в 22-му році. Але сьогодні, коли ми говоримо і очікуємо безпосередньо сьогодні рішення Єврокомісії про виконання нами рекомендацій і подальших перемовин про вступ, важливо розбудовувати. І ці півтора року війни широкомасштабної показали: прикордонну інфраструктуру наші експортери очікують. Ми ідемо з Молдовою в тандемі до членства в ЄС.</p>
<p>Тому я вас дуже прошу підтримати сьогодні це рішення, тому що насправді у нас прикордонна інфраструктура з Молодою дуже страждає. Наші експортери, наша економіка очікують цього об'єкта. Тому прошу вас, шановні колеги, підтримати, це в тому числі наш шлях до ЄС.</p>
<p>Дякую. Слава Україні!</p>
<p></p>
<p>ГОЛОВУЮЧИЙ. Героям слава!</p>
<p>Шановні колеги, переходимо до голосування, прохання зайняти місця. Ставлю на голосування пропозицію прийняти за основу та в цілому з необхідними техніко-юридичними поправками проект Закону за реєстраційним номером 0217 про ратифікацію Угоди між Кабінетом Міністрів України та Урядом Республіки Молдова про будівництво автодорожнього прикордонного мостового переходу через річку Дністер на українсько-молдовському державному кордоні в районі населених пунктів Ямпіль-Косеуць. Прошу голосувати.</p>
<p></p>
<p>13:00:24</p>
<p>За-286</p>
<p>Рішення прийнято. Закон ухвалено в цілому.</p>
<p>Покажіть по фракціях, будь ласка.</p>
<p>І відразу без обговорення голосуємо ще три ратифікації, тому не розходьтеся.</p>
<p>Ставлю на голосування пропозицію прийняти за основу і в цілому з необхідними техніко-юридичними поправками законопроект за реєстраційним номером 0225 проект Закону про приєднання України до Розширеної часткової угоди про Реєстр збитків, завданих агресією Російської Федерації проти України. Прошу голосувати.</p>
<p></p>
<p>13:01:12</p>
<p>За-295</p>
<p>Рішення прийнято. Закон ухвалено в цілому.</p>
<p>Переходимо до розгляду наступного питання. Законопроект за реєстраційним номером 0229, проект Закону про ратифікацію Угоди між Кабінетом Міністрів України та Урядом Королівства Швеція щодо обміну та взаємної охорони інформації з обмеженим доступом.</p>
<p>Ставлю на голосування пропозицію прийняти за основу і в цілому з необхідними техніко-юридичними поправками проект Закону про ратифікацію Угоди між Кабінетом Міністрів України та Урядом Королівства Швеція щодо обміну та взаємної охорони інформації з обмеженим доступом (реєстраційний номер 0229). Прошу голосувати.</p>
<p></p>
<p>13:02:03</p>
<p>За-295</p>
<p>Рішення прийнято. Закон ухвалено в цілому.</p>
<p>І переходимо до розгляду питання реєстраційний номер 0226: проект Закону про ратифікацію Угоди між Україною, з однієї сторони, та Європейським Союзом, з іншої сторони, щодо участі України в Механізмі цивільного захисту Союзу.</p>
<p>Ставлю на голосування пропозицію прийняти за основу і в цілому з необхідними техніко-юридичними поправками проект Закону з реєстраційним номером 0226, про ратифікацію Угоди між Україною, з однієї сторони, та Європейським Союзом, з іншої сторони, щодо участі України в Механізмі цивільного захисту Союзу. Прошу голосувати.</p>
<p></p>
<p>13:02:52</p>
<p>За-302</p>
<p>Рішення прийнято. Закон ухвалено в цілому.</p>
<p>Наступне питання порядку денного Постанова з реєстраційним номером 9605...</p>
<p>З процедури? Геращенко з процедури.</p>
<p></p>
<p>13:03:07</p>
<p>ГЕРАЩЕНКО І.В.</p>
<p>Дякую. Шановні колеги, ми от тільки повернулися з лінії фронту. І військові, і цивільне населення хочуть знати, чим живе парламент. І коли вони чують інформацію, що 200 мільйонів гривень виділяється Верховною Радою України на канал "Рада", у них одне запитання: так а де цей телеканал "Рада"?</p>
<p>Ми бачимо, що в телеграм-каналах, на інших носіях уже є вся інформація про сьогоднішнє голосування. І не можна тільки зрозуміти, чому ті носії, ті... парламентський бюлетень офіційний, яким є канал "Рада", він не інформує про діяльність усіх парламентських фракцій. На опозицію там повна політична цензура і блок. Але він і про засідання в цілому не розповідає.</p>
<p>Ми хочемо звернутися до головуючого на сьогоднішньому засіданні і закликати колег, щоб ви проголосували за те, щоб канал "Рада" почав нормально працювати як парламентський бюлетень, інформуючи і розповідаючи пропозиції всіх фракцій і парламенту в цілому, за що ми голосуємо...</p>
<p></p>
<p>ГОЛОВУЮЧИЙ. Дякую.</p>
<p>Закликаю канал "Рада" працювати як парламентський бюлетень. <i> </i></p>
<p>Переходимо до розгляду наступного питання по пунктам порядку денного. Постанова з реєстраційним номером 9605 про внесення змін до Постанови Верховної Ради України "Про забезпечення належним медичним обслуговуванням військовослужбовців та осіб рядового і начальницького складу, які зазнали поранення, контузії чи іншого ушкодження здоров’я під час подій на сході України".</p>
<p>Пропоную включити це питання до порядку денного сесії. Прошу голосувати.</p>
<p></p>
<p>13:05:05</p>
<p>За-287</p>
<p>Рішення прийнято.</p>
<p>Пропоную розглянути це питання за скороченою процедурою.</p>
<p></p>
<p>13:05:25</p>
<p>За-246</p>
<p>Без обговорення? Тоді переходимо до голосування, колеги. Важлива постанова, ми довго не можемо її прийняти.</p>
<p>Ставлю на голосування проект Постанови за реєстраційним номером 9605 про внесення змін до Постанови Верховної Ради України "Про забезпечення належним медичним обслуговуванням військовослужбовців та осіб рядового і начальницького складу, які зазнали поранення, контузії чи іншого ушкодження здоров’я під час подій на сході України". Прошу голосувати. Пропозиція прийняти в цілому з урахуванням пропозицій комітету та з необхідними техніко-юридичними поправками.</p>
<p>Прошу голосувати.</p>
<p></p>
<p>13:06:14</p>
<p>За-294</p>
<p>Рішення прийнято. Постанова ухвалена в цілому.</p>
<p>По фракціях покажіть, будь ласка.</p>
<p>Наступне питання порядку денного, теж треба включити до порядку денного сесії, тому прохання не розходитись.</p>
<p>З процедури – Геращенко.</p>
<p></p>
<p>13:06:36</p>
<p>ГЕРАЩЕНКО І.В.</p>
<p>Шановні колеги, мова йде про Національне військове кладовище. Я хочу сказати, що керівництво Верховної Ради і керівництво фракції "Слуга народу" обіцяли зустрітися з родинами загиблих для того, щоб проговорити з ними це чутливе питання, адже Верховна Рада ще в квітні проголосувала законопроект авторства "слуг народу" за створення Національного кладовища в Биківні. На це було виділені кошти. Цей законопроект досі не підписано. І ми сьогодні на Погоджувальній раді обговорювали наступне. Що має влада все-таки зустрічатися з родинами загиблих. Це важливо, це не простий діалог, але це дуже чутливе питання.</p>
<p>Ми пропонуємо все-таки аби керівництво парламенту і фракція "Слуга народу" зустрілися з родинами загиблих і після цього законопроект було винесено на порядок денний. Ми просимо перенести його з сьогоднішнього засідання пленарного, тому що це питання чутливе і родини загиблих сприймають з образою таке от голосування парламенту, коли немає з ними…</p>
<p></p>
<p>ГОЛОВУЮЧИЙ. Дякую.</p>
<p><i>(Шум у залі)</i> Ви хочете поставити цю пропозицію на голосування?</p>
<p>Переходимо до розгляду питання 9676: проект Закону про внесення змін до деяких законодавчих актів України щодо розміщення Національного військового меморіального кладовища.</p>
<p>Звичайно, ми починаємо із включення в порядок денний сесії. Це ж теж розгляд питання, правда, да? Окей. Чи ми лінгвістичні батли будемо влаштовувати? Думаю, це більше до інших колег, які не в парламенті.</p>
<p>Пропоную включити це питання до порядку денного сесії. Прошу голосувати. 9676.</p>
<p></p>
<p>13:08:44</p>
<p>За-231</p>
<p>Питання включено до порядку денного сесії. По фракціях покажіть, будь ласка.</p>
<p>Пропоную розглянути це питання за скороченою процедурою. Прошу голосувати.</p>
<p></p>
<p>13:09:08</p>
<p>За-222</p>
<p>Рішення прийнято.</p>
<p>Переходимо до розгляду питання. Два – за, два – проти, будь ласка, запишіться. Два – за, два – проти.</p>
<p>Будь ласка, Задорожній Микола Миколайович. Дубнов, я так розумію, да? Дубнов, "Слуга народу".</p>
<p></p>
<p>13:09:55</p>
<p>ДУБНОВ А.В.</p>
<p>З місця увімкніть. Доброго дня, шановні колеги! Вашій увазі пропонується законопроект (реєстраційний номер 9676) про внесення змін до деяких законодавчих актів України щодо розміщення Національного військового меморіального кладовища.</p>
<p>Війна в Україні почалася не 24 лютого 2022 року, вона почалася 2014 року, понад дев'ять років тому. За цей час сотні тисяч українців і українок стали на захист нашої держави, на захист державного суверенітету та територіальної цілісності України, на захист наших європейських прав і свобод і на захист мирного та щасливого неба для наших дітей. За цей час десятки тисяч наших захисників та захисниць удостоєні державними нагородами, а сотні найвищою державною нагородою – званням Героя України. На жаль, багато з них посмертно.</p>
<p>Ми маємо гідно вшанувати пам'ять українських героїв, які віддали найдорожче – своє життя та здоров'я за незалежність України. Військовослужбовців, захисників та захисниць, які, проявляючи особисту мужність і героїзм під час захисту державного суверенітету, залишаючись вірними військовій присязі, загинули внаслідок зіткнення з російським загарбником. Ми назавжди перед ними в боргу.</p>
<p>Було проведено, колеги, було проведено багато публічних дискусій на площадці Міністерства ветеранів, суспільство, в тому числі багато родин загиблих героїв, багато громадських організацій, які об'єднують сім'ї героїв, були почуті, і наразі Національне військове меморіальне кладовище пропонується створити таким, яким його очікують. Крім цього, була проведена велика законодавча робота групою народних депутатів, за що я їм дуже дякую.</p>
<p>Проект закону забирає всі бюрократичні перепони і дає змогу почати будівництво Національного кладовища вже цього року, а також почати захоронення вже в найближчий час. Я дуже прошу колег підтримати.</p>
<p></p>
<p>ГОЛОВУЮЧИЙ. Будь ласка, В'ятрович. Володимир Михайлович, будь ласка, "Європейська солідарність".</p>
<p></p>
<p>13:12:04</p>
<p>В’ЯТРОВИЧ В.М.</p>
<p>Шановні колеги, поясніть, будь ласка, а що ми розглядаємо, як парламент дійшов до такого самоприниження? Нагадую, у травні ми ухвалили Закон про військове меморіальне кладовище, 322 голоси, всі фракції, всі міністерства, всі підтримали.</p>
<p>Майже той самий тест, який ми розглядаємо сьогодні, окрім місця розташування, ми проголосували конкретно за Биківню, зараз Київрада виділила ділянку під це. Президент впродовж 15 днів не скористався правом вето і не повернув цього закону. Тому він, цитую, стаття 94 Конституції, вважається схваленим Президентом України і має бути підписаний та офіційно оприлюднений.</p>
<p>Що має робити парламент, який справді є суб'єктний? Закликати главу держави дотримуватися Конституції. Натомість ми з вами живемо в якійсь антиутопії. На Банковій не захотіли кладовище у Києві, їм захотілося Фастівський район. Давайте забудемо, що ви взагалі ухвалювали цей закон. Почуйте обурених родичів загиблих героїв, які вже скликали пресконференцію, які ініціювали петицію до Президента з вимогою підписати Закон про кладовище.</p>
<p>Колеги, парламент не має права бути ширмою для цієї сваволі. Закон ухвалений, ми маємо вже зробити все, щоб герої поховані були і отримали своє Національне військове кладовище. Досить знущатися над родинами загиблих.</p>
<p>Слава Україні!</p>
<p></p>
<p>ГОЛОВУЮЧИЙ. Героям слава!</p>
<p>"За майбутнє", Скороход Анна, будь ласка.</p>
<p></p>
<p>13:13:55</p>
<p>СКОРОХОД А.К.</p>
<p>Шановні колеги, ми щоразу хвилиною мовчання згадуємо про наших загиблих захисників. Так-от, якщо ви їх дійсно поважаєте, якщо ви їм вдячні за те, що вони поклали своє життя за те, щоб ми жили далі, щоб вся Україна жила далі, цей закон голосувати не можна. Тому що родини загиблих неодноразово наполягали на тому, щоб не переносили меморіальне кладовище з Биківні. Це зручне місцерозташування, до якого родини зможуть приїжджати, до якого наші діти, майбутні покоління зможуть приїжджати. А виносити його кудись, чорт знає куди, на Одеську трасу – це неповага до наших загиблих, це неповага до сімей наших загиблих, які втратили своїх рідних і близьких за незалежність України.</p>
<p>Шановні колеги, я розумію, що це ласий шматок, це ласий шматок під забудови, під бізнеси і так далі, але ми маємо мати честь. Верховна Рада має мати честь. Ми не можемо принижувати пам'ять про наших загиблих воїнів і голосувати цей закон.</p>
<p>Колеги, я закликаю підтримати родини загиблих, підтримати весь "Азов", підтримати інші бригади, які не можуть поховати своїх бійців через те, що ми досі "возимося" з меморіальним кладовищем. Не голосуйте цей закон, збережіть честь Верховної Ради.</p>
<p></p>
<p>ГОЛОВУЮЧИЙ. Так, "Голос", Бобровська Соломія, будь ласка. Соломія Анатолівна, будь ласка.</p>
<p>Буде хтось з інших фракцій і груп ще? Павло Андрійович? Соболєв? Окей.</p>
<p></p>
<p>13:15:41</p>
<p>БОБРОВСЬКА С.А.</p>
<p>Шановні колеги, ви знаєте, я розумію, що це дуже вузький момент і це нішева тематика, з якою стикається лише, мабуть, частина з вас. Бо щоб стикалися всі з вас, треба мати в собі якусь сміливість дивитися періодично хлопцям в очі і їхнім родинам в очі за умови втрати цих близьких людей.</p>
<p>Так-от коли ви пів року тому, частина з вас, займалися проханням до батьків почекати і поховати своїх хлопців, дівчат на Бикивні, зробити там цвинтар меморіальний з усіма нашими героями України, перепохованнями і так далі, коли цей весь довгий процес пройшов і було погодження, всі із цим змирилися, і ми проголосували справді кількість 322 особи за цей законопроект. І тут раптом без пояснень, чотири місяці опісля, виходить нова історія, виходять нові депутати, які реєструють, і починається конфлікт.</p>
<p>Ви або не маєте поваги до всіх цих сімей, які втрачають, плачуть, страждають, або не включаєте свою голову і просто мозок. Подивіться, будь ласка, ще раз текст, це не про створення нового іншого цвинтаря, це про перенесення, його категорично не можна голосувати. Якщо вам нормально спати з урною або жити в домі, де є урна людини, яка для тебе дорога, тому що її не ховають і чекають поховання там, де це було погоджено, ну, то, знаєте, в мене більше просто до вас немає інших слів. Мені не те що видається, прохання величезне: не голосувати за цей законопроект, це неповага до всіх сімей героїв України, які мають бути поховані на одному великому українському меморіальному цвинтарі. А не торгувати землею там, де комусь вигідно.</p>
<p>Дякую.</p>
<p></p>
<p>ГОЛОВУЮЧИЙ. Соболєв Сергій Владиславович, будь ласка, "Батьківщина". І будемо переходити до голосування. Прохання запросити депутатів в зал.</p>
<p></p>
<p>13:17:42</p>
<p>СОБОЛЄВ С.В.</p>
<p>Шановні колеги, фракція "Батьківщина" принципово голосувала за включення цього питання в порядок денний, щоб ми зараз побачили урядовців, які повинні вийти сюди і пояснити, навіщо вони вимагають їм право встановлювати, де буде перебувати накінець-то після стільки часу Національне меморіальне кладовище. Де уряд, скажіть, будь ласка?</p>
<p>Ми теж зустрічалися із сім'ями загиблих, і їх питання в одному: скільки ми можемо чекати цієї ситуації. Тому пропозиція нашої фракції наступна. Ми вважаємо, що треба негайно створити робочу групу за участю уряду, сімей загиблих і визначити це питання, коли парламент саме буде визначати, а не так, як це записано в законі: передати це право уряду. Це болюче, делікатне питання, і не треба ховати голову в пісок.</p>
<p></p>
<p>ГОЛОВУЮЧИЙ. Переходимо до голосування. Запросіть депутатів до залу. Займіть свої місця, будь ласка.</p>
<p>Ставлю на голосування пропозицію прийняти за основу проект Закону за реєстраційним номером 9676: про внесення змін до деяких законодавчих актів України щодо розміщення Національного військового меморіального кладовища. Прошу голосувати.</p>
<p></p>
<p>13:19:27</p>
<p>За-194</p>
<p><a name=Temp></a>Рішення не прийнято.</p>
<p>Зараз, хвилинку. Да, зараз будемо. У нас тут багато варіантів, що далі робити.</p>
<p>Ставлю на голосування пропозицію направити до головного комітету для підготовки на повторне перше читання. Прошу голосувати. Реєстраційний номер 9676: про внесення змін до деяких законодавчих актів України щодо розміщення Національного військового меморіального кладовища. Повторне перше читання. Прошу голосувати.</p>
<p></p>
<p>13:20:26</p>
<p>За-217</p>
<p>Рішення не прийнято.</p>
<p>Повернути суб'єкту права законодавчої ініціативи на доопрацювання. Реєстраційний номер 9676. Ставлю на голосування пропозицію. Прошу голосувати.</p>
<p></p>
<p>13:20:53</p>
<p>За-232</p>
<p>Рішення прийнято. Законопроект повернено суб'єкту законодавчої ініціативи на доопрацювання.</p>
<p>Наступні питання пункту порядку денного без обговорення, тому не розходимося, будемо достатньо багато голосувати без обговорення.</p>
<p>Наступне питання порядку денного реєстраційний номер 9600: проект Закону про внесення змін до деяких законів України щодо підтримки наукової роботи в закладах вищої освіти. Пропонується включити це питання до порядку денного сесії.</p>
<p></p>
<p>13:21:42</p>
<p>За-266</p>
<p>Рішення прийнято. Питання включено до порядку денного сесії.</p>
<p>Пропоную прийняти за основу законопроект за реєстраційним номером 9600, проект Закону про внесення змін до деяких законів України щодо підтримки наукової роботи в закладах вищої освіти.</p>
<p>Прошу голосувати.</p>
<p></p>
<p>13:22:13</p>
<p>За-269</p>
<p>Рішення прийнято. Законопроект прийнятий за основу.</p>
<p>Наступний законопроект за реєстраційним номером 10092, проект Закону про внесення змін до деяких законів України щодо державної підсумкової атестації та вступної кампанії 2024 року. Пропоную включити це питання до порядку денного сесії. 10092.</p>
<p></p>
<p>13:22:47</p>
<p>За-281</p>
<p>Рішення прийнято. Законопроект включено до порядку денного сесії.</p>
<p>Пропоную прийняти за основу законопроект за реєстраційним номером 10092 про внесення змін до деяких законів України щодо державної підсумкової атестації та вступної кампанії 2024 року. Прошу голосувати.</p>
<p></p>
<p>13:23:17</p>
<p>За-285</p>
<p>Рішення прийнято.</p>
<p>Тут є пропозиція в цілому ухвалити. Тоді переходимо до ухвалення, до голосування. Ставлю на голосування пропозицію прийняти в цілому з урахуванням пропозицій комітету та з необхідними техніко-юридичними поправками законопроект за реєстраційним номером 10092, проект Закону про внесення змін до деяких законів України щодо державної підсумкової атестації та вступної кампанії 2024 року. Прошу голосувати.</p>
<p></p>
<p>13:24:02</p>
<p>За-285</p>
<p>Рішення прийнято. Закон ухвалено в цілому.</p>
<p>Наступний законопроект реєстраційний... З процедури, будь ласка, Геращенко.</p>
<p></p>
<p>13:24:13</p>
<p>ГЕРАЩЕНКО І.В.</p>
<p>Шановні колеги, дуже важлива інформація з Брюсселю. Тільки що Єврокомісія рекомендувала розпочати офіційні, тобто прийняла офіційний звіт і рекомендувала розпочати процес перемовин про вступ України та Молдови до Євросоюзу. Таку інформацію дала Президентка Єврокомісії Урсула фон дер Ляєн. І я хочу сказати, що цей шлях розпочався 10 років тому, коли Янукович відмовився підписувати… <i>(Шум у залі)</i></p>
<p></p>
<p>ГОЛОВУЮЧИЙ. Це вже не з процедури, Ірина Володимирівна.</p>
<p></p>
<p>ГЕРАЩЕНКО І.В. І тоді герої Майдану насправді розпочали цей шлях. Я дякую і нинішньому парламенту, і попередньому парламенту за те, що ми з вами разом голосуємо всі законопроекти і виконуємо ті завдання, які необхідні для історичної місії нашої вступу України до ЄС. Давайте привітаємо це важливе рішення Брюсселя і побажаємо одне одному мудрості і спільної роботи над тим, щоб Україна стала членом ЄС і НАТО. Я думаю…</p>
<p></p>
<p>ГОЛОВУЮЧИЙ. Дякую.</p>
<p>Власенко – з процедури.</p>
<p></p>
<p>13:25:22</p>
<p>ВЛАСЕНКО С.В.</p>
<p>Дякую, пане головуючий. Я думаю, що ми всі вміємо читати новини і всі їх уже прочитали. І тому абсолютно точно, коли, ви знаєте, даєте, пане головуючий, з процедури виступати, то, будь ласка, припиняйте політичні спекуляції на тих новинах, які у нас відбуваються.</p>
<p>Дякую.</p>
<p></p>
<p>ГОЛОВУЮЧИЙ. Я почав припиняти, як тільки почув спекуляцію. Дякую.</p>
<p>Переходимо до законопроекту 9046, друге читання, правки, ніхто не наполягає, наскільки я розумію. Проект Закону про внесення змін до Закону України "Про повну загальну середню освіту" щодо обов'язкових результатів навчання. Ніхто не наполягає на правках. Можемо переходити до голосування. Тоді переходимо до голосування в цілому, в другому читанні та в цілому.</p>
<p>Пропоную прийняти в другому читанні та в цілому з необхідними техніко-юридичними поправками проект Закону за реєстраційним номером 9046 про внесення змін до Закону України "Про повну загальну середню освіту" щодо обов'язкових результатів навчання. Прошу голосувати.</p>
<p></p>
<p>13:26:37</p>
<p>За-286</p>
<p>Рішення прийнято. Закон ухвалено в цілому.</p>
<p>Наступне питання також без обговорення.</p>
<p>Теж про Євросоюз? Будь ласка, Гончаренко – з процедури.</p>
<p></p>
<p>13:26:49</p>
<p>ГОНЧАРЕНКО О.О.</p>
<p>Дякую дуже. Колеги, ми зараз розглядаємо блок питань, пов'язаних з питаннями освіти. І доповідачем, якщо би ми в повному обсязі йшли, був би народний депутат Бабак. Зараз по...</p>
<p></p>
<p>ГОЛОВУЮЧИЙ. Це не з процедури, Олексію Олексійовичу.</p>
<p></p>
<p>ГОНЧАРЕНКО О.О. Ні, я хочу, щоб колега прокоментував.</p>
<p></p>
<p>ГОЛОВУЮЧИЙ. Ні, це не з процедури.</p>
<p></p>
<p>ГОНЧАРЕНКО О.О. Так я ж нічого, я хочу, щоб колега сказав, що це не він і зняв маніпуляції. Колега Бабак, зніміть маніпуляції...</p>
<p></p>
<p>ГОЛОВУЮЧИЙ. Виключіть мікрофон Гончаренка, будь ласка.</p>
<p>Яке це має відношення до процедури зараз розгляду? Це ніякого. Ну, Олексію Олексійовичу, давайте не зловживати, будь ласка.</p>
<p>Наступне питання за реєстраційним номером 7715: проект Постанови про встановлення меж міста Сміла Черкаського району Черкаської області.</p>
<p>Давно очікувана смілянами і смілянками постанова, тому пропонуємо прийняти її в цілому з необхідними техніко-юридичними поправками. Прошу голосувати. Давайте дамо Смілі межі актуальні.</p>
<p></p>
<p>13:28:02</p>
<p>За-289</p>
<p>Рішення прийнято. Постанова ухвалена в цілому.</p>
<p>Далі у нас друге читання, 9274. Проект Закону про внесення змін до деяких законодавчих актів України щодо уточнення повноважень суб’єктів забезпечення цивільного захисту, удосконалення законодавства з питань захисту населення і територій від наслідків надзвичайних ситуацій, організації та проведення евакуації населення, забезпечення охорони життя та здоров’я громадян.</p>
<p>У нас 3 хвилини – Цимбалюк, і переходимо до голосування. Будь ласка, Цимбалюк, 3 хвилини. З трибуни, да, давайте.</p>
<p>Далеко не розходьтеся.</p>
<p></p>
<p>13:28:47</p>
<p>ЦИМБАЛЮК М.М.</p>
<p>Дякую. Шановний пане головуючий, президія, колеги! Михайло Цимбалюк, "Батьківщина". Я буду коротше, ніж 3 хвилини, прошу не розходитися.</p>
<p>Шановні колеги, насамперед хочу подякувати голові комітету і членам комітету за фахову роботу до другого читання над цим законопроектом. Спільними зусиллями, враховуючи пропозиції і народних депутатів, представників центральних органів виконавчої влади і місцевого самоврядування, нам вдалося знайти консенсус. Ми справді, що стосується Ліцею цивільного захисту, ми повністю, що стосувалося харчування ліцеїстів, забезпечуємо за рахунок державного бюджету. Це важливо.</p>
<p>Важливо також, що ми внесли норми, якими безпека на воді громадян забезпечується саме за рахунок і повноваженнями орендаря. Це також важливо. Всі інші питання, що стосуються удосконалення форм і методів контролю за безпекою і цивільним захистом населення під час проведення масових заходів, що стосується Водного кодексу і інших, ми внормували.</p>
<p>Через те є пропозиція не тратити дорогоцінний час, перейти до голосування. І прошу всіх підтримати даний законопроект в другому читанні і в цілому.</p>
<p>Дякую.</p>
<p></p>
<p>ГОЛОВУЮЧИЙ. Скористаємось вашою пропозицією не витрачати дорогоцінний час, перейдемо до голосування.</p>
<p>Пропоную прийняти в другому читанні та в цілому з необхідними техніко-юридичними поправками законопроект за реєстраційним номером 9274, проект Закону про внесення змін до деяких законодавчих актів України щодо уточнення повноважень суб’єктів забезпечення цивільного захисту, удосконалення законодавства з питань захисту населення і територій від наслідків надзвичайних ситуацій, організації та проведення евакуації населення, забезпечення охорони життя та здоров'я громадян. Реєстраційний номер 9274. Прошу голосувати.</p>
<p></p>
<p>13:31:13</p>
<p>За-269</p>
<p>Рішення прийнято. Закон ухвалено в цілому.</p>
<p>Наступний законопроект, теж друге читання, 4634 – проект Закону про внесення змін до статті 367 Кримінального кодексу України щодо посилення відповідальності за службову недбалість, якщо вона спричинила загибель людини. Не наполягати на правках ніхто не буде. Переходимо до голосування.</p>
<p>Ставлю на голосування пропозицію прийняти в другому читанні та в цілому з необхідними техніко-юридичними поправками законопроект за реєстраційним номером 4634: проект Закону про внесення змін до статті 367 Кримінального кодексу України щодо посилення відповідальності за службову недбалість, якщо вона спричинила загибель людини.</p>
<p>Прошу голосувати.</p>
<p></p>
<p>13:32:04</p>
<p>За-265</p>
<p>Рішення прийнято. Законопроект ухвалено в цілому.</p>
<p>Наступний 9141. Теж не будемо наполягати? Будемо наполягати. Окей. Окей, окей.</p>
<p>Тоді переходимо до розгляду питання 9141 реєстраційний номер. Проект Закону про внесення змін до Закону України "Про статус ветеранів війни, гарантії їх соціального захисту" щодо спрощення процедури присвоєння статусу ветерана. У нас Цимбалюк – 3 хвилини і Гончаренко – 1 хвилина.</p>
<p>Добре. Будь ласка, Цимбалюк Михайло Михайлович – 3 хвилини.</p>
<p></p>
<p>13:32:40</p>
<p>ЦИМБАЛЮК М.М.</p>
<p>Михайло Цимбалюк, "Батьківщина". Шановний головуючий, шановна президія, народні депутати! Ми дякуємо, що нарешті цей законопроект 9141 потрапив на розгляд в сесійну залу. Він проходив неодноразово розгляд в Комітеті соціальної політики та захисту прав ветеранів. Я дякую голові робочої групи і всім колегам, які долучилися.</p>
<p>Але що важливо? Цим законопроектом, і, до речі, дякую автору пану Чернєву, все-таки вдалося спростити статус отримання учасника бойових дій. Дуже важливо, що цей законопроект, він супроводжує і інші, які напрацьовані в робочій групі, до якої входять представники всіх фракцій і груп Верховної Ради, щодо електронного способу отримання статусу учасника бойових дій.</p>
<p>Дуже важливо, шановні колеги, що ми нарешті створюємо умови щодо того, що сам військовослужбовець подає тільки звернення, заяву, все інше виконує командир, керівник, начальник військового підрозділу – частини. Завдання наше – спростити і роботу тих керівників, які сьогодні перебувають в зоні бойових дій. Але не має… Цим законом ми створюємо умови, що не військовий бігає, вибачте, за тим, щоб його визнали учасником бойових дій. Це дуже важливо і для родин наших учасників бойових дій, які мають певні пільги, що стосується навчання дітей у вищих навчальних закладах, і родин щодо пільг за сплату комірного.</p>
<p>Цей законопроект, на завершення, цим законопроектом Верховна Рада має нарешті поставити крапку на ті тисячі скарг наших військових, які роками не можуть, підкреслюю, роками не можуть отримати потрібний їм статус учасника бойових дій. І ми нарешті повинні перейти, ухвалюючи такі законопроекти, до наступного ступеня: а які все-таки пільги надає держава, які пільги вона гарантує, а що може виконати місцевий бюджет.</p>
<p>Ми нарешті маємо підійти і відверто сказати нашим захисникам: це держава може, тут держава гарантує, а тут держава відкриває можливість для того, щоби учасники бойових дій, повернувшись і демобілізувавшись, могли асоціюватися і, дійсно, працювати в суспільстві.</p>
<p>Дякую.</p>
<p></p>
<p>ГОЛОВУЮЧИЙ. Дякуємо.</p>
<p>Гончаренко, будь ласка, 1 хвилина.</p>
<p></p>
<p>13:35:49</p>
<p>ГОНЧАРЕНКО О.О.</p>
<p>Дякую. Шановні друзі, це дійсно важливий і потрібний законопроект і я закликаю всіх його підтримати. Але одночасно я прошу підтримати мою правку до нього, правку номер 7, яка передбачає автоматичне надання статусу учасника бойових дій. Правильно, що ми полегшуємо питання отримання цього статусу,. Ну це ганьба, що у нас люди по року, по півтора року не можуть отримати простий документ від держави, самий найпростіший.</p>
<p>Але треба не просто полегшити, треба, щоби, як кажуть, да, щоб там тільки одну заяву писав військовий. А чому військовий взагалі має якісь заяви писати? Чи це складно прописати автоматично? Людина є в журналі бойових дій, людина хоч раз отримала бойові, людина була, не дай боже, поранена, контужена – автоматично дайте статус учасника бойових дій, в Дії пришліть: все, ти учасник бойових дій, держава тобі дякує, маєш відповідні пільги.</p>
<p>Колеги, підтримайте 7 правку.</p>
<p></p>
<p>ГОЛОВУЮЧИЙ. Ви будете ставити її, це на врахування? Чекайте. Позиція комітету.</p>
<p></p>
<p>13:37:12</p>
<p>ОСТАПЕНКО А.Д.</p>
<p>Добрий день, шановні колеги, на робочих групах були всі пропрацьовані правки та пропозиції, які надійшли від народних депутатів України. Якраз співголовою робочої групи був представник від Євросолідарності. І було прийнято нами рішення, що дана правка не підтримується. Тому що у нас є правки 13 і 17 подані, і вони пропонують… більш є дієвий механізм спрощеної процедури присвоєння статусу ветерана війни та які більш точно відповідають принципам Закону України "Про особливості надання публічних (електронних публічних) послуг". Тому було прийняте таке рішення.</p>
<p></p>
<p>ГОЛОВУЮЧИЙ. Ставлю на голосування пропозицію народного депутата Гончаренка врахувати правку номер 7 його авторства. Вона комітетом відхилена. Прошу голосувати.</p>
<p></p>
<p>13:38:12</p>
<p>За-85</p>
<p>Рішення не прийнято. Правка не врахована.</p>
<p>І 1 хвилина – Чернєв, і переходимо до голосування.</p>
<p></p>
<p>13:38:21</p>
<p>ЧЕРНЄВ Є.В.</p>
<p>Доброго дня, шановні колеги! Це дійсно навіть перезрілий вже законопроект, який має бути проголосований чи мав бути проголосований, я думаю, ще рік тому, а, може, й раніше. Тому що дійсно ми зараз змінюємо процедуру отримання статусу учасника бойових дій, спрощуємо її значно, щоб не боєць з траншеї збирав свої документи чи папірці якісь і подавав до держави, яка має всі ці документи про нього, а держава, власне, сама створювала, збирала всі документи і надавали майже автоматично статус учасника бойових дій.</p>
<p>Над автоматизацією ми також працюємо, і є напрацювання в Міністерстві ветеранів, і навіть в цьому законі є "Прикінцеві положення", які якраз таки говорять про те, що має бути напівавтоматичне все ж таки, тому що має бути і згода на отримання персональних даних від людини, і згода взагалі на отримання…</p>
<p></p>
<p>ГОЛОВУЮЧИЙ. Дякуємо.</p>
<p>Переходимо до голосування. Ставлю на голосування пропозицію прийняти в цілому з необхідними техніко-юридичними… в другому читанні та в цілому з необхідними техніко-юридичними поправками законопроект за реєстраційним номером 9141, проект Закону про внесення змін до Закону України "Про статус ветеранів війни, гарантії їх соціального захисту" щодо спрощення процедури присвоєння статусу ветерана. Прошу голосувати.</p>
<p></p>
<p>13:40:06</p>
<p>За-278</p>
<p>Рішення прийнято. Закон ухвалено в цілому.</p>
<p>Шановні колеги, наступні два питання ми також об'єднали, але у нас будуть виступи обох авторів, а також виступ комітету. Я пропоную спочатку автори, а потім комітет, і потім обговорення.</p>
<p>Отже, переходимо до розгляду питань пункту порядку денного з реєстраційними номерами: 10062 та 9681, 9681-1.</p>
<p>Пропоную включити законопроект з реєстраційним номер 10062 до порядку денного сесії. Прошу голосувати.</p>
<p></p>
<p>13:40:55</p>
<p>За-273</p>
<p>Рішення прийнято. Законопроект включено до порядку денного сесії.</p>
<p>Також пропоную включити до порядку денного сесії законопроект з реєстраційним номером 9681 і альтернативний до нього 9681-1. Прошу голосувати.</p>
<p></p>
<p>13:41:24</p>
<p>За-275</p>
<p>Рішення прийнято. Законопроект включено до порядку денного сесії.</p>
<p>Пропоную розглянути ці питання за скороченою процедурою.</p>
<p></p>
<p>13:41:45</p>
<p>За-232</p>
<p>Рішення прийнято.</p>
<p>Слово надається для доповіді автору законопроекту з реєстраційним номером 10062 Арахамії Давиду Георгійовичу. Будь ласка, за трибуною.</p>
<p></p>
<p>13:42:06</p>
<p>АРАХАМІЯ Д.Г.</p>
<p>Колеги, цей законопроект про те, яким чином віддячити нашим бійцям, які зараз боронять нашу державу. Ситуація в нас насправді критична, з понад мільйона людей, вдумайтеся в цю цифру, понад мільйона людей, які зараз боронять нашу державу, свідоцтво учасника бойових дій отримали тільки 15 відсотків. Чому? Тому що процедура бюрократична, тому що треба пройти сім кругів аду для того, щоб все це отримати.</p>
<p>Ми напрацювали на нашій робочій групі рішення серед усіх фракцій, яке дозволяє спочатку видавати, навпаки поміняти повністю порядок і електронним чином фактично, якщо людина хоча б один день була на фронті, так зараз виписаний сам порядок, і боронила державу, отримувала оці 100 тисяч бойових, тобто був фінансовий елемент контролю, це означає, що автоматично він має право вже отримати УБД. І ми повністю там з ніг на голову умовно перевернули сам порядок, розробили законопроект.</p>
<p>Є ще один законопроект наступний Петра Олексійович – автора, 9681. Вони частково один одного дублюють. Ми вирішили, що сейчас Закон 10062 – наш буде за основу як материнський, проголосуємо обидва закони в першому читанні і доопрацюємо нашою робочою групою для того, щоб об'єднати фактично дві ініціативи.</p>
<p>Є застереження одне, в нашому законі є посилання на реєстр виборців для того, щоб уникнути будь-які маніпуляції, що це якась підготовка для виборів і все таке, ми доопрацюємо між першим та другим і вирішимо це питання спільно між всіма фракціями. Прошу підтримати.</p>
<p>Дякую.</p>
<p></p>
<p>ГОЛОВУЮЧИЙ. Дякуємо.</p>
<p>Так, тепер автори наступного законопроекту, Петро Олексійович Порошенко. І там, Галина Миколаївна, ви будете по своєму теж говорити, да?</p>
<p>Будь ласка, Петро Олексійович Порошенко, 3 хвилини, будь ласка, від авторів, 9681.</p>
<p></p>
<p>13:44:14</p>
<p>ПОРОШЕНКО П.О.</p>
<p>Дорогі друзі, ще сьогодні зранку був конфлікт, коли ми збиралися не голосувати за перший законопроект, ви збиралися не голосувати за наш. І оце є приклад єдності і відповідальності парламенту, коли ми знаходимо аргументи, знаходимо механізми і робимо все для того, щоб прискорити, вирішити питання про УБД.</p>
<p>Який порядок існує зараз? Круги пекла. Маємо індивідуально подавати замовлення, командир батальйону, потім командир бригади, потім завершення – папірцеві роботи, потім комісія, потім все для того, щоб засвідчити: воїн воює, бере участь в бойових діях і захищає Україну.</p>
<p>На робочій групі я запропонував кардинально інше рішення: автоматично, без бюрократичної процедури, за поданням командира бригади, лише тих, хто відданий в беерку, в бойове розпорядження, ми включаємо зараз в список, уявіть собі, 850 тисяч українських військовослужбовців, які мають на це право. Не треба стояти в черзі за папірцями, достатньо QR-коду, і діти військовослужбовця можуть скористатися пільгами при вступі до вищих навчальних закладів. Питання по комунальних тарифах, питання по всьому будуть вирішуватись автоматично.</p>
<p>І тому я вітаю сьогоднішню пропозицію. Прошу підтримати в першому читанні мій, наш, "Європейської солідарності", законопроект. І на друге читання ми виносимо спільний, де не буде підозр щодо участі в виборах та інших речей, ми вирішимо питання воїнів України.</p>
<p>Дякую. І розраховую на...</p>
<p></p>
<p>ГОЛОВУЮЧИЙ. Від авторів альтернативного Галина Миколаївна Третьякова, будь ласка. 9681-1.</p>
<p></p>
<p>13:46:32</p>
<p>ТРЕТЬЯКОВА Г.М.</p>
<p>Дякую за надане слово.</p>
<p>Я звертаюсь до всього залу, і дуже прошу питання призначення статусу учасника бойових дій не робити частиною політичної кон'юнктури.</p>
<p>Насправді законопроект… Взагалі досвід учасника бойових дій, а у нас ситуація достатньо унікальна, він має чітко фіксуватися, в першу чергу тих, хто в резерві, і про це каже і Міністерство ветеранів, і Міністерство оборони. І це означає, що ті, хто в резерві… у нас ті, хто набув статус і мають досвід учасника бойових дій, сьогодні діючі військовослужбовці, і тому основний реєстр, який зазначений в альтернативному законопроекті, і цей досвід ми мусимо враховувати в реєстрі військовослужбовців. Власне, про це каже і РНБО, коли надала на комітет нам пропозицію, щоб законопроект альтернативний саме базувався на реєстрі військовослужбовців, де мав би фіксуватися цей досвід.</p>
<p>Чому сьогодні не наповнюється в тому числі і реєстр учасників бойових дій у Міністерстві ветеранів? Тому що ця інформація має бути засекречена, про це неодноразово вказувала нам і міністерка ветеранів, про те, що ця інформація не має бути в доступі. І в першу чергу той, хто сьогодні є військовий, і той, хто має статус учасника бойових дій, будучи військовослужбовцем, його родина має бути не дискримінована, а таким… надаватися ті самі пільги, які надаються учасникам бойових дій, які не є військовослужбовцями. Сьогодні ця ситуація не врегульована.</p>
<p>Я просила би авторів, які будуть доопрацьовувати законопроект, врахувати ті альтернативні пропозицій, які були в альтернативному законопроекті. Насправді швидкість прийняття законів і внесення сьогодні щонайменше трьох законопроектів щодо статусу учасника бойових дій – це в якомусь сенсі політичний хаос і нам в цьому політичному хаосі, в комітетах опрацьовуючи ці законопроекти, потрібно зробити систему.</p>
<p>І наприкінці я…</p>
<p></p>
<p>ГОЛОВУЮЧИЙ. Тепер від комітетів чи немає… Так, Мар'яна Володимирівна Безугла і потім Остапенко. Да, будь ласка. Це від Комітету національної безпеки і оборони, в якому законопроект 10062. Будь ласка, Безугла.</p>
<p></p>
<p>13:48:53</p>
<p>БЕЗУГЛА М.В.</p>
<p>Дякую. Колеги, я зачитаю рішення комітету, уже все про законопроекти сказано і про цю роботу, що була проведена міжфракційною робочою групою.</p>
<p>Комітет рекомендує Верховній Раді України включити проект Закон України за реєстраційним номером 10062 до порядку денного десятої сесії Верховної Ради України дев'ятого скликання. Відповідно до статті 101 Регламенту Верховної Ради України визнати проект Закону 10062 невідкладним та скоротити строки внесення альтернативних законопроектів наполовину. За результатами розгляду в першому читанні прийняти проект Закону за реєстраційним номером 10062 за основу з урахуванням таких пропозицій комітету.</p>
<p>Перше. Абзац четвертий підпункту 5 пункту 1 розділу І законопроекту виключити. В абзаці третьому підпункту 8 пункту 1 розділу І законопроекту слова і цифру "віком від 17 років" замінити словами і цифрою "віком від 18 років". Доручити комітету доопрацювати зазначений законопроект з урахуванням поправок і пропозицій суб'єктів права законодавчої ініціативи, скоротивши строк подання таких поправок і пропозицій наполовину, та внести його на розгляд Верховної Ради України до другого читання.</p>
<p>Дякую за увагу.</p>
<p></p>
<p>ГОЛОВУЮЧИЙ. Будь ласка, Остапенко Анатолій від комітету соціальних питань.</p>
<p></p>
<p>13:50:12</p>
<p>ОСТАПЕНКО А.Д.</p>
<p>3 жовтня 2023 року на комітеті були розглянуті законопроекти 9681 і альтернативний до нього 9681-1. За результатами обговорення Комітет з питань соціальної політики та захисту прав ветеранів схвалив висновок та рекомендував Верховній Раді України проекти законів України про статус ветеранів війни, гарантії їх соціального захисту щодо цифровізації набуття статусу учасника бойових дій в умовах воєнного стану включити до порядку денного десятої сесії Верховної Ради дев'ятого скликання та за наслідками розгляду в першому читанні повернути авторам на доопрацювання та створити робочу групу з доопрацювання зазначених законопроектів.</p>
<p>Прошу підтримати рішення комітету. Дякую.</p>
<p></p>
<p>ГОЛОВУЮЧИЙ. Запишіться, будь ласка, два – за, два – проти, від фракцій і груп.</p>
<p>Будь ласка, Лаба, "Слуга народу".</p>
<p></p>
<p>13:51:16</p>
<p>ЛАБА М.М.</p>
<p>Прошу передати слово Веніславському Федору.</p>
<p></p>
<p>ГОЛОВУЮЧИЙ. Будь ласка, Федір Веніславський.</p>
<p></p>
<p>13:51:27</p>
<p>ВЕНІСЛАВСЬКИЙ Ф.В.</p>
<p>Шановні колеги, ці законопроекти, які були щойно презентовані, вони вирішують дуже важливу задачу з приводу врахування максимального інтересу військовослужбовців і забезпечення реалізації ними своїх прав без будь-яких бюрократичних перепон.</p>
<p>Окрім того, я хочу звернути вашу увагу, що цими законами Верховна Рада України фактично запроваджує дуже важливий підхід до отримання громадянами України, в даному випадку військовослужбовцями, тих пільг, гарантій і насамперед реалізації тих прав, на які вони заслуговують не з точки зору того, що вони повинні прийти заповнити документи, вистояти в чергах і потім отримати документ, який підтверджує їх статус, а з точки зору того, що держава займає проактивну позицію в наданні соціальних гарантій і в реалізації конституційних прав і свобод людини і громадянина. Проактивність державної позиції полягає в тому, що держава сама визначає, коли людина має право на якийсь особливий статус і вона звільняє цю людину від необхідності бити в двері, стукати в двері, стояти в чергах тощо. Ця проактивність держави, на моє глибоке переконання, сьогодні, яка буде, я переконаний, започаткована, вона має стати таким мейнстримом для подальшої діяльності держави у сфері забезпечення конституційних прав і свобод людини і громадянина.</p>
<p>Тому, повертаючись до суті цих законопроектів, вони спрямовані на спрощення процедури отримання учасника бойових дій, на спрощення процедури внесення інформації до різноманітних баз даних, які держава запроваджує щодо обліку військовослужбовців. І тому я закликаю всіх підтримати ці законопроекти, доопрацювати їх до другого читання і віддати належну шану нашим військам і нашим…</p>
<p></p>
<p>ГОЛОВУЮЧИЙ. Дякуємо.</p>
<p>Будь ласка, "Європейська солідарність", Ірина Володимирівна Геращенко.</p>
<p></p>
<p>13:53:42</p>
<p>ГЕРАЩЕНКО І.В.</p>
<p>Шановні українці, якщо воїн чоловік чи жінка виконують бойові завдання, значить вони є учасниками бойових дій. І це несправедливо, коли сьогодні потрібно місяцями збирати принизливо папірці для того, щоб отримати цей статус. Є кричущі випадки, коли неможливо сьогодні зібрати такі документи про тих воїнів, які знаходяться в полоні. І родини військовополонених скаржаться нам, що вони отримують виплати, але їх родичі, їх герої не мають статусу. Це неприпустимо!</p>
<p>Це завдання наше з вами давно прийняти закон про автоматичне отримання учасником бойових дій цього статусу за наказом командира бойового підрозділу. І я думаю, що це головне сьогоднішнє голосування парламенту. Ми дійсно маємо прийняти два законопроекти, і 10062, і 9681, для того, щоб до другого читання зробити на їх базі ідеальний законопроект, адже 10062 прив'язує статус до реєстру виборців, якого фактично не існує. І керівництво виборчої комісії визнає сьогодні, що для того, щоб включити реєстр виборців, ще пів року потім потрібно буде його вдосконалювати. Ми дуже не хочемо, аби статус учасника бойових дій отримувався потім ще місяцями, як це зараз є з невиконанням фактичним нашого законопроекту про виплати.</p>
<p>Тому голосуємо, колеги, два законопроекти. Робоча група до другого читання відпрацьовує їх для того, аби отримання статусу було справедливим, автоматичним, без корупції, і тільки тими нашими героями і героїнями, які сьогодні на лінії фронту виконують бойові завдання. Ми давно мали це зробити. Давайте сьогодні приймемо ці законопроекти і до кінця листопада в другому читанні проголосуємо автоматичне отримання учасника бойових дій нашими героями.</p>
<p></p>
<p>ГОЛОВУЮЧИЙ. Будь ласка, Соболєв, "Батьківщина", Сергій Владиславович.</p>
<p></p>
<p>13:55:51</p>
<p>СОБОЛЄВ С.В.</p>
<p>Цимбалюк.</p>
<p></p>
<p>ГОЛОВУЮЧИЙ. Цимбалюк Михайло Михайлович, будь ласка.</p>
<p></p>
<p>13:56:02</p>
<p>ЦИМБАЛЮК М.М.</p>
<p>Михайло Цимбалюк, "Батьківщина". Шановні колеги, сім кіл пекла потрібно пройти сьогодні учасникам бойових дій, щоб де-юре доказати те, що існує давно де-факто. Родини... Діти вступають у вищі навчальні заклади, батьки їхні служать і на передовій, а діти змушені платити, вірніше, батьки за них, за навчання. Хоча юридично вони мають пільгу, а вона не оформлена. Спроба цими законопроектами нарешті покласти край. І дуже важливо, що всі автори знайшли спільну думку. Щодо другого читання ми на основі одного візьмемо раціональне зерно ще з двох і зробимо той законопроект, який, я впевнений, стане законом, який завершить оце ходіння по мукам наших військових.</p>
<p>Наступне. Дуже важливо нарешті розібратись з реєстром даних, бо є дискусія, чи всі ці дані, які пропонують автори, потрібні, що стосується конкретного військового, в цій базі даних, і як вона буде захищена. Не забуваємо, що ці люди і члени їхніх родин, вони є під небезпекою, поки триває війна.</p>
<p>Наступна річ. Шановні колеги, ми маємо врахувати всі пропозиції для того, щоб законопроект був збалансований, щоб ми знову не шукали, що потрібно. В робочій групі взяли участь представники, вже говорили тут, всіх фракцій і груп і всіх сил оборони. Через те це гарантія того, що він запрацює. Голосуємо "за".</p>
<p>Дякую.</p>
<p></p>
<p>ГОЛОВУЮЧИЙ. Є ще бажаючи, чи можемо переходити до голосування? Тоді прохання зайняти свої місця, переходимо до голосування. Спочатку голосуємо по законопроекту 10062.</p>
<p>Ставлю на голосування пропозицію прийняти за основу з урахуванням пропозицій комітету законопроект за реєстраційним номером 10062, проект Закону про внесення змін до деяких законів України щодо удосконалення порядку обробки та використання даних в державних реєстрах для військового обліку та набуття статусу ветерана війни під час дії воєнного стану. Прошу голосувати.</p>
<p></p>
<p>13:59:05</p>
<p>За-295</p>
<p>Рішення прийнято. Законопроект ухвалено за основу.</p>
<p>Пропоную скоротити наполовину строк подачі пропозицій і поправок для підготовки до другого читання даного законопроекту.</p>
<p>Це ви… А, це не ваш комітет.</p>
<p></p>
<p>13:59:32</p>
<p>За-278</p>
<p>Рішення прийнято.</p>
<p>Будь ласка, Герасимов – з процедури. Послухайте, будь ласка, там компроміс.</p>
<p></p>
<p>13:59:39</p>
<p>ГЕРАСИМОВ А.В.</p>
<p>Шановні колеги, велике прохання під час голосування законопроекту номер 9681, який ми зараз будемо голосувати, бо тільки що ми це проговорювали з керівниками фракції "Слуга народу", перше голосування рішення комітету, яке стосується відправлення на доопрацювання, будь ласка, не підтримувати, і другим голосування підтримати цей законопроект за основу. Я буду вдячний кожному, хто зробить так. Після того всі домовленості, яких ми досягнули, будуть виконані і вийде дуже якісний об'єднаний законопроект на тему УБД.</p>
<p>Щиро вам дякую.</p>
<p></p>
<p>ГОЛОВУЮЧИЙ. Добре.</p>
<p>Ставлю на голосування пропозицію повернути суб'єкту права законодавчої ініціативи на доопрацювання законопроект за реєстраційним номером 9681. Я маю спочатку цю поставити пропозицію щодо… про внесення змін до Закону України "Про статус ветеранів війни, гарантії їх соціального захисту" щодо цифровізації набуття статусу учасника бойових дій в умовах воєнного стану. Прошу голосувати.</p>
<p></p>
<p>14:01:00</p>
<p>За-51</p>
<p>Рішення не прийнято.</p>
<p>Наступним ставлю рішення прийняти за основу… Там без пропозицій комітету, да? Чи там були… Як у вас в рішенні написано було? За основу просто, да? Ні, з пропозиціями? А, у вас було… все, я зрозумів, добре. Це не ваш комітет, Мар'яно. Ні, це не ваш комітет. Ні, це 9681, це вже не ваш комітет. Да, да. Ну, є й інші комітети в Верховній Ради, крім комітету безпеки.</p>
<p>Ставлю на голосування пропозицію прийняти за основу законопроект за реєстраційним номером 9681, проект Закону про внесення змін до Закону України "Про статус ветеранів війни, гарантії їх соціального захисту" щодо цифровізації набуття статусу учасника бойових дій в умовах воєнного стану. Прошу голосувати.</p>
<p></p>
<p>14:02:22</p>
<p>За-288</p>
<p>Рішення прийнято. Законопроект прийнято за основу.</p>
<p>Наступний законопроект 9310, це друге читання, проект Закону про внесення змін до Закону України "Про забезпечення прав і свобод внутрішньо переміщених осіб" щодо деяких питань забезпечення внутрішньо переміщених осіб житлом для тимчасового проживання.</p>
<p>Хтось буде наполягати на виступах? Переходимо… Гончаренко – 1 хвилина і переходимо до голосування. Будь ласка.</p>
<p></p>
<p>14:02:50</p>
<p>ГОНЧАРЕНКО О.О.</p>
<p>Дякую. Важливий законопроект, друзі, і насправді хочу сказати, в нас є сьогодні катастрофічна ситуація по внутрішньо переміщеним особам саме з окупованих територій. Сьогодні є програма урядова, там, де знищене житло чи суттєво пошкоджене, але на контрольованій території, там є програма, як податись, що робити, там може не все ідеально, але є шлях. На жаль, коли мова йде про людей з Маріуполя, з Бахмута, з Сєверодонецька, ті, які поки що, на жаль, окуповані, ситуація набагато складніша. Нормального шляху немає, ці люди не можуть знайти собі, де їм жити, це дуже дорого їм зняти житло, це все перетворюється, ну, на шалені і жахливі страждання.</p>
<p>Я розумію, що все не так просто, я розумію, що це дуже велике питання, але його треба вирішувати, нам треба про це говорити у Верховні Раді, нам треба хоча б якийсь шлях їм окреслити.</p>
<p>Дякую.</p>
<p></p>
<p>ГОЛОВУЮЧИЙ. Дякуємо.</p>
<p>Переходимо до голосування. Підготуйтесь, будь ласка.</p>
<p>Ставлю на голосування пропозицію прийняти в другому читанні та в цілому з необхідними техніко-юридичними поправками законопроект за реєстраційним номером 9310 про внесення змін до Закону України "Про забезпечення прав і свобод внутрішньо переміщених осіб" щодо деяких питань забезпечення внутрішньо переміщених осіб житлом для тимчасового проживання. Прошу голосувати.</p>
<p></p>
<p>14:04:32</p>
<p>За-285</p>
<p>Рішення прийнято. Законопроект прийнято в цілому.</p>
<p>Далі законопроект за реєстраційним номером 9568, проект Закону про внесення змін до деяких законів України щодо уточнення діяльності Українського інституту книги з підтримки розповсюджувачів видавничої продукції та надання сертифіката на придбання книг. Ми домовлялись без обговорення, тому пропоную переходити до голосування.</p>
<p>Ставлю на голосування пропозицію прийняти за основу законопроект за реєстраційним номером 9568, проект Закону про внесення змін до деяких законів України щодо уточнення діяльності Українського інституту книги з підтримки розповсюджувачів видавничої продукції та надання сертифіката на придбання книг. Прошу голосувати.</p>
<p></p>
<p>14:05:25</p>
<p>За-271</p>
<p>Рішення прийнято. Законопроект ухвалено за основу.</p>
<p>Наступний законопроект за реєстраційним номером 9111(друге читання) проект Закону про внесення змін до деяких законодавчих актів щодо спрощення порядку ввезення, обліку та розподілу гуманітарної допомоги.</p>
<p>У нас там був хтось від "Батьківщини". Що? Книгу в цілому? Ми зайшли в цей. Не зайшли. Добре. Тоді давайте книгу в цілому приймати.</p>
<p>Ставлю на голосування пропозицію прийняти в цілому законопроект з необхідними техніко-юридичними поправками в другому читанні та в цілому з необхідними техніко-юридичними поправками законопроект за реєстраційним номером 9568 проект Закону про внесення змін до деяких законів України щодо уточнення діяльності Українського інституту книги з підтримки розповсюджувачів видавничої продукції та надання сертифіката на придбання книг. Прошу голосувати.</p>
<p></p>
<p>14:06:35</p>
<p>За-272</p>
<p>Законопроект ухвалено в цілому.</p>
<p>І тепер 9111. У нас була "Батьківщина". Ні? Ага, Гончаренко, Южаніна, три поправки.</p>
<p>Будь ласка, 2 хвилини – Гончаренко, почнемо.</p>
<p></p>
<p>14:07:03</p>
<p>ГОНЧАРЕНКО О.О.</p>
<p>Дякую. Шановні друзі, законопроект важливий щодо спрощення порядку ввезення, обліку та розподілу гуманітарної допомоги.</p>
<p>У нас прийнята дуже погана постанова Кабінету Міністрів у вересні місяці, яка починає діяти в цій частині з 1 грудня, яка суттєво, надзвичайно ускладню процес ввезення в Україну гуманітарної допомоги. Це стосується навіть допомоги гуманітарної і військовим.</p>
<p>Сьогодні вся країна волонтерить, все тримається на "укрволонтерпромі", все тримається на "мінволонтері". Ми всі з вами волонтери. Я можу сказати, "Гончаренко Центр" – найбільша в Україні мережа освітніх культурних недержавних центрів, ми теж волотеримо, як всі, ми теж краплина в океані українського волонтерства. 76 автівок, 24 антидронові рушниці, десятки дронів, сотні рацій, навіть самохідна артилерійська установка "Гвоздика", бо ж русня розповідала, що будемо їх зустрічати з квітами в руках.</p>
<p>Так нам треба допомагати, волонтерам, а не ставити палки в колеса. Що ми робимо? Чим там думав наш уряд, коли зробив таку систему, яку пройти неможливо. Ну, двайте ще заберемо, сьогодні ви забрали кошти у місцевої влади допомагати військовим, давайте ще уряд забере можливість волонтерам завозити підтримку військовим. Що ми робимо взагалі? І в той же час ми говоримо, ми віримо в перемогу. Так треба працювати та хоча б навіть не заважати. Перша заповідь лікаря: non nocere – не нашкодь. Не можеш хоч щось добре зробити, так не шкодь. А у нас якесь шкідництво.</p>
<p>То ж, друзі, важливий законопроект, зараз буде моя колега Южаніна ставити правки, нам треба спрощувати, спрощувати систему.</p>
<p>Частково мої правки враховані, але не повністю. Тож, друзі, давайте спрощувати, давайте допомагати волонтерам, а не заважати їм, тому що на них тримається сьогодні більше, якщо чесно, ніж на нас з вами.</p>
<p>Дякую.</p>
<p></p>
<p>ГОЛОВУЮЧИЙ. Ви правки якісь буде ставити?</p>
<p>Южаніна, будь ласка. Ніна Петрівна Южаніна, три правки.</p>
<p></p>
<p>14:09:15</p>
<p>ЮЖАНІНА Н.П.</p>
<p>65 поправка. Шановні колеги, з великою повагою до тих колег, які займаються гуманітаркою і приймають активну участь у розробленні проектів і підзаконних нормативних актів, але ви пропустили один момент.</p>
<p>Після звіту ТСК, яка займалася саме вивченням питання зловживань при ввезенні гуманітарки, надала купу доручень, з'явилася постанова Кабміну, яка встановлює новий порядок ввезення гуманітарки – Постанова Кабміну 953, з 1 грудня яка не тільки ускладнює, а унеможливлює ввезення гуманітарки маленькими або поодинокими волонтерами. Тому що весь процес, що стосується митниці, він відповідає повністю процедурам розмитнення на загальних підставах. Ускладнення полягає в тому, що кожна партія товару має бути зареєстрована отримувачем до ввезення її в Україну і отримання спеціального ідентифікаційного номеру в цій системі для того, щоби далі ввозити гуманітарку в Україні.</p>
<p>Мене дуже дивує, що ми на цьому рівні...</p>
<p></p>
<p>ГОЛОВУЮЧИЙ. Позиція комітету, будь ласка,</p>
<p></p>
<p>14:10:35</p>
<p>ЦИМБАЛЮК М.М.</p>
<p>Дякую. Шановна пані Ніно, я вам дякую за принциповість, де ви підходите завжди до розгляду будь-яких законопроектів. Я хочу ще раз підкреслити, на засіданні робочих груп у нас брали участь майже 200 учасників постійно і представники волонтерських громадських організацій, центральних органів виконавчої влади. Наше було завдання реально, як сказав колега Гончаренко, реально спростити систему, а не те, що зробив зараз Кабінет Міністрів, і ви це знаєте.</p>
<p>65 правка пана Грищука, вона говорить, що в період воєнного, надзвичайного стану за рішенням Кабміну встановлюється спрощений порядок визнання допомоги гуманітарної за декларативним принципом – те, що є зараз, – без прийняття відповідного рішення спеціально уповноважених державних органів з питань гуманітарної допомоги.</p>
<p></p>
<p>ГОЛОВУЮЧИЙ. Я так розумію, Ніна Петрівна, ви пропонуєте поставити на підтвердження три правки. Давайте по них по кожній зараз відпрацюємо.</p>
<p>65 правка народного депутата Грищука. Врахована частково. Ніна Петрівна Южаніна пропонує поставити її на підтвердження. Я ставлю її на підтвердження в редакції комітету, так, як комітет її врахував. Пропоную голосувати.</p>
<p>Переходимо до голосування. Прошу голосувати: 65 правка в редакції комітету, врахована частково. Прошу голосувати.</p>
<p></p>
<p>14:12:35</p>
<p>За-241</p>
<p>Рішення прийнято. Правка лишається врахованою в редакції комітету.</p>
<p>Наступна 66 правка. Так само вона врахована. Будь ласка.</p>
<p></p>
<p>14:12:42</p>
<p>ЮЖАНІНА Н.П.</p>
<p>Шановні колеги, я ні в якому разі не хочу заперечувати, що ви працювали. Але хто із вас розібрав 953 Постанову Кабміну? Ніхто. І оті 200 людей, які приймали участь, навіть не знали, що через спрощення прийняли ускладнення, бо повністю надали всі можливості для Кабінету Міністрів. А Мінсоцполітики, довго не думаючи, для того щоб прибрати зловживання гуманітаркою, яке насправді є, виписали процедури, які в митному законодавстві відповідно до Митного кодексу відповідають повній процедурі розмитнення. І ще, крім того, вона ускладнена тим, що по гуманітарці ніколи не можна виписати чітко товар до її ввезення. Якби ж ви залишали 174 Постанову, яка діє на сьогодні, то я би з вами погодилася, але вже є нова, яка вступає в дію з 1 грудня, і вона зроблена на основі цього закону, який вони чекали, бо вони зараз не мають…</p>
<p></p>
<p>ГОЛОВУЮЧИЙ. Ставлю на голосування пропозицію Ніни Петрівни Южаніної підтвердити правку номер 66 народного депутата Третьякової та інших членів комітету, це комітетська правка. Вона врахована повністю. Прошу голосувати. Підтверджуємо правку номер 66.</p>
<p></p>
<p>14:14:18</p>
<p>За-240</p>
<p>Рішення прийнято. Правка лишається врахованою.</p>
<p>І 76-а… По фракціях покажіть, будь ласка.</p>
<p>І 76 правка Михайла Михайловича Цимбалюка. Вона комітетом врахована. Ніна Петрівна також пропонує поставити її на підтвердження.</p>
<p>Будь ласка, Южаніна – 1 хвилина.</p>
<p></p>
<p>14:14:33</p>
<p>ЮЖАНІНА Н.П.</p>
<p>Пане Михайле, я впевнена, що коли ви відчуєте, що буде відбуватися з 1 грудня, ви мене згадаєте. Але що стосовно цієї поправки. Я ще раз наголошую, тут написано "за ввезення авто", і якраз пан Михайло додає, що при ввезенні транспортних засобів набувають статусу отримувачів Міністерство оборони, МВС, ДСНС – всі, для кого везете ці транспортні засоби. Так отримувачі до ввезення автомобіля мають в електронній системі отримати унікальний номер для того, щоб ця машина могла заїхати.</p>
<p>Волонтери, як ви зможете ввозити автомобілі, які наперед мають бути вже прийняті отримувачем, який далі вам дасть цей номер для можливості його ввезення і проходження митних процедур? Я… по автомобілям достатньо і без цієї норми поправок в цьому проекті закону.</p>
<p>Пане Михайле, я вас прошу, не робіть зараз жахливих помилок, тому що нам тоді не виправити. Я ще раз нагадаю…</p>
<p></p>
<p>ГОЛОВУЮЧИЙ. Відповідь комітету.</p>
<p></p>
<p>14:15:41</p>
<p>ЦИМБАЛЮК М.М.</p>
<p>Дякую, пані Ніно.</p>
<p>Насправді, що стосується цієї правки, вона була підготовлена в результаті роботи нашої групи за пропозицією і волонтерів, і центральних органів виконавчої влади, які є набувачами транспортних засобів. Ще раз… А що стосується попередньої правки, то після ухвалення цього закону уряд зобов'язаний буде розробити інші підзаконні акти уже на основі цього закону.</p>
<p>І та постанова, про яку ви згадуєте, вона не буде чинною.</p>
<p>Дякую.</p>
<p></p>
<p>ГОЛОВУЮЧИЙ. Переходимо до голосування. Ніна Петрівна Южаніна пропонує підтвердити правку номер 76 народного депутата Цимбалюка. Комітетом вона врахована. Прошу голосувати. Правка на підтвердження.</p>
<p></p>
<p>14:16:43</p>
<p>За-243</p>
<p>Рішення прийнято. Правка лишається врахованою.</p>
<p>Поправки ми закінчили. Так, Михайло Михайлович, ви будете щось говорити?</p>
<p></p>
<p>ЦИМБАЛЮК М.М. Да, якщо дозволите.</p>
<p></p>
<p>ГОЛОВУЮЧИЙ. Скільки вам дати?</p>
<p></p>
<p>ЦИМБАЛЮК М.М. Дайте 2 хвилини.</p>
<p></p>
<p>ГОЛОВУЮЧИЙ. Хвилини 2?</p>
<p></p>
<p>ЦИМБАЛЮК М.М. Да.</p>
<p></p>
<p>ГОЛОВУЮЧИЙ. Дві хвилини – Цимбалюк і переходимо до голосування. Будь ласка.</p>
<p></p>
<p></p>
<p>14:16:59</p>
<p>ЦИМБАЛЮК М.М.</p>
<p>Дякую. Шановний головуючий і шановні колеги, насправді я хотів би розпочати з того, що цей законопроект народного депутата Грищука та інших, він народжувався непросто. В більшості вносили пропозиції ті люди, які в непростий період з 2014 року, а потім з лютого 2022 року першими почали виконувати, ті прогалини заповнювати, які не зробила, на жаль, держава. Через те він написаний саме учасниками громадянського суспільства, які брали участь у роботі нашої робочої групи, через те і народжувалися ті чи інші правки, про які ми сьогодні говорили. Насправді він не є ідеальним, тому що час вимагає і нових викликів, і змін.</p>
<p>Але ще раз підкреслюю, завдання цього законопроекту – припинити ті самовольства і безчинства, які здійснює Кабінет Міністрів руками деяких міністерств. Завдання цього закону – поставити їм рамки, а постанови Кабміну, до речі, про які тут згадували колеги, вони були написані, вибачте, з стелі тими бюрократами, які вставляють палки в ті непрості процеси, але в яких змушені рухатись і крутитись. Через те, ще раз підкреслюю, ми були готові до дискусії і вони тривали, через те так довго були в комітеті наші робочі групи. Роман Грищук, наскільки мені відомо, він спілкувався з усіма. Через те, якщо щось не так, я не думаю, тому що консенсус був знайдений. Прошу підтримати цей законопроект.</p>
<p>Дякую.</p>
<p></p>
<p>ГОЛОВУЮЧИЙ. Герасимов – 1 хвилина по 82-й.</p>
<p></p>
<p>14:19:09</p>
<p>ГЕРАСИМОВ А.В.</p>
<p>Олександр Сергійович, не треба ставити її на голосування.</p>
<p>Але, колеги, "Європейська солідарність" буде підтримувати цей законопроект під час голосування, тому що там дійсно є багато нормальних норм щодо спрощення діяльності волонтерів. Але під час обговорення ми підняли ті проблеми, які, на жаль, під дахом цього пом'якшення, цього полегшення хочуть провести влада і Кабінет Міністрів. Саме тому згадаєте через місяць, коли почнуться ці реальні проблеми. І ми одразу закликаємо розробляти цей законопроект разом для того, щоб коли проблеми реально з'являться, виносити в цей зал цей законопроект по тим проблемам, які озвучила колега Южаніна, і їх виправляти.</p>
<p>Дякую.</p>
<p></p>
<p>ГОЛОВУЮЧИЙ. Дякую. Переходимо до голосування.</p>
<p>З мотивів – Сергій Владиславович, будь ласка. З мотивів може бути.</p>
<p></p>
<p>14:20:10</p>
<p>ВЛАСЕНКО С.В.</p>
<p>Сергій Владиславович, він Соболєв, а не Власенко.</p>
<p></p>
<p>ГОЛОВУЮЧИЙ. Сергій Владиславович Соболєв, я так і сказав. Це вже звикли до вас.</p>
<p></p>
<p>14:20:21</p>
<p>СОБОЛЄВ С.В.</p>
<p>Соболєв, "Батьківщина". Шановні колеги, я думаю, що всі чудово розуміють, що якщо надалі буде діяти та постанова, яка вступає з 1 грудня, які б ми речі не приймали, далі уряд буде викручувати руки волонтерам.</p>
<p>Саме тому у нас в найближчі дні буде відбуватися день уряду. У мене прохання негайно запросити сюди відповідальну особу, а, можливо, це повинен бути Прем'єр-міністр, який в цій сесійній залі повинен підтвердити, що ця постанова скасовується, а на підставі цього закону буде розроблена нова постанова. Це тоді буде відповідь і громадянському суспільству, і нам, народним депутатам.</p>
<p>І прохання керівництву парламенту забезпечити прихід прем'єра саме з цією позицією.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Переходимо до голосування. Ставлю на голосування пропозицію прийняти в другому читанні та в цілому з необхідними техніко-юридичними поправками законопроект з реєстраційним номером 9111, проект Закону про внесення змін до деяких законодавчих актів щодо спрощення порядку ввезення, обліку та розподілу гуманітарної допомоги. Прошу голосувати.</p>
<p></p>
<p>14:21:58</p>
<p>За-268</p>
<p>Рішення прийнято. Законопроект ухвалено в цілому.</p>
<p>Наступний, також друге читання, 9287. Я так розумію, на правках ніхто не наполягає особливо. Тоді переходимо до розгляду питання 9287. Проект Закону про внесення змін до деяких законів України щодо вдосконалення порядку прийняття спадщини.</p>
<p>Пропоную прийняти в другому читанні та в цілому з необхідними техніко-юридичними поправками проект Закону з реєстраційним номером 9287, про внесення змін до деяких законів України щодо вдосконалення порядку прийняття спадщини. Прошу голосувати.</p>
<p></p>
<p>14:22:45</p>
<p>За-272</p>
<p>Рішення прийнято. Законопроект ухвалено в цілому.</p>
<p>Наступний законопроект з реєстраційним номером 9288. Також на правках ніхто не наполягає. Будемо переходити відразу до голосування. Проект Закону про внесення змін до Цивільного кодексу України щодо вдосконалення порядку прийняття спадщини.</p>
<p>Пропоную прийняти в другому читанні та в цілому з необхідними техніко-юридичними поправками законопроект з реєстраційним номером 9288, проект Закону про внесення змін до Цивільного кодексу України щодо вдосконалення порядку прийняття спадщини. Прошу голосувати.</p>
<p></p>
<p>14:23:27</p>
<p>За-270</p>
<p>Рішення прийнято. Законопроект ухвалено в цілому.</p>
<p>І законопроект 9666, друге читання. Проект Закону про внесення зміни до статті 1 Закону України "Про загальну чисельність Державної служби спеціального зв’язку та захисту інформації України". Ніхто на правках не наполягає. Переходимо до голосування.</p>
<p>Пропоную прийняти в другому читанні та в цілому з необхідними техніко-юридичними поправками законопроект за (реєстраційним номером 9666) проект Закону про внесення зміни до статті 1 Закону України "Про загальну чисельність Державної служби спеціального зв’язку та захисту інформації України".</p>
<p>Прошу голосувати.</p>
<p></p>
<p>14:24:16</p>
<p>За-259</p>
<p>Рішення прийнято. Законопроект ухвалено в цілому.</p>
<p>Шановні колеги, у нас ще одне організаційне питання. Так як ми зараз скоро зайдемо в питання, яке може містити потенційно багато правок, бюджетний комітет просить дати їм дозвіл паралельно з цим проводити своє засідання, на якому корегувати бюджет 2024 року, який вже завтра ми будемо приймати.</p>
<p>Тому відповідно до частини четвертої статті 9 Регламенту Верховної Ради України комітети можуть проводити своє засідання одночасно з пленарним засіданням Верховної Ради лише за процедурним рішенням Верховної Ради.</p>
<p>Ставлю на голосування процедурне рішення про проведення сьогодні засідання Комітету з питань бюджету для розгляду нагальних питань порядку денного під час проведення пленарного засідання.</p>
<p>Прошу голосувати. Це 150 голосів. Прошу голосувати.</p>
<p></p>
<p>14:25:13</p>
<p>За-226</p>
<p>Рішення прийнято. Можна комітет проводити.</p>
<p>І також зараз ми перейдемо до запитів. І одне оголошення у нас, воно вже давно чекає. Створено міжфракційне депутатське об'єднання "Підтримка волонтерського руху". Співголовами обрано народних депутатів України Зуба Валерія Олексійовича та Цимбалюка Михайла Михайловича, з чим і вітаємо.</p>
<p>І запити. Не розходьтесь, будь ласка. Запити до Президента.</p>
<p><i>(Шум у залі)</i></p>
<p>Тривога? Тоді, колеги, відповідно до місць, розташованих на схемі, прохання всіх перейти до безпечних місць відповідно до схеми укриття, яка розміщена на робочому місці кожного із вас.</p>
<p>Розгляд питань порядку денного на сьогодні завершено. Дякую усім за результативну роботу. Я оголошую перерву в нашому пленарному засіданні. Про час і місце його продовження вам буде повідомлено завчасно. Нагадую на необхідності непоширення інформації щодо його початку.</p>
<p>Продовжуємо працювати на перемогу. Слава Україні!</p>
<p></p>
