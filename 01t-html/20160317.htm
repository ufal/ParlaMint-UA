Стенограма пленарного засідання
17 березня 2016
&nbsp;
<p align=center>ЗАСІДАННЯ П`ЯТНАДЦЯТЕ</p>
<p align=center>Сесійний зал Верховної Ради України</p>
<p align=center>17 березня 2016 року, 10 година</p>
<p align=center>Веде засідання Голова Верховної Ради України ГРОЙСМАН В.Б.</p>
<p><b>&nbsp;</b></p>
<p>10:04:06</p>
<p>ГОЛОВУЮЧИЙ. Добрий ранок, шановні колеги народні депутати! Прошу підготуватись для початку нашої роботи.</p>
<p>Як ви знаєте із засобів масової інформації… Як ви знаєте, шановні колеги, із засобів масової інформації, сьогодні був вчинений напад на помешкання нашої колеги народного депутата України Вікторії Войціцької. Я зранку говорив з нею по телефону, слава Богу, життя, здоров'я її родини і дитини, все в порядку. Але цей напад є безпрецедентною подією.</p>
<p>І я зараз звертаюсь до всіх правоохоронних органів негайно вжити заходів в розслідуванні цього нападу, пошуку винних і забезпечення безпеки родини народного депутата України.</p>
<p>Я вважаю, що це є абсолютно неприпустимо як по відношенню до будь-якого громадянина, так і по відношенню до народного депутата. Життя, здоров'я і безпека громадянина має бути самою головною цінністю. Тому я вважаю, що це серйозний виклик, на який ми маємо дати відповідь. Я маю на увазі всю правоохоронну систему.</p>
<p>Окремо, шановні колеги, хотів би сказати про те, що вчора, як ми і домовлялись, була створена робоча група щодо доопрацювання Закону про спецконфіскацію. Насправді доопрацьований законопроект переподаний, вчора він був розміщений на сайті Верховної Ради України. Я думаю, що ми сьогодні його обговоримо і висловимося щодо подальших наших дій.</p>
<p>Ну, і окремо хотів би всіх сконцентрувати на сьогоднішній роботі, оскільки у нас є ряд важливих законопроектів: і конкурсні комісії по ДБР, і питання, пов'язані з фінансово-економічними проблемами, є питання по перейменуванню населених пунктів. Багато різних питань.</p>
<p>Формування&nbsp; конкурсної комісії з вибору кандидата на посаду&nbsp; голови Національного агентства з питань виявлення розшуку та управління&nbsp; активами, одержаними від корупційних та інших злочинів. У нас є проект Постанови щодо слухань щодо Автономної Республіки Крим, який нам треба ухвалити. Ну і питання фінансово-економічного блоку, я думаю,&nbsp; ви&nbsp; їх всі бачили, вони насичені. Тому я&nbsp; всіх&nbsp; закликаю сьогодні&nbsp; до конструктивної роботи.</p>
<p>А зараз прошу&nbsp; підготуватись до роботи&nbsp; і до&nbsp; реєстрації, шановний колег народних депутатів України. Будь ласка, займайте свої місця.</p>
<p>Будь ласка, прошу включити&nbsp; систему "Рада" для реєстрації народних депутатів України&nbsp; в залі Верховної Ради України. Прошу реєструватись, колеги.&nbsp;</p>
<p>&nbsp;</p>
<p>10:08:31</p>
<p>Шановні колеги, 345 народних депутатів зареєстровано у залі. Оголошую ранкове засідання Верховної Ради України відкритим.</p>
<p>Шановні колеги, надійшло… надійшов лист від двох фракцій. Надійшов лист від двох фракцій Верховної Ради України про оголошення перерви. Натомість, є пропозиція замінити це… трьохгодинного виступу.</p>
<p>Шановні колеги народні депутати, я просив би вашої уваги! Увага, колеги!</p>
<p>&nbsp;</p>
<p>10:09:37</p>
<p>БЕРЕЗЮК О.Р.</p>
<p>Вельмишановні панове депутати, завтра це може статися з вами, з тими, хто справді бореться з корупцією. Сьогодні вночі стався замах на народного депутата Вікторію Войціцьку і родину її. Це трьохмісячна дитина! Це підліток! Це родина! Вікторія Войціцька є лідером з тих людей, які борються з корупцією в паливно-енергетичній сфері. Це людина, яка розкриває і розуміє схеми, які там працюють, і вільно про них говорить.</p>
<p>Сьогодні інституційна держава програє бій з олігархами, які правлять цією Україною і розвалюють її по частинах. Ці люди, які хочуть знецінити цю країну, які хочуть завести її знову в нові вибори, які не хочуть нових перетворень. І цих людей в парламенті немає. Якщо вони є, то – через своїх васалів.</p>
<p>Сьогодні десятки кримінальних справ проти наших депутатів: Семенухи, Данченка, проникнення в приміщення Березюка, Лаврика, де вони живуть і працюють. І ніяких дій з боку правоохоронних органів, їх немає в країні.</p>
<p>Ми сьогодні звертаємося до людей: "Люди, подивіться, що робиться", - раз.</p>
<p>Слухайте, що пояснюють вам, – два.</p>
<p>І третє. Ми звертаємося до міжнародних громадських організацій і держав: не підставляйте Україну під російську агресію і розчленування її зсередини їхніми агентами. Підтримайте тих в парламенті 60-80 людей, які хочуть розвитку цієї країни.</p>
<p>Якщо в цій залі ще сидять люди, які мають різне минуле, але хочуть потрапити в це минуле знову – передумайте, будь ласка. Стоїмо разом, сьогодні ми захищаємо Войціцьку, Семенуху, Данченка і інших, а це означає – захищаємо&nbsp; державу.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Героям слава!</p>
<p>Шановні колеги, я думаю, що слова, які лунали з трибуни, ми всі з вами розуміємо і підтримуємо.&nbsp; І я&nbsp; думаю, що жодного повернення в минуле не&nbsp; може бути і мови про це.&nbsp; І нам потрібно завжди займати достатньо серйозну позицію.</p>
<p>Зараз пролунали&nbsp; прізвища народних депутатів. І я звертаюсь сьогодні до Генеральної прокуратури, до Міністерства внутрішніх справ, до Служби безпеки&nbsp; України надати повний перелік&nbsp; всіх правопорушень по відношенню&nbsp;&nbsp; до народних депутатів України.&nbsp; І дати вичерпну інформацію про розслідування таких інцидентів. Проінформувати Верховну Раду про вжиті заходи правоохоронною системою для пошуку тих злочинців, які вкоїли ці злочини. Це є принципово важливим. Верховна Рада надасть цьому оцінку.</p>
<p>Шановні колеги народні депутати! Я сьогодні зранку, я ще раз повторюю, розмовляв з Вікторією Войціцькою і&nbsp; це жахливий випадок, який відбувся, напад. Ви уявіть, у неї дитина 3 місяці, вона спала з цією дитиною, з родиною в будинку, в який кинули цю запальну суміш.&nbsp; Це якби вона, а це о 4-й годині ранку, якби вона не прокинулась і якби вона не почула, могла би вчадіти прямо зі своєю всією родиною.&nbsp; Це неприпустимі речі!</p>
<p>Тому я вимагаю, як і всі тут присутні депутати, я думаю, і суспільство вимагає, розібратись чітко, що там відбулось і дати відповідь.</p>
<p>Шановні колеги народні депутати, ми продовжуємо нашу роботу. У нас є проект Закону 4057 про спеціальну конфіскацію.&nbsp;&nbsp;</p>
<p>Вчора ми проводили нараду під моїм головуванням, були присутні всі зацікавлені сторони. Той закон був не дуже однозначним. Зараз розроблений новий закон, який внесений на заміну, який може бути прийнятним, наскільки я розумію, і для цього, я думаю, нам потрібно попередньо зараз його проговорити, оскільки це надзвичайно важливе питання, декілька мільярдів доларів, які мають бути повернені на користь держави і українського народу. Але так повернені, щоб ні одна не порядна людина не могла скористатися це на свою користь, і тут теж є питання.</p>
<p>Будь ласка, три хвилини, Іван Вінник, потім я б хотів почути позицію фракції по цьому закону, який доопрацьований.</p>
<p>&nbsp;</p>
<p>10:14:37</p>
<p>ВІННИК І.Ю.</p>
<p>Доброго ранку, шановні колеги! Ми категорично підтримуємо Войціцьку і наголошуємо, що те, що трапилося, це неприпустимо, це надзвичайно небезпечна тенденція. Треба засудити, знайти винних і покарати.</p>
<p>Стосовно закону 4057. Хотів би подякувати Голові Верховної Ради пану Гройсману дійсно за ту конструктивну об'єднуючу нараду, яка відбулася за участю всіх представників фракцій парламенту, які зацікавлені в тому, щоб нам нарешті повернути награбоване державі.</p>
<p>Головні новели.</p>
<p>Перше. За пропозицією Юрія Луценка ми звузили застосування, право застосування цього закону до злочинів, які тільки вчинені були статтями 191, 255, 368 – це розкрадання, це створення злочинного угрупування і це чиста корупція, отримання хабара. Це стосується тільки суб'єктів, які були держслужбовцями, це не стосується простих громадян.</p>
<p>Друге. Звернення, і тут є важлива річ, тому що багато вчора інсинуацій з цього приводу, а також невірних маніпуляційних коментарів ми почули із засобів масової інформації від адвокатів, які сьогодні хочуть захистити гроші Януковича та його оточення від звернення на дохід держави. Про те, що цим законом буде узаконено рейдерство щодо корпоративних майнових прав, щодо акцій тощо.</p>
<p>Тому ми категорично уточнили і конкретно диспозицію статті, що звернення в дохід держави може бути накладено виключно на грошові кошти, валютні цінності, державні облігації, казначейські зобов'язання, дорогоцінні метали, каміння інші цінності і доходи, які зберігаються в банківських установах. Тому тут жодним чином не може йти мова про те, що буде якесь узаконене рейдерство здійснюватися через цей закон.</p>
<p>Друге. Я вчора чув з ефірів про те, що ці гроші будуть розкрадати, як-то, нібито, розкрадалось паливо Курченка. Ви знаєте, я ще раз хочу вам наголосити: гроші надійдуть в Міністерство фінансів на загальний фонд. Ви знаєте, якщо з такою логікою, треба казати, що всі 600 мільярдів, які є в дохідній, розхідній частині бюджету у нас розкрадаються. Ви знаєте, це неправильні ярлики, давайте їх не вішати.</p>
<p>Третє. Що стосується, які умови застосування цього закону. Вони є важливі. Згідно чинного кодексу, якщо особи не можна допитати навіть в якості свідка, вона оголошується в розшук. Тому цей закон може застосовуватися тільки до осіб, які принаймні, 6 місяців перебувають у державному розшуку.</p>
<p>Наступне. Ви пам'ятаєте прекрасно, як у нас вбивали людей, які підозрюються в корупційних злочинах, у нас за трагічних обставин загинули обидва керівники Фонду держмайна. Для чого це було зроблено? Для того, щоб держава не могла розслідувати ті злочини, які були скоєні, та повернути награбоване. Тому цей закон почне захищати корупціонерів від смерті, для того, щоб вони постали перед українським правосуддям та повернули награбоване, ми і застосуємо відповідні норми.</p>
<p>Друге. Ми забрали підстави, дещо дискусійні, на прохання Юрія Луценко…</p>
<p>&nbsp;</p>
<p>ГОЛОВУЮЧИЙ.&nbsp; Продовжуйте, будь ласка.&nbsp;</p>
<p>&nbsp;</p>
<p>ВІННИК І.Ю. … 3 та пункт 4 статті 284 Кримінально-процесуального кодексу про те, що підстави закриття провадження не встановлено достатньо доказів для доведення винуватості в суді і вичерпні можливості їх отримати, були виключені з цього закону. Тому що, дійсно, якщо доказів немає, не можна і арештовувати майно.</p>
<p>Так само ми виключили норму про те, що, якщо набрав чинності закон, яким скасована кримінальна відповідальність та діяння, вчинені особою, так само виключена. Якщо стаття декриміналізована, не можна забирати, конфіскувати майно під час досудового слідства.</p>
<p>Далі. Дуже важлива річ, яку зауважили окремі особи, яким чином суд буде встановлювати чи вчинені достатні дії для розшукування заходів для встановлення місця перебування підозрюваного або заходів для встановлення власника грошових коштів. Тому ми ввели відповідний пункт, коли суд буде досліджувати та встановлювати, чи виконала держава Україна всі необхідні передбачені законом розшукові заходи, для того щоб знайти цю особу.</p>
<p>Третє. Олена Сотник з фракції "Самопоміч" дуже вдало зазначила, що нам треба врегулювати права та обов'язки третіх сторін, адже вони так само можуть стати предметом правого регулювання цієї конфіскації.</p>
<p>Ми зробили посилання на статтю 64 прим.2 Кримінально-процесуального кодексу, якою сьогодні надаються сьогодні права третім особам, еквівалентні правам підозрюваного чи обвинувачуваного. І Олена Сотник пообіцяла до другого читання внести та запропонувати парламенту на розгляд системний базовий закон про права та обов'язки третіх осіб.</p>
<p>Тому пропоную сьогодні голосувати цей законопроект за основу. Чому це важливо? Це 7 з половиною мільярдів чинного бюджету для армії, а ще…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ВІННИК І.Ю.&nbsp; Ще остання річ, я хотів би сказати.</p>
<p>&nbsp;</p>
<p>ГОЛОВУЮЧИЙ. 10 секунд.</p>
<p>&nbsp;</p>
<p>ВІННИК І.Ю. Ми внесли законопроект, який скасовує оподаткування пенсій. Ви знаєте, от досить говорити про український народ, якщо ви для цього нічого не робите. Давайте не ходити по прес-конференціях, а працювати в залі.</p>
<p>&nbsp;</p>
<p>ГОЛОВУЮЧИЙ. Дякую. <i>(Шум у залі)</i></p>
<p>&nbsp;Не кричіть! Ви маєте говорити про закон, а не про якісь інші речі, і бути більш толерантним по відношенню до колег – народних депутатів. <i>(Шум у залі)</i></p>
<p>&nbsp;Ні-ні, заспокойтесь, заспокойтесь! <i>(Шум у залі)</i></p>
<p>&nbsp;Колеги – народні депутати! Колеги! <i>(Шум у залі)</i></p>
<p>&nbsp;Я розумію, що всі фізичною культурою займались в молодості. Все, все, все, все! Повернулися на місця! Перестаньте! На місця, колеги!</p>
<p>Ми ж не дикуни. Давайте. Все! <i>(Шум у залі) </i>&nbsp;Все, все,&nbsp; заспокойтесь. Це ж нікому… Послухайте, це нікому не личить, шановні колеги. Нікому, абсолютно. Все, емоції вгамували.</p>
<p>Все, все, все.&nbsp; Давайте, займайте свої місця, шановні колеги.</p>
<p>Все, займаємо свої місця, колеги. Давайте, заспокойтеся. <i>(Шум у залі) </i></p>
<p>Ми можемо заспокоїтися? Ви чуєте, який гул стоїть у залі, колеги?!&nbsp; 350 чоловік, і всі одночасно говорять. Все, все, заспокоїлись.</p>
<p>Давайте, колеги, від фракцій по цьому закону. Запишіться, будь ласка. По три хвилини від фракції. По закону три хвилини від&nbsp; фракції, будь ласка. По закону&nbsp; 4057. Запишіться, голови&nbsp; фракцій будуть виступати.&nbsp; Давайте.</p>
<p>"Опозиційний блок", Долженков.</p>
<p>Заспокойтесь! І тихіше, будь ласка.</p>
<p>&nbsp;</p>
<p>10:23:30</p>
<p>ДОЛЖЕНКОВ О.В.</p>
<p>Уважаемый Владимир&nbsp; Борисович, уважаемые коллеги и неуважаемый ряд коллег, которые так себя могут вести!</p>
<p>Фракция "Оппозиционный блок" как вчера, так и сегодня говорит о том, что это антиконституционный закон. За этот законопроект голосовать нельзя, потому что основная суть этого законопроекта осталась неизменной, не верьте тем высказываниям, которые свидетельствуют о том, что он является вычищенным. Фактически этот законопроект допускает обращение в доход государства, то есть конфискацию, до вынесения обвинительного приговора суда валютных ценностей, других денежных средств, находящихся на текущих счетах.</p>
<p>О чем это может говорить? Это может говорить о признании несостоятельности всей правоохранительной системы, всех судов Украины по сбору соответствующей доказательственной базы относительно вины того или иного человека, которого обвиняют в совершении тех или иных преступлений. Они идут очень простым, таким, революционным незаконным путем, по которому фактически позволяют отнимать у государственного служащего, не важно, у гражданина Украины, всего имущества, которое принадлежит на праве собственности ему либо членам его семьи. И, соответственно, это является неконституционным, это грубо нарушает статью 41, статью 62 Конституции Украины. Нивелируется этим законопроектом принцип нерушимости частной собственности, принцип презумпции невиновности. Вы плюете этим законопроект на тело Конституции, вы плюете на основу конституционного строя, вам плевать на то, что необходимо соблюдать правопорядок и формировать правовое общество. Никакого гражданского общества с этим законопроектом быть не может.</p>
<p>Что касается укрывательства тех или иных лиц от следствия, то в законодательстве, в Уголовно-процессуальном кодексе есть четкая норма, которая предусматривает специальное досудебное расследование, в соответствии с которым вы можете осуществлять уголовное судопроизводство при отсутствии подозреваемого либо обвиняемого. Поэтому говорить о том, что укрывательство этих лиц препятствуют следствию, и вы не можете забрать эти деньги, это не правда, это гнусная ложь. А если некоторые инициаторы, которые так рьяно вчера отстаивали этот законопроект любой ценой, так реагируют на критику, которая исходит из зала, то нужно, помимо требований, предусмотренных Конституцией, справку о психическом здоровье требовать прежде, чем этих людей допускать в зал пленарного заседания.</p>
<p>А что касается налогообложения пенсий, то могу сказать, что фракция "Оппозиционный блок" как раз и действует. Мы подали обращение в Конституционный Суд по поводу преступности и неконституционности этих законов, которыми налогооблагается пенсия. Поэтому не надо тут распинаться в любви к народу, когда вы забрали эти пенсии и социальные выплаты у него!</p>
<p>&nbsp;</p>
<p>ГОЛОВУЮЧИЙ. Будь ласка. Давайте ще трохи тихіше, якщо можливо, колеги.</p>
<p>Олена Сотник, фракція "Самопоміч", будь ласка.</p>
<p><u>&nbsp;</u></p>
<p>10:26:54</p>
<p>СОТНИК О.С.</p>
<p>Колеги, я дуже прошу вас дуже спокійно, але уважно мене послухати. За цим законом насправді ховається схема змови. Я не знаю, хто бенефіціари цієї схеми, але я вам розкажу, як вона буде працювати. І ви тоді самі відповісте на це питання.</p>
<p>Що буде відбуватися? Цією… цим законом фактично прикривається два моменти. Перший момент: Янукович і компанія після стягнення в такий спосіб коштів, ніколи не будуть звинувачені. Жодний міжнародний суд не визнає наші вироки по Януковичу потім законними. І друга схема: через цей закон будуть стягнуті кошти, вони, можливо, потраплять в бюджет. Звичайно, громадяни цих коштів не побачать. Як було роздеребанено бюджет раніше, так він буде роздеребанений і зараз. Але через два роки ті люди, з яких ці кошти будуть стягнуті, отримають в міжнародних судах позитивні рішення не на користь України. І Україна сплатить зі свого бюджету компенсацію повну цих коштів і ще додатково штрафів.</p>
<p>Таким чином Янукович обілиться і скаже, що ми на нього здійснюємо політичний тиск. І ніколи ми не винесемо відносно нього потім вироків. А люди, які зараз цією схемою керують, отримають з цього зиск, а держава Україна через два роки буде за це відповідати своїми коштами, коштами громадян, коштами тих, хто платить податки.</p>
<p>Тому, перше, ми вимагаємо від Генеральної прокуратури звіту, яким чином відбувається розслідування <a name=Temp></a>по Януковичу і компанії, і чому на сьогоднішній день немає заочних осуджень, і чому на сьогоднішній день за законними вироками не здійснюється конфіскація цього майна. А Верховна Рада <i>(оплески)</i>,<i> </i>а Верховна Рада змушена в неконституційний спосіб приймати рішення за судову систему і за прокуратуру.</p>
<p>Друге питання. Нас цікавить, яким чином на сьогоднішній день, якщо ці заочні розслідування не діють, чому ми розглядаємо Закон 4057 замість того, щоб розглядати закон Геращенко, який дає можливість заочні засудження вже завтра почати по всім, хто на сьогоднішній день знаходиться в розшуку в Україні, винести в законний спосіб ім'ям України вироки і ім'ям України конфіскувати ці кошти.</p>
<p>І останнє. Якби ці люди, які відстоюють цей закон, відстоювали його на користь України, вони б запропонували в цьому законі норму, де б скасовувалось оподаткування, наприклад, пенсій. І за рахунок цих коштів покривався б дефіцит у зв'язку з цим скасуванням.</p>
<p>Замість того ми не бачимо жодного, жодної гарантії, що ці кошти потраплять і будуть використані на користь держави. Колеги, це злочин. Я пропоную вам не підтримувати…</p>
<p>&nbsp;</p>
<p>ГОЛОВУЮЧИЙ. Олег Ляшко, будь ласка, Радикальна партія.</p>
<p>&nbsp;</p>
<p>10:30:15</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги! От, дивлюся я на вас, а разом зі мною дивляться мільйони українців і думають, очевидно, те саме, що думаю і я. Які ж ми з вами папуаси недалекі, які ж ми з вами примітивні пігмеї, які не розуміють, для чого ви прийшли в цей зал, для чого вас обирали люди і які завдання сьогодні стоять перед країною.</p>
<p>Шановні, а багато хто і не шановні колеги народні депутати! На жаль, ви нездатні бачити далі свого носа. Ви примітивні, ви дріб'язкові, у вас просто клепки в голові немає. Ви між собою сваритеся, б'єтеся, не бачачи, яка величезна загроза сьогодні стоїть перед нашою країною! Подивіться, що робиться на зовнішніх рубежах! Подивиться щоденні зведення з фронту, коли десятки, сотні обстрілів поранених&nbsp; і загиблих! Подивіться, яка ситуація в економіці внаслідок того, що закриваються сотні підприємств! Чи даєте ви питання на&nbsp; ці&nbsp; виклики? Чи приймаєте&nbsp; ви рішення, які дадуть можливість людям нормально жити? Ні. А що ви робите натомість? А ви берете влаштовуєте бійки, а ви берете влаштовуєте&nbsp; шоу, ристалища, ви доводите, намагаєтесь довести, що вкрадені&nbsp; Януковичем&nbsp; 2 мільярда доларів не треба вертати до бюджету,&nbsp; бо це, бачите, порушення прав людини. Обкрадати українців, мільярди з них здирати – це не порушення прав людини!&nbsp; А вернути те, що&nbsp; до бюджету,&nbsp; те, що було вкрадено в українців – це&nbsp; виявляється порушення прав людини,&nbsp; і Янукович колись доведе, що він чесно заробив ці гроші.</p>
<p>Знаєте, що&nbsp; я вам&nbsp; хочу сказати. Якщо ви будете себе так&nbsp; вести, якщо ви не прийматимете рішень, які&nbsp; маєте сьогодні приймати, я стою тут як криця проти виборів, але ви дограєтесь, що&nbsp; і я буду&nbsp; за вибори, і підете ви всі паразити на вибори&nbsp; і ніхто з вас&nbsp; сюди не вернеться, якщо ви негайно&nbsp; не змінити лінію поведінки.</p>
<p>Я закликаю, наша політична&nbsp; сила, Радикальна партія,&nbsp; ми закликаємо&nbsp; всі демократичні політичні сили "Блок Порошенка", "Народний фронт", "Самопоміч", "Батьківщину", "Свободу", "УКРОП", інші&nbsp; демократичні сили – час прийшов об'єднати свої зусилля. Сьогодні країна стоїть перед&nbsp; смертельними викликами, ніхто нас не врятує ні Вашингтон,&nbsp; ні Брюссель, якщо ми самі собі не&nbsp; допоможемо. Лише в єдності наша сила. Лише гуртом ми здатні&nbsp; здолати ті проблеми, величезні проблеми, економічні, політичні, зовнішні, які стоять перед нашою&nbsp; країною. Припиніть&nbsp; розбрат і чвари. Чвари згубили країну минулого&nbsp;&nbsp; століття, вони і сьогодні&nbsp; її згублять…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; Юрій Тимошенко, "Народний фронт".&nbsp;</p>
<p>&nbsp;</p>
<p>10:33:36</p>
<p>ТИМОШЕНКО Ю.В.</p>
<p>Слава Ісусу Христу!</p>
<p>В державі війна, тисячі загиблих за 2 роки війни. В державі тисячі і мільйони пенсіонерів, що помирають з голоду. В державі сотні тисяч хворих дітей, які помирають. І ось 50 мільярдів – 50 мільярдів! – які можуть порятувати їх всіх. І в цей час дивно мені, коли дехто цілими фракціями, зливаючись в екстазі в обіймах зі зрадникам з "Опоблоку", говорять, що цих грошей не потрібно, хай вони залишаться Януковичу. Я не можу цього зрозуміти. А, можливо, ви не хочете, тому що вам хтось вказівки такої не дав? А, можливо, ви не хочете за це голосувати, що боїтесь за свої шкури, що можливо хтось з вас теж колись попаде під дію цього закону? Я ніколи не крав і не збираюся красти, і мені байдуже чи за крадіжку будуть давати 5 років чи 50 років, бо я не збираюся красти.</p>
<p>Народе України, я вас дуже прошу, всі: пенсіонери, батьки хворих дітей, батьки загиблих, жінки загиблих – подивіться уважно зараз, хто не буде голосувати за цей закон, запам'ятайте їх, і якщо колись ви мені дасте волю, я вам обіцяю, що жодного це …. падло, яке за вас не проголосує, не уникне найсуворішого покарання.</p>
<p>Слава Україні! Ганьба зрадникам! Що? Боретесь за звання героя Росії з рук Путіна?! Те, що ви робите це на втіху Януковичу, на втіху Путіну, ну не на втіху українському народу, про любов до якого ви так розпинаєтесь, зрадники!</p>
<p>&nbsp;</p>
<p>ГОЛОВУЮЧИЙ. Шановні колеги! Будь ласка, Юрій Луценко, "Блок Петра Порошенка". Послухайте уважно.</p>
<p>&nbsp;</p>
<p>10:36:01</p>
<p>ЛУЦЕНКО Ю.В.</p>
<p>Шановний пане Голово, шановні народні депутати!</p>
<p>Цей закон, безумовно, може і потребує емоцій, проте емоції, і правильні, вже лунали з цієї трибуни. І я хочу звернутися із аргументами юридичного характеру щодо необхідності голосування за цей законопроект.</p>
<p>Вчора на зустрічі з колективом авторів ми досягли угоди про виправлення тих&nbsp; помилок, які були допущені в первинному проекті. І хочу звернути увагу зараз усіх, хто приймає&nbsp; рішення, з точки зору юридичної, на те, що цей закон стосуються виключно коштів, не вказаних в декларації, на&nbsp; які не показані джерела надходження і облігації державної позики. Це не стосується ні активів, ні нерухомості, ні інших цінностей, а тільки незадекларованих коштів та облігацій державної позики.&nbsp;&nbsp;</p>
<p>Позиція друга. Цей закон стосується лише держслужбовців. Він не стосується бізнесу, він не стосується простих громадян, а лише тих, хто, отримавши велику довіру державної служби, використав її для особистого&nbsp; незаконного збагачення.</p>
<p>Позиція третя. Цей законопроект передбачає вилучення даних коштів тільки у випадку скоєння особливо важких злочинів: тільки&nbsp; розкрадання (191 стаття), тільки хабара (368 стаття) і тільки створення злочинної організації і&nbsp; бандитизм&nbsp; (255 стаття). Інших причин не передбачено.</p>
<p>І четверте. Умовою звернення в дохід&nbsp; держави коштів є виключно одна: переховування за кордоном більше, ніж півроку.</p>
<p>Таким чином, цей законопроект вирішує питання покарання тих нечестивих державних службовців, які вкрали кошти, не можуть пояснити їх походження, втекли за кордон і відмовляються приходити на досудове слідство або на судове слідство. І виключно, це стосується протягом наступних 2-х років.</p>
<p>Ще одна проблема, яку часто піднімають противники закону, що, мовляв, такий закон може бути персоніфікований під Януковича і через це може бути оскаржений в Європейському Суді.</p>
<p>Тому, колеги, ми приймаємо закон не проти Януковича, ми приймаємо закон для всіх держслужбовців, які вкрали кошти, котрі не можуть показати джерела надходження і сховалися від правосуддя за територією держави. Це загальний рамочний закон для покарання мафії в Україні. Я дуже прошу проголосувати цей закон в першому читанні…</p>
<p>&nbsp;</p>
<p>ГОЛОВУЮЧИЙ. Продовжуйте.</p>
<p>&nbsp;</p>
<p>ЛУЦЕНКО Ю.В. Відправити його в профільний комітет і цим самим зробити і справедливо, і законно. Будь ласка, всі голоси чесних, принципових людей мають бути за перше читання цього законопроекту.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Будь ласка, я прошу займати свої місця у сесійній залі і підготуватися до голосування. Пропозиція наступна: включити до порядку денного для прийняття рішення двох законів – 4057, по якому ми щойно говорили, і 3196.</p>
<p>Але хочу підкреслити ще раз, щоб підвести риску для того, щоб всі зрозуміли. Якщо є державний чиновник, який, використовуючи свої повноваження, вкрав кошти і переховується від переслідування, від розслідування, ці кошти мають бути, які награбовані від держави і громадян, вони мають бути конфісковані і повернуті, крапка. В чому тут є проблема? Не кради і ніяких проблем не буде. Якщо вкрав, будеш сидіти і повернеш гроші. Твої гроші все рівно будуть повернуті, все. І це дуже важливо, щоб всі це розуміли. Зараз, насправді, це мільярди доларів, які можуть бути повернені українським громадянам. Насправді, вони враховані в бюджеті, вони враховані в бюджеті на оборону, частина цих коштів, і це правда, як дохідна частина, а частина має бути використана на підвищення соціальних стандартів, що теж є дуже очевидним.</p>
<p>Колеги, я ще раз наголошую на тому, що мова йде про наступне, ми включаємо його зараз в порядок денний і будемо розглядати тільки за основу, далі профільний комітет буде доопрацьовувати цей закон.</p>
<p>Будь ласка, займайте свої місця і готуйтесь до голосування. Будь ласка,&nbsp; займайте свої місця. Будь ласка, в порядок денний. Колеги, прошу всій зайняти свої місця і підготуватись до голосування. Будь ласка.</p>
<p>Давайте сигнальне, щоб всі мобілізувались. Сигнальне голосування, включення до порядку денного та прийняття рішення 4057-Д і 3196-Д. Готові?</p>
<p>Я прошу всіх народних депутатів підтримати цю пропозицію. Голосуємо, сигнальне, прошу, голосуємо, будь ласка,&nbsp; мобілізуйтесь!</p>
<p>&nbsp;</p>
<p>10:42:36</p>
<p>За-168</p>
<p>По фракціям. Це було сигнальне голосування колеги, давайте мобілізуйтесь.</p>
<p>Будь ласка,&nbsp; від "Народного фронту" – Сергій Пашинський.</p>
<p>&nbsp;</p>
<p>10:43:33</p>
<p>ПАШИНСЬКИЙ С.В.</p>
<p>Я звертаюсь не до нечисті, яка зібралась в цьому залі, я звертаюся до глядачів, які нас зараз дивляться. Два роки тому я особисто прийшов в той сектор, 22 лютого, з тими хлопцями, дав свій мобільний телефон, дав свій номер, тому що ми на Майдані стояли за європейську державу, щоб не допустити самосуду, щоб не допустити безчинств. І ми тоді втримали ситуацію. Ми, коли держава була надзвичайно вразлива, коли Янукович і його банда кинули і втекли, коли державності не було, ми з тим же Тимошенко, з цими хлопцями ми втримали державу.</p>
<p>Я нагадаю вам: це були ми. Сьогодні держава зіштовхнулася з іншою проблемою. Ми з вами прийняли Закон про заочне судочинство. Ми включили туди норму, що треба розшук Інтерполу. На жаль, на жаль, за вкрадені в нас мільйони, мільярди Янукович найняв адвокатів. Вони зараз не розшуку Інтерполу. Ми не можемо запустити заочне судочинство. У всіх країнах світу є подібні закони, і це брехня, що нам тут псевдодемократи розказують. Це закон, написаний на підставі Резолюції ООН, на підставі судів ЄСПЧ.</p>
<p>Я абсолютно впевнений в двох речах. Перше: ми приймемо цей закон, цей закон потрібен нашій державі, цей закон потрібен нашій армії, цей закон потрібен нашим пенсіонерам. Ми його приймемо, навіть якщо нам прийдеться справжніх активістів завести до цього залу. І запитаємо кожного з вас, як ви голосували і чому ви так голосували. І якщо тут треба буде поставити чотири сміттєвих баки, вони будуть тут стояти!</p>
<p>І друге, чому ми його ще приймемо. Шановні друзі, я точно знаю, що частина цих коштів вже поміняли власників. Уже на Заході оці офшорні компанії переуступлені арбузовими, клюєвими та іншими, декому цим. І я впевнений, що скільки б нам зусиль не треба було потратити, ми встановимо ці факти і назвемо ці прізвища, цих демократів і адвокатів.</p>
<p>Фракція "Народного фронту" не міняє свого рішення. До включення до голосування цього закону ніякого шоу, ніякої демагогії, ніякої брехні з цієї трибуни більше не прозвучить.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Давайте попробуємо ще раз проголосувати, шановні колеги. Будь ласка,&nbsp; займіть свої місця. Це буде питання "включення питання до порядку денного сесії".</p>
<p>Будь ласка, займіть свої місця. Я звертаюся до всіх фракцій українського парламенту: давайте проголосуємо, включимо в порядок денний – це буде сигнальне голосування – включимо&nbsp; в порядок денний і проведемо дискусію щодо&nbsp; цього закону постатейно.&nbsp; Постатейно.&nbsp;</p>
<p>На місцях? Зараз ще раз включення в порядок денний. Включення в порядок денний, шановні колеги. Сигнальне голосування. Будь ласка,&nbsp; давайте, голосуємо. Сигнальне голосування включення&nbsp;&nbsp; в порядок денний сесії цього&nbsp; питання.</p>
<p>Шановні колеги, займіть, будь ласка,&nbsp; свої місця перед голосуванням. Будь ласка,&nbsp; шановні колеги, голосуємо. Сигнальне голосування, включення&nbsp;&nbsp; в порядок денний.</p>
<p>&nbsp;</p>
<p>10:48:18</p>
<p>За-174</p>
<p>174 голоси.</p>
<p>Я думаю, що треба проводити консультації.</p>
<p>Я оголошую 30-хвилинну перерву.</p>
<p>Керівників фракцій і груп прошу піднятися для проведення наради, всіх керівників фракцій і груп українського парламенту. Будь ласка, на третій поверх, 30 хвилин - перерва.</p>
<p>Дякую.</p>
<p align=center>&nbsp;</p>
<p align=center><i>(Після перерви)</i></p>
<p align=center>Веде засідання заступник Голови Верховної Ради України</p>
<p align=center>СИРОЇД О.І.</p>
<p>&nbsp;</p>
<p>11:38:31</p>
<p>ГОЛОВУЮЧИЙ. Шановні колеги народні депутати, у зв'язку з тим, що продовжується робота робочої групи над доопрацюванням законопроекту, перерва оголошується до 12.30.&nbsp;</p>
<p>&nbsp;</p>
<p align=center><i>(Після перерви)</i></p>
<p>&nbsp;</p>
<p align=center>Веде засідання Голова Верховної Ради України ГРОЙСМАН В.Б.</p>
<p>&nbsp;</p>
<p>12:38:23</p>
<p>ГОЛОВУЮЧИЙ. Шановні колеги народні депутати! Будь ласка, заходьте до зали. Ми будемо продовжувати нашу роботу.</p>
<p>Ще раз провели технічну нараду з керівниками фракцій, юристами. І насправді питання тільки є єдине. Ні в кого немає дискусій про те, що кошти, які вкрадені у громадян України, потрібно повернути в бюджет, ні в кого.</p>
<p>Єдине є застереження, щоб не зробити таким чином, що ми їх сьогодні повернемо, а завтра їх хтось забере через судові рішення в пользу, знову ж таки, тих, хто їх вкрав. Тому юридично має зроблено бути дуже вивірено і чітко.</p>
<p>Я дякую всім юристам, які працювали, і Олена Сотник. Зараз вони вже завершують доопрацювання цього питання, і ми почнемо розгляд цих важливих законів. Приймемо один раз, щоб вони спрацювали, ці закони. А то у нас так іноді буває, що лозунги добрі, начебто рішення приймаємо, а на виході результат – нуль. Це… це неприпустимо.</p>
<p>Будь ласка, заходимо, шановні колеги народні депутати, до зали Верховної Ради України. Прошу всіх займати свої місця.</p>
<p>&nbsp;</p>
<p>ПАРУБІЙ А.В.</p>
<p>Колеги, будь ласка, прошу зайти в зал, зайняти робочі місця, ми розпочинаємо нашу роботу з голосування. І тому важливо всім зосередитись і змобілізуватись. Будь ласка, заходимо в зал. Секретаріат Верховної Ради прошу запросити депутатів в зал.</p>
<p>&nbsp;</p>
<p>ГОЛОВУЮЧИЙ. Будь ласка, є інформація керівника фракції "Народний фронт" Максима Бурбака. Будь ласка, Максим Юрійович.</p>
<p>&nbsp;</p>
<p>12:46:38</p>
<p>БУРБАК М.Ю.</p>
<p>Шановний головуючий, шановні колеги! Я вітаю те, що зараз ми протягом півтори години погодили остаточну редакцію, яку зараз винесуть в зал. І все ж таки нам всім треба зробити висновки і нашій фракції, і звертаюся до своїх колег, про те, що ми з вами говорили, перебуваючи в Брюсселі. Про те, що треба градус політичної дискусії понижувати, ми всі тут маємо працювати на нашу державу злагоджено єдиним колективом.&nbsp; І тому я всіх закликаю сьогодні&nbsp; попрацювати для того, щоб нарешті країна побачила, що депутати захищають інтереси&nbsp; України.</p>
<p>Ще раз звертаюся до своїх колег: давайте налагодимось на спільну працю сьогодні.</p>
<p>Дякую.</p>
<p>&nbsp;&nbsp;&nbsp;&nbsp;</p>
<p>ГОЛОВУЮЧИЙ. Шановні колеги народні депутати, будь ласка, прошу заходити до зали Верховної Ради, займайте свої місця, будемо продовжувати нашу роботу. Будь ласка.</p>
<p>Шановні колеги народні депутати, будь ласка,&nbsp; займайте свої місця.</p>
<p>Ми продовжуємо розгляд питання законопроекту № 4057. За результатами наради з керівниками фракцій і груп і юристами ми знайшли узгодження щодо редакції цього&nbsp; закону. Я просив би зараз,&nbsp; Іван Вінник, – на трибуну, ще раз, будь ласка, поінформуйте по цьому закону. І я думаю, що ми можемо зараз приймати рішення, включати в порядок денний і починати його розгляд. Фактично є розуміння всіх фракцій парламенту.</p>
<p>Прошу всіх займати свої місця, шановні колеги, і уважно послухайте, що вже зроблено. Будь ласка.&nbsp;</p>
<p>&nbsp;</p>
<p>12:57:54</p>
<p>ВІННИК І.Ю.</p>
<p>По-перше, були застереження щодо того,&nbsp; що формулювання, згадане в законі, "інші цінності" може бути тлумачено, що це акції та майнові права, щось майнового характеру, тому ми виключили визначення інших цінностей скрізь, де воно згадувалося в законі.&nbsp;&nbsp;</p>
<p>Окрім&nbsp; того, концептуальне було зауваження щодо того, що цей закон&nbsp; вводить презумпцію винуватості. Тобто особа підозрювана мала би доводити законність отриманих нею грошей. Ми це змінили. І саме тому скрізь зараз прокурор у своєму клопотанні має доводити незаконність отриманих&nbsp; відповідно підозрюваною, обвинуваченою особою грошей.</p>
<p>Скрізь ми забрали посилання на декларації. Тому що було багато застережень, що якщо подивитися чинний закон про декларування, то навіть особа вже, якщо три роки не держслужбовець, вона в будь-якому випадку&nbsp; може стати предметом регулювання&nbsp; цього закону. Це скрізь ми забрали.</p>
<p>Окрім того, ми забрали можливість повторного подання&nbsp; клопотання в суд щодо можливості стягнення на користь державного бюджету грошових коштів. Тому, якщо перше клопотання буде відхилено інстанцією і потім&nbsp; відповідно оскарження так само буде відхилено, то повторно по тих самих обставинах, по тих самих грошах не можна звертатися.&nbsp; Це забезпечить&nbsp; пропорційність застосування цієї норми, норми права.</p>
<p>І останнє. В разі виправдувального вироку суду Україна буде зобов'язана протягом 12 місяців беззаперечно повернути ті кошти, які під час досудового слідства на підставі цього закону були звернуті на користь держави. Це так само застосовує пропорційну норму застосування права.</p>
<p>Додатково хочу сказати, що було внесено низка техніко-юридичних правок, які вже сьогодні внесені, власне, мали б готуватися до другого читання, а вже містяться в законі до першого читання.&nbsp;</p>
<p>Тому пропоную зараз, враховуючи, що є ця спільна позиція, зараз є текст, вже виправлений, Головного юридичного управління, голосувати його.</p>
<p>Власне, хотів би передати слово колезі, Олені Сотник, напевно, щоб вона також додала щодо того, що я сказав.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Олена Сотник. Прошу слово.</p>
<p>&nbsp;</p>
<p>13:00:43</p>
<p>СОТНИК О.С.</p>
<p>Колеги, я хочу просто коротко вам пояснити яким чином є дуже… це дуже серйозна домовленість.</p>
<p>Ми голосуємо цей законопроект тільки в першому читанні, ми з нього прибрали, саме головне – призумпцію… порушення презумпції невинуватості. Прокуратура має доводити незаконність і набуття будь-яких коштів цінних паперів і так далі. Це головне.</p>
<p>По-друге, ми звідти прибрали частину, яка стосується майна, яке…&nbsp; власник якого не встановлений, але це все юридичні нюанси.</p>
<p>Тепер принциповий важливий нюанс для Верховної Ради. Ми маємо цей законопроект розглянути по повній процедурі у другому читанні з відкритим засіданням комітету правоохоронних органів, з внесенням поправок, розглядом цих поправок і внесенням в зал тільки консенсусного документу, так, щоб у нас більше не було випадків, коли ставляться на підтвердження чиїсь поправки або забаганки, так, щоб був консенсус у парламенті відносно остаточної редакції. Тільки за таких умов він може бути проголосований у другому читанні.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую, Олена.</p>
<p>Колеги, ми провели велику роботу з цього приводу. Але я хочу підкреслити і підтвердити, що це рішення має бути прийнято тільки консенсусом і по повній процедурі підготовлене до другого читання. І не може бути ніякої там… розбалансування цього закону.</p>
<p>І ще одну хвилину, будь ласка, Олена Сотник.</p>
<p>&nbsp;</p>
<p>13:02:18</p>
<p>СОТНИК О.С.</p>
<p>Колеги, я пропоную депутатам підтримати вимогу щодо все ж таки виклику сюди Генеральної прокуратури. Хай вона прозвітується щодо розслідування даних справ. Щоб ми розуміли, в чому там ситуація, і чому ми маємо приймати дані законі замість того, щоб виносилися в судове засідання, і виносилися вироки, і здійснювалася конфіскація на підставі діючого Кримінального процесуального кодексу. Я прошу всіх поставити цю вимогу. Якщо… <i>(оплески) </i>І дуже хочу, щоб парламент її підтримав. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, в мене є пропозиція наступна: зараз його включити в порядок денний, це питання, для прийняття рішення. І потім почнемо обговорення. Там і запитання, і відповіді, почнемо обговорювати цей закон. В порядку обговорення, Віктор Васильович. В порядку обговорення я всім надам слово. Порядком, порядком обговорення я надам слово. Надам слово. Будь ласка, колеги. Приймається така логіка дій? Значить, я прошу тоді, 4057. Для прийняття, для включення в порядок денний та прийняття рішення включити зараз цей закон, 4057 і 3196. Це два закони. Ну, по другому закону не було ніяких заперечень, наскільки я розумію. Це включення в порядок денний 4057 і 3196.</p>
<p>&nbsp;</p>
<p>ГОЛОСИ ІЗ ЗАЛУ. По одному.</p>
<p>&nbsp;</p>
<p>ГОЛОВУЮЧИЙ. По одному, добре-добре-добре. Приймається.</p>
<p>Будь ласка, тоді включення до порядку денного для прийняття рішення 4057. Прошу всіх займати свої місця, і давайте проголосуємо, включимо його. Готові голосувати? Всі готові? Можемо, будемо розглядати його по повній процедурі, немає застережень взагалі ніяких. По повній процедурі і тільки в першому читанні, все. Приймається така логіка дій?</p>
<p>Все, тоді давайте. Прошу, включення до порядку денного та розгляд даного питання для прийняття рішення. Голосуємо, прошу всіх. Голосуємо, прошу всіх підтримати, шановні колеги, і підемо по повній процедурі обговорення. Приймається? Голосуємо, прошу всіх підтримати, колеги, будь ласка. Прошу всіх підтримати. Прошу підтримати, колеги. Голосуємо, прошу підтримати. Голосуємо.</p>
<p>&nbsp;</p>
<p>13:04:49</p>
<p>За-223</p>
<p>Ще раз, три голоси не вистачило. Все нормально, колеги, я бачу, бачу, бачу. Прошу, три голоси, це абсолютно нормально. Раз, два, три, чотири. Голосуємо включення до порядку денного та прийняття рішення. І будемо обговорювати по повній процедурі. Голосуємо? Прошу всіх підтримати, голосуємо, три голоси нам не вистачило. Будь ласка, колеги, голосуємо всі. Прошу всіх підтримати, голосуємо. Прошу підтримати, колеги. Прошу всіх голосувати.</p>
<p>&nbsp;</p>
<p>13:05:26</p>
<p>За-225</p>
<p>Колеги, ще один голос. Голосуємо ще раз, будь ласка, мою пропозицію. Прошу підтримати. Колеги, прошу підтримати. Голосуємо, будь ласка. Прошу підтримати цю пропозицію. Давайте голосувати. Голосуємо, колеги, всі. Прошу всіх підтримати. Голосуємо, колеги. Прошу підтримати.</p>
<p>&nbsp;</p>
<p>13:05:52</p>
<p>За-222</p>
<p>Колеги, увага! Увага, увага, увага, шановні колеги! Займіть, будь ласка, свої місця, я прошу. Займіть, будь ласка, свої місця. Я прошу ще раз, шановні колеги. Нам потрібно 226 голосів для того, щоб ми включили в порядок денний. Почнемо по повній процедурі його обговорювати, кожен висловить свою позицію. Інакше буде так виглядати, що хтось щось там хоче приховати. Ну, не треба цього робити.</p>
<p>Давайте ще раз проголосуємо. Я прошу, колеги, я прошу. Будь ласка, колеги, ще раз мою пропозицію включення в порядок денний. Зайдіть, народні депутати, давайте голосувати. Всі на місцях? Будь ласка, будь ласка.</p>
<p>Голосуємо ще раз? Готові всі?&nbsp; Будь ласка. Колеги,&nbsp; я всіх прошу підтримати і будемо&nbsp; обговорювати по повній процедурі, кожен висловить свою позицію по закону.&nbsp; Голосуємо. Будь ласка, прошу голосувати.&nbsp; Прошу всіх підтримати, колеги.&nbsp; Голосуємо включення в порядок денний для прийняття рішення, обговорення&nbsp; за повною процедурою.&nbsp; Прошу, голосуємо.&nbsp; Підтримайте, будь ласка.</p>
<p>&nbsp;</p>
<p>13:07:40</p>
<p>За-229</p>
<p>Єсть: 229.</p>
<p>Тепер, шановні колеги, переходимо до розгляду питання порядку…&nbsp; А, ні,&nbsp; вибачте. Іще одне – 3196, він був бездискусійним. 3196 – включення&nbsp; в порядок денний, прийняття рішення. Він був бездискусіний, наскільки я розумію. 3196.&nbsp; Голосуємо, колеги. Прошу підтримати включення в порядок денний 3196. Прошу голосувати, колеги.&nbsp; Прошу підтримати.</p>
<p>&nbsp;</p>
<p>13:08:17</p>
<p>За-210</p>
<p>Слухайте, він був бездискусійним, 3196. Вчора&nbsp; всі були готові за&nbsp; нього голосувати. <i>(Шум у залі) </i>&nbsp;3196. Якщо він дискусійний, ми включаємо в порядок денний&nbsp; і дискутуємо. А як же не включати закон в порядок денний і не обговорювати? Давайте ще раз, включення в порядок денний.&nbsp; Зараз я дам по фракціям по&nbsp; хвилині, дам по хвилині. Стоп! По 3196?&nbsp;</p>
<p>Будь ласка, Юрій Луценко по 3196, включення в порядок денний. Будь ласка. Потім з процедури? А повна процедура&nbsp; буде обговорення?</p>
<p>&nbsp;</p>
<p>13:08:58</p>
<p>ЛУЦЕНКО Ю.В.</p>
<p>Шановний пане Голово, шановні народні депутати! Я знову не про емоції, а про юридичні речі. Щойно ми прийняли Закон про звернення в&nbsp; дохід&nbsp; держави&nbsp; коштів, здобутих&nbsp; злочинним&nbsp; шляхом. <i>(Шум у залі)</i>&nbsp; Ми щойно прийняли рішення по тому закону. Але часто в аргументації, що, мовляв, треба йти по&nbsp; іншому шляху, мовляв, не окремим&nbsp; законом, а процесом – заочно засудити тих,&nbsp; хто грабував країну, і забрати кошти. Так ось&nbsp; цей заочний процес&nbsp; давно готова робити Генеральна прокуратура. Але вона не може перескочити через обмеження, бо в законі стоїть лише при… заочне засудження може відбуватися лише при рішенні Інтерполу про оголошення у міжнародний розшук. Інтерпол штучно підозрює під впливом Російської Федерації, не оголошує в розшук Януковича та інших грабіжників українського народу.</p>
<p>Будь ласка, треба просто зняти цю норму, яка унеможливлює давно очікуваний українським суспільством відкритий, прозорий, публічний процес заочного засудження тих, хто вбивав людей і грабував країну. Тут немає місця політичним іграм, просто цей процес давно потрібен для остаточного очищення країни.</p>
<p>Я прошу всіх фракцій проголосувати за відкритий судовий процес.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>&nbsp;</p>
<p>ЛУЦЕНКО Ю.В. Не за засудження, не за покарання, це прийме рішення суд. Наше діло – запустити процес цього суду, якого очікують родини вбитих, родини пограбованих і, власне, всі, хто хоче жити в новій очищеній Україні. Будь ласка, давайте за це проголосуємо без політичних чвар.</p>
<p>&nbsp;</p>
<p>ГОЛОВУЮЧИЙ. Дякую, Юрій Віталійович.</p>
<p>Шановні колеги, 3196 – це включення в порядок денний. І далі почнемо обговорювати теж. Я дам з процедури, коли зараз проголосуємо за включення.</p>
<p>Шановні колеги, будь ласка, прошу підтримати включення в порядок денний 3196 для обговорення та прийняття рішення. Прошу голосувати і прошу підтримати, колеги. Давайте проголосуємо, давайте підтримаємо. Готові голосувати? Голосуємо. Прошу підтримати. Увага, колеги, голосуємо, прошу підтримати. Прошу підтримати. Голосуємо. "За" – голосуємо. Прошу підтримати.</p>
<p>&nbsp;</p>
<p>13:11:12</p>
<p>За-226</p>
<p>Включили.</p>
<p>Тепер можемо перейти…</p>
<p>Будь ласка, Олег Ляшко, хвилина з процедури голосування. Під час обговорення всі будуть говорити. Під час обговорення всі будуть говорити.</p>
<p>&nbsp;</p>
<p>13:11:24</p>
<p>ЛЯШКО О.В.</p>
<p>Олег Ляшко, Радикальна партія. Шановний Володимире Борисовичу, фракція Радикальної партії в повному складі голосувала і за розгляд законопроекту про повернення вкрадених Януковичем грошей і за можливість кримінального процесу проти Януковича. Але табло Верховної Ради видає недостовірні відомості щодо голосування депутатів від Радикальної партії. У даних, які оприлюднює сайт Верховної Ради начебто не &nbsp;голосував член&nbsp;&nbsp; фракції Артем Вітко.</p>
<p>Я вимагаю від вас як від головуючого дати команду Апарату Верховної Ради вилучити дані про членство Вітка у фракції Радикальної партії, оскільки він у вересні минулого року зробив&nbsp; заяву про вихід із&nbsp; фракції&nbsp; Радикальної партії. У фракції не працює, у нашому секторі не сидить і жодного відношення, після виходу його&nbsp; із фракції, до&nbsp; нашої фракції&nbsp; не має.</p>
<p>Подібні неголосування манкурта Вітка дискредитують Радикальну партію. Тому я вимагаю внести дані і вказати "отщепенца" і "тушку" Вітка як позафракційного.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я прошу Апарат, даю доручення Апарату опрацювати звернення керівника фракції Радикальної партії Олега Ляшка відповідно до Закону&nbsp; України.&nbsp; Дякую.&nbsp;&nbsp;&nbsp;</p>
<p>Шановні колеги, 4057, повна процедура обговорення, розпочинаємо розгляд даного проекту закону.</p>
<p>Доповідає Іван&nbsp; Вінник.&nbsp; Будь ласка, на трибуну, доповідайте 4057.&nbsp;</p>
<p>Співдоповідь – Андрій Анатолійович Кожем'якін від комітету.</p>
<p>&nbsp;</p>
<p>13:13:14</p>
<p>ВІННИК І.Ю.</p>
<p>Шановні колеги! Я вже, напевно, декілька разів доповідав і всі, напевно, вивчили про що цей закон. Не буду говорити, чому він важливий, декілька разів повторював.</p>
<p>Я дуже вдячний залі, дуже вдячний фракціям&nbsp; коаліції про те, що була виважена позиція. Я підтримую повністю, що голосування вже за основу і в цілому до другого читання, має бути на підставі консенсусних погоджених оцінок і фінального тексту. Тут не може бути ніякого регламентного тероризму, коли окремі правки будуть ставитися на погодження, а потім вони фактично будуть змінювати геть повністю текст закону. І це дуже важливо, те, що говорили колеги з "Самопомочі".</p>
<p>Власне,&nbsp; зміст відомий. Повернути активи потрібно. Говорити, що це зробити неможливо – неприйнятно. Ми, Верховна Рада України, вищий законодавчий орган країни,&nbsp; ми зобов’язані знайти юридичне&nbsp; вирішення цього питання. І процес почався, і я впевнений, що народ&nbsp; України вітає, нарешті, Верховну Раду, що вона&nbsp; почала займатися поверненням того, що обіцяла в кожній&nbsp; передвиборчій програмі майже всіх політичних партій, що зараз присутні в сесійній залі, були пункти і тези, і вимоги, і обіцянки про те, що награбоване буде повернуто. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, три хвилини на запитання. Запишіться, будь ласка. У нас запитання доповідачу.</p>
<p>Будь ласка, Сергій Каплін. Прошу дуже стисло.</p>
<p>&nbsp;</p>
<p>13:15:00</p>
<p>КАПЛІН С.М.</p>
<p>Я на, мабуть, велике здивування депутатів від "Народного фронту" хотів би подякувати всім депутатам, які брали участь у захисті цього законопроекту і захисті ідеї прийняття необхідних для України законодавчих актів, які в кінці кінців вирішать питання повернення вкрадених коштів бандою, мафією Януковича.</p>
<p>І, користуючись нагодою, хотів би сказати, що, напевно, цей закон буде дуже корисним і потрібний наступному поколінню українських політиків, наступному скликанню ради, наступному Генеральному прокурору, бо в нього додасться роботи аби переслідувати тих, хто зараз грабує країну, і повернути те, що награбоване після Майдану простим українцям. Дякую.</p>
<p>&nbsp;</p>
<p>ГОЛОВУЮЧИЙ. Прошу задавати запитання, шановні колеги.</p>
<p>Будь ласка, Юрій Тимошенко, "Народний фронт".</p>
<p>&nbsp;</p>
<p>13:16:04</p>
<p>ТИМОШЕНКО Ю.В.</p>
<p>Народе України, звертаюся до вас, ось і настав момент переконатися, хто в цій залі не словом, а ділом стоїть за вас і любить вас. Подивіться, як ці зрадники, мов гади, вислизають, намагаючись не проголосувати, що тільки не вигадують, прикриваються Конституцією.</p>
<p>Хочу нагадати зрадникам, коли Конституція писалася, війни не було. Якщо якісь положення Конституції не відповідають реаліям сьогодення, їх можна переписати, а жодного загиблого, який помре і загине на фронті зараз через ваше зволікання, не повернути ніколи. Кожен з вас, зрадників, колись відповість, я в це вірю і я вам це обіцяю.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Микола Томенко, позафракційний.</p>
<p>&nbsp;</p>
<p>13:16:54</p>
<p>ТОМЕНКО М.В.</p>
<p>Іван Юрійович, у мене запитання, чи не аналізували ви ситуацію, коли йде дискусія довкола цього законопроекту, що б, можливо, як колеги із "Самопомочі" говорили, щоб не було у нас фактично триденного безробіття у зв'язку з бокуванням&nbsp; цим законом. Спочатку запросити Генеральну прокуратуру, щоб вони чітко поінформували в чому проблема, чому третій рік в Україні не можуть завершити слідство над Януковичем і його поплічниками. Ми не можемо повернути державне майно і на третій рік всі прозріли і зрозуміли, що є проблема в законі.</p>
<p>І друга частина. Поскільки ви такою темою теж займаєтесь, і у мене, і до Голови Верховної Ради, що трапилось із заявою пана Шокіна? Коли ми будемо розглядати питання,&nbsp; голосувати за відставку, чоловік проситься вже другий місяць, щоб ми його відпустили. Десь зник? Тому це принципове питання, ми зараз закон приймемо і далі Шокін буде Януковича шукати, що ви смієтеся тут?</p>
<p>Тому: і закон, і прокуратура, і відставка Генерального прокурора.</p>
<p>&nbsp;</p>
<p>13:18:04</p>
<p>ВІННИК І.Ю.</p>
<p>Відповідаю: заступник Генерального прокурора Говда Роман Михайлович двічі був присутній, в тому числі вчора, на робочій групі між керівниками фракцій, коли обговорювалася позиція цього закону. І перше запитання, яке йому було поставлено, чому за чинним законодавством неможливо притягнути до відповідальності?</p>
<p>Один із тих факторів, про які він говорив, зазначав керівник фракції "Блок Петра Порошенка"&nbsp; Юрій Луценко,&nbsp; дійсно, треба оголошувати особу в міждержавний розшук через Інтерпол. І Інтерпол вже по 9-10 місяців відповідні подання не розглядає.</p>
<p>Друга проблема, що&nbsp; треба окремо постановлення суду щодо заочного судочинства. Так само це блокується в українських судах. А час триває, гроші потрібні Україні вже сьогодні, і саме тому була погоджена позицію, що нам треба дійсно зробити процедуру стягнення цих …... цих грошей, саме дієвою.</p>
<p>Щодо звіту Генеральної прокуратури, я впевнений, що те, що почули керівники фракцій вчора на робочій нараді варто почути всьому українському парламенту і українському народу, щоб дійсно дати оцінку тим аргументам, про які говорить Генеральна прокуратура…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Останнє запитання: Віктор Васильович Чумак.</p>
<p>&nbsp;</p>
<p>13:19:18</p>
<p>ЧУМАК В.В.</p>
<p>Шановні колеги, чому в мене було таке застереження до цього закону, до цього проекту закону? Я хочу сказати, що в мене є величезні сумніви щодо щирості вилучення коштів, які називаються ОВДП, тобто облігації внутрішньої державної позики України. Ці облігації можна вилучити дуже цікавим способом: вилучити, продати їх з дисконтом за рішенням слідчого або прокурора, слідчого судді, а потім, в принципі, за вироком Європейського суду з прав людини повернути недобросовісним власникам ще й кошти. Ми вдвічі втратимо кошти.</p>
<p>Тому я хотів би наголосити про те, що ми з вами повинні дуже чітко бачити, що стосовно облігацій внутрішньої державної позики діє норма, передбачена Бюджетним кодексом, коли вони вилучаються на користь держави і на цю суму державних зобов'язань зменшується державний борг, а вони не йдуть в продажу. Це обов'язково, щоб вони не пішли у ринкову продажу, ОВДП. А друге питання…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте, Віктор Васильович.</p>
<p>&nbsp;</p>
<p>13:20:30</p>
<p>ЧУМАК В.В. Друге питання. Все-таки залишається вирок, вірніше, рішення до вироку. Тому я просив би до прийняття закону в другому читанні зробити експертизу із залученням експертів Європейського суду з прав людини, для того щоб ми не мали ризиків.</p>
<p>&nbsp;</p>
<p>ГОЛОВУЮЧИЙ. На мій погляд, гарна ідея. Будь ласка.</p>
<p>&nbsp;</p>
<p>13:20:51</p>
<p>ВІННИК І.Ю.</p>
<p>Ви дуже правильно зазначили: як поводитися з цими ОВДП, вже врегульовано в бюджеті. Дійсно, державний борг буде зменшений. Але якщо ви відкриєте Закон України про Державний бюджет на 2016 рік, ви побачите шалені кошти, які Україна щорічно витрачає на обслуговування державного боргу. Тобто відповідно, якщо зменшення відбудеться, це змінить показники бюджету, це зменшить дефіцит бюджету і це дозволить Україні знайти фінансування належне, яким чином ми зможемо профінансувати спеціальний фонд, який передбачений сьогодні в бюджеті на фінансування більше 7 з половиною мільярдів на українську армію, а також по інших програмах, які зможуть забезпечити ці півтора мільярди, враховуючи їх сьогодні ринкову вартість. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Два останніх запитання: Альона Шкрум і Світлана Заліщук.</p>
<p>&nbsp;</p>
<p>13:21:45</p>
<p>ШКРУМ А.І.</p>
<p>Дякую. Шкрум Альона, фракція "Батьківщина".</p>
<p>Колеги, ну я не буду говорити, мабуть, таких речей зрозумілих, я просто скажу, що ми всі розуміємо, що цей закон треба не для того, щоб повернути гроші Януковича. Принаймні не тільки для того. А треба він тому, що, дійсно, у нас немає більш звідки брати гроші. І гроші треба зараз уряду. Уряд, на жаль, не створив нових робочих місць, уряд не зробив економічної програми, уряду терміново треба гроші, які їм більше не дають&nbsp; європейські партнери. Тому, дійсно, в бюджеті закладено 7 мільярдів на армію з… зі спецконфіскації цієї.</p>
<p>Вже в цій залі звучать цифри 50 мільярдів, які мають отримати з цієї спецконфіскації. Це досить страшні речі, і ми розуміємо, що потім ці гроші будуть повертатися знову ж таки з державного бюджету компенсуватися після справ в Європейському Суді з прав людини. Але "потім" нікого не цікавить, тому що гроші треба зараз цьому уряду прямо сьогодні.</p>
<p>А запитання у мене дуже конкретне. Чому ви позбавляєте в цьому законопроекті можливості подавати касаційну скаргу? Чому апеляція є остаточним рішенням? А Конституція України не працює і касації не може бути, а апеляційне рішення є остаточним.</p>
<p>Дуже конкретне питання, будь ласка.&nbsp;</p>
<p>&nbsp;</p>
<p>&nbsp;13:22:53</p>
<p>ВІННИК І.Ю. Тому що стягнення робиться&nbsp; окремою ухвалою суду і на це передбачено апеляційне оскарження.</p>
<p>Водночас, для того, щоб зберегти пропорційність прав прокуратури, яке подає клопотання так обвинуваченого, підозрюваного передбачено, що таке клопотання може внесено бути один раз і розглянуте судом тільки один раз. Це двоступеневий рівень захисту і ті, хто сьогодні говорить, що в законі стягнення майна робиться без рішення суду, робить в цьому реченні зразу дві помилки: перша помилка –&nbsp; те, що це не майно, а гроші; а друга помилка – те, що рішення суду є аж два.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Світлана Заліщук.</p>
<p>&nbsp;</p>
<p>13:23:33</p>
<p>ЗАЛІЩУК С.П.</p>
<p>Дякую за слово. Я прошу пояснити авторів&nbsp; законопроекту, які є запобіжники в цьому законопроекті щодо можливості&nbsp; Європейського Суду з прав людини повернути гроші крадіям.</p>
<p>Чому це питання актуальне?&nbsp; Я хочу нагадати всім колегам-депутатам, що за два останні роки принаймні п'ять прізвищ було знято з санкційного списку, зокрема Азарова, Якименка, Калініна та інших колег.&nbsp;</p>
<p>Більше того, Міжнародний кримінальний суд не визнав юрисдикції щодо розслідування&nbsp; злочину проти людяності та злочинів війни. Чому? Тому що Генеральна прокуратура не дала достатніх підстав, не дала достатніх аргументів, аби ці злочини підпадали під юрисдикцію, і було розслідування нашими колегами в Європі.</p>
<p>Таким чином, прошу пояснити які є запобіжники, аби гроші не повернулися крадіям.</p>
<p>&nbsp;</p>
<p>13:24:33</p>
<p>ВІННИК І.Ю.</p>
<p>Напевно, для того, щоб ми могли застосувати процедуру трибуналу, треба проголосувати Римський статут, який в цій раді підписувався. Це перше питання.</p>
<p>Друге питання. Напевно, якщо почитати уважно процедуру, то дуже багато тих добровольців, які сьогодні захищають нашу країну, можуть стати предметом регулювання, адже ми розуміємо, що сьогодні вплив Путіна на європейські інституції є шаленим.</p>
<p>А що стосується яких запобіжників, ми про це звітували, і ще раз хочемо сказати. Головний запобіжник, що людина, яка є підозрювана в розкраданні грошей, має переховуватись від слідства, щонайменше, 6 місяців, це все дуже просто. Якщо ти не переховуєшся, якщо ти ходиш на допити, якщо ти даєш свідчення, процедура спеціальної конфіскації під час досудового слідства на користь державного бюджету не може бути застосовано. В законопроекті є пряма умова, яка цього стосується…</p>
<p>&nbsp;</p>
<p>ГОЛОВУЮЧИЙ. Дякую.&nbsp;</p>
<p>&nbsp;</p>
<p>ВІННИК І.Ю. Суд буде досліджувати та встановлювати обґрунтування клопотання прокурора, почитайте, будь ласка, законопроект.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, немає, я бачу, керівника комітету профільного. Поки він буде підходити, переходимо до виступу від фракцій.</p>
<p>Будь ласка, запишіться по 3 хвилини від фракцій і груп українського парламенту, будь ласка, шановні колеги, запишіться. Потім будуть виступи від депутатів.</p>
<p>Будь ласка, Єгор Соболєв, "Самопоміч".</p>
<p>&nbsp;</p>
<p>13:26:29</p>
<p>СОБОЛЄВ Є.В.</p>
<p>Фракція "Самопоміч" підтримує всі закони, які дозволяють повернути гроші корупціонерів до людей, але тут немає в парламенті жодної людини, яка не розуміє, що з нинішнім Генеральним прокурором жоден закон не працює для відновлення справедливості щодо Януковича, його людей. І це є результатом змови нинішнього і колишнього керівництва держави. А Генеральний прокурор є гарантом цієї змови.</p>
<p>У мене запитання до всіх нас і, насамперед, до спікера Верховної Ради. Віктор Шокін під тиском суспільства на заклик міжнародних партнерів України нарешті написав заяву про відставку. Комітет Верховної Ради з питань забезпечення правоохоронної діяльності, Комітет з протидії корупції дали рекомендації парламенту проголосувати за відставку Віктора Шокіна. Що ще нам треба? Коли спікер парламенту поставить це питання на голосування, і ми позбудемося цю людину, яка не гідна посади Генерального прокурора?</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До мене було запитання. Я насправді сьогодні зранку отримав висновок комітету. Я направив листа Генеральному прокурору прибути в Верховну Раду, виступити. І ми будемо голосувати це питання. Да, я чекаю відповіді.</p>
<p>Будь ласка, "Народний фронт", Георгій Логвинський.</p>
<p>&nbsp;</p>
<p>13:28:11</p>
<p>ЛОГВИНСЬКИЙ Г.В.</p>
<p>Шановні друзі, шановні колеги! Я дійсно поділяю занепокоєння багатьох моїх колег, адвокатів, юристів, які відчувають загрозу цим законом. Між тим, я хотів би нагадати, що, наприклад, основний напрямок моєї діяльності – це притягнення до відповідальності осіб, які порушують права наших громадян на тимчасово окупованій території.</p>
<p>Хотів би тільки привести статистичні дані, що за цей рік мною подано більше тисячі заяв про відкриття кримінальних проваджень відносно суддів, прокурорів, виконавчої служби, інших порушників чинного законодавства. Але, на жаль, сьогодні ми маємо декілька десятків так званої стадії підозрювання, підозр, але навіть заочно кримінального провадження ми не бачимо по жодній особі. Що це нагадує? Що система не працює. Ми повинні вирішити цю проблему. Саме тому ми зібрались. Ми не повинні казати, що його немає, ми повинні найти шлях, як вирішувати.</p>
<p>Тут багато лунало питань щодо можливості повернення цих коштів з точки зору Європейської конвенції з захисту прав людини. Я хотів би наголосити, що більше десятка країн мають можливість конфіскації арештованого майна до притягнення до кримінальної відповідальності. Я хотів наголосити, що існує навіть практика Європейського суду з прав людини, а саме справа Раймондо, яка чітко наголошує, що людина повинна мати гарантії, що у разі, якщо буде виправдано, особа буде мати виправдальний вирок, це майно повинно бути повернено.</p>
<p>Ми передбачили цим законопроектом двухланкову систему, як вимагає конвенція. З рішення суду і в даному випадку першої інстанції, другої інстанції. І суд вирішує, чи є підстави застосовувати, чи немає. В даному випадку це не порушує першу статтю першого Протоколу Європейської конвенції захисту прав людини, а саме права на власність.</p>
<p>Саме тому ми можемо доопрацювати разом. Ми можемо знайти спільну думку. Але не треба посилатись на міжнародну норму з урахування того, що вона вже врахована, вже існує. І практика так існує. Для того, щоб не вирішувати велику проблему, ми повинні гроші, які арештовані, як і особа, яка на даний час не може бути притягнута до кримінальної відповідальності, але це не означає, що ці кошти не повинні йти в бюджет. Це баланс Європейської конвенції, це баланс європейського права.</p>
<p>Саме тому я прошу підтримати цей законопроект. Я прошу всіх фахівців об'єднатись і у разі зауважень виправити ці зауваження, але на фаховому рівні. Гроші повинні працювати і повернуті бути людям! Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, Сергій Соболєв, "Батьківщина".</p>
<p>&nbsp;</p>
<p>13:31:30</p>
<p>СОБОЛЄВ С.В.</p>
<p>Шановні колеги! Якщо ми візьмемо два законопроекти, перший, який появився декілька місяців тому, і те, що щойно оголосили на засіданні робочої групи, ми зрозуміємо, що підхід, який спочатку був, ніякої презумпції невинуватості, ніякого повернення у разі, якщо буде доведена невинуватість особи,&nbsp; і саме страшне – ніякої можливості розгляду, коли не особа в апеляції,&nbsp; а саме прокуратура повинна довести&nbsp; винуватість&nbsp; особи, не існувала&nbsp; в першому варіанті.&nbsp; Що ми зараз маємо і на що треба&nbsp;&nbsp; звернути&nbsp; ключове зауваження?</p>
<p>Перше. Повинна бути чітка відповідність ключовому принципу, на який буде аналізувати міжнародні судові інстанції, рішення, які будуть ухвалюватися стосовно&nbsp; такого закону – це&nbsp; презумпція невинуватості. І які б&nbsp; доцільності або інші речі&nbsp; не появлялися при цьому, це буде ключовим доводом, який&nbsp; буде існувати в Європейському суді з прав людини.</p>
<p>Друге, що&nbsp; є не менш важливим. Щоб не вийшло так, як було в&nbsp; 17-му році, коли великі революціонери, коли почали вскривати&nbsp; їх сейфи, саме там&nbsp; знаходили злитки золота і діаманти, у Леніна, Дзержинського і інших революціонерів, які розказували, як вони будуть конфісковувати це майно. Оце&nbsp; є найважливіше, що повинно діяти&nbsp; як закон в будь-якій ситуації.</p>
<p>Третє, що&nbsp; є не менш важливим. Ми повинні в цьому законі в остаточній редакції передбачити до останньої букви, щоб цей закон діяв саме&nbsp; стосовно тих вищих&nbsp; посадових осіб, а не став принципом, яким чином будуть далі з'ясовуватись відносини по майну. Саме тому, якщо&nbsp; цей закон буде містити ключові норми, а саме:&nbsp; презумпція невинуватості; якщо цей закон буде&nbsp; мати виключний перелік того, що під це підпадає;&nbsp; і третє – вслухайтесь в це те,&nbsp; про що казав Чумак. Є зобов'язання держави,&nbsp; які викуповувались юридичними і&nbsp; фізичними особами.&nbsp; Наше завдання – це не просто&nbsp; після реструктуризації цього боргу, щоб цей борг був викуплений будь-яким, а потім був пред'явлений державі. Наше завдання, щоб саме такий борг був визнаний таким, що не відповідає зобов'язанням держави. І це є на багато&nbsp; важливіше.&nbsp;&nbsp;</p>
<p>Бо, хто далі пред'явить ці зобов'язання державі – чи перекуплені, чи викуплені, чи конфісковані – державу не буде взагалі цікавити, бо ця сума все одно буде лягати на плечі наших співгромадян.</p>
<p>За існування таких умов наша фракція розглядає можливість подальшого розгляду цього закону. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, "Блок Петра Порошенка", Юрій Луценко? "Блок Петра Порошенка" від… Будь ласка, від фракції. Від фракції виступи, повна процедура.</p>
<p>&nbsp;</p>
<p>13:34:59</p>
<p>ЛУЦЕНКО Ю.В.</p>
<p>Шановний пане Голово, шановні народні депутати! Після тривалих консультацій з авторами законопроекту ми знайшли варіант, який знімає усі ймовірні загрози для порушення прав людини, який робить цей закон ефективним і, в той же час, не може бути використаний для будь-яких сторонніх цілей, крім повернення майна і… крім повернення цінностей, які були вкрадені в українського народу.</p>
<p>Фракція голосувала "за". І цей законопроект в першому читанні треба підтримати на профільному комітеті, договорити останню проблему, яка залишається. Це проблема – захист прав третіх осіб в ході судового процесу. Вона може бути вирішена або в цьому законі, або виписанням іншої… іншого спеціального закону для вирішення цієї проблеми.</p>
<p>Тим не менше, закон потрібний, його чекає суспільство, його чекають військові. Ми повинні сьогодні прийняти правильне рішення про перше читання і передати справу від політичних гасел до професійного обговорення на профільному комітеті Верховної Ради.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Радикальна… фракція Радикальної партії, Олег Ляшко.</p>
<p>&nbsp;</p>
<p>13:36:24</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні колеги! Фракція Радикальної партії одразу підтримувала цей законопроект адже це абсолютно, очевидно, що кошти, які вкрадені в українських громадян мають бути повернуті до бюджету.</p>
<p>І коли мені розказують про те, що цей закон начебто порушує права громадян. Так, він порушує права громадян, які, прийшовши до влади, грабують українців, от він порушує їхнє право грабувати далі&nbsp; спокійно і не нести за це відповідальність.&nbsp; І це нонсенс, коли ми ходимо за кредитами Міжнародного валютного фонду, просимо за ті нещасні кредити, взамін землю пропонують продати, пенсійний вік підвищити і все інше. А&nbsp; вкрадені у власних громадян&nbsp; кошти ми не можемо повернути до державного бюджету.</p>
<p>Здається легендарний британський прем'єр-міністр Маргарет Тетчер&nbsp; казала: "Немає коштів бюджету – є гроші платників податків".</p>
<p>Так от крадені&nbsp; Януковичем гроші, це не гроші бюджету, а це крадені гроші пенсіонерів, бюджетників, дітей, сиріт. Це вкрадені в кожного українського громадянина кошти, які&nbsp; могли б піти на соціальні програми,&nbsp; на будівництво житла, на масштабні ремонти доріг. А вони, зловживаючи владою, мільярди вкрали і це лише 2 мільярди, які заарештовані&nbsp; на рахунках&nbsp;&nbsp;&nbsp; в "Ощадбанку".</p>
<p>А скільки мільярдів за кордоном заарештовано і досі не повернуто. І тут питання до влади, і в першу чергу, до правоохоронних органів.&nbsp; Це бездіяльність, у першу чергу Генеральної прокуратури, призвела до того, що 2 роки не можемо вернути вкрадені кошти, які тут заарештовані, що не можемо повернути вкрадені в українців кошти, які по закордонах виявлені, у Швейцарії, в Прибалтиці, в Америці,&nbsp; в інших країнах.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Тому я вимагаю,&nbsp; фракція&nbsp; Радикальної партії в лютому минулого року&nbsp; голосувала проти призначення Шокіна Генеральним прокурором.&nbsp; Ми тоді, прямо в очі Президенту шановному Петру Порошенку казали, що це його помилка вносити людину, яка формувала корупційну систему прокуратури, а тепер вносити для того, щоб він начебто її буде реформувати.</p>
<p>Ми згаяли більше року часу, немає реально реформи ні прокуратури,&nbsp; ні судів і це означає, що в нас далі немає незалежного правосуддя. І це означає, що&nbsp; не буде економічного зростання в країні, не буде інвестора, не буде&nbsp; нових робочих місць, не буде в людей достойних зарплат і пенсій, якщо їх грабуватимуть і вони не матимуть можливості захистити свої інтереси у чесному і непродажному суді, у чесній, некорумпованій прокуратурі.</p>
<p>Тому від імені Радикальної партії, яка сьогодні є цементуючою для порятунку країни, для наведення порядку в країні. Ми вимагаємо відставки Генпрокурора Шокіна, реальних реформ органів прокуратури, реальних реформ правосуддя і реальних економічних реформ заради підвищення рівня життя людей. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, "Опозиційний блок". Будь ласка, народний депутат Долженков, прошу.</p>
<p>&nbsp;</p>
<p>13:39:47</p>
<p>ДОЛЖЕНКОВ О.В.</p>
<p>Уважаемые граждане Украины! Уважаемые коллеги! Я не знаю, кто что здесь цементирует, но цементируется этим законом хаос, беспредел и беспорядок, честно говоря.</p>
<p>Что мы сейчас принимаем? Мы принимаем абсолютно неконституционный закон и при этом принимаем его сознательно, как и многие другие законопроекты, которые голосуются здесь в зале пленарного заседания, исходя из политической целесообразности, революционной целесообразности, при этом принимаем в нарушение Регламента. Вот сейчас будем голосовать постановление о внутренних реформах и повышении инвестиционной спроможности Верховной Рады Украины, которая Пэт Кокс нам презентовал. Так он говорит, что Верховного Рада восьмого созыва нарушает постоянно Регламент, проводит сигнальное голосование, это нонсенс для европейцев, но мы идем дальше.</p>
<p>Что предлагается этим законом? Этим законом предлагается называть любого человека преступником до вынесения обвинительного приговора суда. Но, если мы таким путем идем в демократию, то мы, наверное, многого добьемся. А вообще, честно говоря, принятие этого закона напоминает 1937 год, когда создаются тройки и без суда, и следствия расстреливали людей. Тут, слава богу, не предлагают пока еще расстреливать, но уже предлагают конфисковать все имущество до вынесения обвинительного приговора суда. То есть принцип презумпции невиновности, принцип нерушимости частной собственности. Кто-то говорил о том, что грабить народ это плохо, а нужно отдавать обратно. Но, если это доказано в установленном законом порядке, то никто не против, чтобы это имущество было конфисковано, это нормальная вообще европейская практика, а горлопание конечно на всю залу пленарного заседания и, вынуждая всех депутатов поддерживать эту законодательную инициативу. Ну, не знаю, если депутаты внимают не аргументом юридическим, а просто эмоциями,&nbsp; лозунгам,&nbsp; то мне очень жаль, что Верховная Рада, руководствуясь этими мотивами, будет принимать то или иное решение.</p>
<p>Могу вам сразу сказать, что тут не идет речь о Януковиче либо еще о ком-то, это будет идти речь о каждом лице, физическом лице, который когда-то занимал какую-то должность. Не обязательно, что это будут високопосадовці – это могут быть люди среднего звена, с которыми просто могут свести счета.</p>
<p>Необходимо сказать о том, что одним из оснований для конфискации – вдумайтесь только! – после открытия уголовного дела является смерть подозреваемого либо обвиняемого. Будет очень интересно, когда возбуждается уголовное дело, убирается человек и до вынесения обвинительного приговора суда достигается цель, а именно конфискация имущества. И это еще в связке с тем законопроектом, который допускает специально досудебное расследование при объявлении в розыск, агенты Кремля не только здесь, а и в Интерполе,&nbsp; оказываются. Спасибо.</p>
<p>&nbsp;</p>
<p>ГОЛОВУЮЧИЙ. Шановні колеги! Запишіться, народні депутати на виступи, у нас буде 5 виступів по 3 хвилини, будь ласка. П'ять народних депутатів, п'ять виступів по три хвилини, прошу записуйтесь.</p>
<p>Я прошу всіх народних депутатів за 20 хвилин вже бути в залі, бо ми будемо переходити до голосування цього закону, ми завершуємо процедуру: зараз будуть виступи і заключне слово. І потім ми закриємо засідання, проголосуємо цей закон і закриємо це засідання, ранкове засідання.</p>
<p>Шановні колеги! Будь ласка,&nbsp; прошу всіх народних депутатів запросити до зали Верховної Ради України. Кривенко Віктор Миколайович, прошу.&nbsp; Вибачте, будь ласка,&nbsp; Юрій Чижмарь, передав слово… Будь ласка.</p>
<p>&nbsp;</p>
<p>13:44:01</p>
<p>ЧИЖМАРЬ Ю.В.</p>
<p>Шановні колеги! Юрій Чижмарь, фракція Радикальної партії. Однозначно сьогодні, попередня влада повинна понести відповідальність, в тому числі за ті пограбунки, які&nbsp; вони вчинили в країні. І будь-яке майно, яке було награбовано від&nbsp; народу України і не є задекларованим, і не є підстав вважати, що воно є власністю, законно набутою, і воно повинно бути повернуте в державний бюджет. І Радикальна фракція однозначно підтримуватиме таке рішення. Але ми вимагаємо, щоб цей закон не став в майбутньому репресивним механізмом, який може бути застосований до будь-кого з громадян, а в тому числі і політичної опозиції. Ми вимагаємо, щоб цей закон був спрямований виключно на команду Януковича і попередньої банди, яка розікрала цю країну.</p>
<p>Тому ми будемо підтримувати закон і між першим і другим читанням вносити свої правки. І надіємось, що деякі недоліки, про які я зараз скажу, будуть виправлені в процесі доопрацювання.</p>
<p>Нас цікавить, щоб в цьому законі були чітко перераховані цінності, які можуть підлягати під конфіскацію, тому що такий розмитий перелік дає можливість для вільного трактування. І на сьогоднішній день ми бачимо, що є один пункт, який дуже для мене, наприклад, особисто є дивний, коли може бути конфісковане майно, власник яких або утримувач яких не встановлений, тобто немає відомостей навіть, що це відноситься до злочинної влади. Це не може бути. Все рівно слідчі повинні довести, що це майно сьогодні незаконно перебуває у володінні, безпідставно перебуває у володінні осіб, які звинувачуються у важких злочинах проти держави. Тому ця норма повинна бути врегульована.</p>
<p>Друге питання. Ми знаємо на сьогоднішній день світову практику банківської діяльності, де може бути майно, яке знаходиться на зберіганні. Але питання в іншому: воно ніколи не буде відкрите, інформація про це майно, якщо власник не підозрюється у злочині. Тому ця норма банківської таємниці повинна бути збережена.</p>
<p>Так само в законодавстві України, процесуальному особливо, не вказано статус третіх осіб. Тому, коли ми робимо про треті особи, які володіють майном, яке, можливо, належить корупціонерам і злодіям з колишньої влади, ми впираємося в те, що процесуальне законодавство цього не трактує, і це може бути тою ж нормою, яка не дасть можливість цей закон застосувати. Ми вже бачили Закон про заочне засудження, коли внесли норми, які в подальшому не дали можливість сьогодні Януковича і його приспішників притягнути до відповідальності. І закон практично прийнятий, але не реалізований протягом року, і сьогодні ми повинні його виправляти.</p>
<p>Тому я вважаю, що на сьогоднішній день даний закон – і Радикальна партія це підтримує – повинен бути розглянутий в парламенті, повинні бути розглянуті усі правки, які дадуть можливість його ефективно реалізовувати, але щоб він не став інструментом&nbsp; репресій проти політичної опозиції. Дякую за увагу.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ПАРУБІЙ А.В.</p>
<p>&nbsp;</p>
<p>ГОЛОВУЮЧИЙ. Радикальна партія, Ігор Мосійчук. <i>(Шум у залі)</i></p>
<p>Ви повідомте з мікрофону, кому передаєте слово.</p>
<p>&nbsp;</p>
<p>13:46:55</p>
<p>МОСІЙЧУК І.В.</p>
<p>Прошу передати слово&nbsp; колезі Олегу Купрієнку.</p>
<p>&nbsp;</p>
<p>ГОЛОВУЮЧИЙ. Дякую. Будь ласка,&nbsp; Купрієнко.</p>
<p>&nbsp;</p>
<p>13:47:13</p>
<p>КУПРІЄНКО О.В.</p>
<p>Олег Купрієнко, фракція Радикальної партії Олега Ляшка. Законопроект потрібний, і закон ми маємо&nbsp; проголосувати. Ми всі були на майданах –&nbsp; і в Києві на Майдані, і в обласних центрах – і обіцяли людям, що прийдемо до&nbsp; влади і повернемо те, що у людей забрали.&nbsp; Два роки пройшло. Фактично жодної копійки не повернуто. Так, цей закон треба допрацьовувати. Текст треба допрацьовувати. І там є застереження і неточності, які "ушлі" адвокати можуть&nbsp; використати для того, щоб уникнути відповідальності&nbsp; банді Януковича. Для того ми тут з вами і перебуваємо. Для того ми&nbsp; сюди і прийшли, щоб це виправити.</p>
<p>В законі є застереження. Знову ж таки провадження щодо кримінальних злочинів вказується, а не щодо дій, які мають ознаки кримінальний правопорушень. Це треба виправити.</p>
<p>В статті знову там сказано,&nbsp; що у випадках, якщо… І знову не стоїть "і" чи "або". Треба виправляти.</p>
<p>Суд прийме рішення на підставах. Підстави в статті не&nbsp; прописані, прописані випадки. Це теж&nbsp; ті моменти, які треба виправляти, і&nbsp; ми маємо їх виправити.</p>
<p>Особа, яка притягується, в якої спецконфіскація йде вона переховується з метою ухилення від&nbsp; кримінальної відповідальності. А якщо особа ухиляється від кримінального&nbsp; переслідування, вона вже не підпадає під дію цього закону. Тому це теж треба виправляти. І наше з вами завдання – от всі моменти&nbsp; виправити, знайти ті лазейки, які можуть використати знову ж таки&nbsp; захисники-адвокати і не дати цього зробити.</p>
<p>Тому я зараз звертаюся до колег, які прийшли з адвокатського середовища у Верховну Раду, до колег, які практики-юристи, які займалися практичним використанням і застосуванням законів, уважно віднестися до цього законопроекту між першим і другим читанням і повичитувати, як того вимагає Регламент, повносити всі правки, щоб не було такого, що ми приймемо закон, який знову тоді треба буде доопрацьовувати, дописувати, вносити правки, який не буде працювати.</p>
<p>Фракція Радикальної партії одностайно голосувала і за внесення до порядку денного, і зараз буде голосувати за те, щоб прийняти його в першому читанні. Ми доопрацюємо цей закон, внесемо всі необхідні правки і я переконаний, що ця ідея з цим законопроектом, вона має право на життя, вона обов'язково має бути зреалізована. Це наша з вами спільна відповідальність -- прийняти цей закон і нарешті, хай через 2 роки після Майдану, але повернути хоча би те, що очевидно лежить на рахунках у банках, вкрадені народні кошти людям, які за нас голосували, народу України.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Соловей Юрій Ігорович, "Блок Петра Порошенка". Соловей Юрій Ігорович, запрошую вас до слова.</p>
<p>&nbsp;</p>
<p>13:50:25</p>
<p>СОЛОВЕЙ Ю.І.</p>
<p>Юрій Соловей, 89-й виборчий округ. Шановні колеги, дуже добре, що ми сьогодні розглядаємо цей закон. На жаль, він іде з запізненням, але також дуже важливо, щоб цей закон після того, як він прийняв, не завершився своїм невиконанням, а щоб все-таки в кінцевому результаті і державний бюджет, і громадяни України відчули той ефект і побачили ті повернені активи, які сьогодні є замороженими мою бандою Януковича під час Майдану.</p>
<p>Я хочу зняти декілька питань, які сьогодні звучать в нашому залі і які з застереженнями, оскільки цей закон стосується, зокрема, трьох основних моментів. Це, в першу чергу, корупційних злочинів та пов'язаних з привласненням розтратою майна, цей закон стосується легалізації відмивання доходів, одержаних злочинним шляхом, і цей закон стосується статті 255 "Створення злочинної організації".</p>
<p>Більше того, цей закон говорить про те, що він застосовується тільки тоді, коли людина понад півроку ухиляється від слідства. Звичайно тут є ряд моментів, які нам в обов'язковому порядку необхідно поправити між першим і другим читанням. Але я вважаю, що однозначно цей закон сьогодні потрібно приймати в першому читанні. Це не тільки вимога сьогодні часу, але це й те, що сьогодні від нас очікує українське суспільство.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, від Радикальної партії Чижмарь Юрій Васильович. Далі – Гопко. Будь ласка, з місця чи від трибуни? Ганна Миколаївна, будь ласка.</p>
<p>Антон Геращенко, будь ласка.</p>
<p>&nbsp;</p>
<p>13:52:28</p>
<p>ГЕРАЩЕНКО А.Ю.</p>
<p>Уважаемые коллеги народные депутаты, уважаемый народ Украины! Мы хотим, чтобы в нашей стране была справедливость. Справедливость означает, что тот, кто когда-то грабил нашу страну, принимал незаконные решения, "крышевал" различного рода схемы, и все те деньги вкладывал в различного рода финансовые проекты, он должен за это ответить. Начиная с победы Майдана, немедленно были приняты решения по аресту порядка 2 миллиардов долларов в ОВГЗ – облигации государственного займа на счетах украинских банков. Есть информация о том, что эти деньги принадлежат бывшим чиновникам режима Януковича. Там пестрый перечень фамилий из высших руководителей страны. На сегодня без принятия этого законы мы не можем взять эти деньги, конфисковать и использовать их для нужд обороны нашей страны, для нужд ее развития.</p>
<p>После того, как будет принят этот закон, мы получим возможность через прозрачную процедуру, через суды доказать, что эти деньги не являются законными и могут быть конфискованы в бюджет страны. Этот закон пополнит наш бюджет и позволит восстановить справедливость в нашей стране. Поэтому, уважаемые депутаты, я прошу поддержать этот закон, он послужит тому, чтобы в нашей стране восстановились закон и справедливость. Спасибо.</p>
<p>&nbsp;</p>
<p>ГОЛОВУЮЧИЙ. Дякую. Олександр Леонідович Сугоняко передає… Передає, так? Дякую.</p>
<p>Добре, будь ласка, Каплін.</p>
<p>&nbsp;</p>
<p>13:53:51</p>
<p>КАПЛІН С.М.</p>
<p>Коли ми приймаємо надзвичайно важливий, унікальний і своєчасний, і очікуваний українцями закон, мені чомусь разом і з іншими колегами згадався 2014 рік. Час після Майдану. Генеральний прокурор, який призначений на Майдані, міністр внутрішніх справ, який по суті призначений на Майдані, керівник Служби безпеки України, який призначений на Майдані, їм не потрібно було жодного закону! Вони, як і Верховна Рада України, яка тут знімала і призначала президентів, діяли іменем революції і іменем Майдану.</p>
<p>І, як наслідок, сотні, тисячі політиків, які грабували нашу країну, міністрів, екс-міністрів, губернаторів, екс-губернаторів – всі потікали за кордон. Вони спокійно, безперешкодно, знову ж таки, прикриваючись дахом цього силового блоку, який тоді був призначений на Майдані, покинули країну з цими мільярдами. І я не маю жодного сумніву, що цього разу в разі прийняття цього закону відбудеться така сама ситуація.</p>
<p>Тоді їм врятувала шайка, по суті, життя. А зараз вона просто їх вчергове наступного разу обілетить. Збере ті мільярди гривень собі в кишеню! І жоден пенсіонер, жодна проста людина, жоден лікар, вчитель не отримає, жоден військовий не отримає жодної копійки. Ця схема буде працювати!</p>
<p>Тут говорили про 1917 рік? Я хочу, дорогі мої, щоб ви згадали, що через рік, рівно через рік буде 2017 рік, 100 років після революції, яку тут згадували. І для вас цей закон, це останнє, що ми робимо для вас, аби ви повернули гроші Януковича, аби ви спокутували гріхи, які ви зробили після Майдану Гідності. Інакше у цей парламент прийдуть нові політичні сили, яких приведе український народ, прості українські олігархи, прості українські громадяни.</p>
<p>&nbsp;І тих олігархів, які народилися уже після Майдану, ми дійсно приведемо в український суд, ми дійсно повернемо те все, що ви&nbsp; разом награбували. А окремі політичні сили, які сьогодні виступають&nbsp; за прийняття цього закону, мають згадати, як вони фінансувалися&nbsp; тими, хто втік і забрав&nbsp; усе&nbsp; українське, забрав українські&nbsp; мільярди. До них український народ…</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>І останній виступ – Шкварилюк Володимир Васильович, "Народний фронт".</p>
<p>&nbsp;</p>
<p align=center>Веде засідання Голова Верховної Ради України ГРОЙСМАН В.Б.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, будь ласка, займайте свої місця у залі Верховної Ради, ми зараз після останнього виступу будемо голосувати цей проект закону. За основу, підкреслюю. Будь ласка,&nbsp; займайте свої місця.</p>
<p>&nbsp;</p>
<p>ПАРУБІЙ А.В. Володимир Шкварилюк. До трибуни, так? Будь ласка,&nbsp; від трибуни,&nbsp; пане Володимире.</p>
<p>&nbsp;</p>
<p>13:57:41</p>
<p>ШКВАРИЛЮК В.В.</p>
<p>Володимир Шкварилюк, "Народний фронт". Шановний Володимире Борисовичу, шановні народні депутати, фракція "Народного фронту"&nbsp; неодноразово показувала, як блокувала трибуну, що ми будемо голосувати&nbsp; за даний&nbsp; законопроект. Голосуємо його в першому читанні. Якщо є зауваження, будемо його доопрацьовувати&nbsp; між першим і другим читанням.&nbsp;&nbsp;&nbsp; Якщо цей законопроект допоможе вернути у державний бюджет 50 мільярдів гривень, а я порахую, що це є&nbsp; 10 відсотків державного бюджету України і&nbsp; це є&nbsp;&nbsp; 50 відсотків оборонного бюджету нашої держави. Але цих&nbsp; 50 мільярдів&nbsp; це&nbsp; є незначна частина&nbsp; тих коштів, які вкрадені попереднім президентом&nbsp;&nbsp; і його командою. Тому&nbsp; вкрав – забрали – посадили.</p>
<p>"Народний фронт" просить усіх присутніх, хто не вкрав і хто не боїться відповідальності, голосувати за даний законопроект.&nbsp;</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Дякую, шановні колеги. Будь ласка, займайте свої місця, шановні колеги народні депутати. Зараз будемо переходити до голосування.</p>
<p>Будь ласка, запрошуйте народних депутатів, до зали Верховної Ради України. Значить, за основу роздана вам редакція. Далі після голосування за основу ми створюємо робочу групу, куди запросимо… розпорядженням Голови Верховної Ради України, куди запросимо фахівців, народних депутатів, фахівців з міжнародного права, ЄСПЧ, якщо буде потрібно, Європейського Союзу і міжнародним організаціям, і напрацюємо спільний проект закону, як було сказано тут, консенсусно для того, щоб до другого читання цей закон відповідав інтересам України і українського народу, і не був підставлений під сумнів в будь-яких міжнародних судах. Це є дуже важливо.</p>
<p>Чи готові ми вже голосувати, шановні колеги? Буде сигнальне голосування. Колеги, сигнальне голосування. Я просив би підтримати зараз за основу цей проект закону, за основу. За основу, шановні колеги. Готові голосувати?</p>
<p>Ітак, в запропоновані редакції проект закону за основу. Далі ми створюємо спільну робочу групу розпорядженням Голови Верховної Ради України для того, щоб допрацювати цей законопроект з міжнародними консультантами, з народними депутатами і прийняти його вже в другому читанні і в цілому. Приймається така пропозиція? Прошу, колеги, будь ласка, займайте свої місця.</p>
<p>Сигнальне голосування за основу зараз, займайте свої місця. Ще заходять, я бачу, народні депутати. Будь ласка, сигнальне, колеги. Прошу підтримати всіх народних депутатів, голоса фізично в залі є, я бачу. Але прошу всіх проголосувати і прошу всіх підтримати за основу тільки. Голосуємо? Прошу підтримати. Тільки за основу, шановні колеги. Далі будемо працювати вже в комітетах і в групі. Прошу підтримати. Голосуємо. Сигнальне голосування. Прошу підтримати. Голосуємо всі.&nbsp;</p>
<p>&nbsp;</p>
<p>14:01:38</p>
<p>За-212</p>
<p>Дуже добре, 212. Я бачу, заходять ще депутати.</p>
<p>Будь ласка, по фракціям: "Блок Петра Порошенка" – 82,&nbsp; "Народний фронт" – 74,&nbsp; "Опозиційний блок" – 0,&nbsp; "Самопоміч" – 13,&nbsp; Радикальна партія Олега Ляшка – 18,&nbsp; "Батьківщина" – 7, "Відродження" – 0, "Воля народу" – 7, позафракційних – 11.&nbsp;&nbsp;</p>
<p>Шановні колеги, давайте сконцентруємось і&nbsp; відкриємо можливість для розгляду цього проекту закону. Ми можемо багато про це говорити, можемо багато про це дискутувати, але те, що кошти, вкрадені в українських громадян мають бути повернені, це однозначний факт, і немає ні в кого сумніву. Давайте&nbsp; доопрацюємо це законодавство таким чином, щоб воно відповідало світовим&nbsp; стандартам і європейським теж.&nbsp; Є подібні практики в різних країнах світу.</p>
<p>Прошу,&nbsp; шановні колеги, давайте ще раз. Я прошу всіх підтримати тільки за основу. Будь ласка, колеги. От в останній редакції, яка наголосилась, яка була підготовлена робочою групою. В останній редакції, колеги. Прошу голосувати. Голосуємо, рейтингове голосування&nbsp; сигнальне. Голосуємо, прошу всіх підтримати, колеги.&nbsp; Будь ласка, голосуємо, прошу всіх підтримати за основу. Прошу підтримати.</p>
<p>&nbsp;</p>
<p>14:03:08</p>
<p>За-218</p>
<p>Колеги, 8 голосів не вистачає для того, щоби ми розпочали процес проведення цих вкрадених активів&nbsp; в українських громадян.&nbsp; Я дуже прошу вас,&nbsp; будь ласка,&nbsp; консолідуйтесь і прошу підтримати це&nbsp; питання.&nbsp; Я прошу зараз. Ми можемо і ввечері, але я прошу зараз.</p>
<p>Олена Сотник, хвилина.</p>
<p>Прошу всіх народних депутатів: заходьте до&nbsp; зали і займайте&nbsp; свої місця. Поіменний перелік депутатів голосуючих буде сьогодні на сайті Верховної Ради автоматично і ви це знаєте. Я прошу підтримати цю ініціативу,&nbsp; будь ласка,&nbsp; шановні колеги.</p>
<p>Будь ласка, Олена Сотник.</p>
<p>&nbsp;&nbsp;</p>
<p>14:03:36</p>
<p>СОТНИК О.С.</p>
<p>Колеги, дивіться в чому проблема і чому, я розумію,&nbsp; не голосує зал. У нас в цьому законі дуже розширене коло третіх осіб, тобто фактично це кожний громадянин&nbsp; України. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Пропозицію сформулюйте.</p>
<p>&nbsp;&nbsp;</p>
<p>СОТНИК О.С. Є пропозиція. Для того, щоб ми&nbsp;&nbsp; дуже жорстко, чітко означили, що це за треті особи, в статтю, в якій написано "упровадженні про звернення в дохід держави підлягають доведенню", чітко внести, що доведенню підлягає обставина, що цим третім особам всі ці цінності, дорогоцінні каміння, папери, гроші, були передані у незаконний спосіб підозрюваним. Таким чином, ми жорстко обмежуємо тільки те коло третіх осіб, які незаконно отримали ці кошти від підозрюваних.</p>
<p>&nbsp;</p>
<p>ГОЛОВУЮЧИЙ. Це може бути, я бачу, автор закону з цим згодився. Тоді ми робимо таким чином, за основу з пропозицією Олени Сотник. Домовилися? Домовилися? Давайте сигнальне голосування за основу з пропозицією Олени Сотник. Прошу це підтримати. Колеги, я прошу це підтримати за основу, до другого читання ми будемо враховувати інші пропозиції. Будь ласка, за основу, врахування, остання редакція, з врахуванням редакції, пропозиції, яку оголосила Олена Сотник. Автор згодився.</p>
<p>Голосуємо за основу, прошу всіх підтримати, колеги. Рейтингове прошу підтримати, шановні колеги, голосуємо, всі разом голосуємо, прошу підтримати, колеги. Голосуємо, прошу підтримати.</p>
<p>&nbsp;</p>
<p>14:05:28</p>
<p>За-229</p>
<p>Є: 229.</p>
<p>Тепер за основу голосуємо, ніхто не відходить. Голосуємо відповідно до моєї пропозиції, голосуємо. Голосуємо, за основу голосуємо. Прошу підтримати, колеги, всі разом прошу підтримати.</p>
<p>&nbsp;</p>
<p>14:05:46</p>
<p>За-228</p>
<p>Закон ухвалено. 228 – за основу. За основу ухвалено, за основу, за основу ухвалено. З поправкою Сотник відповідно до пропозиції, яку я оголосив, ми це і голосували, колеги. І будемо, рішення прийнято, ухвалений за основу. Робоча група доопрацьовує і консенсусно… <i>(Шум у залі) </i>&nbsp;Колеги, хвилину. Добре.</p>
<p>Тоді, шановні колеги, ми з 3196, Інтерпол, те, що сказав Юрій Луценко, розпочнемо вечірнє засідання. Я прошу всіх підтримати, всі розуміють, про що йде мова.</p>
<p>А зараз я оголошую ранкове засідання Верховної Ради України закритим і вечірнє засідання розпочнеться о 16-й годині.</p>
<p>Дуже дякую всім за розуміння, шановні колеги народні депутати!</p>
<p>&nbsp;</p>

