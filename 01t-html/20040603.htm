Стенограма пленарного засідання
03 червня 2004
<div>
<p align=center>ЗАСІДАННЯ&nbsp;&nbsp; П’ЯТДЕСЯТ&nbsp; ВОСЬМЕ</p>
<p align=center>Сесійний зал Верховної Ради України</p>
<p align=center>3&nbsp; червня&nbsp;&nbsp; 2004 року, 10.00 година</p>
<p align=center>Веде засідання Голова Верховної Ради України ЛИТВИН В.М.</p>
<p>&nbsp;</p>
<p>ГОЛОВА. Доброго ранку, шановні народні депутати, запрошені та гості Верховної Ради України. Прошу, шановні колеги, підготуватися до реєстрації. Увімкніть систему "Рада".</p>
<p>10:02:35</p>
<p>Зареєструвалося&nbsp;-439</p>
<p>У залі зареєструвалося 439 народних депутатів. Ранкове засідання Верховної Ради України оголошую відкритим.</p>
<p>Шановні колеги, сьогодні день народження народних депутатів України Развадовського Віктора Йосиповича та Ситника Костянтина Меркурійовича. Давайте привітаємо їх, побажаємо їм здоров'я і плідних успіхів у роботі.</p>
<p>Шановні колеги, розклад питань, які передбачені на сьогоднішнє засідання, у вас є. Дві фракції - БЮТ і "Наша Україна" - вимагають перерви на 30 хвилин. Я пропоную керівникам фракцій зробіть заяву, з якого приводу ви робите перерву і давайте працювати. Будь ласка, три хвилини.</p>
<p>&nbsp;</p>
<p>10:03:28</p>
<p>ПИНЗЕНИК В.М.</p>
<p>Шановний Володимире Михайловичу, шановні народні депутати. При прийнятті бюджету минулого року фракція "Наша Україна" заявляла про заниженість бюджету. І вчора ви мали змогу це побачити на фактичних цифрах звіту, які надала фракція, куди пішли додаткові кошти. Соціальні виплати в уряду залишилися на останньому місці.</p>
<p>Ситуація з бюджетом цього року повторюється. Тільки з новими апетитами уряду. За нашими оцінками уряд приховав бюджетних коштів не менше 10 мільярдів і не менше 5 мільярдів гривень Пенсійного фонду. Цих коштів достатньо, щоб на 25-30 відсотків підвищити розмір заробітної плати лікарям, вчителям, працівникам культури, військовим, підняти престиж кваліфікованої праці в бюджетній сфері, ввести в дію статтю 57 Закону України про освіту, визнати борг перед освітянами за цією статтею та почати його виплачувати. Підвищити середній розмір пенсії на 30 відсотків та усунути дискримінацію у пенсійному законодавстві, щодо військових, жінок, громадян, які вийшли на пенсію в 90-ті роки.&nbsp;</p>
<p>Чотири місяці назад фракція подала відповідний проект закону, в лютому цього року. У березні цього року був поданий ще один проект. Ми звернулися з листом до кожного депутата Верховної Ради України з проханням розглянути наші законопроекти. Четвертий місяць нас та громадян України годують обіцянками розглянути законопроект.</p>
<p>Закінчується перша половина бюджетного року, а незабаром - парламентські канікули. Нас знову, як і минулого року, хочуть поставити перед фактом дерибану прихованих бюджетних коштів. Подібна ситуація складається навколо приватизації заводу "Криворіжсталь", заводу, ціна якого близько 30 млрд. гривень, а не 750 млн. доларів, як виставлено.</p>
<p>Ситуація, яка склалася, фракція "Наша Україна", фракція БЮТ вимагають невідкладного розгляду законопроекту 5234 і проекту постанови щодо приватизації "Криворіжсталі". Ми не можемо бути спокійними свідками того, як від громадян відбирають 15 млрд. гривень бюджетних коштів і близько 30 млрд. гривень коштів від приватизації "Криворіжсталі", які теж мали б надійти в державну казну...</p>
<p>&nbsp;</p>
<p>ГОЛОВА. Дякую, Віктор Михайлович.&nbsp;</p>
<p>Шановні колеги, оголошується до розгляду проект Постанови про дострокове припинення повноважень народного депутата Толстоухова. Слово має голова Комітету з питань Регламенту, депутатської етики та організації роботи Верховної Ради України Валентин Григорович Матвєєв.</p>
<p>&nbsp;</p>
<p>10:06:13</p>
<p>МАТВЄЄВ В.Г.</p>
<p>Дякую. Шановний Володимире Михайловичу, шановні колеги! Вчора на засіданні комітету була розглянути заява народного депутата України Толстоухова Анатолія Володимировича про складення ним депутатських повноважень у зв'язку з виконанням обов'язків міністра Кабінету Міністрів України.&nbsp; Тому у відповідності з вимогами частини першої статті 5 Закону України "Про статус народного депутата України" на розгляд Верховної Ради вноситься проект постанови про припинення дострокового повноважень народного депутата України Толстоухова, обраного в багатомандатному загальнодержавному виборчому окрузі, виборчий блок політичних партій "За єдину Україну" у зв'язку з особистою заявою про складення ним депутатських повноважень.</p>
<p>Прошу підтримати.&nbsp; Дякую.</p>
<p>&nbsp;</p>
<p>ГОЛОВА. Шановні колеги, прошу уваги!</p>
<p>Я ставлю на голосування проект постанови Верховної Ради України, реєстраційний номер 5589 про дострокове припинення повноважень народного депутата України Толстоухова.</p>
<p>&nbsp;</p>
<p>10:07:41</p>
<p>За-194</p>
<p>Рішення не прийнято.</p>
<p>Шановні колеги!&nbsp; Ви розумійте становище тої людини, яка на черзі стоїть для того, щоб зайти в сесійну залу. Ну, я ще краще поставлю раз на голосування, щоб не було ... . Зараз будемо дискусію проводити.</p>
<p>Я ставлю на голосування проект постанови про дострокове припинення повноважень народного депутата Толстоухова, реєстраційний номер 5589.</p>
<p>&nbsp;</p>
<p>10:08:28</p>
<p>За-224</p>
<p>По фракціях, будь ласка.</p>
<p>Шановні колеги, ну, рано чи пізно це відбудеться, це конституційна норма. Давайте вже врешті-решт будемо перед собою чесні.</p>
<p>“Наша Україна" -&nbsp;&nbsp; 99, "Регіони України" -&nbsp;&nbsp; 4, Фракція комуністів -&nbsp;&nbsp; 59, СДПУ(о)&nbsp; - 0, "Трудова Україна" - 0, "Демініціативи" і "Народовладдя" - 0, СПУ - 20, Блок Тимошенко - 18, "Центр" - 17, "Союз" - 0, НДП та ПППУ - 0, Аграрна партія - 0, Позафракційні - 7.</p>
<p>Я ще раз ставлю на голосування... Я розумію, шановні колеги, я закликаю! Що я можу зробити?!</p>
<p>Я ще раз ставлю на голосування проект Постанови про дострокове припинення повноважень народного депутата Толстоухова, реєстраційний номер 5589. Прошу голосувати.</p>
<p>&nbsp;</p>
<p>10:09:35</p>
<p>За-211</p>
<p>Рішення не прийнято.</p>
<p>Давайте таким чином: я через годину знову поставлю це питання, мобілізуйтесь, проведіть консультації - і поставлю його на голосування. Рано чи пізно - потрібно буде вирішувати це питання.</p>
<p>Три хвилини, запишіться, будь ласка. На табло прізвища народних депутатів, будь ласка, висвітліть.</p>
<p>Юрій Кармазін, фракція "Наша Україна".</p>
<p>&nbsp;</p>
<p>10:10:11</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни, "Солідарність" виборчого Блоку Віктора Ющенка "Наша Україна".</p>
<p>Шановні народні депутати, я думаю, що ми маємо зараз проголосувати, зосередитися - і позбавити повноважень тих депутатів, хто не має права, і спонукати до того Голову Верховної Ради, щоб він проконтролював подачу заяв до суду, як він і обіцяв це ще місяць назад.</p>
<p>Крім того, я хотів би уточнити, що якщо ми будемо ставити зараз питання, треба ставити питання про подолання вето Президента по "Криворіжсталі", тому що там і особисті інтереси Президента вбачаються. Це, по-перше.</p>
<p>І, по-друге. Володимире Михайловичу, ми звертаємося до вас як до Голови Верховної Ради України з приводу ситуації, яка є на нафтових ринках. Ви знаєте, що подорожчання абсолютно стосується всієї України. Треба слухати тут Прем'єр-міністра. Хай казки не розповідає, а звітує тут, як дожився до такого життя, як одномоментно підвищилися ціни.&nbsp; Дякую.</p>
<p>&nbsp;</p>
<p>ГОЛОВА. Будь ласка, Петро Симоненко. Фракція комуністів.</p>
<p>&nbsp;</p>
<p>10:11:18</p>
<p>СИМОНЕНКО П.М.</p>
<p>Симоненко, фракція комуністів.</p>
<p>Шановні колеги, шановний Володимире Михайловичу. Я завертаюся до всіх вас, бо нам врешті-решт все ж таки діяти треба на підставі закону і Конституції. Якщо Толстоухов обіймає певну посаду в Кабінеті Міністрів, то він не&nbsp; має права&nbsp; за Конституцією бути народним депутатом. А те, що сьогодні блокують представники&nbsp; більшості, це якраз засвідчує перед&nbsp; всією громадою України, що не збирається Верховна Рада жити за законами, які приймає для народу України. Це перше.</p>
<p>По-друге. Володимир Михайлович, фракція комуністів категорично наполягає на тому, щоб ми проголосували і розглянули питання відносно включення до порядку денного проблеми приватизації "Криворіжсталь", і фракція комуністів розуміє, що сьогодні пішло підвищення цін на пальне, а це наслідок того, що були приватизовані всі нафтопереробні заводи, вони не є власністю народу України, а є власністю іноземного капіталу. І сьогодні страждає народ України. Ось чому ми наполягаємо на тому, щоб проблема "Криворіжсталі" терміново була розглянута. Дякую.</p>
<p>&nbsp;</p>
<p>ГОЛОВА. Микола Рудьковський, фракція Соціалістичної партії України.</p>
<p>&nbsp;</p>
<p>10:12:29</p>
<p>РУДЬКОВСЬКИЙ М.М.</p>
<p>Прошу передати слово народному депутату Баранівському.</p>
<p>&nbsp;</p>
<p>ГОЛОВА. Олександр Баранівський.</p>
<p>&nbsp;</p>
<p>10:12:36</p>
<p>БАРАНІВСЬКИЙ О.П.</p>
<p>Дякую. Фракція&nbsp; соціалістів, Олександр Баранівський. Шановний Володимир Михайлович! Шановні колеги! Фракція Соціалістичної партії України на минулому тижні провела своє виїзне засідання на заводі "Криворіжсталь". Ми вивчали ситуацію з приватизацією цього заводу. Підприємство, яка має 45 відсотків рентабельності, де працює 55 тисяч чоловік, де збережена соціальна сфера, підприємство, аналогів яких немає сьогодні в світі по сучасності своєї технології і таке інше. І от цей завод - перлину української металургії - сьогодні хочуть приватизувати. Запитується, які мотиви у&nbsp; тих, хто хоче приватизувати. Лише&nbsp; нажитися, прибрати підприємство до своєї кишені.</p>
<p>Адам Іванович блокував, не даючи це питання включити в свій час в повістку денну. Є вже рішення комісії з питань приватизації і рішення бюджетного&nbsp; комітету, щоб включити. І&nbsp; просимо&nbsp; включити сьогодні це питання до&nbsp; розгляду.</p>
<p>&nbsp;</p>
<p>ГОЛОВА. Шановні колеги, прошу уваги. Я хочу поінформувати вас про розгляд судових справ&nbsp; щодо народних депутатів, які суміщають депутатський мандат з роботою в виконавчих структурах влади.</p>
<p>Клюєв Андрій Петрович. 8 червня. Слаута. 9-го і Толстоухов 10-го червня. Тому, якщо ми не&nbsp; можемо&nbsp; вирішити у сесійній залі,&nbsp; це вирішить апеляційний суд. Справа у тому, що не було з цього приводу рішення комітету, і я не подавав, що це&nbsp; відповідно із заяви до Київського міського апеляційного суду. Буде, подам.</p>
<p>Шановні колеги! У нас тут є два проекти постанов, які мають спільний характер, це проект постанови про День уряду&nbsp; України у червні 2004 року.</p>
<p>Шановні колеги! Давайте таким чином. По "Криворіжсталі" домовимося. Я прошу уваги. Одну хвилиночку, послухайте. Давайте не будемо зривати роботу Верховної Ради. Давайте під час перерви проведемо засідання Погоджувальної ради для того, щоб ми могли знайшли спільний погоджений результат, після того я винесу на голосування. Ми знаходимося у процесі розгляду питання. Зараз завершимо розгляд питання, оголошу перерву. Я не відкидаю, я поклав на сторону, я все пам'ятаю.</p>
<p>Шановні колеги! Я вас прошу, давайте не блокувати роботу Верховної Ради. Давайте хоч якесь засідання проведемо. Я за, щоб для народу все було.</p>
<p>Оголошується на вимогу двох фракцій - фракції Соціалістичної партії України і фракції комуністів - перерва на 30 хвилин. Керівникам депутатських груп і фракцій прошу зібратися в кабінеті Голови Верховної Ради.</p>
<br clear=all>

<p align=center>ПІСЛЯ&nbsp;&nbsp; ПЕРЕРВИ</p>
<p>&nbsp;</p>
<p>ГОЛОВА. Запросіть народних депутатів до сесійної зали, будь ласка, Секретаріат.</p>
<p>Шановні колеги, на вимогу двох фракцій: фракції Соціалістичної партії України і фракції комуністів було оголошено перерву на 30 хвилин. Під час перерви було проведено також засідання Погоджувальної ради.</p>
<p>Я спочатку прошу Олександра Баранівського поінформувати, з яких мотивів фракції пропонували оголосити перерву, а я потім поінформую про рішення Погоджувальної ради.</p>
<p>Будь ласка, Олександр Баранівський має слово.</p>
<p>&nbsp;</p>
<p>11:01:10</p>
<p>БАРАНІВСЬКИЙ О.П.</p>
<p>Дякую. Фракція соціалістів, Олександр Баранівський.</p>
<p>Дві фракції: фракція Соціалістичної партії України і&nbsp; фракція комуністів взяли перерву, щоб зробити наступну заяву.</p>
<p>Всі ми є свідками того, що відбувається в суспільстві в результаті стрімкого, нестримного зростання цін на енергоносії. Дорожчають і продукти харчування, піднімається плата за послуги транспорту, неминуче зростають ціни на житло, комунальні послуги.</p>
<p>Нова шокова терапія для трудових сімей, передусім, пенсіонерів, малоімущих. Як вижити, в чому відмовити собі, як нагодувати, одягти дітей? А причина відома - чотири з шести нафтопереробних підприємств України змінили власників. Їм проблеми наших громадян, даруйте, як п'яте колесо до воза. Їм головне - отримати свої надприбутки. Їм погрози Прем'єр-міністра, перевірки Антимонопольного комітету - наче припарки мертвому. Вони - власники стратегічно важливих об'єктів і вони завжди будуть диктувати волю народу. Нам світить доля бути заручниками і спекулятивних забаганок нових хазяїв. Але це тільки початок. У ці дні робиться рішуча спроба у таке ж проблемне становище, в якому знаходиться нині весь сільськогосподарський комплекс, поставити всю індустрію України, хлібом якої є метал.</p>
<p>Йдеться про спробу Президента Кучми передати в руки свого зятя - Віктора Пінчука та його напарника - Рената Ахметова найдосконаліше, найвисокоприбутковіше підприємство - комбінат "Криворіжсталь". У всій Європі немає рівного цьому виробництву. Воно працює за замкнутим циклом. "Криворіжсталь" - це гірниче підприємство, це потужні доменні печі, це, нарешті, продукція найвищого класу, яка має стабільний попит на світовому рівні. Такого рівня ліквідності не має жодне наше підприємство. Для України це курка, яка несе золоті яйця. Зауважимо, що минулого року комбінат "Криворіжсталь" через податки наповнив державну казну на 1 мільярд 300 мільйонів гривень. І ось вище керівництво держави приймає рішення подарувати це підприємство Пінчуку і Ахметову, аби воно працювало не на весь український народ, а лише на сім'ю, яка начебто збирається вже зараз на пенсію.</p>
<p>Кучма і його команда вдаються до прямого обману. Вони заявляють, що мовляв приватизація "Криворіжсталі" - це шлях до поповнення бюджету і оцінюють головне надбання України тільки у три з лишком мільярди гривень. А взамін за цю мізерію ми назавжди втрачаємо щорічне надходження від "Криворіжсталі" до бюджету. Треба остаточно поставити комусь хрест на українському машинобудуванні. Це кований гріб до національної будівельної індустрії України. Нарешті, "Криворіжсталь" - це 55 тисяч робочих місць, добре розвинена інфраструктура.</p>
<p>Тому група депутатів фракції Соціалістичної партії України, комуністи, фракція "Наша Україна" сьогодні про це заявила, вимагаємо прийняти відповідну постанову по призупиненню приватизації "Криворіжсталі". Ми вимагаємо поставити зараз питання про подолання вето Президента, яке він наклав на закон, який обмежував приватизацію "Криворіжсталі" і поставити це питання на розгляд Верховної Ради, щоб можна було обговорити і прийняти відповідні постанови. Дякую за увагу.</p>
<p>&nbsp;</p>
<p>ГОЛОВА. Дякую. Шановні колеги, одну хвилиночку, заспокойтеся. Дайте мені можливість проінформувати про рішення Погоджувальної ради.</p>
<p>Шановні колеги, я прошу сісти на місця... Володимире Семеновичу, будь ласка, сядьте всі на свої місця, оскільки йдеться про питання, чи буде Верховна Рада працювати далі, чи буде оголошено достроково про закриття сесії. Я прошу сісти всіх на свої місця. Сядьте, будь ласка, на свої місця.</p>
<p>Шановні колеги, на Погоджувальній раді ми питання обговорили таким чином. Бути Верховній Раді чи не бути, чи буде Верховна Рада далі&nbsp; продовжувати свою роботу чи вона припинить свою роботу до проведення президентських виборів. Інакше деякі народні депутати стверджували, що вона повинна працювати в нестандартній обстановці, тобто в обстановці постійного блокування роботи Верховної Ради і в постійній демонстрації нульових результатів роботи Верховної Ради.</p>
<p>Ми домовились таким чином, що всі питання, які виникають і вони не знаходять підтримки погоджувальної ради, тобто виникають вперше, будуть виноситись на голосування на розсуд Верховної Ради України. Ті питання, які вже розглядалися і не знайшли підтримки, для дальшої їх долі, цих питань, ми будемо визначатися шляхом консультацій, проведення засідань погоджувальної ради з запрошенням інших зацікавлених сторін. Інших можливостей, іншого шляху для того, щоб забезпечити продуктивну роботу Верховної Ради, у нас просто не існує.</p>
<p>Що стосується питання про "Криворіжсталь". Ви знаєте, шановні колеги, що ми прийняли відповідний закон. Президент України заветував цей закон. Сьогодні у розділі "Розгляд законів з пропозиціями Президента" ми поставимо цей закон і розглянемо його, і хай Верховна Рада визначиться щодо подолання вето.</p>
<p>Порушувалось питання сьогодні відносно нашого нерезультативного голосування з приводу позбавлення повноважень народного депутата України Анатолія Толстоухова. Ми прийшли до такого рішення: доручити регламентному комітету провести сьогодні засідання і о 16 годині внести пакетом проект постанови про позбавлення повноважень народних депутатів, які суміщають депутатський мандат. Перелічую прізвища: Толстоухов, Слаута, Сацюк, Клюєв, Онопенко і Мойсик. І ми з вами давайте проголосуємо і будемо всі в рівних умовах.&nbsp; (Оплески)</p>
<p>Дальше. Шановні колеги, ми домовилися, що зважаючи на напружений розклад засідання ми з вами будемо сьогодні працювати до завершення розгляду всіх питань, які передбачені цим розкладом. Треба&nbsp; надолужувати згаяне.</p>
<p>Шановні колеги, в разу продовження блокування трибуни Верховної Ради, я поставлю на голосування таким чином питання: хто за те, щоб продовжувати роботу Верховної Ради України? Якщо буде підтримка, ми будемо її продовжувати, якщо підтримки не буде, я оголошу про дострокове закриття цієї сесії. Домовилися? Все.</p>
<p>Шановні колеги, прошу уваги. Заспокойтеся, прошу уваги. Досить процедури.&nbsp; Досить процедури.</p>
<p>Шановні колеги, я прошу уваги. Потрібно нам голосувати чи ні, що ми будемо сьогодні працювати до розгляду всіх питань розкладу засідань?</p>
<p>(Ш у м&nbsp;&nbsp; у&nbsp;&nbsp; з а л і)</p>
<p>Я не нав'язую, я нав'язую волю...</p>
<p>(Ш у м&nbsp;&nbsp; у&nbsp;&nbsp; з а л і)</p>
<p>Я вам дам сказать, не кричіть, будь ласка. Не кричіть, будь ласка, не демонструйте свою активність.</p>
<p>Шановні колеги! Спокійно, спокійно, шановні колеги, я вас завжди слухаю, слухайте тепер правду.</p>
<p>Шановні колеги, давайте зараз з процедури 5 хвилин обміняємося, а потім я поставлю на голосування про продовження роботи цього засідання до завершення розгляду питань відповідно до розкладу засідань на цей пленарний день. З процедури, будь ласка, запишіться, 5 хвилин.</p>
<p>Будь ласка, на табло прізвища народних депутатів, що записалися.</p>
<p>Юрій Кармазін, фракція "Наша Україна".</p>
<p>&nbsp;</p>
<p>11:09:08</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни, "Солідарність", виборчий блок Віктора Ющенка "Наша Україна".</p>
<p>Шановні народні депутати, шановний Володимир Михайлович!</p>
<p>Я все розумію, бажання деяких сил припинити засідання парламенту. Я категорично за те, щоб ми&nbsp; розглянули всі питання, але починати треба з тих, після яких може не стати України. Сьогодні вже подорожчав бензин, зараз буде все те ж саме з металом, коли забирається в 10 разів чи в 15 разів дешевше об'єкт. Тому питання по "Криворіжсталь" треба ставити прямо зараз і негайно і розглядати.&nbsp; Так же негайно треба подолати вето Президента. Так же негайно треба ставити питання по тому, щоб до бюджету були повернуті тих 15 мільярдів, які зараз не вкладені туди, пропозиція Ющенка є з цього приводу. Так же негайно треба ставити питання і інші, які сьогодні говорили.</p>
<p>Але коли говорять про звільнення одночасно Мойсика, то хочу вам сказати, що Мойсик не займає ніяких...</p>
<p>&nbsp;</p>
<p>ГОЛОВА. Павло Сулковський, фракція "Регіони України".</p>
<p>&nbsp;</p>
<p>11:10:21</p>
<p>СУЛКОВСЬКИЙ П.Г.</p>
<p>Шановний Володимире Михайловичу. Незрозуміла зовсім позиція окремих народних депутатів. Це одне.</p>
<p>А, з другого боку, не зрозуміла позиція і від вас: чому ви ще хочете додатково проголосувати, чи нам продовжувати роботу. Розданий нам сьогодні розклад засідання сьогоднішнього дня.</p>
<p>І тому вношу пропозицію: ніякого голосування не треба, ніяких погоджень, на мою думку, інших народних депутатів також не потрібно - просто продовжуємо згідно розкладу на сьогоднішній день засідання роботи нашої. Дякую.</p>
<p>&nbsp;</p>
<p>ГОЛОВА. Омелян Парубок, фракція комуністів.</p>
<p>&nbsp;</p>
<p>11:11:03</p>
<p>ПАРУБОК О.Н.</p>
<p>Передать слово Александровской.</p>
<p>&nbsp;</p>
<p>ГОЛОВА. Алла Александровська, фракція комуністів.</p>
<p>&nbsp;</p>
<p>11:11:13</p>
<p>АЛЕКСАНДРОВСЬКА А.О.</p>
<p>Александровская, фракция коммунистов, город Харьков.</p>
<p>Владимир Михайлович, меня удивляют те заявления, которые вы позволяете себе здесь делать в зале Верховной Рады. Фактически вы угрожаете переворотом, политическим переворотом в стенах Верховной Рады. Вы на себя берете те полномочия, которыми вы не обладаете. Я вам хочу напомнить, что вы здесь были избраны большинством, которого де-юре не существовало, а де-факто не существует и сегодня. И я думаю, что депутаты Верховной Рады должны будут среагировать на такое ваше поведение.</p>
<p>А теперь по сути самой ситуации. Фракция коммунистов настаивала и настаивает о включении в повестку дня вопроса об отзыве наших войск из Ирака. Вы всячески мешаете рассмотрению этого вопроса.</p>
<p>И вызывает удивление ваша позиция в отношении сложения полномочий Толстоухова. Вы же сами проголосовали против, нарушая регламентную норму и закон.</p>
<p>&nbsp;</p>
<p>ГОЛОВА. Так, будь ласка, Шепетін, фракція СДПУ (о).</p>
<p>Так, Олександр Задорожній. Немає?</p>
<p>&nbsp;</p>
<p>11:12:27</p>
<p>ЗАДОРОЖНІЙ О.В.</p>
<p>Дякую. Шановний Володимир Михайлович, наша фракція, ми порадились, ми підтримуємо&nbsp; ваші ініціативи, але все ж таки було б бажано ці проекти постанов чи доручити вам... доручити опрацювати і внести, і подивитися, щоб такі серйозні питання не голосувалися з голосу. Оце єдине. Але в цілому вашу ініціативу ми підтримуємо і готові&nbsp; працювати до виконання&nbsp; цього порядку денного. Дякую.</p>
<p>&nbsp;</p>
<p>ГОЛОВА. Леонід Вернигора, фракція Соціалістичної партії України.</p>
<p>&nbsp;</p>
<p>11:13:00</p>
<p>ВЕРНИГОРА Л.М.</p>
<p>Я прошу передати слово Валентині Петрівні Семенюк.</p>
<p>&nbsp;</p>
<p>ГОЛОВА.&nbsp; Валентина Семенюк, фракція соціалістів.</p>
<p>&nbsp;</p>
<p>11:13:12</p>
<p>СЕМЕНЮК В.П.</p>
<p>Семенюк, фракція Соціалістичної&nbsp; партії. Шановний Володимир Михайлович, фракція Соціалістичної партії звертається до вас з проханням все ж таки, щоб ми розглянули проект закону вето Президента про включення до переліку об'єктів, які не підлягають приватизації, в разі його неподолання у нас є інший законопроект, який підтриманий і спеціальною контрольною комісією, і Комітетом з економічної політики, і Комітетом з бюджету про&nbsp; включення до переліку об'єктів, які не підлягають приватизації, але може бути корпоратизовано. І це той компромісний варіант, який може зняти напругу в сесійному залі по “Криворіжсталі" із одночасним прийняттям постанови Верховної Ради про призупинення приватизації для того, щоб можна було виправити ті помилки, які Верховна Рада зобов'язана розглянути,&nbsp; адже, відповідно до закону і Конституції України щодо&nbsp; зміни форми власності на підприємствах, це виключна......</p>
<p>&nbsp;</p>
<p>ГОЛОВА.&nbsp; Зрозуміло. Дякую. Олег Білорус, будь ласка. Останній виступаючий.</p>
<p>&nbsp;</p>
<p>11:14:14</p>
<p>БІЛОРУС О.Г.</p>
<p>Ми також&nbsp; виступаємо за те, щоб питання про приватизацію Криворізького металургійного комбінату було включено до порядку денного і&nbsp; розглянуто сьогодні і першочергово, невідкладно. Це є прерогатива&nbsp; Верховної Ради і виконання вищої контрольної функції Верховної Ради, функції контролю за діяльністю виконавчої влади.</p>
<p>Ми повинні це зробити...</p>
<p>&nbsp;</p>
<p>ГОЛОВА. Час вичерпаний.</p>
<p>Шановні колеги! Ми ж домовилися з вами, що ми розглянемо&nbsp; сьогодні Закон Президента&nbsp; з вето, а там всі інші, які будуть супутні документи, давайте ми їх розглянемо, але для цього нам потрібно забезпечити продуктивну роботу.</p>
<p>Я хотів би лише відповісти Аллі Александровській. Я хотів би, шановні колеги. щоб ви мене не звинувачували в тому, що я дотримуюся Регламенту. Це перше.</p>
<p>Друге. Щодо твердження, що я блокую розгляд питання по Іраку. Мене тут не було у сесійній залі цілий тиждень, і я вам давав можливість не блокувати це, очевидно, і ви розглядали. Який результат, ви це прекрасно розумієте. Тому потрібно бути об'єктивним, принаймні, ви&nbsp; завжди об'єктивністю відрізнялися. Я переконаний, що вона на цей раз буде присутня у вас.</p>
<p>Щодо Толстоухова, шановні колеги, я не можу одночасно&nbsp; відбиватися від народних депутатів і одночасно голосувати. Якби я був проти постановки цього питання, позитивного його вирішення, я б тричі не ставив би на голосування, обмежився голосуванням в один раз. Давайте будемо взаємооб'єктивними.</p>
<p>Шановні колеги! Я ставлю на голосування пропозицію, яка була погоджена на Погоджувальній раді, а нам треба прийняти таке рішення.</p>
<p>Хто за те, щоб ми продовжували сьогодні засідання до розгляду всіх питань, які передбачені на четвер. Прошу голосувати.</p>
<p>&nbsp;</p>
<p>11:16:31</p>
<p>За-208</p>
<p>Рішення не підтримано.</p>
<p>Оголошується до розгляду ( у нас є два документи, які потрібно розглянути) проект Постанови про День уряду України у червні 2004 року щодо підходів Кабінету Міністрів України до виконання конституційних повноважень здійснюваних ним у сфері оборони та заходів щодо зміцнення керівництва у системі Міністрества оборони України на основі принципів професіоналізму, а також проект постанови про&nbsp; заслуховування інформації Кабінету Міністрів України про виконання конституційних повноважень здійснюваних ним у сфері оборони та заходи щодо зміцнення керівництва у системі Міністерства оборони України на основі принципів професіоналізму. Ці два питання, шановні колеги, поєднані, тому їх, очевидно, потрібно розглянути разом. Їх очевидно потрібно розглянути разом. Тому я запрошую автора двох проектів, Богдан Губський, будь ласка, доповідайте. Ми домовились по "Криворіжсталь", що ми підійдемо до розгляду цього питання, шановні колеги. Шановні колеги, оскільки немає потреби доповідати, Георгій Корнійович Крючков, у вас є якісь зауваження до цих постанов? Будь ласка, мікрофон Крючкову ввімкніть.</p>
<p>&nbsp;</p>
<p>11:17:58</p>
<p>КРЮЧКОВ Г.К.</p>
<p>Шановний Володимире Михайловичу, шановні колеги! Комітет підтримує обговорення у Верховній Раді стану справ у Збройних силах і взагалі в сфері оборони. Підтримує в принципі проект, який внесений народними депутатами: Губським, Демьохіним та іншими, з такими застереженнями. По-перше, спростити формулу питання, сформулювавши так: заслухати інформацію Кабінету Міністрів України про виконання Конституційних повноважень, здійснюваних ним у сфері оборони, інше опустити. Оскільки за Конституцією кадрові питання у системі оборони вирішує Президент.</p>
<p>І друге. Не 8 червня заслухати інформацію, а перенести через тиждень і прийняти це рішення.</p>
<p>&nbsp;</p>
<p>ГОЛОВА. На наступному пленарному тижні, так?</p>
<p>&nbsp;</p>
<p>КРЮЧКОВ Г.К. Через один, через один.</p>
<p>&nbsp;</p>
<p>ГОЛОВА. Добре, добре. Будь ласка, Губському мікрофон ввімкніть.</p>
<p>&nbsp;</p>
<p>11:19:14</p>
<p>ГУБСЬКИЙ Б.В.</p>
<p>Шановні колеги, дозвольте доповісти, є така пропозиція.</p>
<p>Першу постанову під номером 5501 зняти з розгляду. І проголосувати за постанову 5501-1. Адже ми знаємо, що є величезна кількість проблем у вітчизняних Збройних Силах, з величезним сумом можна згадати Бровари, скнилівську трагедію, збитий над Чорним морем літак і останні вибухи під Артемовськом. Загинули люди в цих подіях і є проблеми.</p>
<p>Всі ці події підтверджують, що сучасна українська армія знаходиться в критичному стані, оскільки не тільки не в змозі виконувати функції захисту держави, але фактично є небезпечною для власного народу.</p>
<p>Саме виходячи з цього ми, за браком часу, я, на жаль, не можу сформулювати всі серйозні питання, які є у Збройних Силах, виходячи з цього ми запропонували провести у червні День уряду з відповідною темою. Але, на жаль, червневий День уряду вже заплановано, тому просимо підтримати 5501-1, на восьме червня, і заслухати відповідну інформацію Кабінету, уряду.</p>
<p>З точки зору дати, якщо буде інша дата, можна теж підтримати, але обов'язково це потрібно зробити у червні.</p>
<p>&nbsp;</p>
<p>ГОЛОВА.Шановні колеги, тут є погоджена позиція, що нам це питання треба розглянути в червні, додатково на Погоджувальній раді визначити дату.</p>
<p>І давайте тоді підтримаємо пропозицію, яку вніс Георгій Корнійович Крючков, що прийняти проект постанови про заслуховування інформації Кабінету Міністрів України про виконання конституційних повноважень, здійснюваних ним у сфері оборони, поставити крапку. А вже в рішенні ми будемо визначатися щодо рекомендацій. Немає заперечень?</p>
<p>І пропозиція така - уточнити нам додатково дату, коли ми розглянемо це питання на наступному, скажімо, пленарному тижні. Немає заперечень?</p>
<p>Я ставлю на голосування з такими уточненнями проект постанови - реєстраційний номер - 5501-1 про заслуховування інформації Кабінету Міністрів України про виконання конституційних повноважень, здійснюваних ним у сфері оборони. Прошу голосувати.</p>
<p>&nbsp;</p>
<p>11:21:32</p>
<p>За-355</p>
<p>Рішення прийнято.</p>
<p>А щодо проекту постанови за номером 5501 - комітет і автори проекту пропонують його зняти, тому немає потреби голосувати. Знімайте.</p>
<p>Оголошується до розгляду проект постанови про утворення Тимчасової слідчої комісії Верховної Ради України з питань розслідування фактів тиску на народних депутатів України з боку державних органів. Гаврилюк Василь, будь ласка, мікрофон. Заспокойтеся, шановні колеги, заспокойтеся. Я не бачу підстав.</p>
<p>&nbsp;</p>
<p>11:22:11</p>
<p>ГАВРИЛЮК В.В.</p>
<p>Дякую, Владимир Иванович. Уважаемые коллеги, давление на народных депутатов Украины со стороны исполнительной власти - хорошо знакомое нам явление. Давили всегда. Давили чужих, давили и своих, наверное, чтобы эти чужие еще больше боялись.</p>
<p>С момента, когда депутатская группа мажоритарщиков не поддержала конституционную реформу, началось давление, неприкрытые угрозы. Когда же мы создали депутатскую группу "Центр", скажу прямо, это еще усилилось и в несколько раз. Хотя депутатская группа "Центр" не занимает сегодня против оппозиционную к власти позицию, но мы стараемся и выбрали для себя позицию в центре. В результате мы приняли решение не поддерживать чьи-либо команды, откуда-то либо со стороны, вне стен парламента, а занимаем позицию наших избирателях в интересах нашей страны. Естественно это не всем нравится.</p>
<p>И поэтому, уважаемые коллеги, сегодня происходит беспрецедентное давление на народных депутатов Украины. И перефразируя Ленина, хотелось бы сказать, всякая Верховная Рада...</p>
<p>&nbsp;</p>
<p>ГОЛОВА. Шановні колеги, я думаю, проблема зрозуміла. Комітет розглянув і підтримує це питання. Валентин Григорович, яка позиція комітету? Будь ласка. Ми ж розглядаємо питання, шановні колеги. Закінчимо розгляд, буде з мотивів. Тільки сядьте, будь ласка, на місце.</p>
<p>Будь ласка, Задорожній, мікрофон, будь ласка. Шановні колеги, після розгляду питання.</p>
<p>&nbsp;</p>
<p>11:23:45</p>
<p>ЗАДОРОЖНІЙ О.В.</p>
<p>Дякую, шановний Володимире Михайловичу. Шановні колеги, це те, що нетрадиційно у нас, у нас багато дивовижів. Але ж це питання не було включено у порядок денний. Всім зрозуміло для того, щоб його включити у порядок денний, треба 226 голосів. Для того, щоб створити комісію, треба 150 голосів. Тому прохання до Голови Верховної Ради. Шановний Володимире Михайловичу, треба поставити про включення до порядку денного, а потім вже про голосування. Прошу.</p>
<p>Ми не голосували включення цієї комісії до порядку денного. Дякую.</p>
<p>&nbsp;</p>
<p>ГОЛОВА. Шановні колеги, я прошу зрозуміти головне, що тиск на народних депутатів можуть здійснювати лише виборці, громадяни України! Всі інші тиску не повинні тиснути. У зв'язку з цим я ставлю на голосування про включення до порядку денного проект постанови про утворення тимчасової слідчої комісії Верховної Ради України з питань розслідування тиску на народних депутатів України з боку державних органів. Прошу голосувати.</p>
<p>&nbsp;</p>
<p>11:25:06</p>
<p>За-258</p>
<p>Рішення прийнято.</p>
<p>Шановні колеги, зрозуміло. По фракціях, будь ласка.</p>
<p>"Наша Україна" - 98, "Регіони України" - 8, комуністів фракція - 59, СДПУ(о) - 0, Трудова Україна - 0 , "Дем.ініціативи. Народовладдя" - 0, СПУ - 20, Блок Тимошенко - 19, Центр - 18, Союз - 0, НДП, промисловці, підприємці - 8, Аграрна партія - 16, позафракційні - 12.</p>
<p>Я ставлю на голосування про прийняття в цілому проекту постанови про утворення тимчасової слідчої комісії Верховної Ради України з питань розслідування фактів тиску на народних депутатів України з боку державних органів. Прошу голосувати.</p>
<p>&nbsp;</p>
<p>11:26:04</p>
<p>За-259</p>
<p>Рішення прийнято.</p>
<p>Ну одну хвилиночку. Сядьте, я тоді дам слово. Сядьте, будь ласка. Сядьте. Я дам. Ну не кричить, ну я прошу, сядьте тільки, я дам слово. Дякую. З мотивів Петро Симоненко, будь ласка, мікрофон.</p>
<p>&nbsp;</p>
<p>11:26:33</p>
<p>СИМОНЕНКО П.М.</p>
<p>Уважаемый Владимир Михайлович, уважаемые коллеги!</p>
<p>Симоненко, фракция коммунистов.</p>
<p>Я думаю, нынешнее голосование у каждого, кто поддерживает предложение коммунистов о рассмотрении по металлургическому комбинату "Криворожсталь" вопросы о приватизации вызывает возмущение, потому что в данному случае вы сразу, Владимир Михайлович, ставите на голосование, включаете в повестку дня. Мы уже неделю бьемся над вопросом, чтобы дали право проголосовать включение в повестку дня и рассмотреть вопрос о "Криворожстали".</p>
<p>Вы прекрасно это понимаете, но у меня складывается впечатление, вы блокируете преднамеренно этот вопрос.</p>
<p>Поэтому я еще раз настаиваю от фракции коммунистов и прошу всех поддержать, рассмотреть вопрос о включении в повестку дня завода "Криворожсталь", приватизация. Кому не понятно, что в условиях подготовки к президентской выборной кампании бандитски приватизируется этот комбинат. Тысячи людей там сегодня поднялись, в Кривом Роге, и возмущаются тем, что Верховна Рада не может рассмотреть этот ответственный вопрос.</p>
<p>Я предлагаю поддержать это мнение фракции коммунистов.</p>
<p>Благодарю.</p>
<p>&nbsp;</p>
<p>ГОЛОВА. Шановні колеги, я ще раз хотів би попросити відійти від прокурорського тону, оскільки... Заспокойтеся, будь ласка. ... оскільки в вас складається враження, що я блокував, мій заступник блокував. Я........ що ви керуйтеся не враженням, а керуйтеся реаліями і Регламентом. Будь ласка.</p>
<p>І не треба мене звинувачувати в тому, чого немає. Я ще раз вас прошу, давайте будемо взаємотолерантними.</p>
<p>Шановні колеги, з мотивів, будь ласка, Асадчев.</p>
<p>Ми домовилися, що ми розглянемо питання: вето Президента і всі супутні проекти постанов з цього приводу, які існують. Що вам ще потрібно?&nbsp; Будь ласка, заспокойтеся.</p>
<p>&nbsp;</p>
<p>11:28:12</p>
<p>АСАДЧЕВ В.М.</p>
<p>Дякую.&nbsp; Володимире Михайловичу, я якраз чітко з мотивів голосування. Я хочу ще раз вам нагадати, і, можливо, представнику Президента у Верховній Раді: створення слідчої комісії - це 150 голосів, і це пряма конституційна норма, і вона не може бути перебита якоюсь нормою Регламенту, що треба включати в порядок денний. Це зразу голосується, 150 голосів набирає, і слідча комісія створюється. Це є елемент захисту опозиції в парламенті.</p>
<p>І я просив би вас в наступному більше, коли утворюються такі комісії, не ставити питання про включення цього в порядок денний. Конституція такого не передбачає. Дякую.</p>
<p>&nbsp;</p>
<p>ГОЛОВА. Шановні колеги, ми зараз мали розглядати три проекти законів, які стосуються Міністерства оборони.&nbsp; Але оскільки міністр оборони перебуває зараз на зустрічі з президентом Азербайджану Алієвим, вони просили відкласти розгляд цих проектів законів до 12-ї години.</p>
<p>Якщо у вас немає заперечень, то давайте відкладемо.</p>
<p>о 12 годині повернемося до розгляду цього питання.</p>
<p>Оголошується до розгляду проект Закону "Про обов'язкове страхування цивільно-правової відповідальності власників наземних транспортів".</p>
<p>Ми домовилися, що будемо рішати. Дійдемо до розгляду цього питання - будемо рішати. Ми ж домовилися!</p>
<p>&nbsp;</p>
<p>ІЗ ЗАЛУ. Давайте в повестку дня включим, проголосуем.</p>
<p>&nbsp;</p>
<p>ГОЛОВА. Навіщо включати, коли ми вже домовилися, що воно є, це питання. Я ще раз хочу сказати: шановні колеги, ми домовилися (ну не кричіть! Я ж не можу всіх відкричати), що ми підійдемо до розгляду законів, які заветовані Президентом, і розглянемо подолання вето Президента чи в новій редакції щодо заборони приватизації "Криворіжсталі". Якщо будуть інші пропозиції - ми включимо в порядок денний і розглянемо. Ми ж домовилися!</p>
<p>(Ш у м&nbsp; у&nbsp; з а л і)</p>
<p>Не треба. Ми домовилися, ми домовилися, що розглянемо. Ну, не кричіть, шановні колеги, ну, не кричіть - я вас прошу! Не кричіть! Не тисніть! Різниця велика: що є Регламент і є порядок. Тиском нічого не буде - я вам ще раз сказав. Не треба.</p>
<p>Шановні колеги, оголошується до розгляду проект Закону про обов'язкове страхування... Ми це питання розглянемо, дійдемо до нього - тільки дайте можливість працювати. Сьогодні, сьогодні.</p>
<p>&nbsp;</p>
<p>ІЗ ЗАЛУ.Сьогодні велике, коли?</p>
<p>&nbsp;</p>
<p>ГОЛОВА. Сьогодні.</p>
<p>(Ш у м&nbsp; у&nbsp; з а л і)</p>
<p>Я сказав, що на Погоджувальній раді ми домовилися: закон з зауваженнями Президента щодо приватизації "Криворіжсталі", що ми його розглянемо. Є розділ, ми його сьогодні розглянемо. І всі інші супутні. А постанову будемо включати в порядок денний. Інші розглянемо. Включимо, дійдемо - включимо.</p>
<p>Я ще раз хочу сказати: не тисніть, нічого не буде! Або будемо розглядати по порядку, або нічого не будемо розглядати.</p>
<p>(Ш у м&nbsp; у&nbsp; з а л і)</p>
<p>Сьогодні розглянемо! Проголосуйте, щоб ми розглянули це питання. Ви ж не захотіли! Не кричіть!</p>
<p>Оголошується до розгляду проект Закону "Про обов'язкове страхування цивільно-правової відповідальності власників наземних транспортних засобів". Морозов, будь ласка. Мікрофон ввімкніть. Доповідайте.</p>
<p>Одним разом більше зірву, другим - менше. Не лякайте мене! Спокійно! Спокійно! Проголосуємо, все в свій час.</p>
<p>&nbsp;</p>
<p>ІЗ ЗАЛУ. Коли? Коли?</p>
<p>&nbsp;</p>
<p>ГОЛОВА. Сьогодні. Будем працювати активно - розглянем до обіду. Будете блокувати - не розглянем.</p>
<p>Мікрофон, будь ласка, Морозова.</p>
<p>Ми по порядку дня йдемо. Я відклав, зразу йду по порядку денному. Шановні колеги, не треба!</p>
<p>&nbsp;</p>
<p>11:31:53</p>
<p>МОРОЗОВ О.В.</p>
<p>Представлений до вашої уваги законопроект застосовує комплексний підхід&nbsp; врегулювання всіх аспектів системи...</p>
<p>&nbsp;</p>
<p>ГОЛОВА. Нам закон про... з вето Президента в порядок дня включати не треба. Не треба включати, він є уже в порядку дня.</p>
<p>(Ш у м)</p>
<p>&nbsp;</p>
<p>МОРОЗОВ О.В. За роки незалежності&nbsp; на Україні в ДТП постраждали більше півмільйона наших громадян та загинуло близько 100 тисяч. Одне з найбільш важливих питань у цьому законі це страхові тарифи. Ми вже маємо негативний досвід Росії&nbsp; у цій сфері, тому було зроблено все можливе, щоб уникнути російських помилок.</p>
<p>Я, наприклад, хочу сказати для лівих фракцій, які...</p>
<p>(Ш у м&nbsp; у&nbsp;&nbsp; з а л і)</p>
<p>&nbsp;</p>
<p>ГОЛОВА. Я сказав, що буде...</p>
<p>&nbsp;</p>
<p>МОРОЗОВ О.В. ... проти цього закону, що ми маємо можливість продавати страхові поліси на 15 днів за 5 гривень 40 копійок. А учасники бойових дій та інваліди взагалі звільнені від обов'язку купувати страховий поліс.</p>
<p>Фракція "Наша Україна" прийняла рішення по підтримці цього закону.</p>
<p>Дякую. Комітет просить проголосувати за.</p>
<p>&nbsp;</p>
<p>ГОЛОВА. Шановні колеги, які є зауваження? Хто наполягає на своїх поправках до цього закону? будь ласка, Акопян мікрофон. Яка поправка?</p>
<p>&nbsp;</p>
<p>11:33:31</p>
<p>АКОПЯН В.Г.</p>
<p>Шановний Володимир Михайлович, по-перше, я хочу сказати,&nbsp; що я подав в сектор реєстрації проект постанови про неприйнятність цього закону як такого, який протирічить трьом статтям&nbsp; Конституції 6 і 85, і 116, а також протирічить закону про статус народного депутата, закону про боротьбу з корупцією та ... комітету Верховної Ради. Я не знаю чому мою постанову не роздали, але я за....сектор реєстрації.</p>
<p>Крім всього іншого, у мене є досить&nbsp;&nbsp; велика кількість поправок, яка була відхилена комітетом. Тому я хотів би, щоб розглядали постатейно поправки, які також враховані комітетом, і ті, які відхилені.</p>
<p>&nbsp;</p>
<p>ГОЛОВА. Поправку номер шість народного депутата Акопяна. Будь ласка, аргументуйте, вона не врахована.</p>
<p>Акопян, ви аргументуйте свою поправку. Мікрофон&nbsp; увімкніть, будь ласка.</p>
<p>Секретаріат, пошукайте, будь ласка, чи є проект постанови про&nbsp; відхилення цього закону. У мене немає.</p>
<p>&nbsp;</p>
<p>11:34:50</p>
<p>АКОПЯН В.Г.</p>
<p>Володимире Михайловичу,&nbsp; я хотів би все-таки знати чи буде розданий проект постанови, який я підготував, тому я хотів доповісти по цьому законопроекту і тільки після того, щоб ми приступили&nbsp; до розгляду цього законопроекту. Дякую.</p>
<p>&nbsp;</p>
<p>ГОЛОВА.&nbsp; Секретаріат, будь ласка, шукайте постанову, коли вона була внесена.</p>
<p>Акопян, будь ласка,&nbsp; мікрофон, свої аргументи щодо неприйнятності цього закону, аргументуйте, будь ласка. 3 хвилини, будь ласка, вам часу.</p>
<p>&nbsp;</p>
<p>11:35:34</p>
<p>АКОПЯН В.Г.</p>
<p>Шановний головуючий! Шановні колеги!&nbsp; Чому я подав проект постанови про неприйнятність цього закону?</p>
<p>По-перше. Тому що&nbsp; закон не відповідає назві виду страхування, як це&nbsp; викладено у Законі про страхування. Закон передбачає втручання державних органів у діяльність саморегулівної організації - Моторно-транспортного бюро, яким чином пропонується створити координаційну раду, яка може підміняти функції загальних зборів &nbsp;Моторно-трансоптного бюро. У координаційну&nbsp; раду делегуються чотири депутати від Верховної Ради і три представники від Кабінету Міністрів. Це&nbsp; протирічить тим статтям Конституції, про які я вже сказав.</p>
<p>Крім всього іншого законопроект не має економічного обгрунтування по розміру тарифів та розміру&nbsp; страхового відшкодування. По випадкам взагалі відсутні ліміти виплати. Страхові компанії стануть по суті компаніями, які будуть займатися ритуальними послугами, медичним обслуговуванням і таке інше. Крім цього іншого закон має чітку лобістську спрямованість і направлений на монополізацію страхового ринку по цьому виду страхування. Для чого і створюється гарантійний фонд, який на перший погляд можна розглядати як&nbsp; якісь гарантії діяльності, відповідальності страхових компаній. На справді ж ні. Тому що при такому розмірі гарантійного фонду, до речі, який відсутній в інших законодавствах інших держав, різко звужується ринок, кількість страхових компаній, які можуть працювати на цьому ринку. Із 330 компаній на ринку будуть працювати фактично 20-30 компаній. Тим більше, що частина цих компаній фактично не займається реальним страхуванням, а зовсім іншими справами.</p>
<p>Можна багато говорити негативного по цьому законопроекту, але, на жаль, часу мало, тому я і вніс постанову про неприйнятність цього законопроекту. І просив би поставити проект постанови на голосування. Дякую.</p>
<p>&nbsp;</p>
<p>ГОЛОВА. Шановні народні депутати, відповідно до Регламенту народний депутат у будь-який час може внести пропозицію про неприйнятність закону і ми повинні його розглянути в першу чергу.</p>
<p>Тому для того, щоб нам далі визначитися про долю цього законопроекту, я ставлю на голосування пропозицію народного депутата Акопяна про неприйнятність проекту закону про обов'язкове страхування цивільно-правової відповідальності власників наземних транспортних заходів. Реєстраційний номер закону ви знаєте. Реєстраційний номер закону 2054 про неприйнятність.</p>
<p>&nbsp;</p>
<p>11:38:47</p>
<p>За-43</p>
<p>Шановні колеги, рішення не прийнято.</p>
<p>Шановні колеги, рішення про неприйнятність не прийняли, ми голосували проект постанови 2054/п2, який вніс народний депутат Акопян.</p>
<p>Тепер ідемо по поправках.</p>
<p>Не робіть цього, я вам ще раз кажу, я закрию тоді сесію загалом. Не робіть цього, ми домовилися. Сядьте на місце, я ще раз вам скажу яку пропозицію. Сядьте, будь ласка.</p>
<p>Шановні колеги, я звертаюсь до народних депутатів України. Ми будемо продовжувати&nbsp; роботу Верховної Ради чи ні?! Я до вашого відома доніс рішення Погоджувальної ради. Це рішення зводилось до того, що ми сьогодні розглянемо закон із зауваженнями Президента щодо "Кріворіжсталі". В процесі розгляду цього питання , якщо не буде прийнято рішення таке, як ви хочете, я поставлю на голосування про включення постанов, які ви пропонуєте. Ми розглянемо.</p>
<p>Для того, щоб розглянути це питання, я запропонував продовжити&nbsp; роботу Верховної Ради України до того часу, поки ми вичерпаємо розклад засідань. І це було рішення Погоджувальної ради. Що ви ще хочете?! Ви хочете реалізувати якісь свої вузько-партійні цілі?! Не буде цього! Не треба, Володимир Михайлович. Немає&nbsp; причин для того, щоб давати слово.</p>
<p>Будь ласка, по поправках. Я ще раз вам кажу: хочете - розглянемо, не хочете - не будемо розглядати.</p>
<p>Я звертаюсь до народних депутатів: чому ви сидите, не даєте можливості працювати Верховній Раді?! Я ще раз вам кажу, немає підстав.</p>
<p>(Шум у залі). Шановні колеги, ви підбирайте слова. Ви - шановна людина. Да, закрию сесію. Хазяїн Верховної Ради. Ви не господарі Верховної Ради, а я - Голова Верховної Ради.</p>
<p>&nbsp;</p>
<p>ГОЛОС ІЗ ЗАЛУ. Вы не хозяин. Вы ее еще не приватизировали.</p>
<p>&nbsp;</p>
<p>ГОЛОВА. Я ще раз вам кажу. Я її не приватизую на відміну від вас. І не вимушуйте мене говорити... Я ще раз... Я не переніс, а відклав, бо немає доповідача.</p>
<p>&nbsp;</p>
<p>ГОЛОС ІЗ ЗАЛУ. Включите наш вопрос.</p>
<p>&nbsp;</p>
<p>ГОЛОВА. Ваш вопрос ми не можемо включати, йдуть наступні питання.</p>
<p>&nbsp;</p>
<p>ГОЛОС ІЗ ЗАЛУ. Что вы шантажируете нас?</p>
<p>&nbsp;</p>
<p>ГОЛОВА. Я вас не шантажую. Ви мене шантажуєте. Заспокойтеся.</p>
<p>Так, шановні колеги, по поправках. Це пропозицію я ставлю Погоджувальної ради. Якщо Верховна Рада не працює... Правильно, я поставлю на голосування. Не регламентна норма - блокувати роботу Верховної Ради. (Шум у залі).</p>
<p>Терьохін, будь ласка, мікрофон.</p>
<p>&nbsp;</p>
<p>11:42:23</p>
<p>ТЕРЬОХІН С.А.</p>
<p>Шановний Володимире Михайловичу! Я звертаюся до головуючого. Шановний Володимире Михайловичу! Неможливо. Пане Литвин! Будь ласка, по закону послухайте. Ми цей закон вже обговорювали по поправках по всіх. Він був прийнятий в повторному другому читанні. На сьогодні була прийнята єдина правка комітетом, яка врахована. Тобто всі правки ми вже пройшли в цій залі.</p>
<p>Тому треба ставити закон в цілому. Тому що була єдина правка на повторне друге читання, яка була повністю врахована Комітетом з питань фінансів. Ми його пройшли цей закон. Тому прохання від імені комітету ставте його в цілому, і давайте позитивно голосувати.</p>
<p>&nbsp;</p>
<p>ГОЛОВА. Шановні народні депутати, прошу уваги. Я ставлю на голосування про прийняття у другому читанні і в цілому як закон проект Закону про обов'язкове страхування цивільно-правової відповідальності власників іноземних транспортних засобів.</p>
<p>Реєстраційний номер 2054. Прошу голосувати.</p>
<p>&nbsp;</p>
<p>11:43:57</p>
<p>За-270</p>
<p>Рішення прийнято. Закон прийнято.</p>
<p>Сядьте, будь ласка. Шановні колеги, закон прийнято. Шановні колеги, прошу уваги, щоб потім не було звинувачень. Прошу заспокоїтись, прошу уваги! Ну я прошу, сядьте, будь ласка, шановні депутати.</p>
<p>З метою нормалізації роботи Верховної Ради і забезпечення нормальної роботи Верховної Ради я зараз поставлю на голосування в такій послідовності, прошу уважно слухати: перше голосування буде - хто за те, щоб повернутися до розгляду питання по "Криворіжсталі"? А після того, якщо ви повернетесь, тоді будемо ставити про включення в порядок денний.</p>
<p>Я ставлю на голосування питання: хто за те, щоб повернутись до розгляду питання по "Криворіжсталі", прошу народних депутатів визначитися шляхом голосування.</p>
<p>&nbsp;</p>
<p>11:45:17</p>
<p>За-218</p>
<p>По фракціям. Рішення не прийнято.</p>
<p>Шановні колеги, зрозуміло. По фракціях, будь ласка.</p>
<p>"Наша Україна" - 100, "Регіони України" - 3, комуністів фракція - 58, СДПУ(о) - 0, Трудова Україна - 0,&nbsp; "Дем.ініціативи. Народовладдя" - 0, СПУ - 20, Блок Тимошенко - 19, Центр - 14, Союз - 0, НДП, промисловці і підприємці - 0, Аграрна партія - 0, позафракційні - 4.</p>
<p>Оголошується до розгляду проект Закону про внесення змін до Закону України "Про загальнообов'язкове державне соціальне страхування на випадок безробіття". Будь ласка, Вернигора. Леонід Вернигора, будь ласка. Ну я поставив, шановні колеги, на голосування. Що ви ще хочете? Будь ласка, от будуть мотиви, будемо перед мотивами голосування цього закону, я дам з мотивів. Будь ласка, заспокойтеся. Одну хвилиночку, заспокойтеся. Будь ласка, Леонід Вернигора.</p>
<p>Я ще раз поставлю на голосування, якщо це вас цікавить.</p>
<p>Будь ласка, Леонід Михайлович, будь ласка.</p>
<p>&nbsp;</p>
<p>11:46:42</p>
<p>ВЕРНИГОРА Л.М.</p>
<p>Леонід Вернигора, фракція Соціалістичної партії України.</p>
<p>Шановні народні депутати!</p>
<p>Прочитайте уважно законопроект, з яким я вийшов на трибуну і як він пов'язаний із питанням про "Криворіжсталь".</p>
<p>Якщо ми зараз будемо розглядати це питання, до семи мільйонів безробітніх добавиться ще стільки безробітніх, що ми далі вже не зможемо з вами взагалі вирішувати, які соціальні виплати і за рахунок чого їх робити.</p>
<p>Півтора мільярдне підприємство по прибуткам... Я взагалі дивуюся, як ми вчора розглядали Бюджетну резолюцію, не маючи на увазі, що єдине підприємство, яке наповнює бюджет, сьогодні може опинитися в чужих руках?&nbsp; Тому ми ніяке вето Президента не розглядаємо, ми повинні зараз повернутися&nbsp; до&nbsp; розгляду питання про включення і про розгляд цього питання у сесійному залі. Я думаю, це дуже тісно пов'язано і з цим безробіттям, з яким я вийшов на трибуну.</p>
<p>&nbsp;</p>
<p>ГОЛОВА. Тепер по поправках, будь ласка.</p>
<p>&nbsp;</p>
<p>11:46:42</p>
<p>ВЕРНИГОРА Л.М. Так підождіть, я пропоную не розглядати це питання до тих пір, поки ми не&nbsp; розглянемо закон...</p>
<p>&nbsp;</p>
<p>ГОЛОВА. Шановні колеги, прошу уваги!</p>
<p>Є пропозиція комітету про те, щоб прийняти цей закон в цілому...</p>
<p>&nbsp;</p>
<p>11:46:42</p>
<p>ВЕРНИГОРА Л.М. Нема пропозиції...</p>
<p>&nbsp;</p>
<p>ГОЛОВА. ... про те, щоб прийняти цей закон, проект закону в цілому як закон. Юридичним управлінням він завізований без зауважень.</p>
<p>Тому я ставлю на голосування про прийняття в другому читанні і в цілому як закон проект закону України про внесення змін до Закону України "Про загальнообов'язкове державне соціальне страхування на випадок безробіття". прошу голосувати.</p>
<p>(Ш у м&nbsp; у&nbsp; з а л і)</p>
<p>Хай вносить пропозиції, не займається зовсім іншим розглядом питання. Зовсім іншим. Так говоріть по поправках!</p>
<p>&nbsp;</p>
<p>11:48:58</p>
<p>За-224</p>
<p>Закон відхилено.</p>
<p>З мотивів три хвилини. Будь ласка, запишіться.</p>
<p>Оголошується до розгляду проект Закону про внесення змін до Закону України "Про порядок виїзду з України і в'їзду в Україну громадян України", друге читання.</p>
<p>З процедури, будь ласка. З мотивів - В'ячеслав Кириленко, фракція "Наша Україна".</p>
<p>&nbsp;</p>
<p>11:49:25</p>
<p>КИРИЛЕНКО В.А.</p>
<p>В'ячеслав Кириленко, "Наша України", Українська народна партія.</p>
<p>Шановні колеги, мені видається, що обійти ті гострі політичні питання, які зараз стоять перед суспільством, Верховна Рада України ніяк не зможе. Це декілька питань: перше питання - це цінова змова найбільших нафтотрейдерів на ринку бензину. Це питання Верховна Рада оминає своєю увагою, між тим ціни на бензин не стабілізуються, а мають тенденцію до зростання. Всі домовленості, які нібито уряд Януковича має із трейдерами, це адміністративний тиск, якого вистачить на два-три дні, потім ціни знову підуть вгору. Без втручання Верховної Ради, що пропонує "Наша Україна", це питання ми не розв'яжемо.</p>
<p>Друге - "Криворіжсталь". Скільки би ми ламали списи навколо процедури, поки ми не приймемо рішення про неможливість приватизації між двома кланами "Криворіжсталі", ми не зможемо приступити до реальної роботи.</p>
<p>Ну, і третє - бюджет. Поки ми не виведемо із тіні 10 мільярдів прихованих урядом гривень, українська економіка, соціальний захист не відновиться. Повернімося до цих трьох питань. Дякую.</p>
<p>&nbsp;</p>
<p>ГОЛОВА. Лобода, фракція комуністів, будь ласка. І Микола Нощенко буде наступний.</p>
<p>&nbsp;</p>
<p>11:50:34</p>
<p>ЛОБОДА М.В.</p>
<p>Прошу слово передати Александровській Аллі Александрівні.</p>
<p>&nbsp;</p>
<p>ГОЛОВА. Алла Александровська, будь ласка.</p>
<p>&nbsp;</p>
<p>11:50:47</p>
<p>АЛЕКСАНДРОВСЬКА А.О.</p>
<p>Александровская, фракция коммунистов, город Харьков.</p>
<p>Уважаемые коллеги, уважаемый Владимир Михайлович, меня просто удивляет та нелогичность, которая сегодня присутствует в нашем зале. Мы пытаемся рассмотреть социальные законы, в которых мы хотим людям что-то дать, и вместе с тем мы не рассматриваем тот закон, который должен наполнить бюджет и&nbsp; дать возможность действительно людям оказать серьезную помощь, обеспечить их работой, обеспечить их заработком. Меня эта нелогичность она удивляет и возмущает. Но я понимаю что за этим&nbsp; стоит. За этим&nbsp; стоит желание в свой карман положить этот комбинат, в свой карман положить эти доходы. Я хочу, чтобы граждане Украины понимали почему мы сегодня настаиваем, чтобы этот закон был рассмотрен все-таки, чтобы действительно этот закон&nbsp; позволил наполнять бюджет и оказывать социальную помощь тем людям, которые в енй нуждаются. Хватит уже в конце-концов заниматься здесь.....</p>
<p>&nbsp;</p>
<p>ГОЛОВА. Микола Нощенко, фракція "Трудова Україна", будь ласка.</p>
<p>&nbsp;</p>
<p>11:51:47</p>
<p>НОЩЕНКО М.П.</p>
<p>Шановний Володимире Михайловичу! 16- виборчий округ,&nbsp; "Трудова Україна". Я дуже прошу повернутися до попереднього законопроекту 4350-1, який не добрав 2 голоси. Це механізм, який ми хочемо запровадити щодо... і&nbsp; спрямований він на забезпечення&nbsp; гарантій першого робочого місця випускника навчальних закладів, соціально незахищених верств громадян. Це дійсно соціальний закон і він торкатиметься десятків тисяч людей, які потребують допомоги при працевлаштуванні. Дякую.</p>
<p>&nbsp;</p>
<p>ГОЛОВА. Так, ну ми обмінялися думками. Тут остання пропозиція прозвучала, шановні колеги, щодо того, щоб повернутися до Проекту Закону про внесення змін до Закону України "Про загальнообов'язкове державне соціальне страхування на випадок безробіття". Для цього потрібно нам проголосувати, щоб повернутися до нього. Якщо є наполягання...</p>
<p>Шановні колеги, ну просто заспокойтесь. Я можу поставити таким чином на голосування. Хто за те, щоб повернутися до розгляду Проекту Закону про внесення змін до Закону України "Про загальнообов'язкове державне соціальне страхування на випадок безробіття". Прошу проголосувати.</p>
<p>&nbsp;</p>
<p>11:53:14</p>
<p>За-214</p>
<p>Рішення не прийнято. Закон відхилено.</p>
<p>Оголошується до розгляду Проект Закону про внесення змін до Закону України "Про порядок виїзду з України і в'їзду в Україну громадян України".</p>
<p>(Ш у м)</p>
<p>А чого ви кричите? В чому “беспредел”? Який&nbsp; "беспредел"? Ви підбирайте слова. Я&nbsp; ще раз говорю, ви тільки що і говорите з мотивів.</p>
<p>( Ш у м&nbsp;&nbsp; у&nbsp;&nbsp; з а л і)</p>
<p>Так приймайте,&nbsp; чому ж ви не приймаєте?</p>
<p>( Ш у м&nbsp;&nbsp; у&nbsp;&nbsp; з а л і)</p>
<p>Та не кричіть.</p>
<p>Оголошується до розгляду проект Закону про внесення змін до Закону України... ( Ш у м&nbsp;&nbsp; у&nbsp;&nbsp; з а л і)</p>
<p>Дам, сядьте тільки на місце всі. Так от хай ваші всі колеги сядуть.&nbsp; Спокійно, сядьте всі на місце, тоді буде з мотивів.</p>
<p>З мотивів голосування Петро Симоненко, будь ласка.</p>
<p>&nbsp;</p>
<p>11:54:15</p>
<p>СИМОНЕНКО П.М.</p>
<p>Симоненко, фракція комуністів.</p>
<p>Шановні радіослухачі!&nbsp; Фракція комуністів і соціалістів наполягають на принциповому питанні. Зараз збираються під час виборчої кампанії просто вкрасти завод металургійний "Криворіжсталь". Два клани ділять його між собою. Це зрозуміло всім. А намагання прийняти сьогодні ті чи інші закони і дієвість цих законів залежить від того, чи&nbsp; є гроші у бюджеті. Так ось "Криворіжсталь" щорічно дає 400 мільйонів доларів&nbsp; прибутку. Цей прибуток буде&nbsp; йти не в державну&nbsp; кишеню, а у кишеню тих, хто сьогодні намагається&nbsp; вкрасти цей завод у України, вкрасти у&nbsp; незалежності України цей закон, вкрасти&nbsp; у тих десятків тисяч людей, які сьогодні ще якось, так скажемо, працюючи на заводі, годують власні сім'ї.</p>
<p>Фракція комуністів наполягає, щоб ми дійсно сьогодні&nbsp; не спекулювали і не обманювали, що хтось не голосує, а з розумінням поставилися&nbsp; до необхідності захистити власність народу України, бо до 7-го червня подовження конкурсу, після цього практично цей завод вкрадуть у України.&nbsp; Дякую.</p>
<p>&nbsp;</p>
<p>ГОЛОВА. Шановні народні депутати! На вашу вимогу я ставив на голосування питання про повернення до розгляду цієї проблеми. Верховна&nbsp; Рада не підтримала,,,</p>
<p>( Ш у м&nbsp;&nbsp; у&nbsp;&nbsp; з а л і)</p>
<p>Прошу ваги, шановні колег. Дійде&nbsp; зараз черга (давайте активніше працювати) до питання&nbsp; розгляд Закону про заборону приватизації "Криворіжсталі" з зауваженнями Президента. Ми там&nbsp; розглянемо весь комплекс питань, давайте тільки працювати. Я все зробив, що ви хотіли. Давайте працювати тепер.</p>
<p>Оголошується до розгляду проект закону про внесення змін до Закону України "Про виїзду з України і в 'їзду в Україну громадян України".</p>
<p>Шибко Віталій Якович, будь ласка. Мікрофон, будь ласка, увімкніть.</p>
<p>Якщо потрібно, давайте продовжимо роботу, щоб розглянули сьогодні всі питання. Я ще раз поставлю на голосування.</p>
<p>&nbsp;</p>
<p>11:56:11</p>
<p>ШИБКО В.Я.</p>
<p>Володимире Михайловичу, якщо ви мене чуєте, я хочу звернути вашу вагу ...&nbsp; Одна хвилина, я буду доповідати закон, чому там одна хвилина?</p>
<p>&nbsp;</p>
<p>ГОЛОВА. Ну, будь ласка, давайте скільки вам потрібно. Так ви йдіть на трибуну, будь ласка, доповідати.</p>
<p>&nbsp;</p>
<p>ШИБКО В.Я. Я хотів зробити пропозицію щодо того, щоб ми розв'язали цю парламентську кризу, яка зараз виникла. Вона, я так гадаю, може тільки розв'язатися, коли ми розглянемо питання щодо "Криворіжсталі".</p>
<p>Я хотів би звернутися до тих людей, до тих наших колег, які підтримують те, щоб не розглядали це питання і розвіяти їх ілюзії. Про що мова йде? Мова йде, що ця група, яка може 12 червня цього місяця приватизувати цей завод, вона потім його просто перепродасть. Тобто ця група вже має таку практику і ви повинні це зрозуміти. Якщо є ілюзії, що цей завод буде працювати на користь України, то цього не буде. Уже готові інші фінансові групи, зарубіжні фінансові групи, які перепродадуть і перекуплять це підприємство.</p>
<p>Тому, будь ласка, давайте ...</p>
<p>&nbsp;</p>
<p>ГОЛОВА. А тепер по закону, будь ласка. Увімкніть мікрофон Шибко Віталія Яковича.</p>
<p>&nbsp;</p>
<p>11:57:28</p>
<p>ШИБКО В.Я.</p>
<p>Володимире Михайловичу, будь ласка, назначте час на чотири години, щоб ми повернулися до цього питання.</p>
<p>Що стосується цього закону, то він розглянувся комітетом і пропонується для того, щоб за нього проголосували. Але, будь ласка, давайте все-таки заявіть, що четвертого ви будете ставити це питання по "Криворіжсталі" на розгляд Верховної Ради. Дякую за увагу.</p>
<p>&nbsp;</p>
<p>ГОЛОВА. Шановні колеги, оскільки комітет розглянув і врахував усі зауваження, пропонується прийняти у другому читанні і в цілому, як закон проект закону про&nbsp; внесення змін до Закону України "Про порядок виїзду з України і в'їзду в Україну&nbsp; громадян&nbsp; України", це реєстраційний номер 3301.</p>
<p>Я ставлю на голосування для прийняття цього проекту в другому читанні і в цілому як закон. Прошу голосувати.</p>
<p>&nbsp;</p>
<p>11:58:33</p>
<p>За-330</p>
<p>Шановні колеги, я ще раз вам кажу. Давайте таким чином. Можна я скажу? Будь ласка, заспокойтесь.</p>
<p>Я ще раз хочу сказати, шановні колеги, заспокойтесь. Ви мною керувати не будете, буде&nbsp; керувати Верховна Рада.</p>
<p>І ще раз хочу сказати, шановні колеги, на вашу вимогу я поставив на голосування, воно не набрало необхідної кількості голосів. На&nbsp; Погоджувальній раді ми домовились таким чином, що ми розглянемо сьогодні вето Президента. І під час розгляду цього питання розглянемо всі інші проблеми. Для того, щоб ми були впевнені в тому, що ми розглянемо, давайте будемо нашу роботу продовжувати до того, поки не завершимо розгляд всіх питань. Вас цікавить одне питання, а мене цікавлять, як і всіх депутатів, всі питання, які є в розкладі засідання.</p>
<p>Тому я ще раз ставлю на голосування продовжити роботу Верховної Ради до розгляду всіх питань за розкладом нашого засідання. Будь ласка, голосуйте, раз ви за це питання, - голосуйте. Голосуйте, будь ласка.</p>
<p>&nbsp;</p>
<p>12:00:11</p>
<p>За-182</p>
<p>Рішення не прийнято.</p>
<p>Я дію за Регламентом, а оскільки зараз 12 годин,&nbsp; оголошується перерва&nbsp; на 30 хвилин. Керівникам депутатських груп і фракцій&nbsp; прошу зібратися у кабінеті Голови. Перерва.</p>
<br clear=all>

<p align=center>ПІСЛЯ&nbsp;&nbsp; ПЕРЕРВИ</p>
<p><u>&nbsp;</u></p>
<p>ГОЛОВА. Запросіть, будь ласка, шановних народних депутатів до сесійної зали. Глибокошановних...</p>
<p>Шановні колеги, дозвольте проінформувати вас про результати засідання Погоджувальної ради під час нашої перерви. Ми домовилися щодо таких дій. О 15.20 провести засідання, під час якої за участю Прем'єр-міністра України і керівників депутатських груп і фракцій обговорити ситуацію, пов'язану з приватизацією "Криворіжсталі". О 16 годині розглянути Закон Президента із зауваженнями щодо приватизації "Криворіжсталі". Після того, яке буде прийнято відповідне рішення, поставити на голосування питання про повернення до розгляду тих проектів постанов, а їх десь є півдесятка, які були зареєстровані і далі визначатися щодо рішення Верховної Ради. А зараз ми домовилися, що активно попрацюємо. Немає заперечень? Я дякую вам. Немає з Міністерства оборони ще нікого?</p>
<p>Шановні колеги, оголошується до розгляду проект Закону про внесення змін до Закону України "Про державну соціальну допомогу малозабезпеченим сім'ям щодо прожиткового мінімуму для дітей у багатодітній сім'ї". Давидова Людмила Іванівна, будь ласка, позицію комітету.</p>
<p>&nbsp;</p>
<p>12:50:02</p>
<p>ДАВИДОВА Л.І.</p>
<p>Проект Закону про внесення змін до Закону України "Про державну соціальну допомогу малозабезпеченим сім'ям" це мається на увазі про прожитковий мінімум для дітей у багатодітній сім'ї, поданий народним депутатом Григорович і прийнятий Верховною Радою у першому читанні.</p>
<p>Законопроектом передбачається з першого липня збільшити рівень забезпечення прожиткового мінімуму на 20 відсотків для кожної дитини в малозабезпеченій і багатодітній сім'ї, в якій виховується троє або більше дітей до 16 років, або, якщо дитини навчається, то до 18 років. Є така пропозиція комітету прийняти закон в другому читанні і в цілому, але ввести його в дію з першого січня 2005 року, враховуючи, що це будуть додаткові видатки із Бюджету.</p>
<p>&nbsp;</p>
<p>ГОЛОВА. Шановні колеги, позицію комітету доведено до вашого відома. Всі пропозиції, які вносились, враховані. Тому я ставлю на голосування про прийняття у другому читанні і в цілому як закон проект Закону про внесення змін до Закону України "Про державну соціальну допомогу малозабезпеченим сім'ям" (щодо прожиткового мінімуму для дітей у багатодітній сім'ї), реєстраційний номер 3565, з уточненням, що цей закон вводиться в дію з першого січня 2005 року. Прошу голосувати.</p>
<p>&nbsp;</p>
<p>12:51:43</p>
<p>За-377</p>
<p>Закон прийнято.</p>
<p>Оголошується до розгляду проект Закону про внесення змін до деяких законодавчих актів України щодо забезпечення захисту населення від шумових впливів. Микола Єфремович Поліщук, будь ласка, від комітету. Давайте тільки якомога коротше, шановні колеги.</p>
<p>&nbsp;</p>
<p>12:52:10</p>
<p>ПОЛІЩУК М.Є.</p>
<p>Шановний Володимире Михайловичу, шановні народні депутати! Комітетом з питань охорони здоров'я, материнства, дитинства розглянутий цей законопроект. Були внесено багато зауважень, всі вони враховані. І на сьогодні до вашої уваги представляється законопроект, в якому всі зауваження враховані і зауважень немає.</p>
<p>Над цим законопроектом детально попрацювали і Микола Пантелеймонович особисто і Козаченко Олексій Олександрович, Андрій Шкіль і Микола Оніщук. Рішення комітету - просити Верховну Раду проголосувати законопроект в другому і в цілому як закон.</p>
<p>&nbsp;</p>
<p>ГОЛОВА. Шановні колеги, будь ласка, я тільки прошу шановних колег по поправках. Борис Беспалий, мікрофон, будь ласка.</p>
<p>&nbsp;</p>
<p>12:52:53</p>
<p>БЕСПАЛИЙ Б.Я.</p>
<p>Дякую.&nbsp; Борис Беспалий, блок Віктора Ющенка "Наша Україна".</p>
<p>Я вдячний комітету за плідну співпрацю, тому що, в принципі, враховані мої пропозиції доповнити шумові впливи, які треба обмежувати, також піротехнічними, оскільки їх зараз навіть більше, ніж звукогенеруючих, звуковідтворюючих, бентежать людей. Це шоста поправка на третій сторінці.&nbsp; Написано, що вона врахована у 182-й... В новій редакції статті 182. Але я в цьому випадку точно не...&nbsp; Тому я хотів би, щоб Микола Єфремович уточнив якраз цю позицію, тому що вона не врахована там, де я її вніс, а тільки перенесена у 182-гу статтю. Це на сторінці другій.</p>
<p>&nbsp;</p>
<p>ГОЛОВА. Будь ласка, Микола Єфремович.</p>
<p>&nbsp;</p>
<p>ПОЛІЩУК М.Є. Ну, ваша поправка ця врахована, текст “від 150-ти” замінити текстом "до 200", після тексту в редакції...</p>
<p>Вона врахована в статті 182-й, Борис Якович. Хіба?...</p>
<p>Ну, я думаю, що це не будемо ми заперечувати відносно того, щоб поставити й піротехніку.</p>
<p>&nbsp;</p>
<p>ГОЛОВА. Так що, поставимо на голосування цю поправку?</p>
<p>&nbsp;</p>
<p>ПОЛІЩУК М.Є.&nbsp; Да, можна.</p>
<p>&nbsp;</p>
<p>ГОЛОВА. Я ставлю на голосування поправку номер 6 Бориса Беспалого, це сторінка 3.</p>
<p>&nbsp;</p>
<p>12:54:42</p>
<p>За-149</p>
<p>Рішення не прийнято.</p>
<p>Юрій Кармазін, будь ласка, ваша поправка. Мікрофон Юрія Кармазіна.</p>
<p>&nbsp;</p>
<p>12:54:50</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни, "Солідарність", виборчий блок Віктора Ющенка "Наша Україна".</p>
<p>Шановні народні депутати!</p>
<p>Кожного року в літній сезон по Одесі ми маємо масу телеграм і скарг, особливо по Аркадії. З урахуванням пропозицій цих громадян я і спрямував свої пропозиції до комітету.</p>
<p>Я вдячний за те, що частина їх врахована, але поправки 8, 11, 15 і 23, хоча і написано, що враховано частково&nbsp; чи враховано редакційно не враховано. Зокрема, поправка 8. Я записав: Продовжити словами .........ці слова&nbsp; 23-ої години написати, продовжити словами "за умови забезпечення виключення проникнення шуму в приміщення, в яких мештають інші особи". Виходячи з того,&nbsp; що наші права закінчуються там, де починаються права інших людей, і заробляння грошей в цих ночних клубах кругом не має сьогодні завдавати знущання над громадянами, які проживають в Одесі в курортній зоні, але які перетворилися...</p>
<p>&nbsp;</p>
<p>ПОЛІЩУК М.Є. Я хотів би сказати, що поправка народного депутата Юрія Анатолійовича Кармазіна врахована частково. Чому? Тому що ми&nbsp; не можемо ставити те, що до 8-ої години... до 20-ої години вечора. Згідно всіх норм і санітарних - з 23 -ої години вечора повинні не проводитись ніякі шумові заходи. Це раз.</p>
<p>Друге. Ми не можемо вимагати сьогодні, щоб всі будівлі відповідали санітарним нормам, непроникнення шуму до... з 20-ої години. Через це ця поправка&nbsp; врахована частково, Юрій Анатолійович.</p>
<p>&nbsp;</p>
<p>ГОЛОВА. Я ставлю на голосування поправку номер 8 Юрія Кармазіна.</p>
<p>&nbsp;</p>
<p>12:56:56</p>
<p>За-70</p>
<p>Поправка не прийнята.</p>
<p>Які ще є поправки? Матвієнков, будь ласка.</p>
<p>&nbsp;</p>
<p>12:57:03</p>
<p>МАТВІЄНКОВ С.А.</p>
<p>Матвиенков, 55 округ, Мариуполь. Уважаемый Николай Ефремович, мы с вами говорили и у меня было предложение к поправке 16, но, к сожалению, оно не вошло, хотя на комитете мы этот вопрос согласовали, где в пункте работа машин,&nbsp; механізмів, обладнання, устаткування, що супроводжуються шумом, а також рух транспортни засобів у нічний час на&nbsp; захищених об'єктах и прилегаючих до них територіях максимально обмежується.</p>
<p>Пропозиція - убрать этот пункт, потому что понятие "максимально обмежується" оно абсолютно, будем говорить так, не регулируемое, оно размазано, оно не дает возможности нормально трактовать&nbsp; закон. И мы подобными нормами мы просто, так сказать, закон делаем декларативным. Поэтому и комитет тогда соглашался с тем, чтобы этот пункт убрать.</p>
<p>&nbsp;</p>
<p>ПОЛІЩУК М. Є. Дякую.&nbsp; Я&nbsp; просив би підтримати цю поправку, про яку говорить народний депутат.</p>
<p>&nbsp;</p>
<p>ГОЛОВА. Шановні колеги! Тоді можливо таким чином. Оскільки&nbsp; це погоджено з комітетом,&nbsp; при технічному доопрацювання&nbsp; йому потрібно буде врахувати це. Юрій Кармазін, мікрофон, будь ласка.</p>
<p>&nbsp;</p>
<p>12:58:11</p>
<p>КАРМАЗІН Ю.А.</p>
<p>Юрій Кармазін. Шановні народні депутати! Мова йде про 11-ту поправку, яка називається "Вимоги до провадження діяльності пов'язаної з утворенням шуму". Там записано, що за умови дотримання санітарних норм, припустимого&nbsp; шуму фізичні та юридичні особи можуть використовувати звуковідтворюючу і звукопідсилюючу апаратуру". Я пропоную після слів "припустимого шуму"&nbsp; доповнити статтю словами " і&nbsp; виключення проникнення шуму у приміщення, в яких мешкають інші особи".</p>
<p>Мова&nbsp; йде про те,&nbsp; що ми тих, безперечно, дуже багатих людей, хто ці розважальні заклади має, обмежимо, говоримо: забезпечити ізоляцію нормальною для того, щоб вона не заважала проживати&nbsp; іншим людям і не знущалися надь людьми сьогодні і в Одесі, і в Ялті, і в інших містах, де відпочивають люди, і де вони проживають. І всього.</p>
<p>Я не розумію, чому комітет не йде на те, щоби доповнити цими словами, хоча пише, що частково врахував.</p>
<p>&nbsp;</p>
<p>ПОЛІЩУК М.Є. Я думаю,&nbsp; що можна підтримати таку пропозицію, як зараз говорить Юрій Анатолійович, і при доопрацюванні законопроекту ми її напишемо.</p>
<p>&nbsp;</p>
<p>ГОЛОВА. Шановні колеги! Тут поправка письмова, тому ми її повинні&nbsp; голосувати. Я ставлю на голосування поправку номер 11 Юрія Кармазіна, сторінка шість.</p>
<p>&nbsp;</p>
<p>ПОЛІЩУК М.Є. Прошу проголосувати за цю поправку, прошу підтримати цю поправку.</p>
<p>&nbsp;</p>
<p>12:59:46</p>
<p>За-118</p>
<p>ГОЛОВА.&nbsp; За 118.</p>
<p>Будь ласка, які ще поправки є, хто наполягає на них? Не бачу.</p>
<p>Шановні колеги! Будь ласка, Кармазін, мікрофон.</p>
<p>&nbsp;</p>
<p>12:59:58</p>
<p>КАРМАЗІН Ю.А.</p>
<p>Шановні народні депутати! Юрій Кармазін.</p>
<p>Я хотів би, щоб ви прислухалися до&nbsp; того, що нам треба захистити людей, вони й так сьогодні знервовані, а ми ще беремо і робимо, щоб&nbsp; шум на них весь час впливав. І весь час&nbsp; розглядає&nbsp; міліція, санслужби, суди розглядають. У нас кілька років в Одесі розглядаються ці проблеми.</p>
<p>І я звертаю вашу увагу на поправку 15, де теж написано: "врахована редакційно". А тут мова йде про те, що транспортні засоби, підпункт доповнити такими словами: "за умови, що транспортні служби, повинні або забезпечити зменшення шуму, або компенсувати витрати на забезпечення виключення проникнення шуму у приміщення". Ви знаєте. за кордоном ставляться спеціальні стіни, які забезпечують від дороги непроникнення шуму.</p>
<p>Ми сьогодні в Україні живемо в центр Європи, до цього ще не підійшли. То давайте, хоч у законодавстві це вже запишемо. Давайте рухатися вперед, а не весь час пасти задніх.</p>
<p>&nbsp;</p>
<p>ПОЛІЩУК М.Є. Я хотів би сказати відносно цього зауваження, що комітет враховував це і думав, і оцінював реальну ситуацію, яка сьогодні є. І, на мій погляд, і на погляд членів Комітету з охорони здоров'я законопроект, який запропонували народні депутати: Павлюк, Козаченко, Шкіль і Оніщук, він якраз надзвичайно на сьогоднішній день жорсткий і досить такий сильний по тому, що може забезпечити обмеження шумових впливів на здоров'я людей. Через це, враховуючи реалії сьогодення, ми вважали, що це можна тільки редакційно врахувати, а повністю врахувати неможливо.</p>
<p>&nbsp;</p>
<p>ГОЛОВА. Я ставлю на голосування поправку номер 15 Юрія Кармазіна.</p>
<p>&nbsp;</p>
<p>13:02:12</p>
<p>За-86</p>
<p>Поправка не прийнята.</p>
<p>Які ще є наполягання народних депутатів щодо поправок? Немає?</p>
<p>Шановні колеги,&nbsp; я ставлю на голосування пропозицію комітету. Вона зводиться до того, що прийняти законопроект у другому читанні і в цілому як закон. Тому я ставлю на голосування про прийняття у другому читанні і в цілому як закон проект закону про внесення змін до деяких законодавчих актів України щодо забезпечення захисту населення від шумових впливів. Прошу голосувати.</p>
<p>&nbsp;</p>
<p>ПОЛІЩУК М.Є. Комітет просить підтримати, народні депутати, цей законопроект.</p>
<p>&nbsp;</p>
<p>13:02:58</p>
<p>За-336</p>
<p>&nbsp;</p>
<p>ГОЛОВА. Закон прийнято. Дякую.</p>
<p>Оголошується до розгляду проект закону про охорону здоров'я населення від шкідливих наслідків вживання тютюнових виробів. У нас є тут проект постанови про неприйнятність. Тому я просив би спочатку вислухати авторів проекту постанови про неприйнятність, проголосувати і в залежності від результатів будемо розглядати далі.</p>
<p>Цушко, Семинога. Є автори? Будь ласка, Микола Єфремович, дайте можливість обгрунтувати свій проект нашому колезі.</p>
<p>&nbsp;</p>
<p>13:03:37</p>
<p>СЕМИНОГА А.І.</p>
<p>Шановний головуючий, шановні колеги!</p>
<p>На ваш розгляд виноситься проект постанови Верховної Ради України про неприйнятність проекту закону України про охорону здоров'я населення від шкідливих наслідків впливу тютюнових виробів, реєстраційний номер 3237/1.</p>
<p>Перш за все я хочу подякувати авторам даного законопроекту за підняття актуальної проблеми, яка стосується здоров'я нації і нашої держави. І ряд положень даного законопроекту заслуговує на увагу. Це, перш за все, такі положення, які встановлюють обмеження на рекламу тютюнових виробів, забороняють продаж тютюнових виробів дітям і підліткам, обмежують куріння в громадських місцях, школах, лікарнях, інших місцях, визначених селищними, сільськими і міськими радами. Але, в той же час, не дивлячись на позитив цього законопроекту є проблема, яка не дає можливості приймати його сьогодні. Не заперечуючи актуальності та необхідності законодавчого врегулювання питань обмеження шкідливого впливу на здоров'я споживання тютюнових виробів, складається враження, що даний законопроект має на меті знищити легальне виробництво та обіг тютюнових виробів в Україні, відкрити ринок нелегальної продукції та зірвати використання доходної частини Державного бюджету на 2004 рік.</p>
<p>Слід зауважити, що більшість норм проекту є неприйнятним з огляду на їх економічну необгрунтованість, неоднозначність тлумачення та неможливість виконання. До того ж в разі схвалення цього законопроекту майже всі його положення набудуть чинності з дня опублікування. І за прогнозами фахівців призведуть до зростання соціальної напруги та тінізації щонайменше 50 відсотків ринку тютюнових виробів, що в свою чергу спричинить недоотримання бюджетом близько половини запланованих надходжень від виробництва тютюнових виробів, які у 2003 році склали понад 2 мільярда гривень. У подальшому законопроект призведе до зниження конкурентоспроможності легальних учасників ринку у порівнянні з тіньовими структурами, які здатні запропонувати сьогодні фактично необмежену кількість нелегально ввезеної в Україну продукції, у тому числі і підробної.</p>
<p>Слід також відзначити, що Закон України "Про державне регулювання виробництва ......... спирту етилово-коньячного і плодового, алкогольних напоїв та тютюнових виробів" уже містить розділ "Основи державної політики щодо споживання алкогольних напоїв та тютюнових виробів, який передбачає більшість загальновизначених у світі заходів на обмеження шкідливого впливу.</p>
<p>Отже, проект Закону України про охорону здоров'я населення від шкідливих наслідків вживання тютюну у нинішньому вигляді повинен бути відхилений.</p>
<p>&nbsp;</p>
<p>ГОЛОВА. Дякую вам. Шановні колеги, прошу уваги. Ми зараз проголосуємо про неприйнятність, а потім будемо тоді в залежності від того далі розглядати.</p>
<p>Шановні колеги, оскільки до Закону про охорону здоров'я населення від шкідливих наслідків вживання тютюнових виробів, тютюну поступив проект постанови про неприйнятність відповідно до Регламенту він має бути поставлений на голосування перед розглядом цього питання. Тому прошу уваги.</p>
<p>Я ставлю на голосування проект постанови Верховної Ради України про неприйнятність проекту Закону України про охорону здоров'я населення від шкідливих наслідків вживання тютюнових виробів. Реєстраційний номер 3337-1П. Автори - народні депутати Цушко і Семинога.</p>
<p>&nbsp;</p>
<p>13:07:42</p>
<p>За-103</p>
<p>Рішення не прийнято.</p>
<p>Микола Єфремович, будь ласка, по закону. З процедури, одну хвилиночку, Рудьковський, мікрофон. Одну хвилиночку, Микола Єфремович.</p>
<p>&nbsp;</p>
<p>ПОЛІЩУК М.Є. Да.</p>
<p>&nbsp;</p>
<p>13:07:54</p>
<p>РУДЬКОВСЬКИЙ М.М.</p>
<p>Рудьковський. Соціалістична партія України.</p>
<p>Шановні народні депутати, шановні радіослухачі, обговорення цього питання в сесійній залі сьогодні є принциповим. Ситуація в тому, що протягом останніх двох тижнів компанії, які постачають, так би мовити, сигарети і являються основними виробниками, провели дуже активну роботу із депутатами в сесійній залі: пропонувалися і гроші, і інші пільги для того, щоб цей закон, який зараз буде доповідатися, не пройшов. Але мова зараз йде про святе - про здоров'я нації і дітей. 45 відсотків дітей 11-х класів курить із-за того, що реклама всюди - дозволено все і вся, аби позбавити здоров'я і компаніям заробити свої прибутки. Я не знаю, яка совість є у тих депутатів, які виступають і виступають проти прийняття цього закону.</p>
<p>Я прошу обов'язково розглянути і сьогодні прийняти його в цілому. Спасибі.</p>
<p>&nbsp;</p>
<p>ГОЛОВА. Дякую. Шановні колеги, давайте таким чином. Шановні колеги, давайте таким чином, відійдемо від агітації і будемо йти по поправках конкретних. Будь ласка, Микола Єфремович.</p>
<p>&nbsp;</p>
<p>13:09:17</p>
<p>ПОЛІЩУК М.Є.</p>
<p>Шановні народні депутати! Я думаю, що ви добре пам'ятаєте ті парламентські слухання і дні уряду, які були проведенні в цій залі: це - День уряду по серцево-судинних, судинно-мозкових захворюваннях, де тютюн є третім фактором ризику, де в онкології 70 відсотків рак легень - це тютюн. І ви є свідками того, що сьогодні шкідливий вплив тютюну наносить шкідливість Україні в обсягах понад 12 мільярдів гривень щорічно. І при цьому сьогодні у вас є надзвичайна подія: прийняти такий закон, який сьогодні прийняли парламенти Європи. Практично, в більшості країн Європи сьогодні прийняті закони про тютюнопаління, про обмеження тютюнопаління.</p>
<p>Ми ж в своєму законопроекті ставимо про шкідливий вплив тютюну на організм людини, про те, який вред наносить тютюн організму людини, скільки сьогодні помирає людей. А помирає людей від 100 до 140 тисяч щорічно.&nbsp; І я оцінюю оцей акт, який зроблений, що це цинічний виступ і погляд не тільки до мене як до народного депутата, лікаря, а до колег, які сидять в цьому залі.</p>
<p>Шановні народні депутати, я хочу постатейно... не буду зупинятися, постатейно...</p>
<p>Перша... друга поправка.</p>
<p>&nbsp;</p>
<p>ГОЛОВА. Давайте будемо йти по поправках.</p>
<p>Шановні колеги, можливо, зразу будемо голосувати? Немає тут...</p>
<p>Одну хвилиночку, якщо немає наполягань, то давайте будемо зразу голосувати. От за винятком Кармазіна. Будь ласка, Юрій Анатолійович. Мікрофон Кармазіну.</p>
<p>&nbsp;</p>
<p>13:11:16</p>
<p>КАРМАЗІН Ю.А.</p>
<p>Юрій Кармазін. Шановний Володимир Михайлович, шановний Микола Єфремович!&nbsp; Я схвалюю ваше починання і дякую за пророблену роботу.&nbsp; Але в мене є кілька серйозних зауважень. Я вніс свої пропозиції, вони, на жаль, не всі враховані. Я хотів би, щоб ви до них дослухалися, по-перше.</p>
<p>І по-друге, я скористався регламентним правом і вніс поправки до поправок і надав комітету і текст цих поправок. Вони всього стосуються до другої частини статті 10-ї, поправка до поправок. Але зараз я буду ставити питання по четвертій, дев'ятій, 13-й, 15-й, 19-й поправках і почну з преамбули. Четверта поправка моя.</p>
<p>Це дуже важливо, що визначає закон, основні правові, економічні та організаційні засади державної політики, спрямованої на забезпечення конституційних прав громадян на охорону здоров'я та його захист від шкідливого впливу&nbsp; тютюнового диму внаслідок розвитку захворювання, а&nbsp; також.......</p>
<p>&nbsp;</p>
<p>ПОЛІЩУК М.Є.Я хотів би сказати, що, Юрій Анатолійович, наш законопроект розглядає шкідливий вплив тютюну. А основні правові, економічні і організаційні засади державного обігу тютюну в цьому&nbsp; законопроекті не розглядаються.</p>
<p>&nbsp;</p>
<p>ГОЛОВА.&nbsp; Я ставлю на голосування поправку номер 4 Юрія Кармазіна.</p>
<p>&nbsp;</p>
<p>13:13:01</p>
<p>За-39</p>
<p>Рішення не прийнято.</p>
<p>Поправка 9 Кармазіна. Мікрофон, будь ласка. Мікрофон Кармазіна.</p>
<p>&nbsp;</p>
<p>13:13:12</p>
<p>КАРМАЗІН Ю.А.</p>
<p>Юрій Кармазін. Я просив би 1-ої статті (це поправка 9) в абзаці 2 статті 1 слова "стимулюючий засіб" (тобто що таке є тютюн?&nbsp; стимулюючий засіб) замінити словами "продукт, що впливає на фізіологічний стан людини під час його&nbsp; свідомого чи вимушеного вживання", тому що тютюн - це ніякий не стимулюючий засіб. Наркотики і все інше - то стимулюючі засоби, тільки в іншу сторону від здоров'я людини. Тому я б хотів би, щоб по-іншому трошки писали і те визначення, яке зараз дано, це рослина родини&nbsp; пасльонових, що містить нікотин і використовується для виробництва, виготовлення тютюнових виробів, замінити на "продукт, що впливає на фізіологічний стан людини під час його&nbsp; свідомого чи вимушеного вживання". Вимушеного, я має на увазі, через пасивне куріння, яке ви кожен раз нас отам в курилці в туалеті кожного з нас обпалюєте. Ми руки не можемо ніхто помити! Не виконується вимога про те, щоб заборонили там куріння і відвели окрему резервацію....</p>
<p>&nbsp;</p>
<p>ПОЛІЩУК М.Є. Значить,&nbsp; шановний Юрій Анатолійович, ваша ця поправка і те, що тютюн - це... як впливає на фізіологічний стан людини вона врахована в інших статтях. А відносно того, що таке тютюн і до чого відноситься, це не норма&nbsp; нашого закону. Через це ваша поправка&nbsp; редакційно врахована в інших статтях.</p>
<p>&nbsp;</p>
<p>ГОЛОВА. Так, ставлю на голосування&nbsp; поправку номер&nbsp; дев'ять Юрія Кармазіна.</p>
<p>&nbsp;</p>
<p>13:15:02</p>
<p>За-37</p>
<p>Поправка не прийнята.</p>
<p>Наступна поправка, Юрію Анатолійовичу, яка ваша?</p>
<p>Кармазіна мікрофон, будь ласка. 15-та, так?</p>
<p>&nbsp;</p>
<p>13:15:12</p>
<p>КАРМАЗІН Ю.А.</p>
<p>13-та. Там написано: враховано редакційно. То&nbsp; я зараз про дві скажу, про 13-ту і про 15-ту, Володимире Михайловичу. Бо там відхилено, а тут написано: редакційно.</p>
<p>Мова йде&nbsp; про визначення, що таке тютюнові вироби. Я визначаю їх, як&nbsp; вироби: сигарети, цигарки, сигари, сигарили, а також люльковий, нюхальний, смоктальний, жувальний тютюн, махорка та інші&nbsp; вироби з тютюну та&nbsp; його замінників, які містять нікотин та смоли, за винятком фармацевтичних виробів, що містять нікотин і не можуть використовуватися для паління. От такий зміст цієї поправки. Я не знаю, чому комітет не&nbsp; хоче добавити і розширити це поняття. Адже потім прийдеться кругом, навіть акциз справляти ви не зможете нормально, якщо не розширите зараз нормально цей.</p>
<p>І 15-та поправка. Замість слова " в якості стимулюючого ефекту" замінити словами " для впливу на фізіологічний стан". Це зрозуміло вам, як лікарю, Миколо&nbsp; Єфремовичу, що це вплив.</p>
<p>&nbsp;</p>
<p>ПОЛІЩУК М.Є. Прошу подивитися, шановний Юрію Анатолійовичу, в 11-ій ця поправка у вас редакційно врахована, тому що напроти 11-ї поправки є написано, що таке&nbsp; тютюнові вироби, це практично те, що ви тут перерахували. Це раз.</p>
<p>І друге. Ця поправка 15-та, ви говорите "для впливу на фізіологічний стан людини", вона є в інших місцях. Через це тут вона відхилена.</p>
<p>&nbsp;</p>
<p>ГОЛОВА. Я ставлю на голосування поправку 13-ту Юрія Кармазіна.</p>
<p>&nbsp;</p>
<p>13:17:10</p>
<p>За-41</p>
<p>Поправка не прийнята.</p>
<p>Ставлю на голосування поправку 15 Юрія Кармазіна.</p>
<p>&nbsp;</p>
<p>13:17:32</p>
<p>За-32</p>
<p>Поправка не прийнята. Поправка 19 Юрія Кармазіна, вона аналогічна попередній поправці, ми її голосували, Юрій Анатолійович. Мікрофон, будь ласка. Ми ж її голосували вже.</p>
<p>&nbsp;</p>
<p>&nbsp;13:17:46</p>
<p>КАРМАЗІН Ю.А.</p>
<p>Володимире Михайловичу, Бог із 15-ою. Бог із нею. 22-га поправка, зверніть увагу, будь ласка. І 32-га поправка, зверніть увагу, будь ласка.</p>
<p>22-га поправка говорить про те, що в абзаці 6 статті 1 слова: "у тому числі змушена особа, яка не курить", замінити словами: "особа, яка не палить. В тому числі вимушене, особою, яка цього не бажає". 32-га додає слова: "при попаданні в організм людини".</p>
<p>Тому я просив би їх підтримати комітету. Я не розумію, чому пасивне куріння у нас не обмежується і ми не йдемо по тому шляху, по якому йде вся Європа. І я вносив поправку до поправки, Володимире Михайловичу, нову редакцію частини 2 статті (до статті ми ще не дійшли), я поки по цим - по 22-ій і 32-ій.</p>
<p>&nbsp;</p>
<p>ПОЛІЩУК М.Є. Так, я дам відповідь. Комітетом написано в редакції запропонованій комітетом: "пасивне куріння тютюнових виробів - це вдихання тютюнового диму разом із повітрям, в тому числі вимушено особою, яка не курить". Тобто редакційно ваша поправка повністю врахована.</p>
<p>&nbsp;</p>
<p>ГОЛОВА. Я ставлю на голосування поправку 22 Юрія Кармазіна.</p>
<p>&nbsp;</p>
<p>13:19:18</p>
<p>За-21</p>
<p>Поправка не прийнята.</p>
<p>Поправка 32 Юрія Кармазіна ставиться на голосування.</p>
<p>&nbsp;</p>
<p>13:19:40</p>
<p>За-20</p>
<p>Поправка не проходить.</p>
<p>Будь ласка, Юрій Анатолійович, яка далі Ваша поправка? Мікрофон, будь ласка.</p>
<p>&nbsp;</p>
<p>13:19:52</p>
<p>КАРМАЗІН Ю.А.</p>
<p>Юрій Кармазін. Володимир Михайлович, поправка 37-ма, там є інше. Але я звертаю увагу на суттєві поправки, від яких багато чого залежить.</p>
<p>Написано, що врахована&nbsp; редакційно. Насправді вона не врахована: абзац десятий статті один я пропоную викласти в редакції: "Никотинове забруднення". Що це таке. Визначаю: "Результати згорання тютюнових виробів, які залишаються після закінчення паління у вигляді речовин, запаху в організмі людей, в приміщенні і на одязі". Для всіх, хто не палить, це зрозуміло і очевидно. В цивілізованих країнах саме такі записи і робляться. Чому ми цього не робимо я не знаю.</p>
<p>Володимир Михайлович, я прошу зробити так, щоб і у нас, у Верховній Раді, не треба було ні до кого позов з приводу того, що ти весь час маєш якось пахнути якимись відходами паління.</p>
<p>&nbsp;</p>
<p>ПОЛІЩУК М.Є. Комітет вважав більш широким і більш доступним таке поняття: "Тютюновий дим - це продукти згорання тютюнових виробів, що виділяються в повітря внаслідок їх куріння та містять шкідливі для здоров'я людини речовини".</p>
<p>&nbsp;</p>
<p>ГОЛОВА. Ставлю на голосування поправку 37 Юрія Кармазіна.</p>
<p>&nbsp;</p>
<p>13:21:19</p>
<p>За-43</p>
<p>Рішення не прийнято.</p>
<p>Юрій Анатолійович, Ви наполягаєте на Ваших поправках? Сьогодні не Ваш день, здавайтеся, будь ласка.&nbsp; Будь ласка, мікрофон Юрія Кармазіна.</p>
<p>&nbsp;</p>
<p>13:21:32</p>
<p>КАРМАЗІН Ю.А.</p>
<p>Володимир Михайлович, я почну з репліки. Володимир Михайлович, мій день ще прийде, в Україні ще зрозуміють, що треба йти вслід за Швецією, за нормальними країнами, а не йти на поводу у іноземних компаній, які сьогодні отут лобіювали неприйнятність різну.&nbsp; Тому я пропоную 42-гу поправку доповнити абзац десятий статті першої новим абзацом у такій редакції. Тютюнова залежність - це психологічна та фізіологічна залежність людини від нікотину та тютюнових виробів, тютюнові аксесуари - це предмети та засоби, призначені для вживання тютюну, такі як портсигари, мундштуки, сигарний папір для самокруток, трубки, попільнички та інші за виключенням запальничок та сірників, які можуть користуватися для іншого.</p>
<p>Тому, Володимире Михайловичу, ви зараз прослідкуйте. Прийде час, ви самі будете піднімати ці питання, коли зрозумієте, що таке рак, до таке туберкульоз, і що він починається з пасивного куріння.</p>
<p>&nbsp;</p>
<p>ГОЛОВА. Хай Бог заступає від цього, ну що ви таке говорите. Будь ласка, комітет.</p>
<p>&nbsp;</p>
<p>ПОЛІЩУК М.Є. Я хотів би сказати, що ця поправка, про яку говорить Юрій Анатолійович Кармазін, вона редакційно врахована в практично всіх, в більшості подальших статей, де пишеться про шкідливий вплив на здоров'я. Через це ми дослівно це не враховували. Але редакційно це повністю враховано.</p>
<p>&nbsp;</p>
<p>ГОЛОВА. Я ставлю на голосування поправку 42 Юрія Кармазіна.</p>
<p>&nbsp;</p>
<p>13:23:15</p>
<p>За-54</p>
<p>Рішення не прийнято.</p>
<p>Будь ласка, Кармазіна мікрофон.</p>
<p>&nbsp;</p>
<p>13:23:24</p>
<p>КАРМАЗІН Ю.А.</p>
<p>Юрій Кармазін. Шановні народні депутати, мова йде про 46-ту поправку, де статтю першу пропонується доповнити новим абзацом у такій редакції. Надписи про вміст смол та нікотину, подивіться які у нас написи. Американці для себе роблять здорові, а для нас манюпусінькі такі, щоб ніхто не бачив. Так от написи про вміст смол та нікотину, інформацію про максимально допустимий вміст смол та нікотину в одиниці тютюнових виробів, яку розміщують на споживчих упаковках, пачках тютюнових виробів та в інших місцях, визначених цим законом та Законом про рекламу, медичні попередження - інформація про негативний вплив вживання тютюнових виробів на здоров'я людини, яка розміщується на споживчих упаковках тютюнових виробів та в інших місцях, визначених цим законом та Законом про рекламу. Реклама тютюнових виробів - це будь-який вид інформації, призначений для прямого чи непрямого просування тютюнових виробів на ринок, у тому числі і комерційна реклама, яка включає назву виробників, назви і марки виробів, торговельних марок, емблем чи інших характерних ознак тютюнових виробів, заохочення придбання, споживання тютюнових виробів, в тому числі і демонстрація їх по кінофільмам, яка йде весь час...</p>
<p>&nbsp;</p>
<p>ПОЛІЩУК М.Є. Я хотів би сказати, що ті поправки, що Юрій Анатолійович сказав, вони враховані, по-перше, в Законі про рекламу. Ми старалися тут навіть не встрявати в закон про рекламу, тому що бачили, наскільки лобіювали тютюнові виробники, щоб не прийняти цей законопроект. Ми в основному наполягали на шкідливий вплив тютюнопаління, на охорону здоров'я.</p>
<p>Відносно смол, на сторінці 46-й враховані норми, які рекомендує сьогодні ВОС і які рекомендують згідно рамкової конвенції про обмеження тютюнопаління. Це нікотин - до 1,3 мг, і вводити це ми рекомендуємо поступово - з 2005-2006 року, тому що дуже велике є лобіювання тютюнових виробників, щоб не прийняти цей законопроект. Через це ми поступово рекомендуємо все це ввести і ті поправки, що Юрій Анатолійович сказав, вони практично викладені в редакції, в тому числі на 46 сторінці.</p>
<p>&nbsp;</p>
<p>ГОЛОВА. Я ставлю на голосування поправку 46 Юрія Кармазіна.</p>
<p>&nbsp;</p>
<p>13:26:02</p>
<p>За-41</p>
<p>Рішення не прийнято.&nbsp;&nbsp;&nbsp;&nbsp;&nbsp;</p>
<p>Будь ласка, які там далі ще поправки є? Кармазін, мікрофон.</p>
<p>&nbsp;</p>
<p>13:26:13</p>
<p>КАРМАЗІН Ю.А.</p>
<p>Юрій Кармазін. Шановні народні депутати! Я наполягаю тільки на тих поправках, які забезпечать здоров'я нації. Тому 57 поправка - там, де говориться про основі завдання закону, викласти в редакції: введення критеріїв, порушення яких дає особі право і можливість захищати в судовому порядку порушення конституційних прав на охорону її здоров'я, його захист від шкідливого впливу тютюнового диму, отримання компенсації нанесеної їм шкоди, які необхідні для забезпечення визначення збитків, що нанесені особі внаслідок активного або пасивного куріння і судовий захист її інтересів в суді".</p>
<p>Це повністю відповідає і міжнародним документам, які підписала Україна, і Варшавській декларації проти табакокуріння, європейській декларації, яку, до речі, підписали всі цивілізовані країни, і ми приєднуємося. І ми не пишемо цих критеріїв. Давайте запишемо, тому що тут написано "враховано ..."</p>
<p>&nbsp;</p>
<p>ПОЛІЩУК М.Є. Я хочу сказати, що враховано це частково, так як це не норма цього законопроекту відносно судових рішень і порушень.</p>
<p>Згідно цього законопроекту він передбачає у прикінцевих положеннях, що Кабінет Міністрів може розробити певні правові акти для того, щоб законопроект діяв.</p>
<p>&nbsp;</p>
<p>ГОЛОВА. Голосується поправка 57 Юрія Кармазіна.</p>
<p>&nbsp;</p>
<p>13:28:03</p>
<p>За-38</p>
<p>Рішення не прийнято.</p>
<p>Які ще поправки, Юрій Анатолійович? Мікрофон, будь ласка.</p>
<p>&nbsp;</p>
<p>13:28:13</p>
<p>КАРМАЗІН Ю.А.</p>
<p>Я...&nbsp;&nbsp; Володимир Михайлович! Юрій Кармазін.</p>
<p>Я звертаюся до шановних колег народних депутатів: ну, подивіться, вам все одно прийдеться удосконалювати цей закон. Я пропоную абзац 10 частини 2 статті 3 викласти в такій редакції: "Забезпечення..."</p>
<p>&nbsp;</p>
<p>ГОЛОВА. Яка поправка?</p>
<p>&nbsp;</p>
<p>КАРМАЗІН Ю.А. Це поправка 77, сторінка 19. Я вже через одну показую. Я їх... Я працював серйозно над міжнародними конвенціями: "Забезпечення механізму та умов для інформованості населення про шкідливі наслідки вживання тютюнових виробів для здоров'я людини, яка вживає тютюнові вироби або отримує тютюнове забруднення внаслідок пасивного куріння або знаходження поруч з джерелом тютюнового забруднення та пропаганди здорового способу життя".</p>
<p>От така поправка, яка написано, що врахована редакційно, насправді вона тільки дуже малесенький кусочок врахований. Я не розумію, чому, Микола Єфремовичу. Я старався вам допомогти і вашому комітету.</p>
<p>&nbsp;</p>
<p>ПОЛІЩУК М.Є. Юрій Анатолійович,&nbsp; велике спасибі дуже за ті поправки, які внесли ви, тому що вони суттєво покращили законопроект, але ми враховували тільки те, що стосується нашого&nbsp; законопроекту цього, якого сьогодні розглядають, про шкідливий вплив тютюну на здоров'я людей. І в питаннях реклами Закону про рекламу, а також при маркуванні тютюнових виробів практично ці ваші зауваження враховано. Через це ми й написали, що враховано редакційно.</p>
<p>&nbsp;</p>
<p>ГОЛОВА.&nbsp; Ставлю на голосування поправку 77 Юрія Кармазіна.</p>
<p>&nbsp;</p>
<p>&nbsp;13:30:07</p>
<p>За-38</p>
<p>Рішення не прийнято. Мікрофон Юрія Кармазіна.</p>
<p>&nbsp;</p>
<p>&nbsp;13:30:15</p>
<p>КАРМАЗІН Ю.А.</p>
<p>Юрій Кармазін.&nbsp; Шановні народні депутати! Шановний Володимире Михайловичу, Микола Єфремович! Ми зараз... я поправку 88 сторінка 22, 88 поправка. Я прошу включити... викласти в такій редакції: "Надання громадянам України можливість&nbsp; безоплатного лікування тютюнової залежності". Справа в тому, що - обгрунтовую - справа в тому, що тютюнова залежність приводить до тих хвороб, з яких ви почали, Микола Єфремович, про які ми говорили тут: і про туберкульоз, і про рак. І ми слухання тут робили. А ми не передбачаємо можливості безоплатно лікуватися тих безумовно незахищеним верствам населення. Ті, хто захищені, вони заплатять і завжди платять. Ви розумієте? Тому я просив би,&nbsp; щоб це врахували повністю, а не частково, як це записано тут зараз. Бо частково мене не влаштовує.</p>
<p>&nbsp;</p>
<p>ПОЛІЩУК М. Є. Юрій Анатолійович, якщо буде змінена 49 стаття Конституції України, де написано, що медична допомога надається безоплатно, тоді можливо&nbsp; прийдеться вносити цю поправку. Чому? Тютюн визиває захворювання. А раз виникло захворювання, то, згідно Конституції, сьогодні захворювання людям, тобто медична допомога при захворюванні надається безоплатно. Через це ми врахували частково.</p>
<p>&nbsp;</p>
<p>ГОЛОВА. Ставиться до голосування поправка 88 Юрія Кармазіна.</p>
<p>&nbsp;</p>
<p>&nbsp;13:31:58</p>
<p>За-27</p>
<p>Рішення не прийнято.</p>
<p>Юрію Анатолійовичу, які ще поправки ваші. Мікрофон, будь ласка.</p>
<p>&nbsp;</p>
<p>13:32:13</p>
<p>КАРМАЗІН Ю.А.</p>
<p>Шановні народні депутати! У мене ще багато поправок, але я бачу суть, ідеологію. Ви не хочете міняти поправок, тому я маю&nbsp; ще тут біля тридцяти поправок різних, які так чи інакше враховані. Я не хочу забирати ваш час, але я хочу, щоб ви зрозуміли, що не треба нічого міняти у Конституції, треба міняти просто у підходах. І коли&nbsp; виборці прийдуть до того, що&nbsp; сьогодні неправильно ми робимо, нам треба обов'язково там, де поправка до поправок я хочу внести, я хочу сказати, що там, де треба написати, що власник або&nbsp; уповноважені особи зобов'язані віднести і&nbsp; обладнати спеціально обладнані окремі приміщення для&nbsp; куріння, обладнаного герметично тамбурами та примусовою витяжною вентиляцією або очищувачами повітря від тютюнового диму. Це треба кругом зробити. Я не розумію, чому Комітет з питань&nbsp; охорони здоров'я не хоче піти назустріч і так написати.</p>
<p>Миколо Єфремовичу, я ж навпаки, скорочую витрати на охорону здоров'я, одним&nbsp; записом я...</p>
<p>&nbsp;</p>
<p>ПОЛІЩУК М.Є. Шановний Юрію Анатолійовичу, якраз у нас тут написано, що&nbsp; у закладах громадського харчування, в інших закладах повинно виділятися не більше 50 відсотків території площ для тих, хто&nbsp; курять, і при цьому дим не повинен проникати у приміщення там, де люди не курять. Але ми не можемо&nbsp; цим законопроектом ставити норми ізоляції якоїсь або якогось герметичного заходу. Тобто&nbsp;&nbsp; сьогоднішні технології&nbsp; дозволяють зробити любі заходи для того, щоб дим із приміщення, де є&nbsp; курці, не проникав у приміщення, де немає курців. Через це ваші поправки враховано редакційно.</p>
<p>&nbsp;</p>
<p>ГОЛОВА. Я ставлю на голосування поправку Юрія Кармазіна, яка щойно виголошена.</p>
<p>&nbsp;</p>
<p>13:34:33</p>
<p>За-45</p>
<p>Поправка не прийнята.</p>
<p>Шановні колеги, прошу уваги. Я ставлю на голосування пропозицію комітету про прийняття у другому читанні і в цілому як закон.</p>
<p>Відмініть голосування. Кабінет Міністрів, будь ласка, дуже коротко.</p>
<p>&nbsp;</p>
<p>_____________. Шановний Володимире Михайловичу, шановні народні депутати! Тимур ........, Перший заступник Міністра охорони здоров'я України.</p>
<p>Міністерство охорони здоров'я підтримує поданий на розгляд законопроект народними депутатами Поліщуком і Богатирьовою ...</p>
<p>&nbsp;</p>
<p>ПОЛІЩУК М.Є.&nbsp; І Рудьковським.</p>
<p>&nbsp;</p>
<p>_____________. Даним законом будуть визначені правові, економічні, організаційні засади державної політики, спрямованої на попередження куріння серед дітей і молоді, зниження рівня вживання ...</p>
<p>&nbsp;</p>
<p>ГОЛОВА. Так, дякую. Будь ласка.</p>
<p>&nbsp;</p>
<p>ПОЛІЩУК М.Є. Володимире Михайловичу, шановні народні депутати, тут у процесі обговорення законопроекту надійшло ряд пропозицій. Розробники закону - Поліщук, Богатирьова, Рудьковський. Надійшли такі пропозиції, що маркування на цигаркових пачках ввести з першого січня 2005 року, так як вже сьогодні запущено виробництво і може бути великий збиток для виробників тютюну. Таку поправку доцільно врахувати.</p>
<p>Наступне. Також надійшла поправка, що закон відносно рекламування, ми притримуємось в законі закону про рекламу, який був прийнятий Верховною Радою в кінці минулого року.</p>
<p>А всі інші поправки практично тут враховані. І комітет просить підтримати цей законопроект в другому читанні і в цілому як закон.</p>
<p>&nbsp;</p>
<p>ГОЛОВА. Шановні колеги, прошу уваги.</p>
<p>Я ставлю на голосування про прийняття з уточненнями, які щойно виголосив голова&nbsp; комітету, в другому читанні і в цілому як закон проект закону про охорону здоров'я населення від шкідливих наслідків вживання тютюнових виробів. Реєстраційний номер 3237-1. Прошу&nbsp; голосувати. Проект підтримую.</p>
<p>&nbsp;</p>
<p>ПОЛІЩУК М.Є.Я думаю, що сьогодні народ України побачить, як народні депутати дбають за здоров'я населення.</p>
<p>&nbsp;</p>
<p>13:37:05</p>
<p>За-175</p>
<p>ГОЛОВА. За -175. Рішення... Прошу,&nbsp; одну хвилиночку, технічна, заспокойтесь, будь ласка. Технічно не спрацювала система, зараз переголосуємо. Мікрофон Кармазіну, будь ласка.</p>
<p>&nbsp;</p>
<p>13:37:25</p>
<p>КАРМАЗІН Ю.А.</p>
<p>Володимир Михайлович, шановні народні депутати! Юрій Кармазін.</p>
<p>Я закликаю всіх подивитись, щоб не було технічних неспрацьовок. Я ж особисто піднімав руку, Володимир Михайлович, з приводу поправки триста двадцятої, де в підпункті один прикінцевих положень слова "з 1 січня 2004 року" замінити словами: "з дня опублікування".</p>
<p>Тобто закон набирає чинності з дня опублікування.</p>
<p>Я оте: "крім частин", і оці всі відходи, і лобіювання, які зараз пропонуються під тиском певних структур, треба відкинути. Голосувати так, як написано в Конституції! З дня опублікування! А що там собі думають "Філіпп моріс" чи ще інші компанії - це їхні особисті проблеми. Вони наживаються на здоров'ї людей. Тому я пропоную записати: "з моменту опублікування".</p>
<p>Тут написано, що пропозиція врахована. Це пропозиція Горбаля і Кармазіна, 320-та пропозиція.</p>
<p>&nbsp;</p>
<p>ГОЛОВА. Я ставлю на голосування 320-ту поправку Горбаля і Кармазіна.</p>
<p>&nbsp;</p>
<p>13:38:41</p>
<p>За-69</p>
<p>Рішення не прийнято.</p>
<p>Я прошу уваги! Я ставлю на голосування про прийняття у другому читанні і в цілому як закон проект Закону про охорону здоров'я населення від шкідливих наслідків вживання тютюнових виробів, реєстраційний номер 3237-1. Прошу голосувати.</p>
<p>&nbsp;</p>
<p>ПОЛІЩУК М.Є. Шановні народні депутати, я прошу підтримати цей законопроект. Ви зробите велику справу для народу України. Прошу, підтримайте!</p>
<p>&nbsp;</p>
<p>13:39:13</p>
<p>За-187</p>
<p>Рішення не прийнято.</p>
<p>&nbsp;</p>
<p>ПОЛІЩУК М.Є. Прошу по фракціях. По фракціях дайте.</p>
<p>&nbsp;</p>
<p>ГОЛОВА. Будь ласка, Віктор Пинзеник. По фракціях? Будь ласка, дайте по фракціях. Шановні колеги, зрозуміло. По фракціях, будь ласка.</p>
<p>"Наша Україна" - 39, "Регіони України" - 0, комуністів фракція - 58, СДПУ(о) - 0, Трудова Україна - 5 , "Дем.ініціативи. Народовладдя" - 4, СПУ - 6, Блок Тимошенко - 18, Центр - 7, Союз - 16, НДП, промисловці, підприємці - 16, Аграрна партія - 12, позафракційні - 6.</p>
<p>Пинзеник, будь ласка.</p>
<p>&nbsp;</p>
<p>13:39:58</p>
<p>ПИНЗЕНИК В.М.</p>
<p>Шановні народні депутати, шановний Володимире Михайловичу! Проблема з цим законом пов'язана не з суттю проблеми, яку ставить вирішити комітет і автори закону, проблема є в багатьох нормах, які стосуються регуляції підприємницької діяльності, які є не зовсім правильними і коректними і призведуть до тінізації економіки.</p>
<p>Тому моя пропозиція - направити на повторне друге читання, почистити норми, які стосуються регуляції підприємницької діяльності і після цього прийняти цей закон.</p>
<p>&nbsp;</p>
<p>ГОЛОВА. У мене просто є одне питання, шановні колеги, не вважайте це за якусь репліку і повчання. Якщо автор проекту, який вносить цей проект закону і не голосує за нього, і "Регіони України" дають нуль, як це зрозуміти? Навіщо ви засвічуєте роботу Верховної Ради тоді? Будь ласка, Олександр Мороз.</p>
<p>&nbsp;</p>
<p>13:40:52</p>
<p>МОРОЗ О.О.</p>
<p>Шановний Володимире Михайловичу, шановні депутати! Фракція соціалістів уважно розглядала цей проект, і вона бачить необхідність прийняття закону, який би врегулював вживання тютюну в Україні і не давав можливості зловживати цим за рахунок здоров'я тих людей, що не палить, хоч би тому. Але тут є колізія така, я б сказав бізнесова певна і економічна.</p>
<p>Тому є пропозиція, і фракція пропонує, на повторне друге читання винести, щоб зняти цю колізію зовсім. І тоді, щоб люди знали, що справді парламент видав закон, який дбає про збереження здоров'я людей.</p>
<p>&nbsp;</p>
<p>ГОЛОВА. Андрій Шкіль, будь ласка. Дякую.</p>
<p>&nbsp;</p>
<p>13:41:38</p>
<p>ШКІЛЬ А.В.</p>
<p>Дякую, Володимире Михайловичу. По-першому, звичайна річ, можна було би говорити про те, що треба було покращити і поліпшити цей законопроект, але чому це не сталося до того, як він був у розробці, він лежав у комітеті достатньо велику кількість часу. І всі ті, хто хоче врятувати українську тютюнову промисловість, могли би прийти туди, дати свої поправки і попрацювати з комітетом. Якщо цього не сталося, і це демонструється під голосування, то я просто не бачу іншого виходу, як пропонувати на повторне друге читання. Тому що переголосувати це не вдасться.</p>
<p>І також я хочу підтримати. Якщо не голосує не тільки автор законопроекту, а вся фракція не голосує, з одного боку, і інша фракція не голосує за законопроект свого автора, члена фракції, це також викликає у мене певні запитання. Дякую.</p>
<p>&nbsp;</p>
<p>ГОЛОВА. Я ставлю на голосування пропозицію, яка щойно прозвучала, про направлення на повторне друге читання проекту Закону про охорону здоров'я населення від шкідливих наслідків вживання тютюнових виробів. Прошу голосувати.</p>
<p>&nbsp;</p>
<p>ПОЛІЩУК М.Є. Прошу, народні депутати проголосувати. Прошу підтримати.</p>
<p>&nbsp;</p>
<p>13:42:48</p>
<p>За-228</p>
<p>ГОЛОВА. Рішення прийнято. Шановні колеги, прошу уваги. Повертаємося до розгляду проектів законів про внесення змін до Закону України про чисельність Збройних сил України на 2000-2005 роки та проект Закону про внесення зміни до статті три Закону України "Про Збройні сили України" щодо переходу до тривидового складу. Доповідач - міністр оборони України Євген Кирилович Марчук. Співдоповідачем буде виступати голова Комітету з питань національної безпеки і оборони Георгій Корнійович Крючков. Немає заперечень, щоб ми обговорили два ці законопроекти? Дякую.&nbsp; Продовжуємо нашу роботу, ранкове засідання на 15 хвилин.</p>
<p>&nbsp;</p>
<p>МАРЧУК Є.К.</p>
<p>Шановний Володимире Михайловичу, шановні народні депутати, шановні військовослужбовці!</p>
<p>19 лютого цього року з цієї трибуни, коли обговорювався закон про реформування, проект закону про реформування Збройних Сил, я грунтовно викладав цю аргументацію на користь його прийняття, і що стосується чисельності і об'єднання двох... об'єднання трьох... двох видів в один і щодо соціального захисту.</p>
<p>На додаток я хотів би сьогодні підкреслити, що проблема реформування Збройний Сил сьогодні значно запізніла від реальних потреб української армії. Сьогодні вже треба негайно діяти. Наші сусіди, в тому числі східноєвропейські, давно зрозуміли, що зараз армія сильна не чисельністю особового складу чи просто кількістю танків, армія сильна перш за все, коли вона оснащена найсучаснішим озброєнням і так званими "розумними боєприпасами", добре вишколеним і хорошо забезпеченим особовим складом, армія сильна сьогодні, коли вона має найсучасніші засоби технічної розвідки, зв'язку та автоматичні системи управління.</p>
<p>В найближчі роки на озброєнні багатьох європейських країн будуть безпілотні ударні летальні апарати у великих кількостях, нове покоління систем радіоелектронної боротьби, здатні зробити сліпим і глухим свого противника. Уже сьогодні проходять випробування нові системи індивідуального забезпечення бійця від спеціальної білизни з різними сенсорами і стимуляторами, ефективними засобами індивідуального захисту і ведення бою до спеціального харчування на полі бої. Все це коштує великих грошей, але гарантовано забезпечує переконливу перевагу над будь-яким противником, який стоїть на декілька щаблів нижче по рівню забезпечення свого війська.&nbsp; У найближчі 2-3 роки Збройні Сили однієї з провідних країн Європи будуть складати 250 тисяч військовослужбовців, але тільки 90 тисяч&nbsp; будуть складати бойові частини, а 160 тисяч - це будуть забезпечуючі. Це один блок проблем.</p>
<p>Друге. Сьогодні всі сусіди України, окрім Молдови, належать до колективних систем оборони та безпеки. Одні - до НАТО, другі - до Ташкентського договору. І в першому, і в другому випадку діє принцип "один - за всіх, і всі - за одного". Виходячи з цього, будувати якісь гіпотетичні схеми можливих військових конфліктів і з кимось із сусідів, як кажуть, один-на-один - це щонайменше не серйозно. І яка б не була чисельність&nbsp; Збройних сил України (чи кількість танків, чи кількість артилерії) це уже не є головним аргументом. Могутність кожного із військово-політичних блоків, які нас оточують, у тисячі разів переважає українську військову могутність.</p>
<p>Третє. Для нормального забезпечення Збройних сил України, у їх сучасній інфраструктурі і чисельності, у відповідності до нормативів і діючого законодавства, потрібно трохи більше 10 мільярдів гривень. Це дуже точно&nbsp; вивірені розрахунки. Для того, щоб почати переозброєння української армії на нові системи ведення бою та оборони нови системи зв'язку та радіотехнічної розвідки потрібно ще 2, 3, 4 мільярди гривень і декілька&nbsp; років,&nbsp; а все це не реально, виходячи із сьогоднішніх можливостей економіки. Найбільший бюджет незалежної України Збройних сил сьогодні&nbsp;&nbsp; - 4,9 мільярда гривень. Невідповідність разюча. І ця невідповідність, на жаль, існує вже напротязі 12 років. І чудес, як відомо, не буває. Тому Збройні сили України як складна система. Накопичивши ці невідворотні особливості, починає давати серйозні збої. 5 крупних надзвичайних подій із&nbsp; численними людськими жертвами за останні 3 роки є свідчення того, що ця складна система деградує, перетворюється у фактор небезпеки.</p>
<p>Чисельність, яка сьогодні пропонується, і реформування Збройних сил по програмі, яка розроблена і затверджена урядом, передбачає зменшення чисельності у цьому році на 70 тисяч чоловік. Що це&nbsp; за цифра? Вона дуже ляклива.&nbsp; 70 тисяч - це, перше,&nbsp;&nbsp; 20 тисяч вакансій...</p>
<p>&nbsp;</p>
<p>ГОЛОВА. Будь ласка, дайте можливість закінчити виступ.</p>
<p>&nbsp;</p>
<p>МАРЧУК Є.К. Одну хвилину. І це зменшується на 14 тисяч призив військовиків до лав Збройних сил, тобто&nbsp; солдатів.</p>
<p>Друге. 5 тисяч&nbsp; військовослужбовців - це&nbsp; залізничні війська, які&nbsp; передаються до Міністерства транспорту.&nbsp; На 3 тисячі зменшується набір курсантів. Інше передбачає скорочення, вірніше, розформування тих частин, які давно вже протягом багатьох років в результаті багаточисельних перевірок є небоєздатними або небоєготовими. Тому вихід на інфраструктуру і чисельність ту, яка&nbsp; запропонована у законі,&nbsp; є найбільш оптимальний варіант.</p>
<p>Проект Закону про соціальний захист військовослужбовців закриває всі&nbsp; гострі проблеми для тих військових, які будуть підпадати під скорочення. Все, що необхідно в організаційному, нормативно-правовому плані, підготовлено.</p>
<p>Прошу підтримати проект закону і проголосувати за нього, як закон, у цілому. Дякую.</p>
<p>&nbsp;</p>
<p>ГОЛОВА. Дякую. По&nbsp;&nbsp; другому закону зразу, якщо можна, Євгене Кириловичу, це про Збройні сили щодо переходу на тривидовий склад.</p>
<p>&nbsp;</p>
<p>МАРЧУК Є.К.&nbsp; На виконання пункту "а" статті&nbsp; 3 Указу Президента від 6 грудня 2001 року про&nbsp; заходи щодо подальшого зміцнення обороноздатності держави&nbsp; Міністерством оборони України розроблено пропозиції щодо змін&nbsp; до Закону України "Про&nbsp; Збройні сили України". Основною метою внесення змін є подальше проведення&nbsp; військової реформи в Україні та зміцнення керівництва оборонною сферою. Що дає об'єднання двох&nbsp; видів військ?</p>
<p>По-перше. Ми і Китай залишилися&nbsp; дві країни у світі, які&nbsp; цього не зробили, а в Європі ми одинаки. Недавно відносно, два роки назад, зробила&nbsp; Білорусь, а ще раніше Росія. Це зроблено саме тому, що сучасні військові конфлікти показали, що об'єднаний вид, який називається в багатьох країнах Повітряні сили, він стає набагато більш ефективнішим, він стає набагато більш керованим і практично, у кого на 50, у нас це на 40 відсотків економія коштів на утримання двох видів. Я підкреслюю, об'єднання двох видів сьогодні Збройних сил України: протиповітряної оборони і військово-повітряних сил, дає 40 відсотків економії коштів.</p>
<p>Друге. Це 41 тисяча військовослужбовців, які служать у дублюючих і повторюючих одна одну структурах. І це 37 генеральських посад, які будуть підлягати скороченню, так як ці структури, вони в новому виді будуть не потрібні.</p>
<p>І одним із провідних елементів є те, що у нас сьогодні в Україні є першокласна інфраструктура для розміщення головного штабу нового виду у Вінниці. Ми все це достатньо глибоко проінспектували, перевірили. Група, підготовча, яка створена в Міністерстві обслідувала це. Я сам був на цьому об'єкті 43 ракетної армії стратегічного призначення Радянського Союзу. Штаб-квартира укріплена від ядерних і всіх інших ударів. І тому сьогодні у нас є вся необхідна інфраструктура для того, щоб надійно захистити головний штаб нового виду сил.</p>
<p>Є ще цілий ряд додаткових аргументів, які пов'язані суто з військовою сферою. Прошу підтримати проект закону і проголосувати за нього як закон в цілому. Дякую.</p>
<p>&nbsp;</p>
<p>ГОЛОВА. Шановні колеги, я&nbsp; бачу, є бажаючі поставити запитання, давайте - 5 хвилин - запитання. Будь ласка, запишіться, шановні колеги.</p>
<p>На табло висвітліть, будь ласка, прізвища. Олексіюк, фракція "Наша Україна". Є Олексіюк? Будь ласка.</p>
<p>&nbsp;</p>
<p>13:53:26</p>
<p>ОЛЕКСІЮК С.С.</p>
<p>Прошу&nbsp; слово передати Георгію Манчуленку.</p>
<p>&nbsp;</p>
<p>ГОЛОВА. Георгій Манчуленко.</p>
<p>&nbsp;</p>
<p>13:53:33</p>
<p>МАНЧУЛЕНКО Г.М.</p>
<p>Георгій Манчуленко, 203-тій&nbsp; округ, Українська народна партія, Блок Віктора Ющенка "Наша Україна".</p>
<p>Шановний Голово, шановний доповідачу! Я стверджую цілком відповідально, що, на жаль, на даний момент відбувається скорочення Збройних Сил України і цілком всупереч діючому законодавству.</p>
<p>На даний момент діє закон, прийнятий в грудні 2000 року про загальну структуру, чисельність Збройних Сил України. На кінець цього року цим законом передбачено&nbsp; загальна чисельність Збройних Сил трошки більша як&nbsp; 380 тисяч.</p>
<p>На жаль, звільнення, скорочення відбувається. Я не кажу про те, що деякі частини не треба переформовувати чи загалом розформовувати. Але наукової бази і законодавчої бази під це не підведено. Немає нової редакції воєнної доктрини, стратегічний оборонний бюлетень, який, до речі, міністерство оборони так мені і не надало, а&nbsp; відправило мене до Секретаря РНБО, там теж тільки загальникові речі...</p>
<p>&nbsp;</p>
<p>МАРЧУК Є.К.&nbsp;&nbsp;&nbsp; Дякую.</p>
<p>В жовтні минулого року відбулось засідання Ради Національної безпеки і оборони, де це питання було детально обговорено і було прийнято рішення, яке введено в дію указом Президента про підготовку, проведення, навіть там було названо прискореного реформування Збройних Сил України, виходячи із реалій сьогодення, які радикально змінили у світі підхід до функцій і завдань збройних сил будь-якої держави; друге, підставою також було і обрахування економічних можливостей сьогодні держави, і в цьому році дійсно, як і в&nbsp;&nbsp; попередні роки, відбувається скорочення, яке відбулося: в минулому році скорочено на 11 тис., в поза минулому році на 15 тис., в 99-му і в 98-му - на 45 тис. і 50 тис., тобто процес скорочення і оптимізації, він відбувався і по-життєйські і, виходячи з економічних можливостей.</p>
<p>Військова частина, а їх десятки, декілька десятків, які роками небоєздатні, не зрозумілі ні для жодної цивільної людини, кому вона потрібна? Дякую.</p>
<p>&nbsp;</p>
<p>ГОЛОВА. Так, Павло Сулковський, фракція "Регіони України".</p>
<p>&nbsp;</p>
<p>13:56:09</p>
<p>СУЛКОВСЬКИЙ П.Г.</p>
<p>Я хотів би подякувати Євгену Кириловичу, дійсно, за змістовну доповідь з двох законопроектів. І тому думаю, шановні народні депутати, скільки б ми не дискутували, а те, що на сьогоднішній день Україні вкрай необхідно приймати ці проекти закону, тут, мені здається, немає ніяких сумнівів. І я закликаю всіх народних депутатів, що треба дійсно проголосувати, підтримати, дати можливість далі працювати Міністерству оборони України, дійсно, щоб приводити в порядок наші українські війська. Дякую, Євгене Кириловичу, вам і бажаю успіхів в майбутньому.</p>
<p>&nbsp;</p>
<p>МАРЧУК Є.К. Дякую за підтримку.</p>
<p>&nbsp;</p>
<p>ГОЛОВА. Так, Оржаховський, будь ласка, фракція комуністів.</p>
<p>&nbsp;</p>
<p>13:56:58</p>
<p>ОРЖАХОВСЬКИЙ А.В.</p>
<p>Дякую, Володимире Михайловичу.</p>
<p>Анатолій Оржаховський, фракція Компартії України.</p>
<p>Прошу передати слово народному депутату Носенку.</p>
<p>&nbsp;</p>
<p>ГОЛОВА. Носенко, будь ласка.</p>
<p>&nbsp;</p>
<p>13:57:10</p>
<p>НОСЕНКО М.П.</p>
<p>Євгене Кириловичу, скажіть, будь ласка, чи вплине і коли цей закон на те, щоб, ви сказали, наші добрі вишколені війська перестали, як кажуть, бити своїх, щоб чужі і духу боялись, бо це ж періодично повторюється: то нанесли ракетний удар по Броварам, то збили цивільний пасажирський літак, то підірвали склади в Артемівську на Новобогданівську під Мелітополем з відомими наслідками? Дякую за відповідь.</p>
<p>&nbsp;</p>
<p>МАРЧУК Є.К. Дійсно, я продовжу вашу думку і відповідь на це питання. Деградація складної системи, якою являються Збройні Сили, дійшли до того рівня, коли починають діяти фізичні фактори, окрім дисципліни, окрім вишколу.</p>
<p>І те, що за останні, я підкреслюю, шановні народні депутати, ці страшні і трагічні події відбулися за останні 3,5 роки. Це за 3,5 роки більше і страшніше, ніж за десятиліття попередніх років, це той грізний сигнал, який дає сьогодні нам інформацію, що далі така крупна система не може існувати в тому вигляді, в якому вона є.</p>
<p>Чи є ресурси для того, щоб підняти престиж військової служби? Є. Якщо реформування піде по програмі, яка розроблена, і стратегічним бюлетеням, і програмою, яка затверджена урядом, то в бюджеті наступного року вивільняється 440 мільйонів гривень, які можуть піти на підвищення грошового утримання військовослужбовців, а в 2006 році - 650 мільйонів гривень вивільняється на утримання непотрібної величезної інфраструктури. Тобто в межах двох років ми отримуємо мільярд коштів, які перерозподіляються в бюджеті на користь вирішення соціальних проблем військовослужбовців.&nbsp; Дякую.</p>
<p>&nbsp;</p>
<p>ГОЛОВА. Бауер, будь ласка.</p>
<p>&nbsp;</p>
<p>13:59:20</p>
<p>БАУЕР М.Й.</p>
<p>Михайло Бауер, Чернівецька область, виборчий округ номер 204, фракція "Трудова Україна".</p>
<p>Шановний Іване Кириловичу!&nbsp; Зрозуміло, що реформувати Збройні Сили необхідно, і, мабуть, треба було робити це раніше. Але в процесі їх проведення звільняється дуже багато кваліфікованих, досвідчених, освічених офіцерів армії.</p>
<p>Скажіть, будь ласка, чи не вивчали ви можливість працевлаштувати їх у Міністерстві внутрішніх справ України, адже там, мені здається, є ще великий резерв?</p>
<p>І друге питання. Звичайно, ви знаєте, хто до армії потрапляє - це, як правило, діти з малозабезпечених сімей, ті, які соціально незахищені і тому подібне. Скажіть, чи думали ви і чи передбачаєте в процесі реформування перехід на професійну армію?&nbsp; Дякую.</p>
<p>&nbsp;</p>
<p>МАРЧУК Є.К. Дякую.&nbsp; Дійсно, така робота проведена. І уже сьогодні в ряді областей, зокрема в Рівненській області, більше 100, 130 військовослужбовців готові взяти Міністерство внутрішніх справ. Частину бере також, беруть прикордонні війська. Там, де вивільняються наші гарнізони. Що стосується, і ця робота продовжується, тому що військовики, які сьогодні мають добру підготовку, мають попит на ринку праці. Питання тільки в тому, щоб допомогти їм перкваліфікуватися. У цьому плані нами проведена робота, і навіть угоди відповідні підписані із Міністерством сім'ї та молоді, із Міністерством соціальної політики та праці, з Національним центром зайнятості. Ми сьогодні детально знаємо, який ринок праці, яка динаміка ринку праці сьогодні в кожній області, але головним чином тих містах, де розміщені наші так звані критичні гарнізони.</p>
<p>Що стосується призивників. Про військовиків, офіцерів, ви розумієте, що це вибирає кожен сам. Що стосується призовників, то я вам вже сказав, що 14 тисяч ми в цьому році зменшуємо призов хлопців до Збройних сил. На даний момент, на сьогодні уже на 2400 менше призвано військових. Але ми чекаємо закону, щоб цю цифру збільшити до 14 тисяч. Дякую.</p>
<p>&nbsp;</p>
<p>ГОЛОВА. Дякую, Євгене Кириловичу. Час завершено. Сідайте, будь ласка. Слово для співдоповіді має голова Комітету з питань національно безпеки і оборони Крючков Георгій Корнійович. Будь ласка, Георгій Корнійович.</p>
<p>&nbsp;</p>
<p>14:02:22</p>
<p>КРЮЧКОВ Г.К.</p>
<p>Шановний Володимире Михайловичу, шановні колеги, шановні запрошені. Комітет наш розглядав ці законопроекти. Переважною більшістю висловився їх за прийняття. З одним уточненням, що чисельність Збройних сил встановлюється за поданням Президента України, як це визначено Законом України "Про Збройні сили України".</p>
<p>Я хотів би на доповнення до того, що говорив міністр, зробити деякі зауваження.</p>
<p>Перше. Я хотів би сказати про те, що у комітету викликало постійно тривогу те, що скорочення Збройних Сил і перегляд структури відбувалися не в правовому полі. 14 листопада я від імені комітету звертався з листом до Президента, де звертав увагу на це. Про це говорилося також у моєму зверненні від імені комітету до Президента від 1 березня цього року. Тобто, комітет не проходив мимо оцих порушень, я б сказав, Конституції.</p>
<p>Друге. Ми вважаємо за ідеальним внесену Президентом пропозицію. Вона свідчить про непослідовність позиції глави держави, яка спричинилася до того, що у військах склалася дуже непроста психологічна і людська атмосфера. Справа в тому, що політичне рішення про скорочення Збройних Сил протягом двох років на 155 тисяч було прийнято Радою національної безпеки і оборони і затверджено указом Президента. Для військових це вже було, як кажуть, командою до того, щоб проводити відповідну роботу. Відповідна робота проводилася. Визначені&nbsp; військові частини, які підлягають розформуванню. Проведена робота з тими військовими службовцями, яких передбачалося звільнити у зв'язку з реформуванням Збройних Сил. Люди чекають цього рішення. На жаль, тільки 10 лютого цього року надійшов проект закону від уряду. Президент його не вніс. Нам потрібно було більше, ніж півтора місяці після цього вести переписку з адміністрацією Президента про те, щоб Президент&nbsp; виконав свої конституційні і законом встановлені повноваження і вніс подання про&nbsp; чисельність Збройних Сил. Ми його одержали тільки нещодавно. Зараз уже на відповідальності Верховної Ради&nbsp; лежить те, що ми досі не прийняли цього&nbsp; закону. І&nbsp; зараз, звичайно,&nbsp; вирішувати питання тільки про те, що&nbsp; ми&nbsp; встановлюємо чисельність Збройних сил на 30 грудня цього явно недостатньо. Оскільки відбувається реформування, і армія, і суспільство повинні знати, в якому напрямку буде відбуватися це реформування. І ми були постійними прихильниками того, щоб ця проблема була&nbsp; обговорена у Верховній Раді. Ви знаєте скільки разів відхилялася наша пропозиція про проведення Дня уряду з питань реформування Збройних сил. Слава Богу,&nbsp; сьогодні ми прийняли рішення заслухати інформацію Кабінету Міністрів про те, як він здійснює свої конституційні повноваження у сфері оборони. Я думаю, може це допоможе.</p>
<p>Я вчора говорив про те. що у Бюджетній резолюції навіть&nbsp; не згадується така категорія, як оборона держави. І враховуючи те, що склалася така ситуація, комітет вважає, що ми повинні прийняти сьогодні ці Закони і&nbsp; про чисельність Збройних сил, і про&nbsp; перехід на трьохвидову структуру з одним уточненням, що чисельність&nbsp; Збройних сил встановлюється за поданням Президента України.</p>
<p>Я на цьому міг би закінчити свій виступ тільки доповнити тим, що у нас є&nbsp; проект постанови про неприйнятність цього закону і мабуть його, у першу чергу, потрібно розглянути&nbsp; і проголосувати.</p>
<p>Комітет виступає за прийняття цих двох законів. І маючи на увазі те, що соціальні гарантії будуть визначені тим законом, який ми розглянемо після вирішення цих двох. Все.</p>
<p>&nbsp;</p>
<p>ГОЛОВА. Дякую, Георгію Корнійовичу, будь ласка, сідайте.</p>
<p>Шановні колеги! Оскільки у нас є проект Постанови про неприйнятність ( автори Васюник і Манчуленко), то слово має Георгій Манчуленко для того, щоб аргументувати позицію щодо проекту Постанови про неприйнятність. 3 хвилини, будь ласка.</p>
<p>&nbsp;</p>
<p>14:07:32</p>
<p>МАНЧУЛЕНКО Г.М.</p>
<p>Георгій Манчуленко, 203 округ, Українська народна партія, "Наша Україна".</p>
<p>Шановний Голово! Шановні колеги!&nbsp; Нам інколи, на жаль, доводиться розглядати такі&nbsp; закони, які подаються за принципом: поставити воза поперед коня, на жаль. Так сталося і в цій ситуації, що замість того, щоб спочатку прийняти зміни до Закону "Про загальну структуру й чисельність Збройних сил на 2000-2005 роки", Кабінет Міністрів вносить свій проект закону, яким передбачається на кінець 2004 року мати чисельність Збройних сил 275 тисяч чоловік.</p>
<p>Після тривалого періоду Президент України вносить проект закону про внесення змін до Закону "Про загальну структуру й чисельність Збройних сил України на 2000-2005 роки", яким передбачає на кінець цього року 285 тисяч. Тобто вже різниця в десять тисяч є.</p>
<p>Як бачимо, Верховний Головнокомандувач має одну цифру, одне бачення, Кабінет Міністрів має зовсім інше бачення. Вони самі не можуть зійтися - яка ж цифра в Україні потрібна, яка чисельність Збройних сил Україні потрібна.</p>
<p>На жаль, до цього часу немає нової редакції воєнної доктрини, немає затвердженого стратегічного оборонного бюлетеню. Я звертався до Міністра оборони, щоб мені подали цей стратегічний оборонний бюлетень, який презентувався у Брюсселі. Але, на жаль, депутати українського парламенту його не бачили в очі. Так я отримав відповідь із Міністерства оборони, що треба звернутися в Раду Нацбезпеки й оборони, бо проект цього стратегічного оборонного бюлетеню знаходиться там. І таким чином намагаються ці питання вирішувати.</p>
<p>Шановні друзі, чи бачив хтось, щоб такі серйозні речі з такими підходами, кавалерійськими наскоками вирішували. Тому що по суті ми не маємо аргументацій чому нам потрібно на кінець 2005 року 200 тисяч чоловік, а не, умовно кажучи, 150 чи 250 тисяч. Немає наукової бази, немає затвердженої нової редакції воєнної доктрини. Не визначені потенційні загрози, виклики й небезпеки. Але скорочення, на жаль, відбувається в явочному порядку.</p>
<p>Я вважаю, що тут повинна була втрутитись і Генеральна прокуратура, - чому порушується нині діючий закон, на яких підставах і хто дозволив його порушувати скорочуючи безпідставно, і часто-густо викидуючи з лав збройних сил досвідчених молодих офіцерів? Я маю зараз десятки, сотні листів.</p>
<p>Наведу один приклад. Два полковники займаються однією справою. Одному 54 роки, іншому 44 роки. Тому, що 54 роки, залишають служити. Тому, що 44, звільняють з збройних сил. Це є справедливий підхід? І таких десятки прикладів.&nbsp; Ми не маємо морального права в такому вигляді підтримувати даний законопроект. Я прошу вас за нього не голосувати.</p>
<p>Фракція "Наша Україна" підтримує тільки другий законопроект - про трьохвидові...</p>
<p>&nbsp;</p>
<p>ГОЛОВА. Шановні колеги, прошу уваги. Я ставлю на голосування проект Постанови Верховної Ради України про неприйнятність проекту Закону України "Про внесення змін до Закону України "Про чисельність Збройних Сил України на 200-2005 роки", реєстраційний номер 5500/п.</p>
<p>&nbsp;</p>
<p>14:11:26</p>
<p>За-76</p>
<p>Рішення не прийнято.</p>
<p>Одну хвилиночку, заспокойтесь. Шановні колеги, оскільки це питання є надзвичайно болючим, давайте протягом 15 хвилин його обговоримо, тоді приймемо рішення. Немає заперечень?</p>
<p>Шановні колеги, заспокойтесь. Є ж тут люди, які записали. Давайте ж наберемося терпіння. Це дуже важливе питання.</p>
<p>Будь ласка, на табло список народних депутатів, що записалися. Володимир Пузаков, фракція комуністів. Підготуватися Олександру Кузьмуку.</p>
<p>&nbsp;</p>
<p>14:12:08</p>
<p>ПУЗАКОВ В.Т.</p>
<p>Владимир Пузаков, фракция Коммунистической партии Украины, Кировоградщина.</p>
<p>Прошло более двенадцати лет с тех пор, когда окончательно канул в лету миф о "непобедимой и легендарной, в боях познавшей радость побед". А мощный боевой щит&nbsp;&nbsp; бывшей супердержавы был раздроблен на мелкие осколки. С тех пор, к нашему глубочайшему сожалению, престиж Вооруженных сил Украины падает с каждым годом. А их боеспособность все больше приближается к нулевой отметке. Очевидно, хотя весьма своеобразной реакцией Минобороны Украины на столь опасную тенденцию стала директива о реформировании и сокращении национальных Вооруженных сил.</p>
<p>Это решение высшего воинского руководства коснулось и нескольких частей Кировоградского гарнизона. В частности одной из лучших авиационных частей Украины. И по предварительным планам базу должны покинуть 500 человек из всех служб полка. Многим офицерам, оказавшимся под угрозой сокращения, до полной выслуги, а значит получения права оформить военную пенсию осталось всего несколько лет. Подготовленные летчики, обучение каждого из которых обошлось в миллион долларов, сегодня рискуют остаться за бортом, не имея ни гражданской специальности, ни перспективы устроиться на гражданскую должность. У многих военнослужащих, подлежащих к сокращению, нет жилья, а у некоторых ожидание положенной квартиры растянулось на десяток лет. И это называется реформирование Вооруженных сил. При встрече с этими орлами диву даешься. Не болит у них душа за свое будущее, а болит душа за судьбу крылатых машин. Они говорят, что в первую очередь нужно им позаботиться о сохранении техники, ведь это уникальные современные самолеты, восстановить которые не будет потом ни средств, ни возможности. Для них самолеты - это живой организм.</p>
<p>И почему же нашему государству не нужны такие люди? Почему же не ценится то, что создано десятилетиями такими тяжелыми человеческими трудами? И эти уникальные самолеты будут резать на металлолом да еще по телевизору с насмешкой показывать этот процесс. И это называется тоже реформирование. Встречаясь на местах с Вооруженными силами, с военнослужащими, они говорят, что позор такому государству, которое не способно создать что-то уникальное кроме распродажи и разворовывания всего лучшего, что было&nbsp; в стране при советской власти. Спасибо.</p>
<p>&nbsp;</p>
<p>ГОЛОВА. Олександр Кузьмук. Наступним буде виступати Петро Симоненко замість Соломатіна. Ми ж домовились, що ми зараз завершимо питання, ми ж не можемо перервати розгляд питання. Олександр Кузьмук є? Немає. Будь ласка, Петро Симоненко.</p>
<p>Шановні колеги, ми ж сьогодні багато робили перерв. Давайте хоч завершимо розгляд двох питань. Ну ми ж повинні обговорити, ну як же голосувати?</p>
<p>&nbsp;</p>
<p>14:15:19</p>
<p>СИМОНЕНКО П.М.</p>
<p>Симоненко, фракция коммунистов.</p>
<p>Уважаемые коллеги, уважаемые радиослушатели! Вопрос обсуждается архиважный и сложный в связи с тем, что он обсуждается в условиях системного кризиса в Украине. Архиважный потому, что речь идет о национальной безопасности, речь идет об обороноспособности страны, речь идет о важнейшем институте государственной власти. Состояние его и отвечает на вопрос: в каком состоянии находится власть? Какой ее характер? А мы сегодня можем утверждать. что он криминальный по сути своей. И естественно, какие задачи стоят перед этим институтом государственной власти?</p>
<p>Численность, о которой мы ведем разговор сегодня, определяется исходя не исходя из национальных интересов, не исходя из новой военной доктрины, новых видов вооружений, чего достигал, допустим, Украина или в сообществе с другими государствами на постсоветском пространстве и тем опытом, к сожалению, ведения боевых действий в тех ли иных горячих точках мира, а именно тем, что диктует сегодня НАТО, реализуя программу захвата новых территорий для того. чтобы продвигать интересы транснационального капитала на территорию слаборазвитых государств, в перечень которых попала и Украина.</p>
<p>Мы действительно сегодня стоим перед колоссальной проблемой, что армия не в состоянии, ее качественный состав не в состоянии решить проблему обороноспособности нашей страны, о чем говорил мои товарищи. И мы действительно сегодня с тревогой говорим о том, что если вохровцы охраняют склады, стратегические склады, а сокращают численность, то тогда задаемся себе вопросом: а почему такие беспорядки у нас в армии? А потому, что действительно генералы стали теми же коммерсантами, генералы стали торговать видами вооружений, торговать системами, продавать национальную безопасность, как делал господин Скипарский, и до сих пор еще генеральские погоны носит.</p>
<p>Вот почему сегодня вопрос из вопросов. События в Мелитополе&nbsp; - это результат того, что, практически, без соответствующих санкций делали, проводили операции по утилизации видов боеприпасов, на цветные металлы, на тротил и прочее, прочее.</p>
<p>Я только вернулся, уважаемые коллеги, из Павлограда. В Павлограде сегодня новая техногенная катастрофа грозит нам с вами в результате этой политики, которая проводилась и до этого: американцы сказали, а наши генералы как денщики побежали выполнять все то, что они требовали, уничтожая уникальный ракетный комплекс нашей с вами Украины, который обеспечивал независимость. И привели к тому, что 5 тысяч сегодня тонн страшных отходов находится именно там, и люди не знают, что делать. Крупнейший город может взлететь на воздух в любой момент.</p>
<p>Мы сегодня и заявляем о том, что до этого&nbsp; прислужническая политика и привела к ...</p>
<p>&nbsp;</p>
<p>ГОЛОВА. Юрій Кармазін, фракція "Наша Україна". Підготуватися Родіонову.</p>
<p>&nbsp;</p>
<p>14:18:39</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни, "Солідарність", виборчий блок Віктора Ющенка "Наша Україна".</p>
<p>Шановні народні депутати, шановний український народе!</p>
<p>Впродовж останніх років я стверджував з усіх трибун, в тому ж з цієї, що нічого не робиться боєздатності України. І тільки сьогодні Євген Марчук як міністр оборони заявив з цієї високої трибуни, видав державну таємницю, що&nbsp; роками небоєздатні частини, але і деградація.&nbsp; Але це сталося не через військових. Я низько вклоняюся їм і за їх терпіння ще. А це сталося через керівництво, тому що головнокомандуючим впродовж десяти років, ніхто не міняв, був&nbsp; Леонід Кучма - ось через що це сталося. І всі проблеми, які ми зараз маємо, і проблеми із здачею ядерної зброї. Вчора генерал Кларк каже: "Ви скоротіть Збройні Сили - і все, і все нормально, для вас ще і НАТО світить".</p>
<p>Шановні друзі! Все це є абсолютно неприйнятно, те, що пропонує сьогодні Президент. Сьогодні, я хочу сказати, що: чи зменшилося число загроз для України&nbsp; чи ні з розширенням НАТО.</p>
<p>Я скажу, що сьогодні число загроз для України збільшилося. Вона стала важче. І що ми робим? В Белграді&nbsp; перша аеромобільна дивізія (перша!) - гордість України скорочується до 500 чоловік. Євген Кирилович! Та треба ж переглянути цю доктрину. Може скоротити&nbsp; тих небоєздатних, яких десь знаходяться, але мабуть не в Белграді і мабуть не Першу аеромобільну дивізію.</p>
<p>Далі. Що нам пропонується сьогодні Президентом? До 30 грудня знизити кількість військовослужбовців до 210 тисяч, тобто зразу порівняно з тим законом, який у нас є, скоротити на 90 тисяч. Скоротити, не думаючи про те, що у нас встановлено законом до 2005 року. Що буде на наступний рік Леоніда Даниловича не хвилює, бо він розуміє, що не він стане Президентом. А зараз продовжується знищення Збройних Сил України. Тому я категорично&nbsp;&nbsp; проти цього закону, проти такого закону, коли&nbsp; не визначена доктрина, яка&nbsp; приймалась ще в 1993 році, а зараз її немає. Тому дуже прикро, що те, що говорив Манчуленко, не підтримали більшість і не проголосували за неприйнятність того закону.</p>
<p>Тепер що стосується авіації і протиповітряної оборони. Шановні дорогі мої друзі, що таке Повітряні Сили? Це нічого. Військово-повітряні назвіть Сили - то це хоч зрозуміло, бо є Військово-морські, хоча там сили тої мало в тих військово-морських, але назва однакова&nbsp; має бути, і там має бути назва "Військово-повітряні сили". І давайте не спішити різать ті літаки, бо за ці 13 років ми не придбали жодного літака. За 10 танків не розплатилися. Ви хочете&nbsp; 62 танками&nbsp; модернізацію вирішити, проблеми в сучасній війні? Її не можна вирішити. І ви це добре розумієте, що вони.......</p>
<p>&nbsp;</p>
<p>ГОЛОВА. Михайло Родіонов, фракція комуністів, будь ласка. І потім попросимо міністра оборони&nbsp; заключного слова зробити.</p>
<p>&nbsp;</p>
<p>14:22:01</p>
<p>РОДІОНОВ М.К.</p>
<p>Уважаемые товарищи! Радиослушатели, народные депутаты! Этот закон конечно алогичен по той причине хотя бы, что главная причина сокращения численности Вооруженных сил Украины - это недостаток финансов. Хотелось бы спросить у присутствующих и тех, кто слушает. Скажите , пожалуйста, хотя бы одну отрасль, которой достаточно&nbsp; финансов в Украине? В Украине недостаточно финансов на освиту, на здравоохранение, на развитие собственного производства. Нет ни одного. В тоже время предлагается сократить Вооруженные силы по причине&nbsp; недостатка. Самое главное, что&nbsp; любая страна в мире,&nbsp; - это безопасность страны. Это первое.</p>
<p>Второе. Если выходить из того, что&nbsp; государство должно сокращать только&nbsp; из того, что у&nbsp;&nbsp; нее нет&nbsp; необходимых средств, то мы можем прийти до того случая, или оно напрашивается, что может в Украине недостаточно средств&nbsp; и для содержания&nbsp; собственного населения.</p>
<p>Ведь вчера при обсуждении бюджетного процесса приводилась цифра,&nbsp; что в 2003 году тоже уменьшилось население почти на 400 тысяч&nbsp; человек. Возникает вопрос: "А что это специально делается&nbsp; только из тех соображений, что&nbsp; в Украине нет денег?" Но если это&nbsp; специально, то это уже преступление.</p>
<p>И последний момент, который хотелось бы сказать. В то время, когда в Украине нет денег на содержание армии, вы знаете, по-моему, с пеленок каждый, если страна умеет или не может&nbsp; содержать свою армию,&nbsp; то она, безусловно. прийдет к тому, что будет содержать чужую армию, другого выхода в этом не существует. Поэтому даже из этих соображений мы не можем поддержать, что народ Украины будет видеть, как народные депутаты Украины идут впереди всех.</p>
<p>И,&nbsp; естественно, прежде чем сокращать армию,&nbsp; надо побеспокоится было бы о том, о чем Министерство обороны уже&nbsp; на протяжение 15 лет&nbsp; говорит, что надо переходить на новую боеспособность, надо&nbsp; переходить на новые средства. То есть, сначала надо повысить боеспособность Вооруженных Сил Украины, быть уверенным, что она защитит народ в том числе от вымирания. А деньги, деньги на армию надо найти, в том числе не приватизируя или...</p>
<p>&nbsp;</p>
<p>ГОЛОВА. Дякую. Шановні колеги, слово заключне має міністр оборони Євген Кирилович Марчук. Потім з мотивів голосування вам слово дам. Час вже вичерпаний, шановні колеги. Записані вже люди були. Прошу уваги, шановні колеги.</p>
<p>&nbsp;</p>
<p>МАРЧУК Є.К. Шановний Володимире Михайловичу, шановні народні депутати! Я продовжив би думку останнього доповідача і погодився б, що не треба ніякої реформи в тому плані, який ми пропонуємо робити, коли б сьогодні на структуру збройних сил сьогоднішню&nbsp; і на чисельність було фінансування у відповідності до прийнятих законів, до повного забезпечення потреб. А це, я вам говорив, - 10,2 млрд.грн. тільки на утримання збройних сил в сьогоднішній чисельності і в сьогоднішній інфраструктурі, я про розвиток вже не кажу.</p>
<p>Друге. Але ж, навіть консервуючи таку ситуацію, треба враховувати, що сьогодні в бюджеті, в найбільшому і найдисциплінованішому виконуючому бюджеті аж 2 відсотки від потреби авіаційного газу виділяється для підготовки льотчиків, 14 відсотків взагалі пального.&nbsp; Держава заборгувала військовослужбовцям 614 млн.грн. за військову форму, тим, хто сьогодні несе службу. Тому можна було б не проводити, коли було б стовідсоткове, повноцінне фінансування сучасної армії. Але вона, ще раз підкреслюю, найбільша в Європі, а найбідніший військовослужбовець.</p>
<p>Шановні народні депутати, ви проголосуєте як ви будете вважати за потрібне. Але при цьому я хотів би, щоб враховувалось чи буде законсервована нинішня ситуація, яка за 3,5 роки вже дала такі страшні ЧП і чи буде і далі деградувати система, і чи будуть і далі страждати ті ж самі військовослужбовці, яким і ви тут в залі не зможете підвищити грошове утримання. Тому що на таку чисельність не буде коштів в бюджеті і ви в тому числі їх і не приймете.</p>
<p>Тому я звертаючись попросив би ще вас подивитися на майбутнє. на перспективу і допомогти нашим військовослужбовцям, тим, хто буде служити в майбутній армії України.</p>
<p>&nbsp;</p>
<p>ГОЛОВА. Так, з мотивів голосування, будь ласка, Яворівський. Потім Рудьковський і будемо голосувати.</p>
<p>Прошу запросити народних депутатів до сесійної зали.</p>
<p>&nbsp;</p>
<p>14:28:26</p>
<p>ЯВОРІВСЬКИЙ В.О.</p>
<p>Володимир Яворівський, блок Ющенка "Наша Україна".</p>
<p>Шановні парламентарії, шановний Євгене Кириловичу, мені дуже шкода, що цей закон буде провалений, але я також буду голосувати проти нього. Те що наша армія потребує радикального оновлення - це абсолютна аксіома. Але вона в тому, що всі попередні міністри просто клацали ............ перед Кучмою, доповідаючи. що все гаразд.</p>
<p>І сьогодні проголосувати ... Ми викидали на вулицю десь по 30-40 військовослужбовців. Цього разу буде 70. Я переконаний, що для України це дуже небезпечно. Крім того 614 мільйонів&nbsp; заборгували нашій армії, уряд заборгував, тільки за обмундирування, за амуніцію. І це в той час, коли ми вчора говорили, що практично вкрадено в бюджеті третього року 4 мільярди. Через те я переконаний, Євгене Кириловичу, і не ображайтеся на нас, ми не можемо за це голосувати. Ми не можемо викинути сьогодні на вулицю таку кількість...</p>
<p>&nbsp;</p>
<p>ГОЛОВА. Микола Рудьковський, будь ласка.</p>
<p>&nbsp;</p>
<p>14:29:39</p>
<p>РУДЬКОВСЬКИЙ М.М.</p>
<p>Рудьковський, Соціалістична партія України.</p>
<p>Шановний пане міністре, скажіть, будь ласка, підтвердіть, спростуйте інформацію. В Турції сьогодні затримано два контейнери зі зброєю із України. Мається на увазі: ракети, гранатомети, артилерійські снаряди і так далі. Чи це із Мелітополя чи слідуючого складу, який повинен бути зірваний ближчим часом? Це новий світовий збройний скандал. Якщо цього немає, а Інтернет розповсюджує, то спростуйте зараз же. Якщо це правда, то чому Україна направляє знову в арабські держави зброю? Дякую.</p>
<p>&nbsp;</p>
<p>ГОЛОВА. Шановні колеги, прошу уваги. Оскільки у нас є, з одного... Що? Оскільки у нас є з одного закону практично два закони ......уточнений комітетський. Тому я спочатку поставлю на голосування президентський, так як він був першим зареєстрований. Якщо раптом він не набере необхідної кількості голосів, тоді, як не буде заперечень, проголосуємо за уточнений комітетський. Немає заперечень?</p>
<p>Я ставлю на голосування про схвалення, про прийняття в цілому проекту Закону України про внесення змін до Закону України "Про чисельність Збройних сил України на 2000-2005 роки". Реєстраційний номер 5500. Це президентський законопроект. Я пропозицію ставлю, яка прозвучала.</p>
<p>&nbsp;</p>
<p>14:31:30</p>
<p>За-202</p>
<p>Рішення не прийнято.</p>
<p>По фракціях? Будь ласка.</p>
<p>"Наша Україна" - 1, "Регіони України" - 60, Комуністів фракція&nbsp;&nbsp; - 1, СДПУ(о) - 39, Трудова Україна - 29 , "Дем.ініціативи. Народовладдя" -&nbsp; 7, СПУ - 0, Блок Тимошенко - 0, Центр - 3, Союз - 11, НДП, промисловці і підприємці - 16, Аграрна партія - 11, позафракційні - 4.</p>
<p>Шановні колеги, я ставлю на голосування проект Закону за номером 5500-Д, я прошу уваги, там є одне уточнення - внести, а далі - уточнення "за поданням Президента України", - далі за текстом такі зміни. Я ставлю на голосування про схвалення проекту цього закону в цілому. Реєстраційний номер 5500-Д. Прошу народних депутатів визначатися.</p>
<p>&nbsp;</p>
<p>14:32:39&nbsp;</p>
<p>За-212</p>
<p>Законопроект відхилено.</p>
<p>Прошу уваги, у нас... Заспокойтеся, шановні колеги! У нас другий проект закону був, реєстраційний номер 4592. Це - проект Закону про внесення змін до статті три Закону України "Про Збройні Сили України" (щодо переходу до тривидового складу). Я ставлю на голосування про схвалення в цілому проекту цього закону. Реєстраційний номер 4592 - про внесення змін до статті три Закону України "Про Збройні Сили України". Прошу голосувати.</p>
<p>&nbsp;</p>
<p>14:33:28</p>
<p>За-368</p>
<p>Закон прийнято.</p>
<p>Дякую. Прийнято як закон проект. Будь ласка, Кармазін з мотивів. Шановні колеги, о 15 годині 15 хвилин відбудеться засідання погоджувальної ради за участю Прем`єра. Прошу бути керівникам фракцій і депутатських груп.</p>
<p>&nbsp;</p>
<p>&nbsp;14:33:44</p>
<p>КАРМАЗІН Ю.А.</p>
<p>Володимире Михайловичу! Юрій Кармазін.</p>
<p>Я вносив пропозицію написати - "військово-повітряні сили", тому що "повітряні сили" - це ніщо. Це мають бути військово-повітряні сили. Зараз, поставивши всупереч Регламенту в цілому зразу без врахування пропозицій, ви виключаєте можливість покращувати закон, Володимир Михайлович. Я звертаю вашу увагу на неприпустимість&nbsp; порушення Регламенту, за який ви сьогодні ратували.&nbsp; Дякую вам.</p>
<p>&nbsp;</p>
<p>ГОЛОВА. Приймається.</p>
<p>Шановні колеги, ранкове засідання Верховної Ради України оголошую закритим. Перерва до 16-ї години.&nbsp; Дякую.</p>
</div>
