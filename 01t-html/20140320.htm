Стенограма пленарного засідання
20 березня 2014
&nbsp;
<p align=center>ЗАСІДАННЯ ТРИНАДЦЯТЕ</p>
<p align=center>Сесійний зал Верховної Ради України</p>
<p align=center>20 березня 2014 року, 10 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p>&nbsp;</p>
<p>ГОЛОВУЮЧИЙ. Доброго ранку, шановні народні депутати! Прошу сідати на свої робочі місця. Ми будемо починати реєстрацію народних депутатів України.</p>
<p>За традицією я хочу вас проінформувати, що сьогодні день народження народних депутатів Гордієнка Сергія Володимировича і Федорука Миколи Трохимовича.</p>
<p>Шановні колеги, прошу зареєструватись. Включіть систему "Рада".</p>
<p>10:01:04</p>
<p>В залі зареєструвалося&nbsp;232 народних депутати. Верховна Рада розпочинає свою роботу.</p>
<p>Шановні колеги! Я переконаний, що весь український народ, весь світ обурений тим, що не тільки продовжується агресія і провокації Російської Федерації на території Автономної Республіки Крим, яка є невід'ємною частиною нашої країни, але в самій Росії розпочалась спроба політичної анексії захопленої території.</p>
<p>Вчора відбулась Рада Національної безпеки і оборони, де був прийнятий комплекс дипломатичних, адміністративних, військово-технічних заходів, скерованих на протидію агресії Російської Федерації. Я також переконаний, що сьогодні Верховна Рада також висловить свою позицію, скеровану проти загарбників.</p>
<p>Я інформую народних депутатів, що незаконно захоплений главком Військово-морських сил України контр-адмірал Гайдук, а також цивільні заручники, які незаконно утримувалися Збройними силами Російської Федерації на території АРК Крим, сьогодні вночі звільнені і вже знаходяться на шляху до Києва.</p>
<p>Перед тим, як почати обговорення сьогоднішнього порядку денного, шановні колеги, я хочу оголосити оголошення від депутатської фракції "Батьківщина" у зв'язку з обранням Прем'єр-міністром України Яценюка Арсенія Петровича та достроковим складанням ним повноважень народного депутата, також згідно з протоколом засідання депутатської фракції "Батьківщина" від 4 березня 2014 року повідомляю про обрання виконуючим обов'язки голови депутатської фракції "Батьківщина" народного депутата України Соболєва Сергія Владиславовича.</p>
<p>Шановні народні депутати, у нас сьогодні внесено до порядку денного дуже відповідальні рішення. Перед тим, як почати обговорення порядку денного, я би просив, щоби керівники депутатських груп і фракцій або їх уповноважені представники виступили з відповідними заявами та повідомленнями. Прошу записатися на виступи.</p>
<p>Від фракції "УДАР" хто буде виступати? Шановні колеги, від&nbsp; фракції "УДАР" хто буде виступати у нас? Ірина Геращенко, будь ласка.</p>
<p>&nbsp;</p>
<p>10:04:59</p>
<p>ГЕРАЩЕНКО І.В.</p>
<p>Шановні колеги, я прошу вашої уваги і хочу запропонувати, &nbsp;щоб ми розпочали сьогоднішній наш робочий день з хвилини мовчання в пам'ять того прапорщика, який чесно служив Україні і загинув від рук окупантів в українському Криму.</p>
<p><i>(Хвилина мовчання)</i></p>
<p>Дякуємо.</p>
<p>Ви знаєте, в мережі з'явилася інформація, що в цієї людини, в цього молодого хлопця залишилася вагітна дружина і чотирирічна дитина. І, я думаю, що обов'язок нашої сесійної зали, щоб його родина не залишилася без уваги не лише сьогодні, коли ми пам'ятаємо про його подвиг і того, що кров цієї людини на руках окупантів, а взагалі, щоб всі військові, які гідно служили Україні і служать в Криму відчували себе захищеними.</p>
<p>Тому партія "УДАР" підготувала низку законопроектів, які ми, дорогі колеги, просимо вас розглянути як першочергові, зокрема зареєстровано законопроект від "УДАРу", який пропонує надати всім військовослужбовцям, які проходили службу в Криму, статус учасників бойових дій.</p>
<p>Так само ми вважаємо за необхідне якнайшвидше прийняти Закон про корінний, про статус… про права корінних народів Криму, до яких безумовно належить в першу чергу кримськотатарський народ. І, мені здається, так само, колеги, що ми дуже мало з вами приділяємо уваги тій людині, яка сидить поряд з нами в сесійній залі, а це Мустафа Джемілєв. Потрібно сьогодні поза Регламентом дати слово пану Джемілєву, щоб він розказав нам про безпосередньо ситуацію в Криму і те, про що чекає від нас наш український, кримськотатарський, дружній народ від сесійної зали для того, щоб ми все це прийняли.</p>
<p>Друге. Ми вважаємо за необхідне терміново прийняти Закон про тимчасово окуповану територію. Такий законопроект Віталій Кличко і партія "УДАР" так само підготували, сьогодні він буде зареєстрований і ми звертаємося до Голови Верховної Ради з проханням надати доручення комітетам Верховної Ради терміново його розглянути і так само прийняти як першочерговий. Також дуже важливо, шановні колеги, щоби ми з вами якнайшвидше вирішили долю тих наших військовослужбовців, які зараз знаходяться в Криму.</p>
<p>Багато з них, насправді, не хочуть сьогодні покидати територію Криму. Бо то є їх земля, там живуть їх родини. А ми усвідомлюємо, яка це є величезна небезпека. І тому тут мають&nbsp; бути заслухані відповідні керівники силових структур, щоби прийняли правильне рішення.</p>
<p>І останнє. Я буду неправа, якщо я не згадаю про той випадок, який відбувся, на жаль, два дні тому, коли наші колеги з фракції "Свобода" дозволили собі дискредитувати звання "народного депутата України", коли намагалися силою вибити про відставку, листок від керівника Національної телекомпанії України. Дуже важливо, що сама фракція "Свобода", їх керівник визнали, що це був негідний вчинок. І мені здається, це абсолютно правильний вчинок нової влади, яка вміє визнавати свої помилки.</p>
<p>Але&nbsp; я хочу сказати, колеги, що ми будемо неправі з вами, якщо ми терміново не визначаємо, що на "УТ-1" була страшна цензура під час правління….</p>
<p>&nbsp;</p>
<p>ГОЛОВУЮЧИЙ. Дайте звершити, будь ласка.</p>
<p>&nbsp;</p>
<p><a name=Temp></a>ГЕРАЩЕНКО І.В. Я особисто як народний депутат України неодноразово зверталася до Генеральної прокуратури України з вимогою порушити кримінальну справу за фактом провадження цензури на "УТ-1" і попередній керівник цього не зробив.&nbsp; Тому звертаюся офіційно розглянути мої депутатські запити відносно цензури на "УТ-1" в період 2013 початку 2014 року.</p>
<p>І ще одне. Колеги, ми помічаємо хуліганство з боку наших деяких колег. Це дуже правильно. Але ми не помічаємо, що ми злочини з боку деяких наших інших колег. І тому так само від нашої фракції ми вимагаємо від Генеральної прокуратури України порушити справу за державну зразу і сепаратизм від тих народних депутатів України, які ці два дні ганьблять звання народних депутатів України на всіх каналах Росії, скачуть, пляшут, кричат: "Россия!" і святкують якусь перемогу. В сесійній залі вони вже не з'являються два місці, прізвища всім відомі – це&nbsp; Царьов, Колесніченко, Янукович молодший і ніші.</p>
<p>Ми звертаємося до Генеральної прокуратури України сьогодні ж порушити справи про державну зраду і сепаратизм. Надати відповідні нам справи сюди в Верховну Раду&nbsp; України. І я думаю,&nbsp; що ми тут конституційною більшістю цих людей лишимо звання народних&nbsp;&nbsp; депутатів&nbsp; України. Нехай їдуть в Держдуму,&nbsp; якщо їх там хтось хоч на поріг пустить.</p>
<p>Дякую за увагу. І слава&nbsp; Україні. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Дякую. Шановні народні депутати, від "Суверенної європейської&nbsp; України"&nbsp; хто буде виступати? Будь ласка, Володимир Михайлович Литвин.</p>
<p>&nbsp;</p>
<p>10:10:30</p>
<p>ЛИТВИН В.М.</p>
<p>Шановний Голово,&nbsp; шановні колеги!&nbsp; Сьогодні як ніколи потрібна адекватна оцінка&nbsp; ситуації&nbsp; "без плачів і прокльонів", тим більше, що&nbsp; вона є вкрай загрозливою. Україна не втратила Крим. Боротьба за Крим переходить в&nbsp; іншу, затяжну і, очевидно, тривалу фазу. І сьогодні ціна питання Криму –&nbsp;&nbsp; збереження&nbsp; України.</p>
<p>Україна загалом поводила себе надто цивілізовано, тим самим&nbsp;&nbsp;&nbsp; демонструючи свою європейськість. І,&nbsp; очевидно, на часі&nbsp; постановка&nbsp; питання у Верховній Раді&nbsp; України про подання заявки на приєднання&nbsp; України&nbsp; до Європейського Союзу, тим більше, що єврочинвоники таку тезу вже пропагують.&nbsp; Тим&nbsp;&nbsp; більше, що Україна фактично залишилась&nbsp; з своєю проблемою територіальної цілісності наодинці.</p>
<p>Так, увесь світ не визнає анексії Криму. І виходить така складна ситуація,&nbsp; що увесь світ не йде в ногу, а одна країна йде в ногу. Разом з тим, все виразніше окреслюється&nbsp; така перспектива, яку пропагують аналітики і навіть політики західного світу: Україна не повинна стати плацдармом&nbsp; Заходу для наступу на Росію.</p>
<p>Отже, Україна, спираючись&nbsp; на моральну підтримку&nbsp; світу,&nbsp; має насамперед розраховувати на власні сили. Нам належить виробити, узгодити покрокові дії і почати їх реалізацію, спираючись на загальносуспільну&nbsp; підтримку. На жаль, про одностайність нашого суспільства говорити сьогодні не можна і це потрібно враховувати. Потрібна розмова з країною. Вже явно недостатньо&nbsp; обмінів думками в кабінетах і прийняття &nbsp;дуже часто абстрактних рішень, відірваних від реалій життя.</p>
<p>Скажіть, шановні колеги, про яку оборону можна говорити, коли за нинішніх умов Кабінет Міністрів України приймає рішення про скорочення органів управління сектору безпеки і оборони на рівні від 20 відсотків? Скільки ще потрібно рішень Комітету з питань національної безпеки і оборони, щоб зупинити таку дію Кабінету Міністрів України? Що можна сказати людям, які день і ніч займаються тим, як убезпечити військовослужбовців, що вони завтра мають звільнитися із своїх посад? Я прошу виконуючого обов'язки Президента, Голову Верховної Ради України врешті-решт зреагувати на відповідне рішення комітету і припинити такі дії. Як можна консолідувати країну, коли люди залякані безчинствами, що коїться відкрито, зухвало і виклично? Коли буде покладено цьому край?</p>
<p>Влада у Південно-Східному регіоні місцями є ілюзорною, на інших територіях популістською.</p>
<p>&nbsp;</p>
<p>ГОЛОВУЮЧИЙ. Дайте завершити можливість.</p>
<p>&nbsp;</p>
<p>ЛИТВИН В.М. Дозвольте завершити.</p>
<p>Правоохоронні&nbsp; органи деморалізовані, відповідно займають позицію споглядання, домінує право сили. При такому розвитку подій, при таких підходах до формування, в тому числі окремих силових структур, ми отримуємо серію військових переворотів в країні накшталт африканських країн. Не буде наведено елементарного порядку в країні – не буде країни.</p>
<p>І тепер, шановні колеги, нам треба консолідуватися навколо зрозумілих рішень і дій, в першу чергу, щодо Криму.</p>
<p>Проблема номер один: військові в Криму, наші військові. Поки що, в реальності, ми маємо різнобій заяв, які ж до того деморалізують. Переговорне вікно закрите. В принципі, дуже важко вести переговори, коли у такий скрутний час на горлі України тримають руки інші країни. Але разом з тим ми повинні зробити все, щоб військові почали чітко і зрозуміло говорити про нашу позицію. Потрібні осмислені дії, треба рішуче ставити питання про залишення &nbsp;наших військових у Криму. Якщо мова йде про виведення, то це має бути передислокація, але виключно з усією матеріальною частиною, саме в такий спосіб ми маємо вести наш діалог. І треба не заганяти людей в Криму в глухий кут, треба їх максимально зберегти, лише таким чином ми збережемо їх лояльність до України.&nbsp; Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги! Два питання, дуже важливі були підняті.</p>
<p>Перше, що стосується скорочення силового блоку. Дано доручення Голови Верховної Ради Кабінету Міністрів і це, до речі, є в рішенні Ради національної безпеки і оборони, щодо ніяких скорочень силового блоку. Більше того, що стосується Збройних Сил, що стосується Національної гвардії, ви знаєте, що зараз відкрите додаткове фінансування і відбувається часткова мобілізація патріотів України до Збройних Сил, і до лав Національної гвардії.</p>
<p>Що стосується європейської інтеграції, шановні колеги, я інформую вас, що підписав директиву для Прем'єр-міністра України, який повинен в п’ятницю підписати Угоду про асоціацію з Європейським Союзом. Це стратегічне рішення для нашої країни – це наш стратегічний шлях, і саме тому істерія і провокації в Криму загострились пов’язуючи саме з тиском на Україну, щоб зірвати це підписання. Але цей тиск ми витримали і Угода буде підписана. Дякую. <i>(Оплески)</i></p>
<p>&nbsp;Шановні колеги! Від Партії регіонів, будь ласка.</p>
<p>&nbsp;</p>
<p>10:16:39</p>
<p>ГОРІНА І.А.</p>
<p>Партия регионов, Горина, 171 округ, город Харьков.</p>
<p>Уважаемые коллеги! Уважаемые присутствующие, уважаемые зрители! Сегодня власть опаздывает, и мы должны все вместе сконцентрироваться и очень четко ответить на вопросы для того, чтобы вообще не потерять ни Крым, ни страну. Как можно было допустить, что жемчужина, наш Крым, стратегический объект, с такими ресурсами, с человеческими, с природными, выход к морю, фактически мы сейчас теряем?</p>
<p>Почему это происходит? Это происходит и в том числе с большого согласия людей, которые там проживают. И эти люди были запуганы тем, что происходило в Киеве, какая была риторика, какие были заявления. И к сожалению, сейчас власть опаздывает опять. Премьер-министр только позавчера начал по-человечески общаться с востоком и с югом Украины и объяснять, что не будет отменен русский&nbsp; язык, объяснять, что&nbsp; будет больше самостоятельности регионов. И этих людей будут слышать и слушать. Вы можете не соглашаться и кричать, но я только что вернулась из Харькова и проблема состоит в том, что старое население 60+ хотят в Россию. И это наша проблема, и мы ходим и объясняем, средний возраст хочет русский язык – государственный и хочет федерализацию и независимость региона. И если вы не будете слышать, вы развалите страну, не мы, а вы.</p>
<p>Какие ошибки допускаются сейчас? Безвизовый режим. Нельзя делать безвизовый режим, вы можете объявить персон нон-грата, но люди в пограничных областях работают и в России, и в Украине. Визовый режим, вы, прежде всего, делаете плохо тем&nbsp; людям, которые живут на юго-востоке опять. Вы, друзья мои коллеги&nbsp; со "Свободы", вы знаете, как вас называют в Харькове? Вы – звезды Кремля, вы сразу после выступления Путина пошли к Пантелеймонову и сделали все, как будто специально, как будто вы за это что-то получили. Вот.</p>
<p>&nbsp;</p>
<p>ГОЛОСИ ІЗ ЗАЛУ. Вбивці! Вбивці! Вбивці!</p>
<p>&nbsp;</p>
<p>ГОРІНА І.А. "Вбивці". Это вы – вбивці. Поэтому если власть сейчас будет опаздывать, она&nbsp; войдет в историю не как власть, которая&nbsp; возглавила Майдан, а та власть, которая реально развалила Украину. Сконцентрируйтесь, вы….</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>ГОРІНА І.А. Военные в Крыму по всех частях не получают до сих пор никаких внятных приказов сверху: ни от Главнокомандующего, ни от министра Вооруженных сил. Не опоздайте, вы просто потеряете Украину. И мы вместе с вами тоже, но мы вам этого сделать не дадим. Услышьте юго-восток, не опоздайте! <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Від фракції Комуністичної партії слово надається народному депутату Мартинюку.</p>
<p>&nbsp;</p>
<p>10:20:35</p>
<p>МАРТИНЮК А.І.</p>
<p>Шановні виборці, народні депутати, які хочуть чути! Я хочу вам усім нагадати відомий біблійний заповідь: "Не судіть, да не судимі будете". Тому що, на превеликий жаль, кожен із нас у цій сесійній залі бере одягає на себе суддівську мантію, прокурорські титули – і починає роздавати оцінки наліво і направо.</p>
<p>Я хотів би кожному із нас, із тих 447-ми, які представляють інтереси українського народу, нагадати, що нам оцінку даватимуть, дають і будуть давати лише ті, хто нас сюди делегував. І кожен із нас повинен відстояти інтереси тих сил суспільства, які віддали свої голоси у 2012 році.</p>
<p>В черговий, в котрий раз пояснюю принципову позицію нашої фракції з приводу звинувачень більшості коаліції, чому комуністи не допомагають їм працювати. У вас є 260, чи 258. Ходіть на роботу – і проблеми з голосуванням ніяких немає. Ми ж заявляємо: до того часу, поки не буде виконано рішення Європейського парламенту, який засудив захоплення приміщення центрального комітету. Поки не перестануть переслідувати… наші товариші. А в західних областях ви вивезли їх у ліс, заставили під примусом відмовитися від депутатських повноважень обласних чи районних рад. До того часу ми не можемо&nbsp; поступити по-іншому.</p>
<p>Запитують наші виборці і ви, де Симоненко. Симоненко працює із виборцями. Він відвідав Одеську, Миколаївську, Херсонську, Донецьку, Луганську області, Чернігівську, Харківську області.&nbsp; Він там, де, до речі, кожному із нас треба було б… не тут потрясати кулаками повітря. А знаходитися там і розмовляти з виборцями, заспокоювати їх і приводити до тями і до порядку, не розтягувати нашу державу. Бо ми своїми рішеннями і закликами, на превеликий жаль, не допомагаємо, а тільки стимулюємо негідні вчинки тих чи інших політичних сил.</p>
<p>І на завершення я хотів би нагадати всім і кожному: все тече,&nbsp; все змінюються. Так, як сьогодні, завжди не буде. Давайте думати і про майбутнє.</p>
<p>&nbsp;</p>
<p>ГОЛОВУЮЧИЙ. Від депутатської групи "Економічний розвиток" народний депутат Журавський, будь ласка.</p>
<p>&nbsp;</p>
<p>10:23:48</p>
<p>ЖУРАВСЬКИЙ В.С.</p>
<p>Прошу передати&nbsp; слово від нашої групи "Економічний розвиток" Анатолію Кириловичу Кінаху.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Анатолій Кирилович.</p>
<p>&nbsp;</p>
<p>10:24:07</p>
<p>КІНАХ А.К.</p>
<p>Шановні народні депутати! Об'єднання "Економічний розвиток" закликає всіх працювати по принципу&nbsp; гарячого&nbsp; серця і холодної голови. Відбуваються безпрецедентні події, які зачіпають не тільки територіальну цілісність України, але й грубо порушують фундаментальні норми міжнародного права, руйнують зусилля всього світового співтовариства по зміцненню колективної безпеки.</p>
<p>Будапештська угода 1994 року чітко&nbsp; і жорстко гарантувало Україні як першій і останній державі у світі, яка добровільно відмовилася від третього по потужності ядерного потенціалу, принцип територіальної цілісності. Будапештська угода грубо порушена і, по суті, сьогодні світова цивілізація стоїть на порозі, коли кількість держав, які мають технологічні можливості володіти ядерною зброєю, будуть безпрецедентно збільшуватися. От рівень тієї відповідальності, який стоїть і перед нами.</p>
<p>Однозначно ми можемо тільки подякувати світовому співтовариству за потужну підтримку. У тому числі ми впевнені, що підписання політичної угоди про Асоціацію Україна-ЄС – це точка неповернення у контексті незворотного розвитку України як сучасної європейської держави з сучасними стандартами економіки, якості життя громадян, верховенства права.</p>
<p>Дуже важливо, і це питання, яке залежить у першу чергу від нас – не забувати, що відношення до України, рівень підтримки, наш успіх по всім питанням захисту і національної безпеки територіальної цілісності будуть залежати від нашої консолідації, від того, наскільки на всій території України буде панувати принцип верховенства права, наскільки держава спроможна захищати своїх громадян, наводити чіткий правопорядок, громадську безпеку, проводити ефективну кадрову політику не по принципу тільки політичної доцільності, а по якості, за державною планкою тих, хто працює у системі влади. Від цього буде залежати наш успіх.</p>
<p>Дуже важливо, і ми звертаємо увагу і дуже стурбовані, що, на жаль, від Кабінету Міністрів України на цей час так і немає системного плану програм наших антикризових дій, включаючи середньострокову перспективу.&nbsp; Те, що сьогодні лунає спроба оподаткування депозитів, питань, які стосуються зменшення соціальних стандартів – це тільки створює напругу у суспільстві.&nbsp; Повинен бути комплексний план дій, в основі якого розвиток економіки, інвестиційний клімат, боротьба з офшорами, боротьба з тіньовою частиною економіки як результат нашого розвитку.</p>
<p>Шановні народні депутати! У цей час однозначно наша…</p>
<p>&nbsp;</p>
<p>ГОЛОВУЮЧИЙ. Дайте можливість завершити виступ. Анатолій Кирилович, можна завершити. Нормально?</p>
<p>Від фракції "Батьківщина" Микола Томенко, будь ласка.</p>
<p>&nbsp;</p>
<p>10:27:33</p>
<p>ТОМЕНКО М.В.</p>
<p>Шановні колеги, я думаю, що і я був налаштований на абсолютно толерантний і компромісний виступ. Тому що сьогодні у нас виглядає таким чином, що всі громадяни України у кожному куточку країни закликають нас до єдності, до боротьби проти сепаратизму. А тут у сесійній залі депутати виступають і вимагають те, чого люди не просять. Ну, я перепрошую, звичайно, найдіть мені тих живих українців, які вимагають від вас федералізму.&nbsp; Я бачив громадян Росії, які вимагали від мене федералізму. Я бачив ФСБ, які бігали, стріляли чи палили наші прапори і вимагали від нас відколу Харківської, Донецької області від України. Та зустріньтеся з вчителями, зайдіть в Харківський університет, вони вам скажуть: "Який федералізм в біса". Яка Харківська область чи Луганська область проситься до Росії. Ну стримуйте себе&nbsp; хоч у цьому,&nbsp; в цих виступах.</p>
<p>Друзі, люди розумніше від депутатів, які знаходяться тут і виступають з такими закликами.&nbsp; Я просив би всіх, і хто не в простій політичній ситуації, і в складній партійній ситуації, ну, не про рейтинги партійні, не про свої депутатські речі, думайте про країну.</p>
<p>Ситуація сьогодні катастрофічна. Але в цій катастрофічній ситуації є один плюс: ми мусимо швидко зробити те, що не робили двадцять з чимось років. Оце єдина перевага. Тому сьогодні треба попрощатися з ілюзіями попередніх років.</p>
<p>Ми, Олександре Валентиновичу, повинні припинити членство в СНД і зупинити ці розмови, що СНД нас врятує. Уже врятувало СНД разом з Росією.</p>
<p>Ми повинні сьогодні сказати, що немає в Криму человечков чи зелених, чи біло-голубих. У нас окупант стоїть на території України. І тому сьогодні Закон "Про окуповану територію", де ми повинні захистити кожного громадянина України, бо вже етнічні чистки почалися, захистити нерухомість України, захистити наші табори "Артек" і спортивні бази, де тренуються наші спортсмени. Тому хватить гратися в двозначну казуїстику, на жаль, тимчасово окупована територія, і ми повинні її захищати.</p>
<p>Сьогодні нам треба, Олександре Валентиновичу, створити фонд захисту України, як це робили відповідно країни. Сьогодні кожен мільйонер, а тим більше мільярдер, повинен поділитися з українською державою і сплатити спеціальний внесок на те, щоб і фінансувати Збройні Сили України, і фінансувати Україну.</p>
<p>Ніхто не профінансує, не громадяни профінансують. Заробили – допомагайте сьогодні Україні.</p>
<p>І насамкінець, я переконаний, що в справі захисту української держави ми сьогодні повинні зупинитися в партійному і регіональному протистоянні. Сьогодні кожна людина повинна розуміти – ми в радикальних заявах чи по телебаченню, чи в парламенті можемо тільки погіршити ситуацію.</p>
<p>Тому ще раз, Олександре Валентиновичу, парламент виносив тільки погоджені законопроекти. І голосуємо всіма фракціями. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від фракції "Свобода" виступає Олег Тягнибок. Будь ласка.</p>
<p>&nbsp;</p>
<p>10:31:05</p>
<p>ТЯГНИБОК О.Я.</p>
<p>Олег Тягнибок, фракція Всеукраїнського об'єднання "Свобода".</p>
<p>Шановне товариство! Ту ганьбу, яку сьогодні ми відчуваємо, ми маємо через те, що впродовж багатьох років в українській державі робилося не те. Українська влада чинила не ті кроки для захисту національного суверенітету, а робила угодовську позицію і в тому числі по відношенню до Кремля.</p>
<p>В нашій державі не була проведена люстрація, не очищена влада. І саме тому ми зараз маємо купу агентури Кремля в різних гілках влади. Ми маємо купу агентури Кремля в середовищі військовослужбовців, спецпідрозділів. І з таким багажем, ви думаєте, що ми що, можемо виграти війну? В нашій державі постійно говорилося про певну толерантність. А насправді це псевдотолерантність. Не формувався єдиний дух українського народу! От тому і програємо на всіх фронтах, товариство! От тому і програємо інформаційну війну! От тому і не можемо реально захистити свою націю, свій народ. Ми говоримо і надмірно зараз аж про необхідність захисту так званих російськомовних. Нібито їх коли-небудь в Україні&nbsp; хтось ображав. А чому ми не говоримо про те, що сьогодні в ущемленому стані знаходяться україномовні, в тому числі на окупованих територіях в Криму.</p>
<p>Ось подивіться, прийшов лист на адресу Верховної Ради&nbsp; України від архієпископа Харківського і Полтавського Ігоря Ісіченка. Дозвольте я процитую. "Склалася парадоксальна ситуація, коли постійно говориться про захист російськомовної частини нашого населення, яка насправді потребує захисту лише від нав'язливого маніпулювання її настроями з-за кордону. А в той самий час українська більшість мешканців Харківської, Донецької, Луганської областей стає жертвою бандитських нападів і постійного психологічного тиску. У людних місцях стає небезпечним спілкуватися українською мовою, мати національну символіку та висловлювати вголос думки, відмінні від гасел, нав'язуваних російськими медійними засобами."</p>
<p>Може ми поговоримо про захист україномовних? Про захист українців на своїй власній землі, товариство? І про це треба говорити. Отже, очищення влади – негайно має бути ухвалений закон. Наша фракція запропонувала, пропонуємо наступного тижня його розглянути.</p>
<p>І ще одне. Сьогодні масово поширюються чутки про те, що дають хабарі за нові призначення. Я закликаю усіх. Товариство, не давати хабарів, тому що революція гідності не заради того була! Я вимагаю карати тих, хто бере хабарі! І тому, якщо ви знаєте, звертаюся до всіх, про випадки хабарництва при нових призначеннях у новій владі, "Свобода" відкрила гарячу лінію. Я прошу записати телефон. Жорстоко будемо карати усіх хабарників і негідників!</p>
<p>&nbsp;</p>
<p>ГОЛОВУЮЧИЙ. Дайте можливість завершити виступ.</p>
<p>&nbsp;</p>
<p>ТЯГНИБОК О.Я.&nbsp; 0800502931 – гаряча лінія. Прошу давати інформацію про можливі хабарі, про можливі хабарні схеми. Ми хочемо побудувати таку владу, яка би могли зруйнувати всі ті бандитські схеми, які були до цього часу, які знищували державний бюджет.</p>
<p>Іще. Появилися деякі країни, які почали визнавати оцей референдум в Криму, псевдореферендум, зокрема інформація про Казахстан і Вірменію. Ми вимагаємо негайно відкликати або нашого посла звітом для консультацій в тих країнах, або викликати їхніх послів в Міністерство закордонних справ для дачі пояснень. Отоді, якщо проведемо люстрацію, очищення влади, не будемо піддаватися на псевдотолерантність, будемо тримати українсько-національну правдиву лінію, отоді ми зможемо перемогти. А ми такі переможемо!&nbsp; Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Від позафракційних – Олег Ляшко, будь ласка.</p>
<p>&nbsp;</p>
<p>10:35:28</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні народні депутати України! Колега Горіна, виходить виступає, питає чого Крим втратили? Чого в Харкові якісь там сепаратисти? Звідки в моєму рідному Харкові взялись сепаратисти? Я вам розкажу звідки. З Белгорода і з Курська, які заїжджають з російськими прапорами. Чого в Криму російські окупанти? Да, тому що ваш Янукович звернувся з вимогою до Путіна ввести війська! От чого окупанти в Україні! Та, тому що ваша Партія регіонів за повідомленням мера Херсона сьогодні в Херсонській області ініціює референдум по прообразу Криму!</p>
<p>Тому я вимагаю в котре заборони Партії регіонів і Комуністичної партії як злочинних організацій, які сьогодні працюють на окупантів, як фашисти під час війни були посібниками Гітлера, так сьогодні комуністи і регіонали посібники російських окупантів! І тому не виходьте сюди і не розказуйте як ви любите країну! Припиніть підтримувати ворога! Припиніть підтримувати окупантів! Припиніть блокувати українські війська! Припиніть фінансувати сепаратистські акції! І в Україні буде порядок, і в Україні буде спокій.</p>
<p>Шановні громадяни України, шановний Олександре Валентиновичу! Мої чіткі пропозиції, які я даю з метою зупинення військової агресії Росії. Я пропоную невідкладно розірвати дипломатичні стосунки з Російською Федерацією. Візовий режим вже запровадили, правильно зробили. Але треба було раніше це робити. Я вимагаю денонсувати Харківські угоди про продовження перебування Чорноморського флоту в Криму від 2010 року. І Угоду про перебування самого флоту в Криму від 1997 року.</p>
<p>Я пропоную націоналізувати російське майно на території України, так як вони це роблять з нашим майном в Криму. Пропоную визнати Крим тимчасово окупованою територією. І цей законопроект буде розглядатися.</p>
<p>Я пропоную парламенту невідкладно прийняти рішення про звернення до НАТО про вступ до цієї міжнародної безпекової організації. Я пропоную прийняти рішення парламенту про відновлення Україною ядерного статусу. Я пропоную звернутися до Організації Об'єднаних Націй, виключити Росію з Ради безпеки Організації Об'єднаних Націй.</p>
<p>Я вкотре закликаю, заборонити Компартію, Партію регіонів як посібники окупантів. Пропоную посилити…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ЛЯШКО О.В. Закінчую. Пропоную посилити кримінальну відповідальність за сепаратизм, державну зраду, шпигунство і блокування військових частин. Пропоную, врешті, виконати рішення Національної ради і заборонити трансляцію російських каналів, які є рупорами пропаганди, які елементами війни оголошеної Росією проти нашого народу.</p>
<p>І останнє. Я звертаюся до громадян України, які за 300 гривень беруть у руки російські паспорти, виходять на сепаратистські мітинги, закликають про від'єднання частин територій від України, звертаються до Путіна, щоб ввів російська війська до України. От я звертаюся персонально до цих громадян, якщо вам не подобається жити в Україні, якщо ви хочете розколоти&nbsp; Україну, якщо ви хочете, щоб українську землю топтав чобіт окупанта – відмовляйтесь від українського громадянства.&nbsp; Ми вам купимо квиток в один кінець і їдьте в свою&nbsp; любиму Росію:&nbsp; Колима,&nbsp; Магадан, Чукотка&nbsp; і так далі.</p>
<p>Я пропоную владі&nbsp; жорстко&nbsp; протидіяти сепаратизму, розколу&nbsp; України, спробам&nbsp; захоплення військових частин. Україна перебуває&nbsp; в стані війни! Україна виграє тільки тоді, коли ми будемо оборонятись, коли ми&nbsp; будемо захищатись. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp;&nbsp;&nbsp; Дякую. Шановні колеги,&nbsp;&nbsp; шановні народні депутати, я прошу сісти на свої робочі місця і зараз визначитись шляхом голосування щодо підтримки&nbsp; порядку денного, який ми сьогодні повинні розглянути. Я нагадаю, що це дуже важливі питання, пов'язані і з Декларацією про боротьбу за звільнення&nbsp; України, і це стосується законів, про які говорили багато виступаючих про права громадян на тимчасово окупованих територіях. Це стосується і&nbsp; питання, пов'язаного з&nbsp; підтримкою кримськотатарського народу в складі української держави.</p>
<p>Шановні колеги, є прохання підтримати внесений&nbsp;&nbsp; порядок денний.&nbsp;&nbsp;&nbsp;&nbsp;</p>
<p>Включіть,&nbsp; будь ласка, систему "Рада".&nbsp;&nbsp;&nbsp; Прошу голосувати.&nbsp;&nbsp;</p>
<p>&nbsp;</p>
<p>10:41:12</p>
<p>За-241</p>
<p>Рішення прийнято.&nbsp;&nbsp; Дякую.</p>
<p>По фракціях,&nbsp; будь ласка.&nbsp;&nbsp; Партія регіонів - 27, "Батьківщина" - 71, "УДАР" - 21, "Економічний&nbsp; розвиток" – 29, "Суверенна європейська&nbsp; Україна" – 29,&nbsp; 30 - "Свобода", 0 - Компартія, позафракційні - 34.&nbsp;</p>
<p>Шановні колеги,&nbsp; я розумію, що у нас багато колег склали свої манати, а нові депутати ще&nbsp; не зайшли до сесійної зали. Я&nbsp; сподіваюсь, це відбудеться на початку наступного сесійного тижня.&nbsp; Тому давайте зібрано працювати і&nbsp; відповідально діяти.</p>
<p>Шановні колеги, по декларації. Давайте я оголошу її текст. Це перше наше питання.&nbsp; Декларація про боротьбу за звільнення України.</p>
<p>"18 березня 2014 року Президент Російської Федерації поставив підпис під так званим "Договором про входження Республіки Крим та міста Севастополя до Російської Федерації". У помпезній атмосфері Георгіївського залу Кремля з відвертим викликом усьому світові Росія зухвало порушила не тільки чинне законодавство суверенної України, але й фундаментальні норми міжнародного права, закріплені у Статуті Організації Об'єднаних Націй, Статуті Ради Європи, Заключному акті НБСЄ 1975 року та інших підсумкових документах НБСЄ/ОБСЄ, Угоді про створення Співдружності Незалежних Держав від 1991 року, Меморандумі про гарантії безпеки у зв'язку з приєднанням України до Договору про нерозповсюдження ядерної зброї від 5 грудня 1994 року між Україною, США, Росією та Великою Британією про неядерний статус України, Договорі про дружбу, співробітництво і партнерство між Україною і Російською Федерацією від 1997 року.</p>
<p>Уперше після завершення Другої світової війни загально визнані кордони Європи цинічно "перемальовує" країна, яка за багатосторонніми і двосторонніми договорами гарантувала територіальну цілісність України, недоторканість і непорушність її кордонів.</p>
<p>Верховна Рада України звертає&nbsp; увагу урядів і парламентів світу, міжнародних організацій та світової громадськості, що український народ ніколи не визнає анексію невід'ємної частини своєї території – Автономної Республіки Крим, захопленої Росією з брутальним порушенням фундаментальних норм, міжнародного права та загальновизнаних принципів співжиття держав.</p>
<p>Верховна Рада України звертається до всіх членів міжнародного співтовариства з наполегливим проханням утриматися від міжнародного визнання так званої "Республіки Крим" та анексії Криму та міста Севастополь до складу Росії у якості нових суб'єктів Федерації.</p>
<p>Від імені народу України Верховна Рада України заявляє, що Крим був, є і буде в складі України. Український народ ніколи і за жодних умов не припинить боротьбу за звільнення Криму, якою б важкою і тривалою вона не була.</p>
<p>Україна переможе, бо з нами Бог і правда!" <i>(Оплески)</i></p>
<p>Шановні колеги! Ми можемо голосувати Декларацію? Можемо. Прошу визначитись шляхом голосування і підтримати Декларацію про боротьбу за звільнення України (номер постанови 44980. Прошу голосувати.</p>
<p>&nbsp;</p>
<p>10:45:11</p>
<p>За-274</p>
<p>Рішення прийнято. <i>(Оплески)</i></p>
<p>Шановні колеги! Дякую за підтримку Декларації про боротьбу за звільнення України.</p>
<p>Будь ласка, по фракціям. Партія регіонів – 29, "Батьківщина" – 76, "УДАР" – 31, "Економічний розвиток" – 32, "Суверенна європейська Україна" – 32, "Свобода" – 32, Компартія&nbsp; – 0, позафракційні – 42.</p>
<p>Шановні колеги! На ваш розгляд виноситься проект Постанови про Заяву Верховної Ради України щодо гарантій прав кримськотатарського народу у складі Української Держави.</p>
<p>Я би просив автора постанови народного депутата Петра Порошенка виступити з трибуни, а вас, шановні колеги, підтримати, щоб ми розглядали цей проект за скороченою процедурою. Немає заперечень? Будь ласка, прошу проголосувати за скорочену процедуру розгляду цього питання, будь ласка. З виступами від фракцій, добре.</p>
<p>&nbsp;</p>
<p>10:46:13</p>
<p>За-240</p>
<p>Рішення прийнято.</p>
<p>Будь ласка, Петро Олексійович.</p>
<p>&nbsp;</p>
<p>10:46:27</p>
<p>ПОРОШЕНКО П.О.</p>
<p>Шановний пане головуючий! Шановні народні депутати! На ваш розгляд пропонується Постанова Верховної Ради про Заяву Верховної Ради щодо гарантій прав кримськотатарського народу в складі Української Держави.</p>
<p>Дорогі друзі, сьогодні особливий день, який може стати історичним і для кримськотатарського народу, і для України, і для всього світу. В ці часи, коли Україна зазнає агресії, коли кримські татари разом з українськими військовими, разом з українцями чітко стали на захист суверенітету &nbsp;і територіальної цілісності нашої держави, чітко заявили про нелегітимність і незаконність так званого референдуму і не взяли в ньому участь. Ми маємо гарантувати захист та реалізацію невід'ємного права на самовизначення кримськотатарського народу у складі суверенної та незалежної української держави. Нарешті Україна має віддати борг кримським татарам і не на словах, а реальними діями гарантувати збереження та розвиток етнічної, культурної, мовної та релігійної самобутності кримськотатарського народу як корінного народу на території України.</p>
<p>Ми підкреслюємо також шанобливе ставлення до прав всіх національних меншин України і рішуче засуджуємо будь-які спроби обмеження політичних, соціальних&nbsp; прав громадянських свобод громадян України, які проживають в Автономній Республіці Крим різної етнічної приналежності, зокрема українців, росіян, кримських татар, вірмен, болгар, греків, німців, караїмів, кримчаків, що спостерігаються внаслідок проведення антиконституційного референдуму та агресії, яка відбувається в Криму на території суверенної України. Ми приймаємо це рішення, виходячи з цілей та принципів, що проголошені в статтях 3, 11, 15 Конституції України та в&nbsp; першій статті....</p>
<p>&nbsp;</p>
<p>ГОЛОВУЮЧИЙ. Дайте можливість завершити виступ.</p>
<p>&nbsp;</p>
<p>ПОРОШЕНКО П.О. ... та в першій статті Статуту Організації Об'єднаних Націй.</p>
<p>Ми заявляємо&nbsp; про підтримку Декларації ООН по права корінних народів. В тексті декларації, крім інших важливих положень, ідеться про демілітаризацію земель та територій корінних народів. І я хочу окремо пригорнути до цього увагу. А в 30 статті цього міжнародного документу чітко заявлено, що військова&nbsp; діяльність на землях та територіях корінних народів не проводиться. Позиції, які зазначені в проекті постанови, знаходять розуміння та широку підтримку серед громадських організацій та експертів. Так за підтримку цього документу вже публічно висловилися більше 60 громадських діячів, експертів, правозахисників всієї України, від Донецька до Ужгорода, представники організацій національних меншин. І вони направили відкритого листа стосовно підтримки ініціативи виконуючого обов'язки Президента України лідерам парламентських фракцій.</p>
<p>Шановні колеги, я хотів би звернути увагу на дві редакційні правки, які зазнає ця постанова за підсумками обговорення на засіданні комітету. У четвертому пункті замість слів "Верховна Рада доручає Кабінету Міністрів розпочати процес приєднання" – неможливо приєднатися до Декларації Організації Об'єднаних Націй, вона вже була проголосована, - замінюється словами "Верховна Рада заявляє про свою підтримку Декларації права корінних народів". І в шостому пункті ми приводимо редакційно кінець цього пункту до формулювання, яке викладено в Конституції України, а, зокрема, "відповідно до міжнародного права, стандартів забезпечення прав людини, корінних народів та національних меншин".</p>
<p>Розробка проектів відповідних законів та нормативно-правових актів має відбуватися шляхом обов'язкових консультацій з Меджлісом кримськотатарського народу, в тісній співпраці з Організацією Об'єднаних Націй, Організацією з безпеки, співробітництва в Європі, Радою Європи відповідно до міжнародного права і стандартів забезпечення прав людини, національних меншин та корінних народів.</p>
<p>Прошу підтримати зазначену постанову. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Дякую, Петро Олексійович.</p>
<p>Будь ласка, від комітету виступає голова Комітету з питань прав людини і національних меншин, міжнаціональних відносин Пацкан Валерій Васильович. Будь ласка.</p>
<p>&nbsp;</p>
<p>10:51:11</p>
<p>ПАЦКАН В.В.</p>
<p>Доброго дня, шановний пане Голово, доброго дня, народні депутати. Комітет з питань прав людини, національних меншин та міжнаціональних відносин учора на позачерговому засіданні розглянув проект Заяви Верховної Ради України щодо гарантій прав кримськотатарського народу у складі Української держави (реєстраційний номер 4475), внесений народним депутатом Порошенком Петром Олексійовичем.</p>
<p>Проект постанови розроблено з метою відновлення прав кримськотатарського народу як корінного народу України, примусово переселеного з території Криму. Постановою передбачається встановлення принципів державної політики та повноважень органів державної влади і органів місцевого самоврядування у сфері відновлення прав цих осіб. Прийняття постанови сприятиме приведенню національного законодавства у відповідність до міжнародних стандартів.</p>
<p>Комітет розглянув на своєму засіданні і просить за результатами розгляду у першому читанні прийняти постанову за основу та в цілому. Але я би вас попросив, пане Голово, і всіх народних депутатів: давайте переходити&nbsp; від декларацій до прийняття спеціального закону щодо депортованих прав кримськотатарського народу.</p>
<p>Вчора на комітеті було розглянуто цей законодавчий акт за номером 0921, і ми вимагаємо якнайшвидше поставити на голосування цей акт, котрий переведе&nbsp; з моменту декларації щодо кримськотатарського народу і спекулювання до закріплення їм спеціального статусу, надання їм спеціальних компенсацій, надання їм спеціальних правових положень і забезпечить права кримськотатарського народу. Цей законодавчий акт знаходиться у Верховній Раді понад 15 років, давайте його приймати.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Шановні колеги, прошу записатися на виступи. Народний депутат Каплін, фракція "УДАР", будь ласка.</p>
<p>&nbsp;</p>
<p>10:53:32</p>
<p>КАПЛІН С.М.</p>
<p>Прошу передати слово Ірині Геращенко.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; включіть мікрофон Ірини Геращенко.</p>
<p>&nbsp;</p>
<p>10:53:37</p>
<p>ГЕРАЩЕНКО І.В.</p>
<p>Шановні колеги, я думаю, до, дійсно, сьогодні ми маємо вибачитися перед кримськотатарським народом, що вперше на такому рівні ми обговорюємо проблеми цього&nbsp; народу у Верховній Раді України. Також ми маємо чесно&nbsp; згадати про те, що Україна 20 років залишалася один-на-один з проблемою повернення цього великого народу на територію їх ісконної землі – до Криму. І&nbsp; Сталін, який вивіз колись кримськотатарський народ в Сибір, і країна-правонаступниця Росія того режиму, режиму радянського, ніколи не допомогла кримськотатарському народу і Україні у вирішенні цих проблем. І тому сьогодні дуже важливо, що ми знову обговорюємо це питання і будемо його вирішувати. Фракція "УДАР" повністю підтримує прийняття цієї постанови, тому що, дійсно, воно просто закріплює той факт, що Декларація ООН, яка була проголосована і прийнята у вересні 2007 року сьогодні набуває нового звучання в Україні.</p>
<p>Більше того, шановні колеги, ми вважаємо що, взагалі-то, право корінних народів України, зокрема кримськотатарського народу, як корінного кримського народу, має бути закріплено відповідним законом. І тому, Олександр Валентинович, ми звертаємося до вас, щоб наступним етапом було прийняття відповідного закону. Віталій Кличко і наша фракція його розробили, зареєстрували сьогодні і тим самим ми вже на законодавчому рівні закріпимо, щоб кожен кримчанин-представник кримськотатарського народу знав, що Київ і Україна не полишають цієї тимчасово окупованої території. Ми будемо вирішувати всі проблеми цього народу, ми будемо боротися на всіх рівнях за звільнення від окупанта і агресора! Але головне, що держава Україна має не тільки закріпити цей статус, а й взяти на себе зобов'язання підтримувати народ і вирішувати його ключові культурні, гуманітарні, соціальні…</p>
<p>&nbsp;</p>
<p>ГОЛОВУЮЧИЙ. Дякую, пані Ірино. Я думаю, що це дуже важливе питання і даю доручення включити цей закон до порядку денного наступного тижня.</p>
<p>Будь ласка, шановні колеги! Від фракції "Свобода" народний депутат Бенюк.</p>
<p>&nbsp;</p>
<p>10:56:13</p>
<p>БЕНЮК Б.М.</p>
<p>Шановні українці, вельмишановні добродії! Всеукраїнське об'єднання "Свобода" буде підтримувати всі ініціативи, які пов'язані із проблемами кримськотатарського населення і народу цілого, який має споконвічну Богом подаровану йому землю.</p>
<p>Кримськотатарський народ нагадує мені абсолютно народ України, який також стоїть перед проблемами захисту своєї території, своєї землі, своєї мови. І проблеми кримськотатарського народу абсолютно ідентичні народу України. У цьому ми їх неймовірно добре розуміємо. Розуміємо, наскільки це важливі питання.</p>
<p>Коли на нашому комітеті проводилися слухання по проблемах кримськотатарського народу, і ми їздили в Крим, і я з великим здивуванням для себе дізнався те, що більше 300 тисяч населення Криму, маючи державні гарантії і програми по яких допомагає, так би мовити,&nbsp; наша українська держава переселитися народу кримського татару і обжити територію. Виявляється, що, якщо розділити ці кошти, то кожен житель кримськотатарського народу отримував вісім гривень в рік. Ви тільки вдумайтесь – вісім гривень в рік. Скільки махінацій відбувалося з огляду на те, електрифікації, скільки там є села, які вони села, як живуть і в яких умовах кримськотатарський народ живе, це просто. Я думаю, що нам обов'язково, ми розуміємо, що зараз ситуація надзвичайно складна, але підтримати кримськотатарський народ в його прагненні нормально жити на своїй Богом дарованій землі, це обов'язково треба зробити.</p>
<p>І я думаю, важливе те питання, яке буде підніматися на наступному тижні, де ми будемо в першому читанні приймати закон, який підготував пан Джемілєв. Я думаю, що ми його приймемо. Тому, що це закон на порятунок великого, прекрасного народу.</p>
<p>Ще одне, вельмишановні добродії, давайте ми разом швиденько, не витрачайте часу, будемо робити ті речі, які обов'язково потрібні для того, щоб існувала велика сила українців. Ми є, і я думаю, що ми разом. Коли ми разом, ми зробимо все для того, щоб був позитив в …</p>
<p>&nbsp;</p>
<p>ГОЛОВУЮЧИЙ. Будь ласка, від фракції Партія регіонів народний депутат Герман.</p>
<p>&nbsp;</p>
<p>10:58:38</p>
<p>ГЕРМАН Г.М.</p>
<p>Шановні народні депутати, Партія регіонів буде підтримувати всі законодавчі акти, спрямовані на утвердження і забезпечення прав кримськотатарського народу.</p>
<p>Також ми закликаємо політиків, політичні партії і фракції не ділитися зараз по політичних квартирах і не вигадувати нових законопроектів стосовно цього, а підтримати законопроект, який вчора затвердив комітет і який узгоджений з кримськотатарським народом, і над яким працював, зокрема, колега Джемілєв, і який гарантує кримському народу, кримськотатарському народу широкі права. Шкода тільки, що ми не зробили це 3 тижні тому, а ще більше шкода, що ми не зробили це 3 роки тому. І треба, щоб було, аж Крим окупований був, щоб ми взялися за ці закони. Але краще пізно, ніж ніколи. Партія регіонів буде підтримувати усі законодавчі акти і всі законопроекти, а також постанову авторства Петра Порошенка. Дякую.</p>
<p>&nbsp;</p>
<p>ГОЛОВУЮЧИЙ. Дякую. Народний депутат, Єремеєв від&nbsp; "Суверенної європейської України".</p>
<p>&nbsp;</p>
<p>10:59:54</p>
<p>ЄРЕМЕЄВ І.М.</p>
<p>Шановний Голово! Прошу передати слово Донію Олександру.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон Олександра Донія.</p>
<p>&nbsp;</p>
<p>11:00:06</p>
<p>ДОНІЙ О.С.</p>
<p>Добрий день, пані і панове! Група "Суверенна європейська Україна", безперечно, в повному складі буде підтримувати цю постанову. Ми вважаємо, що це не просто необхідний акт, а це акт покаяння з нашого боку перед кримськотатарським народом. Бо за 23 роки незалежної України не були зроблені необхідні кроки, в тому числі описані в цій постанові по визнанню Меджлісу кримськотатарського народу, по визнанню Курултая кримськотатарського народу і по підтримці, в тому числі облаштування.</p>
<p>Нагадаю, що кримськотатарський народ складається з трьох груп: ногаї, ялибойлю і тати. Так от, тати і ялибойці, вони живуть в горах і в південному Криму. Вони не були допущені на свої корінні землі! Очевидно, те, що не зробила за 23 роки українська держава, зараз, принаймні з моральної точки зору ми повинні покаятися. І ця постанова, дякую Петру Порошенку, вона внесена в цей зал.</p>
<p>У мене конкретна правка. В пункті 4 ми визнаємо Меджліс кримськотатарського народу виконавчим органом Курултая. Узгоджена правка і з автором постанови, Петром Порошенком, і з шановним Мустафою Джемільовим. Ми маємо ще записати, що так само визнаємо Курултай кримськотатарського народу як вищий представницький орган кримськотатарського народу. Це правка в пункт 4. Прошу це підтримати. Ще раз кажу, це узгоджено.</p>
<p>І наступне. Це вже для обговорення. Окрім самої постанови нам потрібно, щоб Кабінет Міністрів, наш уряд передбачив так само залучення кримських татарів до органів виконавчої влади. Це не буде в постанові. Але ми повинні розуміти. Можна було організувати</p>
<p>Можна було організувати Комітет з питань національностей і міграції, призначити або Чубарова, або Джемілєва. Можна передбачити посади заступників міністрів, наприклад, Міністерства культури, начальників управлінь, представників яких нам порадить Курултай або Меджліс. Це потрібно передбачати, не лише постановами потрібно підтримувати кримськотатарський народ, а і реальними діями, в тому числі залучення до органів виконавчої влади. Дякую.</p>
<p>А наша група…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від фракції "Батьківщина" народний депутат Вознюк, будь ласка.</p>
<p>&nbsp;</p>
<p>11:02:24</p>
<p>ВОЗНЮК Ю.В.</p>
<p>Прошу передати слово Мустафі Джемілєву.</p>
<p>&nbsp;</p>
<p>ГОЛОВУЮЧИЙ. Будь ласка, шановний Мустафа Джемілєв. Прошу на трибуну Верховної Ради.</p>
<p>&nbsp;</p>
<p>11:02:40</p>
<p>ДЖЕМІЛЄВ М.</p>
<p>Шановні народні депутати! Наш колега народний депутат Петро Порошенко запропонував Верховній Раді для розгляду вкрай актуальний і корисний документ.</p>
<p>Всі пункти заяви Верховної Ради&nbsp; є важливими, такими, що окреслюють шлях подальшого процесу відновлення прав кримськотатарського народу і в цілому демократизації України як сучасної держави, що будує своє майбутнє для людей, своїх громадян усіх національностей.</p>
<p>Кримські татари разом з Україною&nbsp; переживають часи випробування на стійкість та відданість принципам цивілізованого світу під надзвичайним тиском орди, що окупувала Крим і намагається підірвати мирне життя і інших регіонів України. Забезпечення прав корінного кримськотатарського народу, Батьківщиною якого є Крим, за міжнародним правом, крім іншого, дасть нашій державі додаткові правові важелі впливу на міжнародній арені на агресора. Імплементуючи крок за кроком всі пункти цієї заяви Україна&nbsp; буде створювати нову реальність, яка розкриє всі можливості сили права та справедливості.</p>
<p>І наостанок хочу сказати наступне, не пов'язане напряму з питанням, що розглядається. Сьогодні стало відомо, &nbsp;що деякі наші колеги, які обирались від Криму, складають мандати народних представників вищому законодавчому органу України. В такій ситуації я закликаю весь склад парламенту, кожного народного депутата України стати персональними народними представниками сіл, селищ, міст, містечок та районів Криму. Ми всі маємо звернути свою щоденну увагу на потреби та біль громадян України, що залишають в окупаційних…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>ДЖЕМІЛЄВ М.&nbsp; … шукати шляхи надання кваліфікованої допомоги як безпосередньо у Криму, так і тут в столиці, беручись за участь у розробці рішень та заходів, що наближують час звільнення нашого Криму. Хай це завдання стане для кожного з нас щоденною працею спільно з органами державної влади, громадськими організаціями самопомочі та міжнародними структурами. Дякую за увагу і слава Україні.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Шановні колеги, від "Європейської України" просить слово народний депутат Сухий.</p>
<p>&nbsp;</p>
<p>11:05:31</p>
<p>СУХИЙ Я.М.</p>
<p>Дякую. Шановний Олександр Валентинович, справа в тому, що я записувався, ну, чомусь не зареєстровано у виступі. Наша депутатська група "Економічний розвиток" пропонує підтримати постанову колеги Петра Порошенка за основу та в цілому. Але, я особливо звертаю увагу на необхідність при підписанні цієї постанови, врахувати те зауваження автора, самого автора щодо нової редакції пункту 4. Це дуже важливо, тому що в такому випадку ця постанова буде виглядати більш юридично коректною. Справа в тому, що декларація, на яку ми посилаємося була прийнята у формі Резолюції Генеральної Асамблеї ООН і Україна отримала під час голосування за неї. Але це не означає, що вона не визнає положень цієї декларації. Достатньо зробити лише те, що пропонує автор і сьогодні у цій заяві Верховною Радою підтвердити.</p>
<p>А щодо 0921. Пригадайте, колеги шостого скликання, ми його проголосували в минулому скликанні в першому читанні. Нагадаю. Ситуація з обговоренням і прийняттям в першому читанні була складною, була напруженою, але нам вдалося в сесійній залі знайти &nbsp;голоси і знайти аргументи з тим, аби цей закон був прийнятий в першому читанні.</p>
<p>Тому, я думаю, зауваження профільного комітету і Ганна Миколаївна Герман, котра щойно виступала, має рацію. Цей закон потрібно вносити до сесійної зали, але обов'язково врахувати серйозні зауваження, котрі має Головне науково-експертне управління з тим, аби ми потім по ходу його не переробляли.</p>
<p>Тому цю постанову потрібно прийняти в цілому і за основу. Бо ми маємо прекрасний приклад – Крим, сотні років живе на багатонаціональній основі. І в Криму надзвичайно бережно ставляться до цієї багатонаціональності. І це буде прекрасний приклад для всієї України, що ми розуміємо і усвідомлюємо про те, що і Україна є багатонаціональною державою. І ми повинні забезпечити рівні права для всіх людей, аби всі розуміли і усвідомлювали себе, що вони є народом України. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від позафракційних, народний депутат Попеску. Будь ласка, одну хвилин удайте.</p>
<p>&nbsp;</p>
<p>11:07:49</p>
<p>ПОПЕСКУ І.В.</p>
<p>Дякую. Попеску, Чернівецька область. Вельмишановні колеги, ми підтримуємо прийняття цієї постанови. Вчора на комітеті ми обговорювали повністю кожний пункт. І є одна редакційна правка, з якою погодився як автор, так і комітет.</p>
<p>У пункті 6 нам треба привести у відповідність із статтею 11 Конституції. І останній пунктик, останнє речення треба закінчити таким чином: не національні меншини та корінні народи, а корінні народи та національні меншини. Тому що в 1996 році, коли ми приймали Конституцію, саме це формулювання було закріплено. "Корінні народи" як слово,&nbsp; яке відноситься як до народів, так і меншин.</p>
<p>І другий момент. Я повністю підтримую, що треба внести до Верховної зали законопроект України (№ 0921) про відновлення прав осіб депортованих за національною ознакою. Ми над ним попрацювали. І це дає можливість забезпечити права не тільки кримських татар, які були депортовані, а також і представників інших національностей: українців, поляків, румун, німців та інших. Я прошу сьогодні проголосувати за цю постанову. А наступному тижні..</p>
<p>&nbsp;</p>
<p>ГОЛОВУЮЧИЙ. Зрозуміло. На наступному тижні внести цей закон. Я зрозумів вашу пропозицію.</p>
<p>Шановні колеги, я прошу сідати. Будемо зараз визначатися шляхом голосування. Зараз я прошу включити мікрофон &nbsp;автора постанови Петра Порошенка.&nbsp; І чітко зафіксувати ті зміни, які&nbsp; ми вносимо&nbsp; в постанову, щоб її прийняти за основу і в цілому.</p>
<p>&nbsp;Будь ласка, Петро Олексійович.</p>
<p>&nbsp;</p>
<p>11:09:20</p>
<p>ПОРОШЕНКО П.О.</p>
<p>Дякую, Олександр Валентинович.</p>
<p>4 пункт, ще раз: замість слів "Верховна Рада&nbsp; України доручає"&nbsp; остаточна&nbsp; редакція – "Верховна Рада заявляє про свою підтримку Декларації ООН&nbsp; про права корінних народів".</p>
<p>Та в 3 пункті: "Україна&nbsp; визнає Меджліс кримськотатарського народу, виконавчий орган Курултаю кримськотатарського народу, та Курултай як вищий представницький&nbsp; орган кримськотатарського народу".</p>
<p>І в пункті 6 ми приводимо у відповідність&nbsp; до Конституції України, до формулювання, яке викладено в Конституції&nbsp; України фразу: "стандартів забезпечення прав людини корінних народів та&nbsp; національних меншин".&nbsp;&nbsp; Крапка.&nbsp;&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, всі, сподіваюсь, почули ті правки, які ми&nbsp; з вами вносимо до цієї постанови.&nbsp;&nbsp; І прошу з урахуванням&nbsp;&nbsp; цих правок&nbsp; підтримати&nbsp; прийняття цієї Постанови (№ 4475)&nbsp; "Про Заяву Верховної Ради щодо гарантії прав кримськотатарського народу у складі&nbsp; Української Держави" –&nbsp; за основу і в цілому.</p>
<p>Прошу голосувати.&nbsp;&nbsp;&nbsp; Включіть систему "Рада".</p>
<p>&nbsp;</p>
<p>11:11:02</p>
<p>За-283</p>
<p>Рішення прийнято. <i>(Оплески)</i></p>
<p>&nbsp;З цього питання,&nbsp; будь ласка, Олесь Доній щодо процедури&nbsp; голосування хотів сказати.</p>
<p>&nbsp;</p>
<p>11:11:14</p>
<p>ДОНІЙ О.С.&nbsp;</p>
<p>Я перепрошую, не спрацювала картка і я прошу долучити&nbsp; мій голос.</p>
<p>&nbsp;</p>
<p>ГОЛОВУЮЧИЙ.&nbsp; Прошу долучити&nbsp; голос Олеся Донія, що проголосував цю&nbsp; за постанову&nbsp; "за".</p>
<p>Шановні колеги, ми переходимо до наступного питання, надважливого питання сьогоднішнього порядку денного.&nbsp;&nbsp; Проект Закону про забезпечення прав і свобод громадян на тимчасово окупованих територіях України.</p>
<p>У нас є два законопроекти з однаковою назвою –&nbsp; це проект народного депутата Дерев'янко і проект народного депутата Соболєва. Окрім того, шановні колеги, є проект з іншою назвою народного депутата Ляшка про окуповану територію Автономної Республіки Крим. За змістом, шановні колеги, це фактично дуже схожі питання, вони регулюють саме одну, найболючішу, тему для українського народу – це ситуацію навколо окупованої території Автономної Республіки Крим.</p>
<p>Саме тому, шановні колеги, я пропоную, щоб ми всі три законопроекти розглянули разом. Нема заперечень? Нема.</p>
<p>Я пропоную підтримати розгляд цих питань за скороченою процедурою, вважаючи важливість і необхідність негайного їх прийняття. Будь ласка, прошу підтримати скорочену процедуру розгляду цих трьох питань.</p>
<p>&nbsp;</p>
<p>11:12:46</p>
<p>За-225</p>
<p>Рішення прийнято.</p>
<p>Це процедурне питання, нагадаю. Я надаю слово народному депутату України Дерев'янко Юрію Богдановичу. Будь ласка.</p>
<p>&nbsp;</p>
<p>11:13:09</p>
<p>ДЕРЕВ’ЯНКО Ю.Б.</p>
<p>Шановний пане Голово, шановні народні депутати, на окупованих територіях&nbsp; сьогодні перебувають наші співвітчизники, це є громадяни України, військовослужбовці, службовці, які працюють і сумлінно виконують Конституцію і закони України, і служать українському народу. Наші громадяни в Криму зараз, як ніколи, потребують підтримки з боку держави. Окупанти захоплюють оселі військовослужбовців, висиляють їхні родини із їхніх будинків, з квартир, створюють так звані "чорні списки", власне, "чорні списки" тих патріотів, які виступили проти сепаратиського референдуму, які виступили проти окупаційного режиму.</p>
<p>Вважаю, що сьогодні в цьому сесійному залі ми повинні прийняти закон, який гарантує військовослужбовцям, посадовцям органів влади і виконавчій, і місцевого самоврядування. Тим органам влади, які утворені були відповідно до Законів України і Конституції України також членам їх сімей, громадянам України, які проживають сьогодні на окупованих територіях всі соціальні і трудові права, а також всі свободи, які гарантовані Конституцією. Щоб запобігти свавільному позбавленню майна наших громадян та нашої держави на окупованій території, пропонується встановити, що правочини, укладені чи зареєстровані на тимчасово окупованих територіях України, вчинені з порушенням Законів України, є нікчемними.</p>
<p>Водночас ми повинні припинити витрачання державних коштів на осіб, які перейшли на сторону окупантів, і тих осіб, які займаються колабораціонізмом. Пропонується припинити виплату їм зарплати та соціальної допомоги як державним службовцям…</p>
<p>&nbsp;</p>
<p>ГОЛОВУЮЧИЙ.&nbsp; Дайте можливість завершити виступ – це важливе питання.</p>
<p>&nbsp;</p>
<p>ДЕРЕВ’ЯНКО Ю.Б. Це стосується виключно тих людей, тих зрадників, які сьогодні працюють проти українського народу, які сьогодні не звільняються від юридичної відповідальності.</p>
<p>Шановні народні депутати!&nbsp; Сьогодні&nbsp; ви повинні як ніколи проявити турботу про наших з вами співвітчизників, про тих людей, які залишаються на окупованих територіях. Я прошу вас стати на захист наших громадян в Криму і підтримати цей законопроект. Крім того, я хочу сказати, що законопроект шановного колеги Соболєва за номером 4473-1, за назвою він однаковий&nbsp; і зареєстрований начебто як альтернативний, хоча за суттю своєю він встановлює правовий режим на окупованих територіях. В той самий час, коли мій законопроект встановлює забезпечення прав і свобод громадян України на тимчасово окупованих територіях.</p>
<p>Тому, шановний Олександр Валентинович, я прошу голосувати і за один законопроект, і за другий, але за своєю суттю це різні законопроекти. Дякую за увагу і прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, народний депутат Соболєв, прошу на трибуну.</p>
<p>&nbsp;</p>
<p>11:16:45</p>
<p>СОБОЛЄВ С.В.</p>
<p>Шановні колеги, шановні радіо, телеглядачі! Я хотів би звернути вашу увагу, перш за все, на базу, на основі якої розроблявся даний законопроект. Нам дуже важливо, що аналогічний законопроект, який був взятий за основу після окупації території, часткової окупації території Грузії, пройшов через Венеціанську комісію. Ми взяли всі ті норми, які пройшли через Венеціанську комісію за основу законопроекту, який мною внесений.</p>
<p>По-друге, що є дуже важливо, фактично в цьому законопроекті ми пішли від зворотного. Ми не обмежуємо права громадян, які вийшли з українського громадянства, а ми навпаки встановлюємо права громадян, які залишилися громадянами України, не дивлячись на той тиск, ті зачистки, які почали на території Автономної Республіки Крим.</p>
<p>Третя норма, яка, на мій погляд, уже важлива, це застереження&nbsp; міжнародних організацій, які борються з відмиванням грошей. На жаль, такі території стають помийними ямами, на яких відбувається відмивання підакцизних товарів, переведення коштів для відмивання, наприклад, конвертів і всіх інших речей, які негативно впливають на економіку держав, при чому не лише на економіку української держави, але і інших держав світу. Саме тому ми врахували цілий ряд застережень Венеціанської комісії, організуй міжнародних, які займаються боротьбою з відмиванням брудних грошей для того, щоб встановити спеціальний правовий режим.</p>
<p>Перше. В чому він особливий? Це грошові перекази, наші&nbsp; колеги застереження внесли, але я хочу звернути увагу на пункт другий цієї статті, де Національний банк буде встановлювати порядок проведення грошових переказів. Обмеження ці, швидше за все, будуть встановлені лише в іноземних валютах. Все, що стосується української валюти, буде відповідати нормам українського законодавства.</p>
<p>Транспортні сполучення, так само, це буде окремий нормативний акт Кабінету Міністрів, щоб встановити спеціальний пропускний режим...</p>
<p>&nbsp;</p>
<p>ГОЛОВУЮЧИЙ. Дайте можливість завершити...</p>
<p>&nbsp;</p>
<p>СОБОЛЄВ С.В. ... громадян. Така сама ситуація по правовому регулюванню і захисту прав власності, причому прав власності державної, корпоративної і приватної. Бо якщо ми такі речі не випишемо, потім в міжнародних судах не зможуть власники як приватних осель, так і підприємств, так і державної власності, добиватися справедливості і вирішення цих питань.</p>
<p>Тому прохання. Дійсно, закони є трішки які регулюють різну сферу: і мій законопроект, і законопроект Ляшка, і законопроект Дерев'янка. Тому я б не заперечував, щоб ми проголосували. Більше того, це не внесення змін і доповнень до закону, тут не буде обмежень статтею Регламенту. Далі ми можемо розширяти перелік статей, які регулюють, вони, без сумніву, з'являться. І я би пропонував підтримати в першому читанні даний законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Ляшко, будь ласка.</p>
<p>&nbsp;</p>
<p>11:20:01</p>
<p>ЛЯШКО О.В.</p>
<p>Олег Ляшко. У зв'язку із військовою агресією Російської Федерації пропонується встановити особливий правовий режим на територіях, що окуповані Російською Федерацією, і використання цього статусу для політичного та економічного тиску на агресора та ті країни, що визнали законною окупацію Автономної Республіки Крим, з метою примусу звільнення території України від військових підрозділів іноземних держав.</p>
<p>Моїм законопроектом передбачено питання обмеження економічної діяльності на окупованих територіях та відповідальність за незаконне використання агресорами та іншими особами природних ресурсів, морської зони, обмеження вільного пересування, права власності на нерухоме майно, захист прав людини і культурної спадщини, діяльність незаконних органів, посадових осіб та зобов'язання державних органів України.</p>
<p>Шановні колеги, прошу підтримати законопроект. Лише, Олександре Валентиновичу, уточнення для стенограми. У редакції, у якій був зареєстрований, законопроект називається "Про окуповану територію – Автономну Республіку Крим". Я прошу внести зміни до назви законопроекту і викласти її: "Про тимчасово окуповану територію – Автономну Республіку Крим у складі України". Дякую. Розраховую на підтримку.</p>
<p>&nbsp;</p>
<p>ГОЛОВУЮЧИЙ. Шановні колеги, від комітету, будь ласка. Валерій Васильович Пацкан.</p>
<p>&nbsp;</p>
<p>11:21:39</p>
<p>ПАЦКАН В.В.</p>
<p>Шановні колеги, вчора на засіданні комітету ми… комітет прийняв&nbsp; запропонувати Верховній Раді прийняти ці законодавчі акти за основу і&nbsp; залишити ще можливість для внесення&nbsp; іншим народним депутатам законодавчих актів для того, щоб було більш об'єктивне обстеження цієї проблематики. Пропоную від імені комітету прийняти за основу законодавчі акти.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>ПАЦКАН В.В. Кожний з законодавчих актів&nbsp; несе в собі різну проблематику. Підтримую те, що тільки що сказав народний депутат Дерев'янко. Ми пропонуємо їх об'єднати і внести один законодавчий акт.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, є необхідність виступати з цього приводу? Є необхідність. Давайте запишемося тоді на виступи. Нагадаю, за скороченою процедурою. Будь ласка,&nbsp; від фракції "Свобода" народний депутат Леонов.</p>
<p>&nbsp;</p>
<p>11:23:25</p>
<p>ЛЕОНОВ Е.В.</p>
<p>Слава Україні! Шановні друзі! Я був у Криму, розмовляв з кримчанами. Зараз займаюся тим, що допомагаю кримчанам, які зараз стали біженцями з цієї території, знайти своє нове життя, своє тимчасове нове життя по&nbsp; всій Україні: і в Києві, і в Полтаві, і у Львові, і в Тернополі, і в Житомирі. Вже практично по всіх областях України з'явилися наші співгромадяни, громадяни України – біженці з Автономної Республіки Крим з міста Севастополя. Не будемо забувати також, що і частина Херсонської області окупована московським російським окупантам. І тому ми маємо абсолютно чітке бачення, чітке розуміння того, що треба ухвалити Закон про засади державної політики України&nbsp; на тимчасово окупованих територіях.</p>
<p>Фракція Всеукраїнське об'єднання "Свобода" у тісній співпраці з біженцями з окупованого Криму, з громадськими організаціями кримськими, які поки що залишаються і діють на території Криму –&nbsp; ми підготували свої пропозиції, своє бачення щодо того, як повинні виглядати наші дії, дії української держави по відношенню до наших громадян.</p>
<p>Ми в першу чергу повинні говорити навіть не про території, а про громадян України, які опинилися в окупації, про громадян України, які щотижня, щодня, щогодини й щохвилини зараз піддаються небезпеці фізичного знищення. І тому основу гуманітарної політики, соціальної та економічної політики держави Україна відносно населення власних тимчасово окупованих територій є захист та повноцінна реалізація національно-культурних, соціальних, політичних прав етнічних українців, кримських татар та громадян України інших національностей.</p>
<p>Ми також не повинні забувати, що тепер, коли території наші окуповані, то ми як українська держава у першу чергу повинні дбати про етнічних українців, бо ніхто не подбає про етнічних українців на окупованій території, про кримських татар, про інші корінні народи, але в першу чергу про етнічних українців. &nbsp;Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Зарубінський від депутатської групи "Суверенна європейська Україна".</p>
<p>&nbsp;</p>
<p>11:25:43</p>
<p>ЗАРУБІНСЬКИЙ О.О.</p>
<p>Шановний Олександре Валентиновичу, шановні колеги! Зрозуміло, що треба приймати відповідний закон. Хотів би звернути увагу на ті моменти, на які треба звернути увагу з величезною обережністю, підкреслюю, з величезною обережністю.</p>
<p>Коли ми використовуємо терміни колаборанти, колабораціонізм, а я в науковому плані свого часу займався цією проблематикою, я стикався з тим, що під цю категорію потрапляють люди, які, очевидно, не мають туди потрапляти.</p>
<p>Під час Другою світової війни колаборантами називали тих людей, які в Києві працювали на підприємствах для того, щоб існувати, тому що підірвані були &nbsp;всі заводи, коли уходила червона армія, ви це знаєте. Де людям було працювати? Вони мали годувати свої сім'ї. Вони мали годувати свою родину.</p>
<p>Я дуже прошу обережно поставитися до того, що ми називаємо колабораціонізмом. Бо там&nbsp; залишаються наші люди. Ви розумієте? Їм треба мати десь зарплату. Ми можемо їм всім забезпечити зарплату?&nbsp; Якщо можемо, нема питань. Якщо ні, треба тричі виміряти, сім разів обміряти.&nbsp; І в загалі законопроекти мають прийматися не на базі емоцій, а на базі холодного розуму.</p>
<p>Ще один момент є дуже важливий. Ми калькуємо певною мірою законопроект або закон, який використовувався в Грузії в 2008 році. Але є велика різниця. В Абхазії грузинів не залишилося. Практично в наслідок тих подій, які були між Тбілісі і Сухумі, 300 тисяч грузин вимушені були виїхати за території. У нас&nbsp; в Криму залишаються наші українські громадяни. І всі, хто тут говорив, кажуть, що вони залишаються, що вони залишаються вірними Україні, що вони залишаються нашими українськими громадянами. Тому дуже обережно треба ставитися до того, коли ми розглядаємо територію, українську територію, є наші громадяни на відміну від Абхазії.</p>
<p>Ще один важливий момент. Не в докір своєму колезі, він емоційно, правильно ставить питання …</p>
<p>&nbsp;</p>
<p>ГОЛОВУЮЧИЙ.&nbsp; Дайте можливість завершити.</p>
<p>&nbsp;</p>
<p>ЗАРУБІНСЬКИЙ О.О. Шановні, міжнародна політика, це дуже тонка справа. Коли ми говоримо, що розірвати дипломатичні стосунки зі всіма країнами, які когось там підтримують, ми маємо дуже добре подумати. Бо мова іде про Казахстан, мова іде про Вірменію, мова, очевидно, піде, на жаль, про деякі інші країни. Тому міжнародна політика – це не політика емоцій.</p>
<p>Я пропоную підтримати дані законопроекти. І група "Суверенна європейська Україна", очевидно,&nbsp; вважає, що найбільш збалансованим є законопроект колеги Соболєва. Можливо, його взяти за основу. Можливо, на його базі як більш, ще раз підкреслює, вивірено юридично і збалансовано будувати подальшу діяльність.</p>
<p>Дуже дякую за увагу.</p>
<p>&nbsp;</p>
<p>ГОЛОВУЮЧИЙ. Дякую за важливі поради і пропозиції.</p>
<p>Шановні колеги, від Компартії народний депутат Цибенко, будь ласка.</p>
<p>&nbsp;</p>
<p>11:28:50</p>
<p>ЦИБЕНКО П.С.</p>
<p>Дякую. Фракція комуністів, Петро Цибенко.&nbsp;</p>
<p>Шановні колеги! Шановні народні депутати! Шановні виборці! Фракція Комуністичної партії України виходить з того, що права і свободи громадян мають неухильно виконуватись на всій території України. Є кілька зауважень, якими я хотів поділитися з колегами. І на які я хотів би привернути увагу.</p>
<p>Перше і головне. У мене виникає запитання, наскільки коректно поєднувати в одному документі новоприймаючий закон, а ми приймаємо цей закон вперше, про забезпечення прав і свобод громадян на тимчасово окупованій території України і внесення змін до Кримінального кодексу України. Тобто мова йде про те, що ці два документи є в різних, так би мовити, вагових категоріях. Отже, треба звернути увагу на цю обставину. Інакше у нас може бути проблема.</p>
<p>Друге. Я підтримую тих колег, які говорили про те, що є намагання сьогодні прийняти всі три документи за основу. Але, якщо ми говоримо про те, що вони є альтернативними, ми маємо все-таки прийняти один документ, а всі інші при доопрацюванні врахувати всі позитивні тенденції цього.</p>
<p>І ще одне, на що я хотів би звернути увагу. Шановні колеги, документ називається, ну, принаймні один з законопроектів – "Про забезпечення прав і свобод громадян на тимчасово окупованій території України". Ми, очевидно, виходимо з того, що на всій останній території у нас немає проблем з виконанням прав і з реалізацією прав і свобод. На превеликий жаль, це не зовсім так. Отже, цей момент теж треба обов'язково врахувати.</p>
<p>І останнє, що я хотів би сказати. Те, що стосовно прав і свобод. Отут, з цієї трибуни один шановний колега, радикально стурбований депутат, уже б'ється в істериці котрий день, вимагаючи заборони Комуністичної партії і Партії регіонів.</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ЦИБЕНКО П.С. То вже його проблема в тому, що він не знає, як забороняється діяльність політичних партій. Але найголовніше, що я хочу сказати, на відміну від нього я людина добра. І тому я пропоную цьому шановному колезі з кожного питання давати слово. І тоді в Україні буде все нормально. Дякую.</p>
<p><b>&nbsp;</b></p>
<p>ГОЛОВУЮЧИЙ. Дякую за пораду. Шановні колеги, народний депутат Кириленко від фракції "Батьківщина".</p>
<p>&nbsp;</p>
<p>11:31:35</p>
<p>КИРИЛЕНКО В.А.</p>
<p>В'ячеслав Кириленко, партія "За Україну!", "Батьківщина".</p>
<p>Я, до речі, почну із того, чим завершив попередній промовець. Пане Голово, я вніс і зареєстрував законопроект 4478, який у повній відповідності із Законом про політичні партії та Конституцію України пропонує заборонити діяльність Комуністичної партії України за підтримку порушення територіальної цілісності і сепаратизму. Скасування референдуму не голосували, розпуск Верховної Ради&nbsp; Криму не голосували, всі заяви до міжнародного співтовариства не голосували. Навіть сьогодні Декларацію про боротьбу українського народу не голосували. Нащо така фракція? Хай засідає в Госдумі –&nbsp; там їхнє місце.</p>
<p>Тепер про ці законопроекти. Світ не визнав того, що Крим тепер – Росія. Значить, Крим є окупований. І це визнав, саме це, визнав весь світ. Тому ми говоримо про те, що Крим отримає від нашого парламенту статус тимчасово, ми підкреслюємо саме це слово, тимчасово окупованої території. На цій території все, що є, належить незалежній суверенній демократичній українській державі. Територія, тобто суходіл, вода, те, що під водою, в тому числі і континентальний шельф, який зараз хочуть росіяни вкрасти в нас разом з енергоносіями, те, що над сушею, тобто повітряний простір, тобто все це тимчасово окуповано і регулюється цим законом.</p>
<p>Так, в Криму є різні люди. Є ті, які не хочуть позбавлятися громадянства України і вже зазнають переслідувань. Уже українська мова у Сімферополі практично під забороною. Уже не знають що робити викладачі української мови у Таврійському ліцеї. Уже припинив роботу факультет української філології Таврійського університету. Це демократія від Путіна? Це захист прав людини, коли українці уже на своїй землі переховуються? Кримські татари під великою загрозою. Сьогодні парламент прийняв заяву…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>КИРИЛЕНКО В.А. Сьогодні парламент прийняв Заяву по по кримських татарах, але ми мусимо прийняти Закон про корінні народи України, а це кримські татари в Криму. Ну, і звичайно у Криму тепер є колаборанти, на жаль, це ті, хто беруть і зривають, і топчуть український герб - Тризуб, це ті, хто палять наші державні синьо-жовті прапори і допомагають бити і вбивати наших українських військовослужбовців. Скажіть, будь ласка, як назвати цих людей – друзями, братами? Ні, колаборантами. Тому закон Соболєва передбачає розділ колабораційна діяльність. Пропоную взяти за основу саме законопроект Соболєва, проголосувати і потім прийняти цей закон в цілому. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, просять виступи ще від фракцій, які не змогли записатися. Я дам 2 виступи від позафракційних. Будь ласка, Ірина Геращенко - "УДАР".</p>
<p>&nbsp;</p>
<p>11:34:45</p>
<p>ГЕРАЩЕНКО І.В.</p>
<p>Шановні колеги, очевидно, що всім нам болить сьогодні доля Криму, тому що тимчасово окупована територія – це невід'ємна частина України. І саме тому ми бачимо в сесійній залі кілька законопроектів, які надзвичайно важливими, вони встановлюють підтримку Україною своєї території. Так само "УДАР" зареєстрував законопроект під номером 4497/1 відносно відповідного статусу тимчасово окупованої території, де є важливі норми, яких ми не побачили, наприклад, у колег, це і відносно проведення все-таки виборів 25 травня, тому що громадяни України мають право взяти участь в цих виборах, незважаючи на те, що кремлівський агресор хоче зірвати і вибори, не тільки відкусити Крим. Так само нам необхідно якнайжорсткіше вжити заходи в міжнародному праві для повернення території України і збереження нашої цілісності. І тому, пане головуючий, нам так само здається, що закон нашого колеги Соболєва, законопроект, є найбільш таким приємлимим для того, щоб внести до нього зміни. Але, можливо, тут правильна…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ГЕРАЩЕНКО І.В. Ви розумієте, нам здається, що цей законопроект надзвичайно важливий для України, ми маємо прийняти конституційною більшістю – 300 голосів. Тому, можливо, варто сьогодні створити групу, де включити по дві людини від фракцій, щоб об'єднати, ну, це як пропозиція, всі ці закони в один і на понеділок винести його в такому читанні, тому що це буде правильно з точки зору, ну, саме засвідчення позицій всього сесійного залу, всіх фракцій для напрацювання такого законопроекту. Або ж на базі Соболєва законопроекту так само внести всі пропозиції від цієї авторської групи, щоби ми прийняли максимально чіткий закон, який відповідає дійсно і досвіду Грузії, і досвіду Азербайджану, які так само мають от такий трагічний досвід, як сьогодні має Україна. Дякуємо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від фракції регіонів, будь ласка, народний депутат Льовочкіна.</p>
<p>&nbsp;</p>
<p>11:36:47</p>
<p>ЛЬОВОЧКІНА Ю.В.</p>
<p>Я очень внимательно слушала всех выступающих и докладчиков по трем законопроектам и всех остальных выступающих. Главные акценты делаются на имуществе, которое мы теряем в Крыму, на природных ресурсах. Мы говорим о хождении денег, о возможности отмывания денег и так далее. Такое впечатление, что нас интересует имущество и денежные средства. Почему мы не говорим о людях, которые там живут, остаются, и прежде всего, военнослужащих.</p>
<p>Я представляю шестой округ – это Феодосия и Кировский, и Ленинский район. Значит, на территории моего округа находятся батальон морской пехоты, который не получал никаких внятных приказов не от Главнокомандующего, не от министра обороны&nbsp; в течение всего кризиса.&nbsp; До сих пор они не получают никаких приказов об их дальнейших действиях. Люди не понимают, что им делать. Они не получали поддержки, когда угрожали их семьям. И сейчас они не понимают, что будет происходить дальше. Они покинут эту территорию с оружием, без оружия, в каком статусе…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>11:37:59</p>
<p>ЛЬОВОЧКІНА Ю.В. … и так далее.</p>
<p>Я единственное, поэтому я призываю всех, когда мы будем разрабатывать эти законопроекты, прежде всего, думать о людях.</p>
<p>Я поддерживаю, конечно, и Партия регионов поддерживает идею о том, что нужен Закон о правовом статусе этой территории. Потому что это беспрецедентный случай для нашей страны.</p>
<p>Мы будем голосовать за один из законопроектов в первом чтение. Но мы требуем серьезной доработки ко второму чтению. И мы должны учесть интересы наших граждан, которые остаются на этих территориях. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановний депутат, єдине хочу сказати, що ви не зовсім уважно слухали виступи ваших колег. Тому що в центрі цих законопроектів &nbsp;саме права і свободи громадян, українських&nbsp; громадян, які вимушені залишитись на тимчасово окупованих територіях – це головний акцент.</p>
<p>Що стосується наказів і координації дій, то&nbsp; повірте мені, Міністерство оборони постійно на зв'язку з нашими&nbsp; військовими частинами. Я безпосередньо виходжу&nbsp; на контакт з командирами військових частин і вони знають, що&nbsp; робити. Так, їм важко, але вони гідно виконують свій&nbsp; обов'язок.</p>
<p>&nbsp;Будь ласка, від позафракційних&nbsp; народний депутат Рудьковський&nbsp; і народний депутат Міщенко. І будемо підводити риску.</p>
<p>&nbsp;</p>
<p>11:39:19</p>
<p>РУДЬКОВСЬКИЙ М.М.&nbsp;</p>
<p>Шановні колеги, приймаючи цей&nbsp; Закон, ми фактично визнаємо анексію кримської&nbsp;&nbsp; території. Я вважаю, що&nbsp; нам сьогодні потрібно прийняти Закон про забезпечення цілісності держави, яким би ми передбачали&nbsp; виділення необхідних ресурсів для того, щоб вивезти&nbsp; сім'ї військових з Криму – раз.&nbsp;&nbsp; Невійськові сім'ї.</p>
<p>Друге. Яким би ми передбачали мобілізацію&nbsp; в достатній&nbsp; кількості для того,&nbsp; щоб забезпечити,&nbsp; скажемо, направлення 20 тисяч резервістів в Крим, закриття питання по Сходу&nbsp; України, введення надзвичайно стану в Південних і Східних регіонах&nbsp; України для того, щоб стабілізувати&nbsp;&nbsp; ситуацію&nbsp; і&nbsp; забезпечити спокій для людей. В Криму забезпечити функціонування банківської системи, правової системи і на цій базі вести перемовини з Російською Федерацією.</p>
<p>Я ще раз говорю: не буде стріляти російський солдат в українця, так&nbsp; само як наші не будуть стріляти! Але якщо ми&nbsp; забезпечимо&nbsp; присутність …</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>РУДЬКОВСЬКИЙ М.М. … але якщо ми забезпечимо присутність контингенту в достатній кількості, це може бути базою для ведення політичних переговорів і консультацій.&nbsp;&nbsp; Я не розумію як міністр оборони не може&nbsp; залетіти в Крим, якщо я, народний депутат, це можу зробити.&nbsp; Сядь на вертоліт, сядь в українській&nbsp;&nbsp;&nbsp; частині, поспілкуйся з людьми,&nbsp; дай відповідні доручення! Не можеш?&nbsp; Не знаєш?&nbsp; Іди з посади!</p>
<p>Нехай стане міністром той, хто&nbsp; здатен виконати все, що необхідно&nbsp;&nbsp; для підтримки військових, для&nbsp; управління Міністерством оборони.</p>
<p>Це просто ганьба! Ми ганьбимо! Наші предки запорізькі козаки перевертаються зараз, дивлячись, як ми без бою здаємо Україну і її цілісність.</p>
<p>&nbsp;</p>
<p>ГОЛОВУЮЧИЙ. Єдине, шановний народний депутат, я вас інформую, що, на превеликий жаль, стріляють росіяни в українців, є поранені і вбитий. Коли цього не чули, то, будь ласка, читайте засоби масової інформації і слухайте те, що говорять ваші колеги.</p>
<p>Будь ласка, народний депутат Міщенко.</p>
<p>&nbsp;</p>
<p>11:41:39</p>
<p>МІЩЕНКО С.Г.</p>
<p>Шановні колеги! Сергій Міщенко, 98 округ Київщина.</p>
<p>По-перше, ми повинні&nbsp; прийняти процедурне питання. У нас є два альтернативних законопроекти і один окремий законопроект, який без альтернативного виноситься зараз на голосування. Я впевнений в тому, що це по суті три однакових законопроекти. Якщо дивитися по суті цих законопроектів, то законопроект Соболєва, який говорить і про права людей, які зараз знаходяться в Криму, і як діяти в цій ситуації, і яка повинна бути кримінальна відповідальність за те, що там відбувається, ті, хто перейшли на сторону ворога. Я впевнений в&nbsp; тому, що ми повинні з трьох законопроектів підтримати один і, на базі цього законопроекту, доробити в скороченому порядку на наступну сесію, наступний тиждень, вівторок зробити один єдиний законопроект. Але, саме основне, як він буде виконуватися цей законопроект? Тому я хочу звернути увагу вас на…</p>
<p>&nbsp;</p>
<p>ГОЛОВУЮЧИЙ. Дайте завершити виступ.</p>
<p>&nbsp;</p>
<p>11:42:49</p>
<p>МІЩЕНКО С.Г.</p>
<p>Я хочу звернути увагу на три речі.</p>
<p>В деяких законопроектах вказано, що досі органи влади і службові особи продовжують здійснювати свою діяльність відповідно до української Конституції і законів України. Як? Яким чином?</p>
<p>Друге. Співпраця громадян України з окупантами. Як це буде визначатися? Кому платити пенсію, кому платити зарплату? Як їх притягнути до кримінальної відповідальності? Ми можемо прийняти пустий закон, він повинен бути дієвий. Тому я прошу всіх долучитися до того, щоб доопрацювати його. Але доопрацьовувати треба законопроект Соболєва, який саме той, який необхідний зараз для країни.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, давайте сідати на свої робочі місця, будемо приймати рішення. Єдине, що стосується тих пропозицій, які лунали в залі.</p>
<p>Перше. Я хочу ремарочку невелику дати, тому що в одному виступі було сказано, що цей закон визнає анексію. В тому то і справа, що цей закон як і Верховна Рада, як український народ, як увесь цивілізований світ анексію не визнають. І саме тому… Анексія – це приєднання, хто не знає, незаконне приєднання до іншої країни території суверенної держави. Тому не визнаючи анексію, ми визнаємо цю території тимчасово окупованими. Про це саме йдеться в цьому законі – це перше.</p>
<p>Друге. Шановні колеги! Що стосується трьох законів, які доповідались, і закон, про який говорила Ірина Геращенко. Безумовно, ми зараз не можемо в цілому голосувати цей закон. Я погоджуюсь з виступаючими, що більш розширений закон – це закон, який разом з Міністерством юстиції готував Сергій Соболєв. В той же час дуже важливі пропозиції і в законі, який доповідав народний депутат Дерев'янко, і той закон, який доповідав народний депутат Ляшко. Крім того, є пропозиції, які викладені в законі, що підготували сьогодні представники фракції "УДАР" (Карпунцова закон).</p>
<p>Тому, шановні колеги, пропозиція наступна. Для того, щоб ми три-чотири закони на близьку тему не приймали, давайте приймемо один всеосяжний, дуже серйозний закон. І саме тому, я пропоную: перше –&nbsp; змінити його назву, щоб ми чітко охопили два важливих питання, які в цих законах регулюються. Пропозиція назви наступна: "Про правовий режим та забезпечення прав і свобод громадян на тимчасово окупованих територіях України". Приймається така позиція, саме, що ми говоримо і про правовий режим, і про забезпечення прав і свобод наших громадян.</p>
<p>Тому, шановні колеги, пропозиція наступна. Прийняти за основу, я підкреслюю, за основу, щоб доопрацювати за скороченою процедурою законопроект 4473-1 і врахувати під час доопрацювання пропозиції законів 4473, 4497 і який номер закону… 4497-1. Немає заперечень? Немає.</p>
<p>Є пропозиція: підтримати і проголосувати за основу законопроект (4473-1) з врахуванням пропозицій, які я оголосив. Прошу, шановних колег зайти до залу, сісти на свої робочі місця і включити&nbsp; систему "Рада" для голосування.</p>
<p>Прошу підтримати прийняття за основу закону&nbsp; (4473-1). Прошу голосувати.</p>
<p>&nbsp;</p>
<p>11:46:32</p>
<p>За-276</p>
<p>Рішення прийнято.</p>
<p>Я сподіваюсь, коли ми будемо голосувати в цілому цей закон, ми проголосуємо 300 голосами народних депутатів.</p>
<p>Шановні колеги, є також пропозиція, щоб ми проголосували за скорочену процедуру підготовки цього питання, надто воно важливе. Прошу підтримати. Прошу голосувати. Включить систему "Рада".</p>
<p>&nbsp;</p>
<p>11:47:05</p>
<p>За-261</p>
<p>Рішення прийнято.</p>
<p>Шановні колеги, в виступах від фракцій були питання щодо Кабінету Міністрів, щодо антикризової програми. Я інформую вас, що Кабмін якраз над цим працює, над антикризовими законами і пакетом цих законів, в тому числі і над змінами до бюджету на поточний рік. Я сподіваюсь, що в понеділок будуть внесені... До понеділка, вірніше, будуть внесені саме ті закони, про які говорили шановні народні депутати. Ситуація в економіці критична, це м'яко кажучи. Я би просив керівників профільних комітетів активізувати свою роботу і працювати разом з Кабінетом Міністрів над цими законами, щоб ми з вами могли в понеділок включити їх до порядку денного на Погоджувальній раді і вівторок почати приймати рішення, дуже важкі рішення, я попереджаю.</p>
<p>В той же час, шановні колеги... Я дам зараз слово. У нас завтра о 12&nbsp; буде зустріч керівників фракцій, депутатських груп з економічним блоком Кабінету Міністрів, де всі ці питання ми будемо обговорювати. Ми запросимо і керівників комітетів обов'язково на цю серйозну нараду. Я бачу руку для репліки Олег Тягнибок. Будь ласка, і будемо приймати рішення щодо подальшої роботи парламенту.</p>
<p>&nbsp;</p>
<p>11:48:33</p>
<p>ТЯГНИБОК О.Я.</p>
<p>Дякую. Олег Тягнибок, фракція Всеукраїнського об'єднання "Свобода".</p>
<p>Шановне товариство, є така пропозиція: на наступне пленарне засідання розглянути декілька законопроектів, які посилять обороноздатність держави, законопроектів, які підготувала "Свобода". Прохання в комітетах профільних обговорити закон 4491 – це про внесення змін до деяких законодавчих актів щодо посилення матеріально-фінансового забезпечення обороноздатності держави; 4492 – це стосується внесення до складу інших витрат при обчисленні сум податку на прибуток підприємств, щоб звільнялися, щоб були певні пільги в оподаткуванні тим підприємствам, які сьогодні добровільно можуть фінансувати наші Збройні сили.</p>
<p>Крім того, є прохання. Чомусь на реєструє наш Апарат наш законопроект про цивільну зброю та боєприпаси, а також законопроект 3059: щодо забезпечення безперешкодного доступу громадян до узбережжя водних об'єктів для загального…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>11:49:43</p>
<p>ТЯГНИБОК О.Я … для загального водокористування. Це законопроект, який дасть дуже хороший сигнал українському Кримові. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, ще раз прошу від фракції "УДАР". Також пропозиція щодо включення. Будь ласка, включіть мікрофон. Гінка, будь ласка, народний депутат.</p>
<p>&nbsp;</p>
<p>11:50:10</p>
<p>ГІНКА Я.Я.</p>
<p>Дякую, шановний головуючий. Ще є велика пропозиція: на наступне засідання обов'язково внести в порядок денний питання, які теж відносяться до питання національної безпеки. Це законопроект 4483 – про подання заявки щодо набуття членства в Європейському Союзі, також є важливий законопроект 4354, який передбачає відновлення курсу України на євроатлантичну інтеграцію. Крім того, нам слід розглядати питання про анулювання Угоди про створення СНД (№ 0074). Так само законопроект 4267-2: про присвоєння статусу учасників бойових дій. Дякую.</p>
<p>&nbsp;</p>
<p>ГОЛОВУЮЧИЙ. Дякую. Це важливе питання.</p>
<p>Будь ласка, шановні колеги, я ще раз звертаюся до керівників комітетів. Там, де немає голів комітетів &nbsp;з незрозумілих причин, я звертаюся до перших заступників і заступників: забезпечте роботу комітетів. По головам, які не працюють, будемо приймати рішення щодо зняття їх з посад.</p>
<p>Шановні колеги, ще раз підкреслюю важливість роботи з урядом над пакетом антикризових законів.</p>
<p>Прошу, шановні колеги, працювати в комітетах, а Верховна Рада продовжить свою роботу наступного вівторка о 10-й годині ранку.</p>
<p>&nbsp;</p>
<p>&nbsp;</p>
<p>&nbsp;</p>

