Стенограма пленарного засідання
21 квітня 2016
&nbsp;
<p><b>&nbsp;</b></p>
<p align=center>ЗАСІДАННЯ ТРИДЦЯТЬ ТРЕТЄ</p>
<p align=center>Сесійний зал Верховної Ради України</p>
<p align=center>21 квітня 2016 року, 16 година</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>ГОЛОВУЮЧИЙ. Шановні колеги, час відведений для перерви завершений. Я прошу зайти в зал і приготуватись до реєстрації, будь ласка.</p>
<p>Шановні колеги, прошу провести реєстрацію, будь ласка, реєструємося.</p>
<p>&nbsp;</p>
<p>16:04:25</p>
<p>Зареєструвалося&nbsp;-333</p>
<p>В залі зареєстровано 333 депутати.</p>
<p>Шановні колеги, я прошу уваги, я прошу уваги. Я вже наголошував на тому, що я зробив повний і відкритий доступ до президії. Але я сподівався на відповідальність депутатів, але, на жаль, ми бачимо спроби тиску на президію. І я з заявою з цього приводу запрошую до слова Першого заступника Голови Верховної Ради України Ірину Геращенко.</p>
<p>&nbsp;</p>
<p>16:05:08</p>
<p>ГЕРАЩЕНКО І.В. Дякую, шановні колеги.</p>
<p>Ми від імені президії: шановного нашого Голови Верховної Ради України, Першого заступника Голови Верховної Ради України, заступника Голови Верховної Ради України, хочемо подякувати вам за ту підтримку, яку ви надали нам, делегуючи до шановної президії.</p>
<p>Але, дійсно, ми так само потребуємо, особливо в ці перші дні нашої роботи в такому новому складі, вашої підтримки для того, щоб ми налагодили цю роботу і, щоб ми чітко дотримувалися Регламенту Верховної Ради, і чітко йшли по порядку денному. Тому що сьогодні були неприпустимі моменти, коли паралельно сім народних депутатів і кілька груп вимагали поставити одночасно там в порядок денний один закон, підняти вище в порядку денному інший закон. І все це розбалансовує роботу парламенту. Так само, ми апелюємо, шановні колеги, до кожного народного депутата з проханням сумлінно відвідувати роботу сесії, голосувати, разом розглядати законопроекти. Тому що інакше, знаєте, це дуже неприпустимо, коли в нас депутати активніше відвідують телебачення і ток-шоу, аніж своє робоче місце. Дякуємо за розуміння. Дуже просимо, щоби не було дійсно такої спроби шантажу президії Верховної Ради, вимоги, що поставте цей законопроект, тому що тільки так я буду голосувати за інакший законопроект. І давайте дотримуватися порядку денного, який був узгоджений з лідерами всіх парламентських фракцій, і який щопонеділка ми узгоджуємо на погоджувальній раді.</p>
<p>Дуже дякуємо вам за розуміння і сподіваємося, що разом ми налагодимо таку нормальну професійну роботу Верховної Ради за Регламентом. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Хочу повідомити, що тиск на президію не має ніякої перспективи, не буде мати ніякого успіху. І ми будемо йти згідно порядку денного і Регламенту. І я оголошую до розгляду наступне питання порядку денного, яке стоїть у нас за розкладом. Це є розділ "Друге читання", законопроект 2766. Проект Закону про внесення змін до Закону України "Про телебачення і радіомовлення", це друге читання. І я запрошую до доповіді голову Комітету з питань свободи слова та інформаційної політики Сюмар Вікторію Петрівну.</p>
<p>&nbsp;</p>
<p>16:07:43</p>
<p>СЮМАР В.П.</p>
<p>Дякую, пане голово. Шановні колеги, мова йде про досить простий законопроект. Ви знаєте, що, оскільки Україна інтегрується до Європейського Союзу, відповідно в нашому інформаційному законодавстві передбачена наявність квоти на європейський інформаційний продукт. Тим не менш, до європейського інформаційного продукту станом на зараз за цією достатньо великою квотою припадає і російський інформаційний продукт.</p>
<p>Ми з вами в цьому залі досить багато зробили для захисту українського інформаційного простору від інформаційного продукту держави-агресора. Мова в даному випадку йде саме про європейську квоту. Ми пропонуємо визнавати європейським саме той інформаційний продукт тих країн, які ратифікували Європейську конвенцію з транскордонного мовлення. Це достатньо просто, тому що це означає, що ці країни взяли на себе зобов'язання робити справді європейський інформаційний продукт, а не робити пропаганду, як це робить Росія.</p>
<p>Тому суть законопроекту – передбачити, що європейський продукт, це тільки ті країни, які ратифікували Європейську конвенцію з транскордонного мовлення. Україна, звісно, таку конвенцію так само ратифікувала і вона у нас працює.</p>
<p>До другого читання нам надійшло 14 поправок, більшість з них були відхилені, оскільки передбачали або збільшення квоти європейського продукту, або відповідно її зменшення для того, щоби залишити більше саме, очевидно, для російського інформпродукту. Тому Комітет з питань свободи слова та інформаційної політики ухвалив рішення фактично залишити текст закону у тому вигляді, який він був поданий і розглядався з тими цифрами квот європейського продукту.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Шановні колеги, прошу приготуватись до роботи по поправкам.</p>
<p>1-а поправка, Мороко. Чи наполягає? Ні, не наполягає.</p>
<p>2-а&nbsp; поправка, Ленський. Не наполягає.</p>
<p>3-я. Мороко. Не наполягає.</p>
<p>4-а, Веселова. Не наполягає.</p>
<p>5-а, Оксана Корчинська. Не наполягає. А!? Наполягає, вибачте. Пані Оксано, включіть мікрофон.</p>
<p>&nbsp;</p>
<p>16:10:13</p>
<p>КОРЧИНСЬКА О.А.</p>
<p>Доброго дня. Оксана Корчинська, фракція Радикальної партії. Так, я наполягаю на голосуванні. В даному разі дійсно для нас принципово, що ми з вами захищаємо зараз фронт тут, маючи… прямо в парламенті, коли ми захищаємо наш телевізійний продукт, і для нас максимально важливо зараз максимально убезпечитися від&nbsp;&nbsp; <a name=_GoBack></a>продукту країни-агресора, країни-окупанта.</p>
<p>Тому я наполягаю на своїй поправці, все ж таки збільшити кількість європейського продукту, збільшити на 10 відсотків, це принципово. І мені здається, що таким чином ми з вами захистимо наш простір і захистимо простір, в тому числі, і наших сусідів.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, пані Вікторія.</p>
<p>&nbsp;</p>
<p>16:11:07</p>
<p>СЮМАР В.П.</p>
<p>Я не заперечую. Тобто фактично у нас зараз діє 70, пропонується законом, відсотків європейського продукту з них 50 українського. Відповідно автор пропонує 80… Я особисто не заперечую, хоча рішення комітету було 70 відсотків.</p>
<p>&nbsp;</p>
<p>ГОЛОВУЮЧИЙ. Пані Оксана, ви наполягаєте на голосуванні, так?</p>
<p>Я ставлю на голосування поправку №5 народного депутата Оксани Корчинської. Хто підтримує дану поправку прошу проголосувати. Будь ласка, голосуємо.</p>
<p>&nbsp;</p>
<p>16:11:48</p>
<p>За-121</p>
<p>Рішення не прийняте.</p>
<p>Наступна,&nbsp; 6-а, Веселова. Чи наполягає? Ні, не наполягає.</p>
<p>7 поправка, Андрій Іллєнко. Чи наполягає? Наполягає. Будь ласка, Андрій Іллєнко.</p>
<p>&nbsp;</p>
<p>16:12:04</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода".</p>
<p>Прошу підтримати цю поправку, бо вона стосується так само захисту квоти 80 відсотків для європейської, в тому числі української продукції, - це важливо.</p>
<p>Але я хотів би користуючись нагодою сказати дуже важливе повідомлення. Буквально щойно в Київській міській раді відбулася абсолютно ганебна подія. На депутатів Київської міської ради від Всеукраїнського об'єднання "Свобода" невідомі люди, тітушки, які були озброєні спецзасобами, яких невідомо, хто провів в приміщення Київської міської ради, напали на депутатів, нанесли їм численні тілесні ушкодження, не представлялися, не зрозуміло, взагалі, хто це. І ми закликаємо зараз керівництво правоохоронних органів, перш за все міністра внутрішніх справ, негайно виїхати туди, розібратися в цій кричущій абсолютно ситуації, тому що це вже просто нагадує якийсь реванш режиму Януковича, те, що зараз відбулося в Київській міській раді.</p>
<p>Але по цій поправці, прошу підтримати, будь ласка.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Я ставлю на голосування поправку номер 7 народного депутата Іллєнка. Хто підтримує&nbsp; дану поправку, прошу проголосувати. Будь ласка.</p>
<p>&nbsp;</p>
<p>16:13:25</p>
<p>За-107</p>
<p>Рішення не прийнято.</p>
<p>Поправка 8-а народного депутата Левченка. Наполагяє. Будь ласка.</p>
<p>&nbsp;</p>
<p>16:13:37</p>
<p>ЛЕВЧЕНКО Ю.В.</p>
<p>Левченко, "Свобода" 223 округ, місто Київ. Ну, знову таки, дуже шкода, що під час розгляду таких надважливих законів, зокрема, щодо інформаційної безпеки і культурного розвитку української нації&nbsp; у нас у верховній залі… у Верховній Раді&nbsp; десь приблизно третина депутатів присутня. Ну, це, м’яко кажучи, ганьба. Сподіваюсь, що виборці зроблять відповідні висновки.</p>
<p>Моя поправка стосується того, що недостатньо ставити квоти лише для європейського&nbsp; виробництва, недостатньо ставити квоти такі загальні, тому що вони, на жаль, не виконують функцій щодо захисту української мови, щодо&nbsp; захисту інтересів, власне кажучи, українців, переважної більшості мешканців України.</p>
<p>Згідно&nbsp; останнього перепису, який, на жаль, у нас був дуже давно, українців в Україні 78 відсотків. Моя поправка стосується того, щоби із загального обсягу&nbsp; телерадіомовлення 78 відсотків були українською… мовлення українською мовою.</p>
<p>Це абсолютно логічно. Це, до речі, схожа норма є, наприклад, у Франції, схожі норми є у Польщі. Я закликаю все ж таки зал, якщо це ви українські народні депутати, проголосувати за мою поправку.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, пані Вікторія.</p>
<p>&nbsp;</p>
<p>16:14:48</p>
<p>СЮМАР В.П.</p>
<p>Я лише хочу додати, що комітет наш опрацював достатньо серйозний законопроект, який передбачає, справді, квоту на українську мову в радіоефірі. Я розумію, да. Я не заперечую проти цього. Я просто кажу, що я сподіваюсь, що ближчим часом до нас питання про квоти українською мовою саме, що ми будемо мати це в залі.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги, я ставлю на голосування поправку номер 8 народного депутата Левченка. Хто підтримує дану поправку, прошу проголосувати. Будь ласка.</p>
<p>&nbsp;</p>
<p>16:15:32</p>
<p>За-99</p>
<p>Рішення не прийнято.</p>
<p>9-а – Мороко. Не наполягає. Наполягає. Будь ласка, включіть мікрофон.</p>
<p>&nbsp;</p>
<p>16:15:44</p>
<p>МОРОКО Ю.М.</p>
<p>Андрей Владимирович, я прошу&nbsp; прощения, я сразу две поправке – 3-ю и 9-ю, две минуты дайте, пожалуйста.</p>
<p>3 поправка. В законопроекте предлагается, чтобы передачи европейского производства, а также США и Канады составляли не менее 70&nbsp; процентов недельного объема вещания. Мне не понятна логика такой дискриминации других уважаемых стран мира. И зачем мы ограничиваем телекомпании в закупке качественного продукта всего мира? Чем авторам и членам комитета не нравится, например, Индия, Бразилия, Южная Корея, Турция, Мексика, Австрия, Китай? А чем нас обидели, допустим, страны Грузия, Казахстан, Армения? Я предлагаю включить все эти страны в перечень производителей иностранных передач.</p>
<p>И второе, я предлагаю установить учет процентов пересмотрения по месяцам, а не по неделям, как это написано в законопроекте. Я не вижу логики большой в таком жестком ограничении для телеканалов. Мы же искусственно создаем проблемы телекомпаниям и усложняем процесс.</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>16:16:56</p>
<p>МОРОКО Ю.М.</p>
<p>И поправка номер 9, если мы посмотрим статью 1 Закона о телевидении и&nbsp; радиовещании, то там есть определение, что такое собственно продукт телекомпании, где указано: который полностью или частично создан или профинансирован телекомпанией. Я предлагаю аналогичный подход применить и к термину "программа европейского производства". То есть дополнить словами "полностью или частично созданные и профинансированные". Прошу 3-ю поправку и 9-ю поддержать.</p>
<p>&nbsp;</p>
<p>ГОЛОВУЮЧИЙ. Ви наполягаєте і 3-ю, і 9-у ставити на голосування, так? Добре.</p>
<p>Прошу, Вікторія, дайте пояснення.</p>
<p>&nbsp;</p>
<p>16:17:38</p>
<p>СЮМАР В.П.</p>
<p>Пояснення дуже прості, по 3 поправці ми&nbsp; залишаємо, ми абсолютно не дискримінуємо ні Корею, ні Китай, ні Туреччину, 30 відсотків залишається для інших країн, оскільки Україна інтегрується саме в Європу, тому саме ставка була зроблена на це.</p>
<p>Що стосується 9-ї, ну, це класична поправка, яка має намір легалізувати російський продукт. Тому що повністю, частково чи&nbsp; &nbsp;профінансована однією з країн, це достатньо буде взяти у співвиробники якусь європейську компанію – і фактично це пропускає російський медіапродукт на український ринок. Саме з цим було внесено поправку депутата… Я проти.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Хто підтримує поправку №3 народного Мороко, прошу проголосувати. Будь ласка, голосуємо.</p>
<p>&nbsp;</p>
<p>16:18:40</p>
<p>За-69</p>
<p>69 – "за". Рішення не прийняте.</p>
<p>І тепер 9-а поправка. Хто підтримує 9-у поправку, народного депутата Мороко, прошу проголосувати. Будь ласка, голосуємо.</p>
<p>&nbsp;</p>
<p>16:19:02</p>
<p>За-53</p>
<p>53 – "за". Рішення не прийняте.</p>
<p>10-а, Княжицький. Чи наполягає Микола Княжицький? Не наполягає.</p>
<p>Колеги, дві поправки лишилось. Я прошу запросити депутатів в зал. Залишилося дві поправки, важливий законопроект. Прошу заходити в зал.</p>
<p>11-а, знову ж таки депутат Княжицький. Чи наполягає? Ні.</p>
<p>12-а, Оксана Корчинська. Чи ви наполягаєте. Так, будь ласка, одну хвилину, Корчинська.</p>
<p>&nbsp;</p>
<p>16:19:33</p>
<p>КОРЧИНСЬКА О.А.</p>
<p>Шановні народні депутати! Оксана Корчинська, фракція Радикальної партії. Ще раз вам нагадую, що зараз в інформаційному просторі йде війна. Ми повинні там втримати фронт, ми повинні перемогти. Ця перемога важлива для наших поколінь, ми повинні захистити наш інформаційний простір. Те, що зараз в залі за сьогоднішній день жодні поправки депутатів в другому читанні не прийняті, це є ганебно. Для чого ми працюємо над законопроектами? Для чого нам друге читання, якщо жоден депутат не може відстояти свою поправку?</p>
<p>У даному разі я прошу проголосувати, і підтримати в даному разі, і захистити український простір від неякісного продукту, від продукту країни-агресора, котра зараз бореться проти наших хлопців в Донбасі, а за душі людей наших і за мізки наших людей бореться в цьому залі.</p>
<p>Прошу в даному разі підтримати український простір захистіть український ефір.</p>
<p>&nbsp;</p>
<p>ГОЛОВУЮЧИЙ. Прошу, Вікторія.</p>
<p>&nbsp;</p>
<p>16:20:43</p>
<p>СЮМАР В.П.</p>
<p>Я би сказала, дуже шанована мною пані Оксано, що захист українського інформаційного простору буде, якщо ви підтримаєте цей законопроект, який прямо спрямований на це і який обмежує справді російський інформаційний продукт, хоча я знаю, що в цьому залі є дуже багато лобістів, які не хочуть, щоб цей закон був прийнятий і хочуть далі користуватися старим заяложеним російський "Голубим вогником", і ту, хто за це голосувати не будуть, це якраз і будуть ті прихильники збереженого "Голубого вогника", яким українців хочуть годувати ще багато років наперед, бо це дешево і сердито.</p>
<p>А з приводу поправки пані Корчинської, особисто я буду підтримувати.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я ставлю на голосування поправку номер 12 народного депутата Оксани Корчинської.</p>
<p>Хто підтримує дану поправку, прошу проголосувати. Будь ласка, голосуємо.</p>
<p>&nbsp;</p>
<p>16:21:48</p>
<p>За-150</p>
<p>Рішення не прийняте.</p>
<p>13 поправка Оксани Корчинської. Чи наполягаєте? Не наполягає.</p>
<p>І 14 поправка, народний депутат Мороко. Чи наполягає? Ні, не наполягає.</p>
<p>Шановні колеги, таким чином, ми завершили обговорення даного законопроекту.</p>
<p>Я прошу депутатів заходити в зал, надзвичайно важливий законопроект. Я хочу сказати свою думку. Що інформаційна війна, яка ведеться окупантом проти України, є не менш важлива, як міліарна війна, і сьогодні від кожного з нас залежить, чи ми зможемо зробити ефективні дії, щоб відповісти на інформаційну війну, яка іде проти української держави, відповідальність кожного з нас.</p>
<p>І тому я прошу депутатів зайти в зал і приготуватись до прийняття рішення. і надаю 1 хвилину заключного слова Вікторії Сюмар.</p>
<p>&nbsp;</p>
<p>16:22:55</p>
<p>СЮМАР В.П.</p>
<p>Шановні колеги, я дуже сподіваюся, що зараз в залі будуть люди, тому що в нас дуже нелогічних багато речей сьогодні відбувається. Ми з вами прийняли досить багато законопроектів і законодавчих актів, які справді захищають український інформаційний простір. І нам казали, що от зараз буде катастрофа, без російського медіа-продукту ми пропадемо. Навпаки, українські телеканали почали досить активно знімати свій український інформаційний продукт і дають роботу дуже багатьом українським акторам, сценаристам, режисерам і так далі. Водночас постійно є спокуса, є, от знаєте, на лавках дуже багато старих російських програм, і хочеться їх використовувати. І це створює дуже багато нелогічностей в українському законодавстві. Тому що, якщо ми визнаємо, що Росія – це Європа, то незрозуміло, чому ми тоді попереднє рішення ухвалювали. Нам треба внормувати в даному випадку цю норму: чи вважаємо ми російський медіа-продукт європейським. Очевидно, що Росія є державою-агресором, очевидно, що там сьогодні нема свободи слова. І не йдеться про інформаційне…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>СЮМАР В.П. Ідеться про примітивну пропаганду з метою знищення якраз, в першу чергу, звісно України. Тому я сподіваюся, що в нас зараз знайдуться голоси попри зусилля лобістів для того, щоб цей законопроект все-таки ухвалити у другому читанні. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, переходимо що прийняття рішення. Я ставлю на голосування проект Закону про внесення змін до Закону України "Про телебачення і радіомовлення" (щодо визначення передач європейського виробництва) в другому читанні та в цілому. Прошу голосувати. Прошу включити систему голосування.</p>
<p>&nbsp;</p>
<p>16:25:12</p>
<p>За-205</p>
<p>Я поставлю один раз на повернення за умови, що депутати, які говорять про захист України, повернуться на робочі місця. Я даю одну хвилину часу для мобілізації депутатів.</p>
<p>Одну хвилину, я прошу голів фракцій зібрати депутатів у залі.</p>
<p>Я прошу результат голосування показати на табло Верховної Ради по фракціях.</p>
<p>Шановні колеги, поскільки великої ваги є законопроект, я поставлю на передбачене Регламентом рейтингове голосування. Я прошу усіх зайняти робочі місця і приготуватися до прийняття рішення. Отже, я провожу рейтингове голосування по проекту Закону про внесення змін до Закону України "Про телебачення і радіомовлення" (2766). Хто підтримує даний законопроект, прошу проголосувати. Будь ласка, голосуємо.</p>
<p>&nbsp;</p>
<p>16:27:14</p>
<p>За-203</p>
<p>Прошу включити по фракціям. "Блок Петра Порошенка" – 86, "Народний фронт" – 63, "Опозиційний блок" – 0, "Самопоміч" – 20, Радикальна партія Ляшка – 2, "Батьківщина" – 6, "Партія "Відродження" -&nbsp; 4, "Воля народу" – 2.</p>
<p>Рейтингове голосування продемонструвало, що в залі не достатньо мобілізаційних ресурсів для прийняття даного рішення, тому ми будемо його розглядати в частині "з раніше обговорених питань".</p>
<p>Дякую вам, пані Вікторіє. Прошу зайняти своє місце.&nbsp;&nbsp;&nbsp;</p>
<p>Наступне питання порядку денного… Прохання від комітету, щоби наступне питання перенесли. Ми поважаємо позицію комітету, ми переносимо наступний законопроект.</p>
<p>І переходимо до законопроекту 3868. Це теж є друге читання. І проект Закону про внесення змін до деяких законів України щодо зменшення дефіциту брухту чорних металів на внутрішньому ринку з метою першочергового забезпечення потреб оборонної промисловості та відбудови об'єктів інфраструктури. До доповіді запрошую голову Комітету з питань промислової політики та підприємництва Галасюка Віктора Валерійовича. Будь ласка.</p>
<p>&nbsp;</p>
<p>16:28:50</p>
<p>ГАЛАСЮК В.В.</p>
<p>Шановний Андрій Володимирович! Шановні колеги народні депутати!</p>
<p>Представляю вашій увазі для розгляду у другому читанні проект Закону про внесення змін до деяких законів України щодо зменшення дефіциту брухту чорних металів на внутрішньому ринку з метою першочергового забезпечення потреб оборонної промисловості та відбудови об'єктів інфраструктури, (№3868).</p>
<p>Шановні колеги, про що іде мова. Мова іде про те, щоб на 3 роки, тимчасово, підвищити експертне вивізне мито на металобрухт з 10 євро до 30 євро. І на цей час відмінити реєстрацію відповідних експортних договорів, тобто відмінити квотування, лібералізувати ринок металобрухту. Це необхідно для того, щоб забезпечити український оборонний комплекс металопродукцією, щоб забезпечити можливість відновлення в тому числі інфраструктури Донбасу. Це необхідно для того, щоб врятувати сьогодні українську металургію, яка має критичний дефіцит цієї сировини металобрухту, яка сьогодні за останній рік втратила майже 5 мільярдів доларів експорту. Це відображається на кожній українській родині через обвал гривні, через підвищення цін. На сьогодні українська металургія складає чверть української промисловості і майже третину українського експорту. Тому питання металургії це сьогодні не галузеве питання це питання національної економічної безпеки країни.</p>
<p>Шановні колеги, я хочу наголосити на тому, що ця практика запропонована в законопроекті, відпрацьована комітетом до другого читання, вона повністю відповідає в тому числі нашим міжнародним зобов'язанням перед СОТ, оскільки посилається на відповідну 21 статтю нашої угоди. Я зробив відповідне звернення до Прем'єр-міністра щодо відповідної нотифікації в межах СОТ.</p>
<p>Таким чином, норми, запропоновані в законопроекті, відповідають статті 21 нашої угоди СОТ, є економічно обґрунтованими з точки зору потреб підприємств металургії, оборонної галузі, відбудови об'єктів інфраструктури. Вони є недескримінаційними, оскільки передбачається, що ставка експорту розповсюджується на експорт брухту до усіх країн світу, тобто жодних виключень ми не робимо, також носить тимчасовий характер.</p>
<p>Тому, шановні колеги, Комітет з питань промислової політики і підприємництва розглянув цей законопроект. Пропоную його прийняти в редакції комітету сьогодні&nbsp; в цілому, з техніко-юридичними правками.</p>
<p>Шановні колеги, прошу підтримати питання металургійної, оборонної промисловості і відбудови інфраструктури територій, які зазнали втрат. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, ми повинні згідно Регламенту пройтись по всіх поправках, які є. І я оголошую, прошу депутатів приготуватися до роботи.</p>
<p>1-а, Кісельов – не наполягає.</p>
<p>2-а, Кісельов – не наполягає.</p>
<p>5-а, Левченко. Наполягає. Будь ласка.</p>
<p>&nbsp;</p>
<p>16:32:14</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ. Я, насправді, подав цю поправку для того, щоб звернути увагу до одної серйозної дуже проблеми, яка стосується цієї галузі і цього законопроекту&nbsp; загалом.</p>
<p>Справді, законопроект має свою раціональність, правильний законопроект. Але є одне величезне "але". Яке полягає в тому, що у нас взагалі-то металургійна галузь – це приватна монополія. Якщо бути точніше, приватна це олігополія, це два основних конкуренти, які між собою домовилися, картель, і штучно тримають ринок праці.</p>
<p>Що це значить? Це значить, що цей законопроект, за який ми зараз проголосуємо, який справді покращує ситуацію для металургійної галузі, він покращує виключно для власників, насамперед двох власників – це Ахметов і Пінчук – відповідних підприємств. От і все.&nbsp; Жодної передачі цих позитивів на працівників, на&nbsp; бюджет України, на сплату податків&nbsp; не буде, тому що&nbsp; вони уникають сплати податку, а через монополізацію галузі не піднімають штучно&nbsp; заробітні плати.&nbsp; Тому дуже&nbsp; важливо… Я прошу&nbsp; 10 секунд, будь ласка,&nbsp;&nbsp; завершити. Дуже важливо, сподіваюся, що ті люди зокрема, які…</p>
<p>&nbsp;</p>
<p>ГОЛОВУЮЧИЙ. 10 секунд.</p>
<p>&nbsp;</p>
<p>16:33:26</p>
<p>ЛЕВЧЕНКО Ю.В.</p>
<p>Люди, які пропонують такі законопроекти, що вони не просто створювали умови для Ахметова і для Пінчука, а також&nbsp; голосували за законопроекти про розбиття приватних монополій, які би дозволили всі ці позитиви для металургійної галузі перевести&nbsp; на кінцевого українця.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; пане Віктор.</p>
<p>&nbsp;</p>
<p>16:33:47</p>
<p>ГАЛАСЮК В.В.</p>
<p>Шановний пане Юрій, дякую за&nbsp; ваше зауваження.&nbsp; Я хочу наголосити, що українська металургія – це&nbsp; 300 тисяч робочих&nbsp; місць в Україні, це 25 відсотків українського&nbsp; експорту&nbsp; і української промисловості, це майже&nbsp; 8 мільярдів&nbsp; доларів у торгівельному балансі&nbsp; експортних&nbsp; надходжень, це 10 мільярдів гривень, ви тільки вдумайтесь в цю цифру,&nbsp; 10 мільярдів гривень податків, які&nbsp; надходять до державного бюджету. Тому сьогодні&nbsp; це є остов, це є становий хребет української промисловості і економіки. Ми зобов'язані сьогодні врятувати&nbsp; цю галузь для того, щоб завтра&nbsp; на її основі&nbsp; будувати і потужне машинобудування, інші високотехнологічні виробництва. І заробітна платня&nbsp; сьогодні&nbsp; в металургії в півтора рази&nbsp;&nbsp; вище ніж &nbsp;в середньому по країні, але, безумовно, мають підвищувати&nbsp; заробітну платню&nbsp; металургам. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Чи ви наполягаєте на голосування?</p>
<p>Хто підтримує поправку номер&nbsp; 5 народного депутата Левченка, прошу проголосувати.</p>
<p>&nbsp;</p>
<p>ГАЛАСЮК В.В. Комітет&nbsp; не підтримує цю поправку. Шановні колеги,&nbsp; комітет не підтримує поправку.</p>
<p>&nbsp;</p>
<p>16:34:59</p>
<p>За-73</p>
<p>&nbsp;</p>
<p>ГОЛОВУЮЧИЙ. 73 – "за". Рішення&nbsp; не прийняте.</p>
<p>6-а, Матвієнков. Не наполягає.</p>
<p>7-а. Кіраль. Не наполягає.</p>
<p>8-а…</p>
<p>Добре. Кіраль, будь ласка, включіть&nbsp; мікрофон.</p>
<p>&nbsp;</p>
<p>16:35:16</p>
<p>КІРАЛЬ С.І.</p>
<p>Дякую. Шановний&nbsp; пане головуючий, шановний доповідач, десь в дусі того, що говорив депутат Левченко. Вдумайтеся: 50 відсотків металургійних підприємств експортують металобрухт у вигляді слябів. Тобто якщо ми значно підвищуємо експертне мито на металобрухт, таким чином ми створюємо штучно величезну пропозицію на внутрішньому ринку. Тобто дешеву сировину, з якої у вигляді слябів потім ці металургійні підприємства мають величезні надприбутки.</p>
<p>Колеги, я пропоную підтримати цю мою поправку для того, щоб ми не створили диспропорцію на ринку металобрухту і не знищили ринок заготівлі, де сьогодні працевлаштовано понад 40 тисяч українців. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, пане Віктор.</p>
<p>&nbsp;</p>
<p>16:36:22</p>
<p>ГАЛАСЮК В.В.</p>
<p>Шановний Сергій Іванович, шановний колега, істина є дорожчою. Якщо ми сьогодні подивимось з вами на світовий досвід, то в таких країнах як Індонезія, Саудівська Аравія і Казахстан експорт металобрухту взагалі заборонений з країни, це по-перше. А в інших країнах, в таких країнах як Китай, Індія, Іран, В'єтнам, то там діють ставки від 20 до 40 відсотків вивізного мита, що в грошовому розрахунку дає від 30 до 80 євро. Тому те, що ми передбачили, це не тільки не створює якихось преференцій у порівнянні з іншими країнами, а це є абсолютно на нижній межі. Бо коли в Китаї 80 євро, а в нас на сьогодні 10, то підняти до 30 це є той мінімальний крок, який ми маємо сьогодні зробити, бо насправді, може, треба було б взагалі заборонити вивезення металобрухту.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>8-а, Безбах. Не наполягає. Наполягає, будь ласка, Безбах включіть мікрофон.</p>
<p>&nbsp;</p>
<p>16:37:29</p>
<p>БЕЗБАХ Я.Я.</p>
<p>Доброго здоровья вам! Я хочу, уважаемые коллеги, прошу поддержать комитет. Мы вчера очень здорово по этому поводу говорили и тут можно приводить очень много доводов. Но я хочу сказать одно, помимо того, что там работает очень много людей, уже тут цифра называлась,&nbsp;это больше, чем&nbsp; 250 тысяч. Но&nbsp; этот комплекс горно-металлургический, он дает&nbsp; еще возможность работать другим предприятиям. А это более тысячи предприятий, десятки тысяч, и где работают те же люди, которые тоже нуждаются в заработной плате и всем остальном.</p>
<p>Убедительно прошу, поддержите решение комитета. Это впервые сегодня мы коснулись того, что нужно создавать и созидать, а не делить. Запомните, что все средства рождаются только в процессе производства. Все остальное – это чистое перераспределение.</p>
<p>Спасибо большое.</p>
<p>&nbsp;</p>
<p>ГОЛОВУЮЧИЙ. Ви&nbsp; не наполягаєте на голосуванні цієї поправки, так?&nbsp; Не наполягаєте. Наполягаєте, так?</p>
<p>Тоді я ставлю поправку номер 8 народного депутата Безбаха… Пан Віктор. Будь ласка, Віктор.</p>
<p>&nbsp;</p>
<p>16:38:48</p>
<p>ГАЛАСЮК В.В.</p>
<p>Шановні колеги, є рішення комітету, ми наполягаємо на редакції комітету, тобто не підтримуємо поправку.</p>
<p>&nbsp;</p>
<p>ГОЛОВУЮЧИЙ.&nbsp; Отже, ми почули… <i>(Шум у залі)</i> Я ставлю на голосування восьму поправку, Безбах, на голосування. Хто підтримує дану поправку, прошу проголосувати.</p>
<p>&nbsp;</p>
<p>ГАЛАСЮК В.В. Не підтримуємо.</p>
<p>&nbsp;</p>
<p>16:39:30</p>
<p>За-110</p>
<p>&nbsp;</p>
<p>ГОЛОВУЮЧИЙ.&nbsp; Рішення не прийнято.</p>
<p>Наступна, сьома поправка, народний депутат Кіраль. Наполягає? Наполягає.</p>
<p>&nbsp;</p>
<p>16:39:39</p>
<p>КІРАЛЬ С.І.</p>
<p>Я ж виступав тільки що вже.</p>
<p>&nbsp;</p>
<p>ГОЛОВУЮЧИЙ.&nbsp; Так, ми не проголосували.</p>
<p>&nbsp;</p>
<p>КІРАЛЬ С.І. Суть моєї поправки – це зменшити до 25 доларів. Я вважаю, і це позиція також Міністерства&nbsp; … <i>(Шум в залі)</i></p>
<p>&nbsp;</p>
<p>ГОЛОВУЮЧИЙ.&nbsp; І ви наполягаєте на голосуванні, так?</p>
<p>&nbsp;</p>
<p>КІРАЛЬ С.І. Я наполягаю на підтвердженні.</p>
<p>&nbsp;</p>
<p>ГОЛОВУЮЧИЙ.&nbsp; Добре.</p>
<p>Я прошу вас взяти участь у голосуванні. 7-а поправка, народний депутат Кіраль. Хто підтримує дану поправку, прошу проголосувати. Будь ласка, голосуємо.</p>
<p>&nbsp;</p>
<p>16:40:14</p>
<p>За-100</p>
<p>Рішення не прийнято.</p>
<p>10-а, народний депутат Левченко. Наполягає? Будь ласка.</p>
<p>&nbsp;</p>
<p>16:40:23</p>
<p>ЛЕВЧЕНКО Ю.В.</p>
<p>Дякую. Ну, по-перше, я все ж таки хотів би ще раз звернутися і до доповідача, і до інших депутатів. Я тільки що, коли говорив, я не казав про якості&nbsp; безпосередньо цього законопроекту. ...... є певні до нього&nbsp; питання.</p>
<p>Я звертав увагу цієї зали, зокрема, через те, що, на&nbsp; превеликий жаль, наші законопроекти про демонополізацію принципово головуючими не виносяться вже півтора роки на навіть обговорення, на те, що цей законопроект, насправді, не спричинить позитиву для рядового працівника металургійної галузі, так, і для державного бюджету. Чому? Тому що левова частка доданої вартості лишається безпосередньо у кишенях металургійних олігархів. І для того, щоб цей законопроект мав справжній результат, який він має мати, а не тільки допомагав окремим особистостям – треба голосувати за проекти про демонополізацію, треба голосувати за деофшоризацію, за прибирання транспортного ціноутворення і так далі.</p>
<p>Тому, безперечно, це правильний законопроект, правильний. Але сам по собі він жодним чином рядовому металургу не допоможе. І бюджету України теж не допоможе. Дякую.</p>
<p>&nbsp;</p>
<p>ГОЛОВУЮЧИЙ. Прошу пане Віктор.</p>
<p>&nbsp;</p>
<p>16:41:36</p>
<p>ГАЛАСЮК В.В.</p>
<p>Шановний пане Юрію, дякую вам за ваші рекомендації. Безумовно, має бути соціальна відповідальність, але я хочу наголосити, що цей законопроект вигідний не тільки кожному металургу, бо цей законопроект не дає вкрасти робочі місця українських металургів за кордон. Але цей законопроект вигідний кожному громадянину України, адже коли є галузь, яка забезпечує 30 відсотків українського&nbsp; експорту, якщо вона впаде, то впаде гривня, а ціни в магазинах зростуть ще більше, ніж вони зросли. Тому абсолютно все суспільство зацікавлене в тому, щоби українська металургія нормальна&nbsp; працювала і розвивалася. Сьогодні вона не має кошти через тарифну політику, через&nbsp; драконівську політику Національного банку, але, безумовно, має бути і відповідальність соціальна і підвищення заробітних плат, абсолютно правильно.</p>
<p>&nbsp;</p>
<p>ГОЛОВУЮЧИЙ. Ви наполягаєте на голосуванні, пане Юрій? Юрій, ви чуєте мене? Ви наполягаєте на голосуванні? Наполягаєте на голосуванні? Будь ласка, хто підтримує поправку номер 10 народного&nbsp; депутат Левченка, прошу проголосувати. Будь ласка.</p>
<p>&nbsp;</p>
<p>ГАЛАСЮК В.В. Комітет не підтримує.</p>
<p>&nbsp;</p>
<p>ГОЛОВУЮЧИЙ.</p>
<p>16:42:51</p>
<p>За-79</p>
<p>79 – "за". Рішення не прийняте.</p>
<p>11-а, Кіраль. Не наполягає.</p>
<p>12-а, Гусак. Не наполягає.</p>
<p>І 13-а, Шпенов. Все, закінчились. Остання - Шпенов. Не наполягає.</p>
<p>Таким чином, колеги, ми пройшли повне обговорення даного законопроекту. І я прошу закликати депутатів в зал для прийняття рішення. Будь ласка, заходимо в зал.</p>
<p>Шановні колеги, чи готові до голосування фракції і депутати? Важливий законопроект, і для того, щоб ми його не втратили, я поставлю, згідно Регламенту, рейтингове голосування, щоб побачити, наскільки зал змобілізований. Я прошу зайняти робочі місця.</p>
<p>І я ставлю на рейтингове голосування проект Закону про внесення змін до деяких законів України щодо зменшення дефіциту брухту чорних металів на внутрішньому ринку з метою першочергового забезпечення потреб оборонної промисловості та відбудови об'єктів інфраструктури (3868). Хто підтримує дану пропозицію, прошу проголосувати. Будь ласка.</p>
<p>&nbsp;</p>
<p>16:45:02</p>
<p>За-246</p>
<p>246 – "за". І я ставлю на голосування проект Закону про внесення змін до деяких законів України щодо зменшення дефіциту брухту чорних металів на внутрішньому ринку з метою першочергового забезпечення потреб оборонної промисловості (3868), в другому читанні та в цілому.</p>
<p>Хто підтримує дану пропозицію, прошу проголосувати. Будь ласка, голосуємо.</p>
<p>&nbsp;</p>
<p>16:45:38</p>
<p>За-268</p>
<p>Рішення прийняте.</p>
<p>Вітаю авторів законопроекту.</p>
<p>До мене надійшло заявка від двох фракцій про оголошення перерви, але вони згодні її замінити виступом.</p>
<p>До трибуни запрошується від обох фракцій Олег Ляшко. Будь ласка.</p>
<p>&nbsp;</p>
<p>16:46:03</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні колеги народні депутати, звертаю вашу увагу на важливу корупційну історію</p>
<p>Минулого тижня в цьому залі в п'ятницю я запитав у міністра фінансів Олександра Данилюка: чому він не зареєстрував в деклараціях, як державний службовець, свої офшорні компанії, якими він володіє і в яких він є директор. На всю країну з цієї високої урядової трибуни Олександр Данилюк запевнив про те, що в нього немає офшорних компаній, що він всіма фібрами своєї душі проти корупції і що він не має ніяких компаній.</p>
<p>Однак це була неправда. Припертий до стінки доказами, сьогодні Олександр Данилюк визнав про те, що він є директором трьох офшорних компаній, дві з яких знаходяться на Кіпрі, одна на Кайманових островах. Він пояснив, мовляв, помилка, що він забув вказати ці три офшорні компанії у своїй декларації.</p>
<p>Я хочу наголосити, що Олександр Данилюк, який обраний минулого тижня міністром фінансів України, на державній службі працює з 2010 року: в Адміністрації Президента Януковича, в Адміністрації Президента Порошенка, до обрання міністром фінансів України Олександр Данилюк працював заступником глави Адміністрації Президента. Упродовж 5-ти років Олександр Данилюк, як державний службовець найвищого рангу, заповняв декларації, у жодній з них за 5 років він не вказав три офшорні компанії, якими він володів. Це означає, що він свідомо, це не помилка, він свідомо брехав українському суспільству, податковим органам, українцям. Він приховував свої офшорні компанії, він приховував свої доходи. І саме тому він не вказував їх в деклараціях. І лише після того, коли ми оприлюднили ці матеріали, Данилюк після тривалої брехні, в тому числі в цьому залі, вимушений був визнати, що в нього є 3 офшорні компанії. Я звертаюся з вимогою до міністра фінансів Данилюка: негайно подати заяву про відставку. Я звертаюся з вимогою до Національного антикорупційного бюро України: негайно розпочати розслідування корупційного скандалу, приховування офшорних скандалів міністром фінансів Данилюком. Який уряд може щось зробити, коли це уряд міністрів офшорів, коли міністри ховають в офшорах свої статки, коли Президент приховує свої статки в офшорах? І всі вони разом не платять податків. Ми вимагаємо розслідування в парламенті офшорів Президента, офшорів голови Нацбанку, офшорів міністра фінансів. Ганьба! <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Шановні колеги, я прошу уваги. Колеги, прошу уваги. До мене надійшло звернення від кількох фракцій з вимогою, щоб ми сьогодні розглянули Закон України "Про внесення змін до Закону України "Про статус і соціальний захист громадян, які постраждали внаслідок Чорнобильської катастрофи" щодо соціального захисту постраждалих осіб" з пропозиціями Президента, 2093. Але я не зможу того зробити без згоди залу. Я зараз за вимогою кількох фракцій поставлю пропозицію, щоб ми його зараз розглядали. Він є в порядку денному, але стоїть далі. Але я це зможу зробити лишень за умови, що мене підтримає зал Верховної Ради України.</p>
<p>Я ще раз повторю для тих депутатів, які не слухають Голову Верховної Ради. Прохання поставити Закон України… Чому спішка така? Щоб ми перед 26 квітня це питання вирішили, перед 30-ою річницею Чорнобиля. І тому ця вимога є фактично від усіх голів фракцій. Я ще раз повторю, це Закон України "Про внесення змін до Закону України "Про статус і соціальний захист громадян, які постраждали внаслідок Чорнобильської катастрофи" (номер 2093). Шановні колеги, хто підтримує цю вимогу голів фракцій, я зараз запрошую вас до голосування. Пане Ростик, дякую, що ви прибули, але розгляд почнеться тільки після того, як на це дасть добро зал, як буде 226 голосів за це. Тому прошу почекати, ми чекаємо результатів голосування.</p>
<p>Шановні колеги, "Блок Петра Порошенка", чи можемо ми проголосувати? Почекайте, хай депутати в зал зайдуть. А чому депутати виходять з залу, а не заходять? Готові, так?</p>
<p>Я ставлю на голосування пропозицію, щоб ми зараз поставили на розгляд питання, яке є включене в порядок денний, але щоб ми його розглянули зараз. Закон України "Про внесення змін до Закону України "Про статус і соціальний захист громадян, які постраждали внаслідок Чорнобильської катастрофи" щодо соціального захисту постраждалих осіб" з пропозиціями Президента України вiд 06.04.2016 (номер 2093). Хто підтримує дану пропозицію, прошу проголосувати. Будь ласка, голосуємо.</p>
<p>&nbsp;</p>
<p>16:52:10</p>
<p>За-279</p>
<p>Рішення прийнято.</p>
<p>Я запрошую до доповіді заступника голови Адміністрації Президента України Павленка Ростислава Миколайовича.</p>
<p>&nbsp;</p>
<p>16:52:35</p>
<p>ПАВЛЕНКО Р.М.</p>
<p>Шановний пане Голово! Шановні народні депутати України! Прийнятий Верховною Радою України 17 березня 2016 року Закон України "Про внесення змін до Закону України "Про статус і соціальний захист громадян, які постраждали в наслідок Чорнобильської катастрофи щодо соціального захисту постраждалих осіб", реєстраційний номер 2093, не може бути підписаний Президентом України з таких підстав. Законом, що надійшов на підпис суттєво розширюється коло осіб, яким надаватимуться пільги та компенсації як постраждалим в наслідок Чорнобильської катастрофи. Відновлюється не ефективний та застарілий механізм надання соціальних пільг для усіх категорій постраждалих в наслідок Чорнобильської катастрофи. Слід зазначити, що такий підхід не відповідає єдиний політиці держави у системі реформування та надання пільг, компенсацій і гарантій окремим категоріям громадян шляхом забезпечення їх адресності, з урахуванням середньомісячного доходу сім'ї, зокрема, це передбачено в розділі 1.6 коаліційної угоди. При цьому вказані зміни призведуть до додаткових витрат з державного бюджету, які в умовах обмеженості бюджетних ресурсів і суттєвого падіння економіки країни спричинять розбалансування бюджету, що не відповідає частині третій статті 95 Конституції України.</p>
<p>Крім того, окремими положеннями закону запроваджується переваги, які не відповідають конституційним принципам рівності громадян перед законом та недопущення привілеїв.</p>
<p>Кабінет Міністрів України у свій час спрямував пропозицію щодо повернення закону з зауваженнями до Верховної Ради України.</p>
<p>З огляду на зазначене голова держави наголошує на необхідності комплексного врегулювання питання надання державних соціальних гарантій та поліпшення соціального захисту громадян з урахуванням соціально-економічного стану в державі та фінансових можливостей державного бюджету. В іншому випадку будь-які гарантії матимуть популістській характер і не будуть реалізовані.</p>
<p>З огляду на зазначене Президент України пропонує Закон України "Про внесення змін до Закону України "Про статус і соціальний захист громадян, які постраждали в наслідок Чорнобильської катастрофи щодо соціального захисту постраждалих осіб" відхилити. Прошу підтримати.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую дуже вам.</p>
<p>Я запрошую до співдоповіді голову підкомітету Комітету з питань екологічної політики, природокористування та ліквідації наслідків Чорнобильської катастрофи Москаленко Ярослава Миколайовича.</p>
<p>В мене співдоповідач Москаленко.&nbsp;&nbsp;&nbsp;</p>
<p>Рибак. Москаленко передає слово Рибаку.</p>
<p>&nbsp;</p>
<p>16:55:32</p>
<p>РИБАК І.П.</p>
<p>У прийнятому Верховною Радою&nbsp; України 17 березня 2016 року закону України частково відновлюється дія пунктів та статей Закону України "Про статус і соціальний захист громадян", які постраждали внаслідок Чорнобильської катастрофи, зміни до яких внесені Законом України від 28.12.14 року.</p>
<p>Щодо дітей, потерпілих від Чорнобильської катастрофи. Безплатне харчування на територіях радіоактивного забруднення, безплатний проїзд у межах України дитині або особі, яка супроводжує хвору дитину до місця лікування, повне державне забезпечення дітей до вступу їх до школи, щомісячна виплата сім'ям на кожну дитину шкільного віку, яка стала інвалідом внаслідок Чорнобильської катастрофи.</p>
<p>Стосовно виплати пенсій. Особам, які постраждали внаслідок Чорнобильської катастрофи, в повному розмірі. Надається також право дружині або чоловіку, які не одружилися вдруге, неповнолітнім дітям померлого інваліда, учасника ліквідації наслідків аварії на Чорнобильській атомній електростанції не залежно від наявності причинного зв'язку смерті з Чорнобильською катастрофою на пільги, якими він користувався за життя. Частково у розмірі фактично лише тих, що пов'язані з необхідністю відновлення та підтримки здоров'я відновлюються компенсації та пільги громадянам, віднесеним до IV категорії осіб, постраждалих внаслідок катастрофи на ЧАЕС.</p>
<p>Стосовно зауважень Президента&nbsp; України. Щодо джерел фінансування закону комітет зазначає, що в законі визначено, що основні положення, які потребують додаткових видатків з державного бюджету України, набирає чинності з 1 січня 2017 року. При цьому доручається Кабінету Міністрів&nbsp; України під час підготовки проекту Закону України "Про Державний бюджет на 2017 рік" передбачити фінансування, необхідне для реалізації положень цього закону.</p>
<p>Стосовно пенсійного забезпечення. Пропозиції щодо скасування обмежень пенсій працюючим пенсіонерам, які постраждали внаслідок Чорнобильської катастрофи, не є виключенням у порівнянні із нормами чинного законодавства, адже все визначено досить широкі кола працюючих пенсіонерів, на яких не поширюється вказане обмеження.</p>
<p>Пенсія громадянам, які постраждали внаслідок Чорнобильської катастрофи, призначається із зменшенням пенсійного віку, оскільки здоров'я&nbsp; зазначеної категорії громадян зазнало&nbsp; негативного&nbsp; впливу радіаційного опромінення. Учасники&nbsp; ліквідації наслідків&nbsp; аварії на Чорнобильській АЕС – це&nbsp; ті, хто працював на роботах&nbsp; з особливо&nbsp; шкідливими&nbsp; і особливо важкими умовами праці за списком №1 виробництв, робіт, професій, посад і показників, пов'язаних&nbsp; з несприятливим&nbsp;&nbsp; впливом на здоров'я&nbsp; шкідливих&nbsp;&nbsp; радіаційних, хімічних, фізичних&nbsp; та інших факторів.&nbsp;</p>
<p>Держава повною мірою&nbsp; гарантувала зазначеній категорії, що&nbsp; їх&nbsp; добровільним ризик життям та здоров'ям&nbsp; буде&nbsp;&nbsp; забезпечено&nbsp; повним соціально-економічними та іншими заходами. Положеннями Закону щодо надання&nbsp; права дружині або чоловіку, які не одружилися&nbsp; вдруге, неповнолітнім&nbsp; дітям померлого учасника ліквідації наслідків Чорнобильської АЕС, віднесеного до категорії&nbsp; 1, на пільги&nbsp; та пенсійне забезпечення незалежно від наявності&nbsp; причинного&nbsp; зв'язку&nbsp;&nbsp; смерті з&nbsp;&nbsp; Чорнобильською катастрофою кореспондується з нормами&nbsp; Закону України&nbsp; про&nbsp; статус ветеранів війни, гарантії&nbsp; їх&nbsp; соціального&nbsp; захисту, пільги&nbsp; та&nbsp; гарантії&nbsp; дружинам&nbsp; загиблим,&nbsp; військовослужбовцям, партизанів та інших осіб, що можуть надаватись у разі, якщо вони&nbsp; не&nbsp; уклали&nbsp;&nbsp; нового&nbsp; шлюбу.</p>
<p>Всеукраїнська громадська організація інвалідів&nbsp; "Союз Чорнобиль України" у своєму зверненні просить підтримати людей і внести на розгляд Верховної Ради України&nbsp; пропозицію&nbsp; щодо даного законопроекту.</p>
<p>Комітет Верховної Ради України з питань екологічної політики, природокористування та ліквідації наслідків Чорнобильської катастрофи розглянув пропозиції Президента України&nbsp; до Закону України&nbsp; "Про внесення змін до Закону України "Про статус і соціальний захист громадян, які постраждали внаслідок Чорнобильської катастрофи" щодо соціального захисту постраждалих&nbsp; осіб"&nbsp; та прийняв рішення рекомендувати Верховній Раді України&nbsp; повторно прийняти закон в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Будь ласка,&nbsp; лишайтесь на трибуні, пане Рибак. Будь ласка, лишайтесь на трибуні, пане Рибак. Згідно&nbsp; Регламенту&nbsp; у нас є 3&nbsp; хвилини для запитань до доповідача.</p>
<p>Шановні колеги,&nbsp; прошу записатись на запитання до доповідача.&nbsp; 3&nbsp; хвилини. Будь ласка.</p>
<p>Гальченко, будь ласка.</p>
<p>&nbsp;</p>
<p>17:00:14</p>
<p>ГАЛЬЧЕНКО А.В.</p>
<p>Прошу передати слово депутату Королевській.</p>
<p>&nbsp;</p>
<p>17:00:20</p>
<p>КОРОЛЕВСЬКА Н.Ю.</p>
<p>Спасибо большое. Мы понимаем, что 26 апреля уже не за горами и что, даже преодолев вето на этот законопроект, мы не решим большую часть тех проблем и тех вопросов, которые сегодня есть у чернобыльцев.</p>
<p>Вчера я была вместе с чернобыльцами, с героями, с ликвидаторами, с их детьми, с теми, кого уже нет в живых в Чернобыле. И они попросили обратиться ко всем народным депутатам с одной просьбой, законопроект о предоставлении к государственной награде чернобыльцам-ликвидаторам находится в парламенте. Эти люди просят не денег, не помощи, не подачек, а просят, чтобы на государственном уровне сегодня им дали эту медаль, не им, это важно для их детей, для тех, кого уже нет в живых для того, чтобы государство сказало им спасибо, спасибо 30-летие аварии. И я прошу комитет как можно быстрее…</p>
<p>&nbsp;</p>
<p>ГОЛОВУЮЧИЙ. Будь ласка, відповідайте, це ж до вас питання.</p>
<p>&nbsp;</p>
<p>17:01:31</p>
<p>РИБАК І.П.</p>
<p>Це більше не питання, а, напевно, а&nbsp; пропозиція і зауваження. Але я хотів би шановним колегам народним депутатам України зауважити, що те, що при попередньому голосуванні в цілому за даний законопроект, ми приймали якраз норму про те, що я перше вже сказав, що даний закон України набирає чинності з 1 січня 2017 року, а саме з початком нового бюджетного року. Тому дійсно це правильно ви кажете, що навіть при умові, що ми сьогодні проголосуємо і сьогодні Президент підпише, ця норма вступить в силу тільки з 1 січня 2017 року.</p>
<p>&nbsp;</p>
<p>ГОЛОВУЮЧИЙ. Дякую вам. Безбах.</p>
<p>&nbsp;</p>
<p>17:02:16</p>
<p>БЕЗБАХ Я.Я.</p>
<p>Передайте, пожалуйста, слово Левченко.</p>
<p>&nbsp;</p>
<p>17:02:21</p>
<p>ЛЕВЧЕНКО Ю.В.</p>
<p>Дякую. Левченко, "Свобода", 223 округ, місто Київ.</p>
<p>Безперечно, закон вкрай важливий, його вето треба долати, вето треба було долати пошвидше, тому що вето надійшло ще 6 квітня, якщо тим більше ви говорите про Чорнобильську катастрофу. І тут в мене є питання, а скажіть, будь ласка, як ви, член фракції від БПП, прокоментуєте той факт, що голова держава, чиїм ім'ям названа ваша фракція – так? – заветував цей законопроект. І тільки раптом тоді, коли група "Воля народу" зараз сама заявила і погодилась, що вона буде&nbsp; голосувати за питання про прокурора, щоб Юрій Луценко міг стати прокурором, тільки тоді ви поставили це питання на подолання вето. Будь ласка, прокоментуйте такий "маленький", в лапках, дисонанс в порядку денному Верховної Ради.</p>
<p>Дякую.</p>
<p>&nbsp;</p>
<p>17:03:20</p>
<p>РИБАК І.П.</p>
<p>Шановні колеги, в зауваженнях Президента України саме в мотивації щодо накладання вето на даний законопроект були цілком слушні тези, а саме це питання вартості реалізації даного законопроекту для українського бюджету.</p>
<p>Якщо ми на сьогоднішній день зняли дуже багато пільг, також ці пільги були, відповідно, зняті і з чорнобильців. Але тим не менше, ми сьогодні розглядаємо цей законопроект тут, у залі, і є представники Президента України. Тому я думаю, якщо зараз наберуться голоси в залі, вето буде&nbsp; подолано.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги, час, відведений для обговорення, завершений. Я прошу народних депутатів заходити в зал і займати робочі місця. І я даю одну хвилину для виступу Ірині Геращенко, першому заступнику Голови Верховної Ради&nbsp; України. І прошу закликати депутатів в зал.</p>
<p>Будь ласка, пані Ірино.</p>
<p>&nbsp;</p>
<p>17:04:17</p>
<p>ГЕРАЩЕНКО І.В.</p>
<p>Дякую.</p>
<p>Шановні колеги, ви знаєте, в цій сесійній залі знаходиться більшість політичних сил, які перед виборами у своїх програмах засвідчували, що вони мають правоцентристську ідеологію. І як же дивно тоді виглядає, коли і попередній виступаючий апелював, який належить до правої політичної сили, апелює сьогодні до&nbsp; "лівацьких" таких абсолютно популістських гасел, які абсолютно неможливо виконати. Так давайте ми розберемося з нашою ідеологією, з тим, що ви обіцяєте виборцям перед виборами, і чим потім займається дуже часто сесійна зала.</p>
<p>Знаєте, колись ця зала прийняла Закон "Про дітей війни", і ніколи в житті потім держава їх не виконала. Так от давайте будемо відповідальними, а не популістами.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, є Регламент розгляду даного питання. Першою позицією стоїть за наслідками&nbsp; обговорення законопроектів з пропозиціями Президента приймається рішення. Перша пропозиція: відхилити закон, за пропозицією Президента. Хто підтримує дану пропозицію Президента, прошу проголосувати. Будь ласка, голосуємо.</p>
<p>&nbsp;</p>
<p>17:05:41</p>
<p>За-48</p>
<p>Дана&nbsp; пропозиція не прийнята.</p>
<p>Наступна пропозиція, згідно Регламенту, це&nbsp; пропозиція – подолати&nbsp; вето Президента України, нагадую, ця пропозиція потребує 300 голосів для того, щоб вона пройшла. Хто підтримує пропозицію подолати вето Президента України, прошу проголосувати. Будь ласка, голосуємо.</p>
<p>&nbsp;</p>
<p>17:06:19</p>
<p>За-214</p>
<p>Рішення не прийнято. <i>(Шум у залі)</i> Законопроект... Законопроект відхилений. Голосування минуло.&nbsp; <i>(Шум у залі)</i> Будь ласка, пане Рибак, одну хвилину.</p>
<p>&nbsp;</p>
<p>17:06:40</p>
<p>РИБАК І.П.</p>
<p>Шановні колеги, у нас від комітету є наступна у такому випадку пропозиція. Відповідно до статті 135 Регламенту України до частини 8, за рішенням Верховної Ради, неприйнятий після повторного розгляду закон може бути направлений на доопрацювання до головного комітету. Просимо направити даний законопроект на доопрацювання до головного комітету.</p>
<p>&nbsp;</p>
<p>ГОЛОВУЮЧИЙ. Це вето, це не є повторне голосування. Мені поправляє Віктор Пинзеник, що в нас не передбачено така форма під час розгляду. Дякую. Розгляд даного питання завершений, законопроект відхилений.</p>
<p>Шановні колеги, я маю до вас важливе прохання.&nbsp; Ми розглядали два законопроекти, які стосуються МВФ, нам бракувало буквально кілька голосів. Я прошу зараз взяти участь в рейтинговому голосуванні до повернення отих законопроектів: 2506а і 2507а – це проекти Закону про органи та осіб, які здійснюють примусове виконання судових рішень і рішень інших органів. Це проекти законів, які стосуються МВФ. Шановне товариство, я говорив, що в питаннях безпеки і в питаннях МВФ я буду ставити на повернення. Ми провели тільки по них рейтингове голосування, ми по них провели тільки рейтингове голосування. В цих питаннях… Ні, відхилений перший, перший був відхилений.</p>
<p>Я ставлю два: 2506а і 2507а. Я прошу усіх депутатів, з якими ми в обідній перерві проводили переговори, я звертаюся до всіх депутатів: бути настільки ж відповідальними, як і я. За повернення до розгляду 2506а і 2507а ставлю рейтингове голосування. Хто підтримує дану пропозицію: повернутись до МВФівських законів, підтримати Україну, - прошу голосувати. Будь ласка, голосуємо, колеги. Голосуємо.</p>
<p>&nbsp;</p>
<p>17:09:11</p>
<p>За-178</p>
<p>Рейтингове голосування продемонструвало, що в залі немає готовності повертатись до даних законопроектів. Я ще поставлю тільки одну пропозицію. Я знаю, я ставлю тільки ще одну пропозицію, яка надійшла від фракції "Самопоміч". Це остання пропозиція, потім йдемо по порядку денному. Щоб ми питання, яке стоїть в порядку денному, але стоїть далі, вони наголошують на важливості його розгляду зараз, щоб ми розглянули зараз 3448 – це проект Закону про внесення змін до Податкового кодексу України щодо особливостей кримінального провадження в податкових відносинах з питань адміністративних податків і зборів. Хто підтримує пропозицію розглянути його зараз, прошу проголосувати. Будь ласка, голосуємо.</p>
<p>&nbsp;</p>
<p>17:10:14</p>
<p>За-238</p>
<p>Зал підтримав пропозицію розгляду зараз законопроекту 3448.</p>
<p>Будь ласка, 3448. Ми зараз повернулись до нього, так, ми включили його в порядок денний. Секундочку, зараз ми вирішимо.</p>
<p>Запрошую до доповіді народного депутата України Журжія Андрія Валерійовича.</p>
<p>І, шановні колеги, якщо ще буде загальна позиція по ГПУ, якщо буде загальна позиція, ми теж його сьогодні розглянемо.</p>
<p>Будь ласка.</p>
<p>&nbsp;</p>
<p>17:11:24</p>
<p>ЖУРЖІЙ А.В.</p>
<p>Колеги, щиро дякую за те, що ми включили цей законопроект і зараз його розглядаємо. Майже щодня ми маємо звернення від громадян від бізнесу, від підприємців про вакханалію, яку на сьогоднішній день здійснює податкова міліція під керівництвом пана Білана. Вчора Комітет свободи слова підтримав звернення по незаконним діям і по незаконному порушенню кримінальної справи, і викликав пана Насірова по телеканалу "Шустер". Вчора Комітет з питань податкової та митної політики викликав на сьогодні на 18-у годині пана Білана за незаконні криваві дії податкових міліціонерів на Черкащині, і це відбувається щодня.</p>
<p>Я прошу показати відео, це те, що було в Черкащині минулого тижня, як працює зараз податкова міліція.</p>
<p>Основна мета законопроекту…</p>
<p>&nbsp;</p>
<p>ГОЛОВУЮЧИЙ. Шановний доповідач, я прошу зупинитись. Ми маємо проголосувати ще скорочену процедуру. Ми вам включили за повною процедурою.</p>
<p>Шановні колеги, прошу приготуватись до голосування і розглянути пропозицію за скороченою процедурою, 3448. Хто підтримує дану пропозицію, прошу проголосувати. Будь ласка, голосуємо.</p>
<p>&nbsp;</p>
<p>17:12:35</p>
<p>За-161</p>
<p>Пропозиція підтримана.</p>
<p>Прошу відповідайте, згідно Регламенту, 3 хвилини, а не 10. Будь ласка.</p>
<p>&nbsp;</p>
<p>17:12:45</p>
<p>ЖУРЖІЙ А.В.</p>
<p>Можна вам відео показати, ні?</p>
<p><i>(Трансляція відеозапису)</i></p>
<p>Будь ласка, подивіться на камери. Це відбувається вночі в селі, де звичайні жінки захищали підприємство. Міліція, 10 осіб в масках, застосовували спецзасоби. На сьогоднішній день…</p>
<p>Жінка лежить на землі просто. Одна з жінок на сьогоднішній день в лікарні з зламаною рукою. Ось ці чудові хлопці вночі займалися вилученням документів, якщо ви бачите. Оце податкова міліція Запорізької області в Черкаській області чомусь…</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p>&nbsp;</p>
<p>17:13:43</p>
<p>ГОЛОВУЮЧИЙ.</p>
<p>Шановні колеги, ми просимо доповідати законопроект.</p>
<p>&nbsp;</p>
<p>ЖУРЖІЙ А.В. Правильно, я доповідаю.</p>
<p>&nbsp;</p>
<p>ГОЛОВУЮЧИЙ. Прошу відключити залу, відключити екран. Я прошу доповідати законопроект. Дякую.</p>
<p>&nbsp;</p>
<p>ЖУРЖІЙ А.В. Презентацію включіть, будь ласка. Колеги, чим ці справи завершуються. Якщо можна, презентацію. За офіційною статистикою, ми її звели і опублікували: 85 відсотків кримінальних справ, які розслідуються за статтею 212-ою Кримінального кодексу – ухилення від сплати податків, закриваються за відсутністю складу злочину. 85 відсотків. І це не залежно, чи це був пан Хоменко, якого звільнили, чи пан Білан. Тому законопроект направлений на те, щоб зупинити вакханалію, і вносить фактично зміни, які говорять про те, що не може бути порушена кримінальна справа за 212-ою до моменту узгодження податкового зобов'язання. Так на сьогоднішній день діє вся судова практика. У нас був круглий стіл, нас підтримали судді Верховного Суду, Вищого адміністративного, Рада бізнес-омбудсмена. І ми маємо прибрати їх від цієї кормушки, коли вони порушують тисячі справ, а потім просто заробляють на цьому гроші, бо не буде жодного інвестиційного клімату за таких дій податкової міліції. Дві зміни: податкове зобов'язання має бути узгоджене, і ми піднімаємо поріг кримінальної відповідальності, збільшуємо його в 2 рази. Ця норма взагалі була передбачена ще при прийнятті Податкового кодексу, що сто відсотків соціальної пільги мало вступити з 2015 року. На превеликий жаль, цю норму потім подвинули, і зараз діє 50 відсотків соціальної пільги. Тут навіть податкова міліція погодилась на цю позицію. Тому зупиняймо разом вакханалію і припиняймо здійснювати тиск на бізнес. Прибираємо цю функцію як таку, і фактично це нам дозволить скоротити приблизно 3-4 тисячі податкових міліціонерів, які на сьогоднішній день просто рискають з метою вибивання коштів з бізнесу.</p>
<p>Прохання підтримати.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До співдоповіді запрошуємо голову профільного комітету пані Южаніну. Ніно Петрівно, просимо. Будь ласка, пані Южаніна.</p>
<p>&nbsp;</p>
<p>17:16:00</p>
<p>ЮЖАНІНА Н.П.</p>
<p>Шановні колеги, я є співавтором даного законопроекту, але я хочу бути чесною до кінця. Даним законопроектом вносяться зміни не тільки до Податкового кодексу, а і до Кримінального кодексу, і до Кримінально-процесуального кодексу. Дуже багато пунктів під час робочих груп змінено. Я просила шановного свого колегу доопрацьований текст законопроекту винести в зал. Ви поспішили, цей текст в такій редакції, як ви зараз запропонували, – добра ідея, але для чого це ви робите? Не треба продавлювати той текст, який не сприйнятий навіть буде тоді в парламенті до другого читання. Що ми будемо правити?</p>
<p>Я ходила до Кожем'якіна, щоб ми зібрали робочу групу і погодили ті зміни, в які ми залазимо в поле діяльності іншого комітету. Для чого ми виносимо сьогодні в зал недопрацьований текст законопроекту?</p>
<p>В цілому ми напрацювали в робочій групі багато змін. Нам треба сьогодні в залі розглядати в першому читанні доопрацьований текст законопроекту. Рішення комітету було саме таке – доопрацьований текст законопроекту… <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Я прошу коректно себе поводити.&nbsp;&nbsp;</p>
<p>&nbsp;</p>
<p>ЮЖАНІНА Н.П. Тому, колеги, дивіться, яка ваша воля? Ми можемо приймати за основу даний текст, але не прикривайтесь буквально одним фактом, справді з податковою міліцією ми маємо розпрощатися, і з їхніми методами роботи також назавжди закінчити. Але текст, ми вчора на комітеті приймали доопрацьований текст по індустріальним паркам і прийняли політику<a name=Temp></a>, що, якщо текст у нас до першого читання змінюється, ми його не розглядаємо таким в залі. Зараз ви наполягаєте на розгляді тексту законопроекту без тих змін, які напрацьовані в робочих групах. Я рішення комітету…</p>
<p>Я ще раз повторюю, ми у висновках ГНЕУ, у висновках всіх відповідних органів написано, що ми влізли в поле, яке регулюється…</p>
<p>&nbsp;</p>
<p>ГОЛОВУЮЧИЙ.&nbsp; Дякуємо, шановна Ніна Петрівна.</p>
<p>У залу, я так розумію, є потреба обговорити цей законопроект.</p>
<p>Будь ласка, запишіться, два – "за", два – "проти".</p>
<p>Будь ласка, Рябчин, "Батьківщина".</p>
<p>&nbsp;</p>
<p>17:18:37</p>
<p>РЯБЧИН О.М.</p>
<p>Олексій Рябчин "Батьківщина". Прошу передати слово пані Кужель.</p>
<p>&nbsp;</p>
<p>ГОЛОВУЮЧИЙ. Будь ласка, пані Кужель.</p>
<p>&nbsp;</p>
<p>17:18:42</p>
<p>КУЖЕЛЬ О.В.</p>
<p>Шановні колеги! Точно так же як вчора було протистояння включити в порядок денний законопроекти щодо офшоризації, які проти борьби з офшоризацією, які підготувала фракція "Батьківщина". Ми зараз бачимо такий же супротив, при тому, що є рішення комітету стовідсотково прийняти цей закон за основу. Бачимо в залі спробу зірвати голосування.</p>
<p>Шановні колеги! Ми всі обіцяли нашим виборцям кончить і ліквідувати податкову міліцію, вона, поліцію, вона не має права існувати при зборі податків. Це є наша…, обов'язок наш щодо реформування силових структур. Цей законопроект треба проголосувати у першому читанні, а потім доробляти разом з Кабінетом&nbsp; Міністрів і з громадським суспільством.</p>
<p>5 минут назад телефонували підприємці з "7 кілометру", знову міліція приїхали без документів і вже вивезла товарів 7 фур. І нема жодної відповідальності, жодних протоколів і знову страждає бізнес. З цим потрібно покінчувати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, "Блок Петра Порошенка", Павелко народний депутат.</p>
<p>&nbsp;</p>
<p>17:20:02</p>
<p>ПАВЕЛКО А.В.</p>
<p>Прошу передати слово Курячому Максиму.</p>
<p>&nbsp;</p>
<p>ГОЛОВУЮЧИЙ. Максим Курячий, будь ласка.</p>
<p>&nbsp;</p>
<p>17:20:10</p>
<p>КУРЯЧИЙ М.П.</p>
<p>Дуже дякую. Шановні колеги, шановні народні депутати, шановні друзі! Я маю честь бути співавтором цього вкрай важливого проекту закону. Да, дійсно, я також поділяю багату позицію наших колег, що ми маємо врешті-решт позбутися цього податкового гетто, яке вже 25 років в нашій країні тероризує бізнес. Ще 25 років не може врешті-решт сформуватися середній клас як основа майбутнього нашої української держави.</p>
<p>Але я категорично виступаю проти популізму. І хочу сказати вам правду. Що, дійсно, наші колеги сьогодні занадто поторопилися і поспішили включити цей важливий проект закону в порядок денний. Адже ми врешті-решт маємо визнавати, що беззубі державні органи нам не потрібні. Що нам не потрібні державні органи, які не зможуть забезпечити справедливе адміністрування і взискання податків.</p>
<p>Саме тому в нас в податковому комітеті сформована робоча група щодо опрацювання цього проекту закону. Друзі, давайте будемо врешті-решт правдиві перед собою. Ми хочемо, щоб сподобатися бюрократам, казнокрадам і ворюгам, які сьогодні уникають від сплати податків. Або ми хочемо побудувати таку систему, яка буде справедливою. Я вважаю, що саме справедливу систему оподаткування ми маємо поставити собі за мету.</p>
<p>Саме тому давайте не будемо ламати коп'я, давайте зараз, сьогодні, цей законопроект повернемо в комітет на доопрацювання. І вже наступного пленарного тижня, коли він буде збалансований, повністю вичитаний, ми з гордістю внесемо в цей зал законопроект. Воля для прийняття цього проекту закону є. Воля на подолання і знищення податкового гетто є. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякуємо, шановні колеги.</p>
<p>Долженков, "Опозиційний блок". Будь ласка.</p>
<p>Долженков, "Опозиційний блок".</p>
<p>&nbsp;</p>
<p>17:22:19</p>
<p>ДОЛЖЕНКОВ О.В.</p>
<p>Уважаемые коллеги, вот тут представитель "Блока Петра Порошенко" говорил, что у него есть воля, есть желание сломать существующую систему. А это выступление я подразумеваю так, что никакого желания и воли нет, а тему хотят заговорить. В чем суть законопроекта? А&nbsp; суть законопроекта&nbsp; простая и тут&nbsp; ничего нового они не&nbsp; придумывают. По этому законопроекту предлагаются все несогласованные суммы налоговых обязательств доначисленных, если они не согласованы, то не возбуждать уголовное дело, не проводить следственные действия, не пускать налоговую милицию в налоговый орган, не пугать налогоплательщиков уголовными делами по&nbsp; 212 и&nbsp; 212 прим.&nbsp; Уголовного кодекса Украины. Поскольку идет конкретизация, что сумма обязательства налогового должна&nbsp; быть&nbsp; согласована. Сейчас&nbsp; пользуются этой неразберихой в законодательстве и пугают всех налогоплательщиков. Этим положением вещей&nbsp;&nbsp; мы не привлечем налогоплательщиков, поскольку органы Государственной фискальной службы&nbsp; у нас&nbsp; чрезмерно криминализированы, у них&nbsp; чрезмерные&nbsp; полномочия.&nbsp;</p>
<p>И говорить о том, что&nbsp; принятие этого законопроекта неизбежно повлечет&nbsp; к беззубости этих органов,&nbsp; является преступлением по отношению&nbsp; к бизнесу.&nbsp; Потому что бизнес&nbsp; себя чувствует там&nbsp; хорошо, если он близко&nbsp; к налоговикам. А если он осуществляет хозяйственную деятельность независимо, то он подвергается&nbsp; всяческим нападкам, всяческому давлению, безосновательному возбуждению&nbsp;&nbsp; открытию уголовных дел. Многие&nbsp; иностранные инвесторы&nbsp; наоборот покидают Украину из-за чрезвычайно криминализированности налогового законодательства.&nbsp;</p>
<p>Поэтому&nbsp; фракция&nbsp;&nbsp; "Оппозиционный блок",&nbsp; естественно, будет поддерживать эту законодательную инициативу, поскольку, я еще раз говорю, никакого&nbsp; обезоруживания в арсенале&nbsp; и без того большого количества полномочий не&nbsp; происходит.&nbsp; Идет конкретизация в разделе&nbsp; Налогового кодекса,&nbsp; Уголовно-процессуального&nbsp; кодекса о том, что к&nbsp; уголовной ответственности нельзя&nbsp; привлекать за несогласованные&nbsp;&nbsp; налоговые обязательства.</p>
<p>&nbsp;</p>
<p>ГОЛОВУЮЧИЙ. Будь ласка, Семенуха, "Самопоміч".&nbsp;</p>
<p>&nbsp;</p>
<p>17:24:28</p>
<p>СЕМЕНУХА Р.С.</p>
<p>Я прошу передати&nbsp; слово Остріковій.</p>
<p>&nbsp;</p>
<p>ГОЛОВУЮЧИЙ. Семенуха, "Самопоміч", передає слово&nbsp; пані Остріковій.&nbsp;</p>
<p>&nbsp;</p>
<p>17:24:41</p>
<p>ОСТРІКОВА Т.Г.</p>
<p>Доброго дня, шановні колеги. Перш за все&nbsp; я хочу подякувати голові Комітету податкової і митної політики&nbsp; пані Ніні Петрівні Южаніній&nbsp; за дійсно продержавницьку завжди збалансовану позицію&nbsp; при розгляді всіх законопроектів, важливих для держави.&nbsp; Це в першу чергу&nbsp; низькій уклін і щиро дякуємо.</p>
<p>Водночас&nbsp; тут не прозвучала&nbsp; через скорочений розгляд позиція комітету.</p>
<p>Хочу вас всіх, колеги, проінформувати, що наш комітет при розгляді цього законопроекту одноголосно його рекомендував ухвалити за основу. Що насправді пропонується цим законопроектом? Я пропоную дещо знизити градус нашої дискусії, тут вирували пристрасті. В нас, по-перше, задекларовано в коаліційній угоді в розділі ІХ відмова від каральної моделі податкового контролю. Якраз тут і в цьому законопроекті вирішується ця ситуація, підвищується в два рази поріг кримінальної відповідальності за ухилення від сплати податків. Жодних якихось глибинних змін в Кримінальний кодекс тут не вноситься.</p>
<p>Наступне. Ми всі з вами знаємо про безліч випадків безпідставного внесення відомостей про вчинення кримінального правопорушення до єдиного реєстру судових розслідувань саме слідчими Податкової міліції. Показники їх роботи є вкрай низькими і, взагалі, коли ми проаналізували статистику їх роботи і той розмір збитків, які вони відшкодовують державі з року в рік, я для себе зробила такий висновок і порівняла їх роботу з роботою в таксі. В них є певна сума, яку вони повинні щороку стягнути, це 400-500 мільйонів гривень, і решту все, що вони напрацюють, це їх, вибачте, власний заробіток і їх терор чесних підприємців. З цього ми робимо висновок, що найчастіше кримінальне провадження розпочинається, коли ознак ухилення від сплати податків діяльності підприємств немає і податкове зобов'язання не узгоджене, воно знаходиться в оскарженні або в адміністративному, або в судах. І до цього часу кримінальне провадження не повинно порушуватися, тому що ухилення від сплати податків є злочином…</p>
<p>&nbsp;</p>
<p>ГОЛОВУЮЧИЙ. Дякуємо. Будь ласка, 10 секунд.</p>
<p>&nbsp;</p>
<p>17:26:58</p>
<p>ОСТРІКОВА Т.Г.</p>
<p>Тому, колеги, підсумовуючи, я прошу вас всіх підтримати цей законопроект за основу, врахувати пропозиції голови комітету, врахувати, дійсно, збалансовану державницьку позицію і в робочій групі його доопрацювати між першим, і другим читанням. Ми можемо це зробити, щоб…</p>
<p>&nbsp;</p>
<p>ГОЛОВУЮЧИЙ. Дякуємо. Будь ласка, одна хвилина Яценко, група "Відродження".</p>
<p>&nbsp;</p>
<p>17:27:19</p>
<p>ЯЦЕНКО А.В.</p>
<p>Дорогие друзья, дело в том, что вот данный закон, наверное, полезен, но, когда коллега Журжий, с большим уважением к нему отношусь, показывал видео, то поскольку эта ситуация была у меня на округе, село Кочержинці, Уманский район, то, на самом деле, там не было никаких работников налоговой, а были просто ряженые бандиты, которые представлялись работниками налоговой во главе с бывшим работником милиции, полковником в отставке.</p>
<p>То есть, поэтому… Сначала они были в Одессе, потом поехали в Уманский район Черкасской области с фурами, чтобы забрать орехи. Поэтому не надо возводить напраслину на налоговую, в данном случае, хотя проблем там много.</p>
<p>И пользуясь случаем, хотел бы, чтобы мое выступление было как депутатское обращение к министру МВД Авакову, чтобы навели порядок на трассах, чтобы такие ситуации не допускать, потому что эти бандиты так и уехали, никто их не задержал.</p>
<p>Спасибо.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>17:28:24</p>
<p>ГОЛОВУЮЧИЙ. Дякую вам.</p>
<p>Шановні колеги, таким чином, ми завершили обговорення даного законопроекту, і я можу поставити його на голосування.</p>
<p>Отже, шановні колеги, я ставлю першою пропозицією на 3448 за основу. <i>(Шум у залі)</i> Южаніній, будь ласка. Будь ласка, Южаніна, одна хвилина. Будь ласка.</p>
<p>&nbsp;</p>
<p>17:28:45</p>
<p>ЮЖАНІНА Н.П.</p>
<p>Шановні колеги, актуальність даного законопроекту зараз "зашкалює". Ми всі знаємо про необхідність наведення ладу і якоїсь боротьби із нашою податковою міліцією, яка зараз робить величезну кількість неправомірних і неправильних дій. Але поскільки є зауваження експертів, значущих експертів, які&nbsp; говорять, що ми не можемо в КПК вносити такі зміни, шановні народні депутати, зараз і за вашими зверненнями, і за вашою інформацією не буде реєструватися в реєстрі досудових проваджень ваша інформація,&nbsp; не будуть порушуватися такі кримінальні провадження. Ви розумієте? Будь ласка, це не ми регулюємо дані питання. Давайте комплексно підійдемо. Якби це були зміни тільки в Податковий кодекс, а ми і в Кримінальний кодекс, і в КПК вносимо зміни.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, пропозицію.</p>
<p>&nbsp;</p>
<p>ЮЖАНІНА Н.П. Я хочу, відправте, будь ласка, на доопрацювання у комітет. На наступному тижні, у вівторок, ми зберемо засідання комітету позачергове і…</p>
<p>&nbsp;</p>
<p>ГОЛОВУЮЧИЙ.&nbsp; Дякую, пропозиція зрозуміла.</p>
<p>Отже, шановні колеги, я поставлю першою пропозицію за основу. Якщо вона не набере необхідної кількості голосів, я поставлю у комітет на доопрацювання. Справедливо буде так? Справедливо. Тому я ставлю проект Закону про внесення зміни до Податкового кодексу України щодо особливостей кримінального провадження в податкових відносинах та питань адміністрування податків і зборів (3448) за основу. Хто підтримує дану пропозицію, прошу проголосувати. Будь ласка.</p>
<p>&nbsp;</p>
<p>17:30:39</p>
<p>За-162</p>
<p>Рішення не прийнято.</p>
<p>Я ставлю другу пропозицію, прошу зал об'єднатися, даний законопроект направити в комітет на доопрацювання. Шановні колеги,&nbsp; прошу всіх зібратися, приготуватися до голосування.</p>
<p>І я ставлю на голосування пропозицію: проект Закону про внесення зміни до Податкового кодексу України щодо особливостей кримінального провадження (3448) повернути в комітет на доопрацювання. Хто підтримує дану пропозицію, прошу проголосувати. Будь ласка, голосуємо.</p>
<p>&nbsp;</p>
<p>17:31:23</p>
<p>За-269</p>
<p>Рішення прийнято.</p>
<p>Шановні колеги, мені треба одну хвилинку з вами порадитися. Я прошу в до вас поради всіх присутніх. В нас сьогодні були дуже важкі законопроекти, які ми розглядали довго в другому читанні. Але є кілька законопроектів надзвичайно коротких, які є прості. Один з них це є 3863. Так? Це є законопроекти, які вкрай необхідні для Національної поліції і Мустафа Наєм про це мені наголошує, вони – повністю безконфліктні. Так, товариство, я оголошую, якщо буде згода залу, ми їх поставимо, Мустафа.</p>
<p>Але зараз по порядку денному в нас є проект Закону (4232) про внесення змін до Закону України "Про Суспільне телебачення і радіомовлення". Це є перше читання, так, Вікторія? Перше читання. І я дуже вас прошу підтримати пропозицію розгляду його за скороченою процедурою. Хто підтримує пропозицію розгляду за скороченою процедурою, прошу проголосувати. Будь ласка, голосуємо.</p>
<p>&nbsp;</p>
<p>17:32:54</p>
<p>За-144</p>
<p>Я поставлю ще раз за скорочену процедуру. Якщо ми не наберемо голосів, ми підемо за повною процедурою. Я ще раз поставлю. І якщо буде згода залу, ми розглянемо.</p>
<p>Я ще раз ставлю на голосування пропозицію 4332: проект Закону про внесення змін до Закону України "Про Суспільне телебачення і радіомовлення" – розгляд за скороченою процедурою. Хто підтримує дану пропозицію, прошу проголосувати. Будь ласка, колеги, голосуємо.</p>
<p>&nbsp;</p>
<p>17:33:39</p>
<p>За-136</p>
<p>Є глибоке переконання депутатів, що ми повинні розглядати даний законопроект за повною процедурою. І я запрошую до доповіді голову Комітету з питань свободи слова та інформаційної політики Сюмар Вікторію Петрівну. Будь ласка. <i>(Шум у залі)</i></p>
<p>&nbsp;Пані Вікторія, вже почали розгляд. Вибачте, я дам після цього питання, тут же дам. Будь ласка, пані Вікторія.</p>
<p>&nbsp;</p>
<p>17:34:09</p>
<p>СЮМАР В.П.</p>
<p>Шановні колеги, я, чесно кажучи, не зовсім розумію, що відбувається в залі і чому ми не можемо назбирати 150 голосів для розгляду абсолютно технічного, надзвичайно короткого законопроекту, під яким підписані всі члени Комітету з питань інформаційної політики з усіх абсолютно фракцій, які входять до комітету. І, ну, відверто кажучи, ця позиція дивує. І якщо ми займаємося тут політичними розборками в ключі з цим, я не знаю, там якимись міжфракційними, ну, я ж про це й кажу, то це досить дивно, тому що від нас чекають, очевидно, реформ і ефективних рішень.</p>
<p>Даний законопроект якраз покликаний довести до кінця цілком конкретну реформу: створення в Україні Суспільного телебачення. Ситуація в тому, що ми з вами ухвалили такий законопроект, який дає можливість створити в Україні в перше в історії перетворити державного мовника на суспільного мовника. Це достатньо серйозний законопроект, який експертами визнаний, вірніше закон, який експертами визнаний одним з кращих. Але в нас виникла технічна проблема, винятково технічна проблема.</p>
<p>Справа в тому, що відповідно до прийнятого нами з вами закону, студія "Укртелефільм" входила до складу суспільного мовника, але в студії "Укртелефільм" виявилося чимало господарських спорів і суперечок. І саме через це вона не може зараз увійти до складу суспільного мовлення і це блокує процес створення суспільного мовлення як такого.</p>
<p>Ми провели не одну нараду з нашими колегами із НТКУ і вирішили, що розблокувати цей процес можна тільки тим шляхом, щоб передбачити особливий порядок приєднання "Укртелефільму", який має визначити Кабінет Міністрів, і щоб уже у визначеному порядку, коли ці судові спори там відбудуться, "Укртелефільм" долучили до суспільного мовника. І це фактично дозволить вже ближчим часом завершити процес створення суспільного мовника в Україні.</p>
<p>Мені здається, що це має бути важливим для всіх фракцій парламенту. Всі ваші представники, шановні колеги, представники всіх фракцій парламенту є сьогодні в Наглядовій раді суспільного мовлення і дуже важливо, щоб воно в нас запрацювало, і щоб в Україні ми побачили нарешті справді незалежний від приватних власників, від олігархів телеканалу. Від цього залежить насправді, напевно, і політична доля багатьох з нас, тому що сьогодні дуже часто власники розпоряджаються кого і як показувати. Суспільне мовлення в цьому контексті може бути відповіддю на питання.</p>
<p>Відповідно, оскільки мова іде про технічний законопроект, Комітет з питань свободи слова та інформаційної політики ухвалив рішення запропонувати Верховній Раді прийняти даний законопроект у першому читанні та в цілому. Зокрема ідеться про зміну до статті 1 Закону та "Перехідних положень" і визначається те, що я вже сказала, що українська студія телевізійних фільмів "Укртелефільм" приєднується до суспільного мовника шляхом перетворення у публічне акціонерне товариство, 100 відсотків акцій якого належить державі з подальшим приєднанням до ПАТ НСТУ. Зміни у "Перехідні положення" визначають, що Кабінет Міністрів України має визначити окремий порядок перетворення ДП "Українська студія телевізійних фільмів "Укртелефільм" з урахуванням фактичного стану державних підприємств. Оце, власне,… державного підприємства. Оце, власне, і вся правка, яку ми не хочемо розглядати чомусь за скороченою процедурою. Дякую.</p>
<p>&nbsp;</p>
<p>ГОЛОВУЮЧИЙ. Колеги, згідно Регламенту, 3 хвилини для питань доповідачу. Чи є питання до доповідача? Немає. будь ласка, пані Вікторія, дякуємо за доповідь. Я прошу провести запис на виступи від фракцій. Хто має бажання з фракцій висловитися?</p>
<p>Олександра Кужель, будь ласка.</p>
<p>&nbsp;</p>
<p>17:38:27</p>
<p>КУЖЕЛЬ О.В.</p>
<p>Олександра Кужель, фракція "Батьківщина". Підтримуючи цей технічний законопроект, хочу звернути увагу комітету і своїх колег на дуже серйозну проблему. Хто з наших колег був на "Громадському радіо" суспільному, як воно зараз має назву, бувше Національне радіо, і хто їздить по областях і бачить, в якому стані зараз радіо, відчуваємо дуже серйозну небезпеку. На жаль, у нас знову вводяться квоти та фамілії людей, яких пропонує голова суспільного телебачення і радіомовлення, не пускати на радіо. Це означає, що така ж ситуація іде і на телебаченні. І тому я прошу комітет розглянути можливість, і ми будемо подавати правки в цей законопроект, щоб відділити радіо суспільне від суспільного телебачення. Щоб у нас не було монополії одної партії, і не було знову введено квоти на право свободи слова. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Зараз надаю слово Балицькому Євгену від "Опозиційного блоку". І хочу сказати, що вашу заяву на виголошення заяви я оголошу відразу після розгляду цього питання.</p>
<p>Будь ласка, Балицький Євген, "Опозиційний блок".</p>
<p>&nbsp;</p>
<p>17:39:41</p>
<p>БАЛИЦЬКИЙ Є.В.</p>
<p>Евгений Балицкий, 80 округ, город Мелитополь, Мелитопольский район. Прошу передать слово Королевской Наталье Юрьевне.</p>
<p>&nbsp;</p>
<p>17:39:49</p>
<p>КОРОЛЕВСЬКА Н.Ю.</p>
<p>Уважаемые коллеги, данный законопроект, он нарушает Конституцию Украины. И мы предлагаем прекратить в это зале принимать те решения, которые противоречат Конституции и которые вносят сегодня хаос не только в систему государственного управления, не только в систему социальной защиты граждан, но и вносят уже хаос в средства массовой информации. И перед тем как готовятся законопроекты, подаются предложения, пожалуйста, уважайте себя, уважайте своих коллег и не нужно политической целесообразностью прикрывать сегодня совершенно нереализуемые проекты решений.</p>
<p>И также я хочу обратиться к залу с тем, что, возможно, этот закон важный, но мы с вами после сегодняшнего и завтрашнего дня уйдем почти на две недели работы в комитетах, в округах, и парламент не будет работать. За это время очередной раз повысятся тарифы, за это время пройдет годовщина Чернобыльской аварии, за это время будет 71-я годовщина Великой Отечественной войне. И мы предлагаем завтрашний день сосредоточить все наше внимание на принятии социально важных и социально ответственных решений. Мы сегодня должны дать сигнал всей стране о своей адекватности, о способности объединяться на профессиональной теме и принимать сегодня те решения, которые ждут от нас люди. Не популистские, не громкие, а те важные, ответственные решения, которые бы позволили сегодня вернуть в страну социальный мир. Потому что, когда парламент будет отдыхать, а каждый человек получит новую платежку, а ветераны пойдут отдавать дань памяти и праздновать День победы, а чернобыльцы соберутся в это время, то подумайте сами, какими словами они будут вспоминать нас всех депутатов этого парламента. Так давайте все-таки одумаемся и хотя бы то небольшое время, которое нам выделено, мы поработаем качественно, профессионально и объединим свои усилия ради мира и ради благополучия наших людей.</p>
<p>Поэтому прошу головуючего сформировать на завтра социальную повестку дня, а залу – одновременно ее поддержать.&nbsp; Спасибо за внимание.</p>
<p>&nbsp;</p>
<p>ГОЛОВУЮЧИЙ. Григорій Шверк, "Блок Петра Порошенка".</p>
<p>&nbsp;</p>
<p>17:42:22</p>
<p>ШВЕРК Г.А.</p>
<p>Шановні колеги, хочу звернути вашу вагу, що конфлікт, який стався на&nbsp; &nbsp;ДП "Укртелефільм", на декілька місяців вже загальмував створення суспільного мовника. Весь Комітет зі свободи слова приймав участь у вирішенні цього конфлікту. І цей закон є таким, який відповідає і одній стороні конфлікту трудового колективу і керівництву НТКУ. Тому дуже прошу давайте ми спокійно підтримаємо цей технічний законопроект і почнемо працювати далі.</p>
<p>&nbsp;</p>
<p>ГОЛОВУЮЧИЙ.&nbsp; Дякую дуже вам.</p>
<p>Бондар Михайло "Народний фронт".</p>
<p>&nbsp;</p>
<p>17:43:07</p>
<p>БОНДАР М.Л.</p>
<p>Бондар Михайло, 119 виборчий округ.</p>
<p>"Народний фронт" також буде підтримувати цей законопроект. І закликає всіх колег підтримати його також. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Ленський від "Радикальної партії" передає слово Олегові Ляшку.</p>
<p>&nbsp;</p>
<p>17:43:35</p>
<p>ЛЯШКО О.В.</p>
<p>Олег Ляшко, "Радикальна партія".</p>
<p>Шановні колеги, я хотів би звернути вашу увагу на вкрай складну ситуацію, яка сьогодні у колишній Національній радіокомпанії України склалася після того як ми прийняли Закон про суспільне мовлення. Колишня радіокомпанія національна, яка завжди була осереддям українського духу, українського слова, української культури, сьогодні фактично виявилася на периферії уваги в загальній системі національного мовлення бо перевага віддається телевізійному мовнику. Натомість ми бачимо масові скорочення, які тривають в Національній радіокомпанії, ми бачимо скорочення ефірного часу мовлення, продукту виготовленого високими фахівцями, професіоналами, достойними журналістами в Національній радіокомпанії. Треба також пам'ятати про те, що більшість слухачів Національної радіокомпанії, це ті, хто має проводове радіо, це селяни, це люди, які не мають можливості купити собі приймача для того, щоб слухати УКВ-мовлення. Крім того Національна радіокомпанія надзвичайно важлива в структурі інформаційної безпеки країни, зважаючи на те, що Росія сьогодні веде проти нас гібридну війну і інформаційна протидія гібридній війні Росії не менш важлива складова, ніж армія, ніж Служба безпеки, Національна гвардія чи правоохоронні органи.</p>
<p>Тому я звертаюся до шановної голови комітету, всіма шановної в цьому залі, Вікторії Сюмар з пропозицією невідкладно внести зміни до Закону про суспільне мовлення і передбачити функціонування Національної радіокомпанії як окремої юридичної особи у загальній системі суспільного мовлення. Адже сьогодні фактично радіожурналісти залишилися на других ролях і в бюджетному плані, і в плані уваги керівництва суспільного мовлення, і основна увага віддається телевізійному мовнику.</p>
<p>Я як людина, яка мала можливість і честь багато виступати в ефірах Національної радіокомпанії, я знаю, наскільки важливе це слово, ми пам'ятаємо відомих радіожурналістів: Анатолій Туркеня, Андрій Дерепа, Дмитро Пономарчук. Я можу масу-масу інших прізвищ назвати відомих радіожурналістів.&nbsp;</p>
<p>Тому я прошу і звертаю увагу керівництва суспільного мовлення, керівництва Кабінету Міністрів, що в нинішніх вкрай складних умовах, коли проти нас точиться гібридна війна, брати фактично, перекреслювати діяльність Національного радіомовника, це є злочин, це є абсолютно неприпустима річ.</p>
<p>Тому я вимагаю максимальної уваги і підтримки нашого національного радіомовника.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Олександр Опанасенко, "Самопоміч".</p>
<p>&nbsp;</p>
<p>17:46:44</p>
<p>ОПАНАСЕНКО О.В.</p>
<p>Шановні колеги, фракція "Об'єднання "Самопоміч" беззастережно підтримує зміни до цього закону. Це абсолютно технічний закон, і ми маємо всі зібратися, зібрати голоси і продовжити, і, нарешті, закінчити цю важливу реформу суспільного мовлення України. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Нас наступний розділ - це є виступи від народних депутатів. Хто має бажання взяти участь в обговоренні, прошу провести запис. Виступи народних депутатів.</p>
<p>Андрій Тетерук, "Народний фронт". Будь ласка.</p>
<p>&nbsp;</p>
<p>17:47:31</p>
<p>ТЕТЕРУК А.А.</p>
<p>Прошу передати слово Вікторії Сюмар.</p>
<p>&nbsp;</p>
<p>17:47:38</p>
<p>СЮМАР В.П.</p>
<p>Колеги, про радіо. Абсолютно&nbsp; не заперечуючи важливість радіо, чому&nbsp; комітет&nbsp; стояв на позиції об'єднання? Тому що&nbsp; суспільний мовник – це в першу чергу&nbsp; стандарти. І наші&nbsp; з вами представники&nbsp; повинні мати можливість, дійсно, спостерігати&nbsp; як наглядова рада&nbsp; і за телебаченням,&nbsp; і за радіо, тому що ми&nbsp; об'єднували, насправді, систему управління.&nbsp; Але чомусь&nbsp; радіокомпанія національна не дуже&nbsp; хоче цього єдиного управління. Я вам розкажу, чому?&nbsp; Вона&nbsp; знаходиться в дуже гарному місці на Хрещатику, 24, там поруч вони збираються, і Хрещатик,&nbsp; 26, поруч вони&nbsp; збираються будувати будинок на вулиці Грінченка, там відведена для цього земля. І дуже часто&nbsp; майнові спори, саме майнове&nbsp; бажання&nbsp; не є&nbsp;&nbsp;&nbsp; бажанням об'єднуватися в одну структуру, тому що&nbsp; хтось там вже&nbsp; з керівництва якоїсь&nbsp; попередньої структури хоче собі там отримати квартири.</p>
<p>Власне,&nbsp; "Укртелефільм" – це&nbsp; історія про те саме. Коли, даруйте мені,&nbsp; "Укртелефільм", який на&nbsp; березі Русанівського каналу,&nbsp;&nbsp;&nbsp; давайте&nbsp; вже речі своїми іменами називати, побудував кілька багатоповерхівок і тепер нам блокує створення&nbsp; суспільного мовлення.&nbsp; Ми можемо всі ці документи роздати тут депутатам. Але не може бути від, даруйте,&nbsp; чиєїсь&nbsp; жадоби на квартири&nbsp; і&nbsp; на квадратні метри, і на оці будинки, які у нас&nbsp; будуються від імені&nbsp; нібито державного&nbsp; радіо,&nbsp; заручником бути ціла система і ціла величезна реформа створення,&nbsp; справді, незалежного мовника.</p>
<p>Всім, хто переживає за інформаційну безпеку, дуже рекомендую проголосувати&nbsp; за&nbsp; закон, який&nbsp; виводить&nbsp; російський інформпродукт з&nbsp; європейського. Тому що&nbsp; оці&nbsp; бідкання&nbsp; за інформаційну безпеку замість того, щоб приймати конкретні рішення, нагадують не дуже гарні викрутаси. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Юрій Левченко передає слово Андрію&nbsp; Іллєнкові. Будь ласка.&nbsp;&nbsp;&nbsp;</p>
<p>&nbsp;</p>
<p>17:49:32</p>
<p>ІЛЛЄНКО А.Ю.</p>
<p>Андрій&nbsp; Іллєнко,&nbsp; Всеукраїнське&nbsp; об'єднання "Свобода", місто Київ.</p>
<p>Шановні колеги,&nbsp; безумовно, цей технічний закон необхідно проголосувати. Я вважаю, що сьогодні, на жаль,&nbsp; був теж ще&nbsp; один важливий закон, про який&nbsp; моя колега щойно&nbsp; говорила, який, на жаль, був провалений сьогодні&nbsp; у &nbsp;Верховній Раді, а він якраз стосувався в тому числі і забезпечення інформаційної безпеки нашої держави, на жаль, не вистачило голосів, це дуже погано. Це свідчить про те, що у Верховної Ради України, я маю на увазі Закон про квотування, немає, на жаль, політичної волі достатньої для того, щоб подібні рішення приймати. І це говорить про те, що ця Верховна Рада не виконує ті зобов'язання, які брала перед виборцями напередодні виборів останніх, по захисту національного інформаційного простору. Але я не можу також зараз, виступаючи з трибуни Верховної Ради, не сказати про той, абсолютно кричущий, випадок, який сьогодні відбувається тут в столиці, в місті Києві, в приміщенні Київської міської ради. Коли абсолютно не встановлені невідомі люди в масках із спецзасобами, в бронежилетах, без жодних розпізнавальних знаків зайняли перший поверх Київської міської ради. Коли депутати Київської міської ради від "Свободи" підійшли до них і поцікавилися, хто ви такі, на яких підставах ви тут знаходитесь, у відповідь було застосовано силу, фактично одного з депутатів взяли в заручники, затягнули в автобус, інші наші депутати пішли його визволяти і їх почали бити, в результаті виникла величезна бійка. Одного з депутатів Київської міської ради Олега Гелевея, який, до речі, був депутатом сьомого скликання, його госпіталізували, він вже не молода людина, він на разі знаходиться в лікарні, знімають з нього побої, відповідно все це відбувалося на очах у поліції, яка не реагувала, по суті, на це все. Після того тих, хто безпосередньо чинив це свавілля, їх зараз направили всіх до Шевченківського райвідділку поліції, але там не дають можливості нормально провести щодо них слідчі дії і в дійсності затримати тих, хто чинив цей безпридел. Ми заявляємо про те, що ми цю ситуацію просто так не залишимо, ми будемо вимагати реального розслідування, покарання винних, я переконаний, що ні про яку нормальну роботу, на жаль, Київської міської ради після цього не говориться, поки не буде проведено реального розслідування і покарання винних.</p>
<p>А по цьому закону, звичайно, треба голосувати, але дуже жаль, що інші важливі закони на захист інформаційного простору, зокрема,&nbsp; той, який був сьогодні в порядку денному, у Верховній Раді провалюється. Дякую за увагу.</p>
<p>&nbsp;</p>
<p>ГОЛОВУЮЧИЙ. Дмитро Лінько, Радикальна партія. Передає Лозовому слово. Будь ласка.</p>
<p>&nbsp;</p>
<p>17:52:34</p>
<p>ЛОЗОВОЙ А.С.</p>
<p>Андрій Лозовий, Радикальна партія Ляшка. Позавчора&nbsp; у своїй квартирі в місті Нетішин Хмельницької області, це велике місто, де знаходиться атомна станція, була знайдена мертвою українська журналістка Ольга Мороз, головний редактор "Нетішинського вісника". Журналістка, яка висвітлювала в своїх матеріалах одну з найбільших проблем, які сьогодні є в цій країні – незаконну вирубку лісу, коли наше багатство, дане Богом, безбожно&nbsp; знищують, знищуючи природу, обкрадаючи кожну українську сім'ю, таким чином, бо ліс – це наше національне багатство.</p>
<p>Українську журналістку, яка це висвітлює, безбожно вбивають, і разом з тим, про це чомусь мовчать наші правоохоронні органи, про це чомусь мовчать у верховній залі, про це чомусь голова поважної фракції БПП…</p>
<p>&nbsp;</p>
<p>ГОЛОВУЮЧИЙ.&nbsp; Пане Андрій, я прошу вас говорити по темі даного законопроекту. Пане Андрій, я прошу говорити по темі даного законопроекту, будь ласка.</p>
<p>&nbsp;</p>
<p>ЛОЗОВОЙ А.С.. … буде з цією країною?</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, це моє, передбачене Регламентом право, коли говорить не по темі&nbsp; виступаючий, зупиняти його. Я вас прошу, колеги, дотримуватися цієї норми.</p>
<p>Шановні колеги, ми ще маємо… Чи є потреба для заключного слова&nbsp; голови комітету Вікторії Сюмар?</p>
<p>Зараз відбудеться голосування. Я прошу зайти в зал і прошу приготуватися до голосування. Шановні фракції, я прошу закликати депутатів. І я надаю для заключного слова слово Вікторії Сюмар. Будь ласка, пані Вікторія.</p>
<p>&nbsp;</p>
<p>17:54:38</p>
<p>СЮМАР В.П.</p>
<p>Я не буду займати багато часу. Я думаю, що є розуміння, що це – технічний&nbsp; законопроект. Якщо всі члени комітету поставили під ним свої підписи, тут немає політичних суперечок, він просто дозволить завершити справу, яку ми з вам розпочали. Тому прохання поставити все-таки спочатку на сигнальне голосування, тому що в друге його подавати буде складно. І повірте, ми терпимо величезні збитки, оскільки не можемо завершити цей процес, тому що виділені кошти на аудит, а ми не можемо провести аудит всього того, що є і в Національній телекомпанії, і в радіокомпанії саме через те, що процес наразі заблокований через майнові суперечки за квартири, студію ДП "Укртелефільм".</p>
<p>Дуже прошу розблокувати цей процес зараз, але сигнальним голосуванням, щоб побачити чи є голоси, бо в силу періоду їх може не бути.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, я поставлю зараз на рейтингове голосування даний законопроект. Прошу зайти в зал і зайняти робочі місця. Він справді є технічний і водночас дуже важливий.</p>
<p>І я ставлю рейтингове голосування проект Закону про внесення змін до Закону України "Про суспільне телебачення і радіомовлення", 4232. Прошу проголосувати, колеги.</p>
<p>Прошу взяти участь в голосуванні. Будь ласка.</p>
<p>&nbsp;</p>
<p>17:56:16</p>
<p>За-210</p>
<p>Не встигли. Я ще раз поставлю, товариство, але це буде тільки ще раз.</p>
<p>Це було рейтингове голосування, воно не потребує повернення. Отже, я прошу депутатів зайти в зал, зайняти робочі місця.</p>
<p>Я ще раз ставлю рейтингове голосування, 4232. Хто підтримує, прошу проголосувати. 4232, будь ласка.</p>
<p>&nbsp;</p>
<p>17:57:08</p>
<p>За-218</p>
<p><i>&nbsp;(Шум у залі)</i> Шановні колеги, немає достатньо голосів для прийняття рішення. Це, на моє глибоке переконання, дуже поганий знак для суспільства. Я говорив вчора і починав сесію Верховної Ради з питання дисципліни. Я хочу наголосити, що надалі я не буду підписувати жодних відряджень під час пленарних тижнів. <i>(Оплески)</i> Жодних відряджень, бо ми зараз робимо неповагу до всього українського суспільства своєю відвідуваністю.</p>
<p>Шановні колеги, немає голосів для даного законопроекту. До мене надійшла заява про оголошення перерви на вимогу двох фракцій – депутатської фракції "Опозиційний блок" та депутатської фракції "Група Відродження". І вони просять заяву замість перерви. <i>(Шум у залі</i>) Будь ласка, Королевська.</p>
<p>&nbsp;</p>
<p>17:58:23</p>
<p>КОРОЛЕВСЬКА Н.Ю.</p>
<p>Уважаемые коллеги, я прошу вас еще на минуту задержаться в зале и все-таки вспомнить, что 26 апреля – 30-я годовщина аварии на Чернобыльской АЭС. И мы с вами сидим в этом зале, живем на этой земле, наши дети живут сегодня под чистым небом благодаря десяткам, сотням, тысячам жертв тех людей, которые защитили мир от Чернобыльской аварии. И они тогда не спросили, что им за это будет: и будут ли деньги в бюджете, и заплатят ли им компенсации. Они стали на защиту нашей с вами Родины. И они выполнили свой долг. И сегодня они заслужили того, чтобы мы почтили память умерших и отдали ту малость, которую мы в состоянии с вами отдать, живым. Отдать честь и уважение их детям, их внукам, их женам, которые остались сами, один-на-один со своими проблемами в нашей стране. 26 апреля большинство из вас пойдут вместе с чернобыльцами возлагать цветы к могилам погибших. Но подумайте, как каждый из нас будет смотреть им в глаза, когда мы не смогли в этом зале преодолеть ничтожное вето. Мы не смогли набрать в себе силы и отдать хотя бы ту малость возможностей, которая в наших с вами силах. И даже не ради них, а ради нашей с вами совести, ради того, что мы помним тех, кто 71 год назад, 30 лет назад, сегодня защищает нашу с вами родину.</p>
<p>Поэтому я обращаюсь к вам, уважаемые коллеги с просьбой завтра первым вопросом поднять вопрос о рассмотрении законопроекта по защите чернобыльцев и отдать нашу с вами возможность, отдать то, что мы в состоянии ради поддержки этих людей.</p>
<p>А сейчас я прошу огласить минуту молчания и почтить память тех людей, которые защитили мир, и которых сегодня уже нет ради мирного неба над нашей страной.</p>
<p>&nbsp;</p>
<p>ГОЛОВУЮЧИЙ. Оголошую хвилину мовчання. Будь ласка.</p>
<p><i>(Хвилина мовчання</i><i>) </i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>&nbsp;</p>
<p>КОРОЛЕВСЬКА Н.Ю. Спасибо всем.</p>
<p>&nbsp;</p>
<p>ГОЛОВУЮЧИЙ. Шановні колеги, 18.00, ми вичерпали наш час для проведення пленарного засідання. Завтра ми збираємося о 10 годині для продовження нашої роботи. А зараз вечірнє засідання Верховної Ради України я оголошую закритим. Шановні колеги, до завтра.</p>
<p>&nbsp;</p>

