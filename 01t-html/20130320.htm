Стенограма пленарного засідання
20 березня 2013
&nbsp;
<p align=center>ЗАСІДАННЯ ЧЕТВЕРТЕ</p>
<p align=center>Сесійна зала Верховної Ради України</p>
<p align=center>20 березня 2013 року, 10 година</p>
<p align=center>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ. Доброго ранку, шановні народні депутати, запрошені та гості Верховної Ради! Прошу підготуватися до реєстрації, Шановні народні депутати, прошу підготуватися до реєстрації. Увімкніть систему "Рада".</p>
<p>Зареєструвалися&nbsp; у залі 392&nbsp; народних депутата.</p>
<p>Сьогодні день народження народних депутатів України: Гордієнко Сергія Володимировича і Федорука Миколи Трохимовича. <i>(Оплески) </i>Давайте поздоровимо наших іменинників, побажаємо всього доброго.</p>
<p>Шановні народні депутати,&nbsp; відповідно до статті 25 Регламент у середу ми маємо 30 хвилин для виступів народних депутатів з внесенням пропозицій, оголошенням заяви, повідомлень. Тому прошу народних депутатів записатися на виступ.&nbsp;&nbsp;&nbsp;</p>
<p>Партія регіонів, Єфремов Олександр Сергійович передає. Прошу, Інно Германівно.</p>
<p>&nbsp;</p>
<p>10:05:49</p>
<p>БОГОСЛОВСЬКА І.Г.</p>
<p>Доброго ранку, шановна країна! Весь час своєї парламентської роботи я виступала з цієї трибуни виключно українською мовою. Тому що це була моя добра воля. Але, як всі українці, я вільна і вперта. І коли хтось намагається змусити мене своєю волею робити те, чого я не хочу, коли хтось намагається нав'язати мені і мільйонам українцям вимогу спілкуватися не своєю рідною мовою, тоді я кажу так. З цієї хвилини з цієї трибуни я буду говорити російською до того моменту, поки в українському парламенті не запанують європейські правила! <i>(Шум у залі)</i></p>
<p>&nbsp;Мы сегодня говорим о том, что нам нужно приближаться &nbsp;каждый день к европейским стандартам. Но европейские стандарты не терпят фашизма. То, что сегодня происходит с партией "Свобода", еще раз демонстрирует, - в Украине уже возникло явление, которое называется неофашизм.&nbsp; Явление, которое прежде всего базируется на неприятии любой другой точки зрения, на грубой силе, на угрозах и уничтожении любого инакомыслия <i>(Шум у залі)</i>.</p>
<p>Я сегодня хочу обратиться к тем, кто стоит рядом со "Свободой". "УДАР" и Виталий Кличко, что вы делаете рядом с ними?! <i>&nbsp;</i>Вы привыкли бороться на ринге в честной и открытой борьбе. Что вы делаете с этими хулиганами из подворотни, которые привыкли бить морды и больше ничего не умеют?!</p>
<p>Я хочу обратиться к "Батьківщині". Среди вас масса людей, которые осознанно делают выбор в пользу европейской интеграции. Что вы делаете рядом с той партией, в отношении которой Европейский парламент четко высказался: никаких союзов со "Свободой" не может, никаких коалиций.</p>
<p>У нас с вами на глазах рождается украинский нео-фашизм. Сегодня вся нация должна проявить внимание к этому процессу и изолировать эту политическую силу, как мы изолируем больных холерой. Карантин на "Свободу" – это то, чего сегодня требует украинское общество.</p>
<p>Я хочу обратиться ко всем матерям и отцам в Украине. Берегите своих детей от этой холеры. Будьте внимательны. Это серьезный вызов Украине, это серьезный вызов всем нашим семьям, свободе, настоящей свободе человека в Украине. Свобода – это не партия "Свобода", свобода человека заканчивается там, где вы посягаете на свободу другого. Неофашизм в Украине не пройдет!</p>
<p>&nbsp;</p>
<p>ГОЛОВУЮЧИЙ.&nbsp; Партія регіонів, Денисенко.</p>
<p>&nbsp;</p>
<p>10:09:00</p>
<p>ДЕНИСЕНКО А.П.</p>
<p>Прошу передати слово Кінаху Анатолію.</p>
<p>&nbsp;</p>
<p>ГОЛОВУЮЧИЙ. Прошу, Кінах.</p>
<p>&nbsp;</p>
<p>10:09:14</p>
<p>КІНАХ А.К.</p>
<p>Дякую. Шановні народні депутати, шановні співвітчизники! Я дуже добре пам'ятаю цю залу на початок&nbsp; 90-х, коли ми стверджували політичну, територіальну, фінансову, економічну інфраструктуру незалежної держави Україна. Як підтверджує і наш власних український досвід, і світовий, в умовах жорсткої конкуренції, коли кожна держава і кожний народ виборюють своє місцем під сонцем, перемагають тільки сконсолідовані держави, де є розуміння в політичних силах пріоритетів держави, де об'єднуються зусилля, а поточна принизлива конкуренція, міжособиста політична, відсувається на далекий план.</p>
<p>Верховна Рада України має великі борги перед українським народом.&nbsp; І формування конкурентоздатної держави досягається не методами, спробами принизити людину по мовній чи національній ознаці, чи вирішувати питання політичних дивідендів за рахунок образ, політичних спекуляцій чи ярликів.</p>
<p>Тому, шановні народні депутати, нам необхідно чітко зрозуміли, 2013 рік – це 22-й рік незалежності нашої держави. Величезне завдання – створити умови незворотності інтеграції України в європейський економічний і політичний простір з тим, щоб формувати сучасні стандарти життя на українській землі, зміцнювати енергетичну безпеку держави як основу для зниження нашої поки що величезної залежності від зовнішньої економічної, політичної кон'юнктури.</p>
<p>Чітко зрозуміти, що необхідно удосконалювати методи захисту наших економічних інтересів, оптимізація умов перебування України у Світовій організації торгівлі. Від'ємне сальдо зовнішньої торгівлі досягає вже мінус 16 мільярдів доларів. Це ми створюємо робочі місця за кордоном.</p>
<p>Президентом України затверджений національний план вирішення цих питань в умовах поточного року. Затверджена державна програма активізації економічного розвитку. Необхідно готуватися до коректив до бюджету поточного 2013 року, особливо з точки зору підвищення статусу місцевого самоврядування, підготовити дуже серйозні зміни для удосконалення інвестиційного клімату, захисту прав власника, інвестора, формування середнього класу в Україні.</p>
<p>Тому фракція Партії регіонів закликає, ми впевнені, це відповідає інтересам України, об'єднатися навколо цих питань і формувати умови розвитку конкурентоздатної сучасної держави України. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Фракція Партії регіонів, Гайдош.</p>
<p>&nbsp;</p>
<p>10:12:29</p>
<p>ГАЙДОШ І.Ф.</p>
<p>Прошу передати слово Олійнику Володимиру Миколайовичу.</p>
<p>&nbsp;</p>
<p>ГОЛОВУЮЧИЙ. Прошу. І Калетнік передає 3 хвилини.</p>
<p>&nbsp;</p>
<p>10:12:48</p>
<p>ОЛІЙНИК В.М.</p>
<p>Шановний&nbsp; Володимире Васильовичу, шановні колеги, шановні виборці! В Україні на сьогоднішній день&nbsp; дві біди і дві проблеми – це опозиція і дороги. Затяжна зима руйнує дороги України. А затяжне блокування опозицією Верховної Ради руйнує парламентаризм, руйнує&nbsp; державність в Україні. Вже до чого терплячі наші європейські парламентарі, і ті звернулися, і в них увірвався терпець і звернулися до наших опозиціонерів.</p>
<p>Устами Штефана Фюле: "Припиняйте блокувати єдиний законодавчий орган в Україні". Дослухайтеся до цієї порад, бо руйнуєте державність в Україні.</p>
<p>В чому причина такої позиції? А вона дуже проста на поверхні. Є три лідери опозиції. Створений тріумвірат і це не новина в історії. І між цими трьома іде шалена внутрішня боротьба, хто з них головний опозиціонер в Україні. Будь ласка, змагайтеся. Але не втягуйте в цю колотнечу Україну, український парламент і дайте можливість працювати людям.</p>
<p>Я знаю, що будуть говорити про те, що немає проблем. Це дійсно ознака тріумвірата, коли кажуть: нема зовні, но внутрі проблема є – там іде боротьба. Але зневага не тільки до депутатів проявляється, зневага проявляється і до простих виборців.</p>
<p>&nbsp;Недавно Олег Тягнибок дав таке інтерв'ю. І ви знаєте, в цьому інтерв'ю страшні речі, коли він говорить про те, що висунення кандидата єдиного на посаду міського голови Києва буде йти за принципом першої ночі. Якщо не піде Кличко, перша ніч переходить до Яценюка, якщо Яценюк не піде – прийде до Тягнибока. Це цинізм по відношення до територіальної громади.</p>
<p>Шановні опозиціонери-парубки, Київ вам не дівка. Київ – це столиця України. Київ – це найбільша територіальна громада в Україні. В Києві живуть і працюють сумлінні, чесні і порядні люди. І навіть тоді, коли блокуєте, вони вам створюють комфортні умови,&nbsp; вони не блокують, вони працюють на державу і поважайте їх. Бо я вам скажу, в цьому слові невипадковому не тільки механізм, в цьому слові… <i>(Шум у залі)</i> Не горлопаньте! Бо я вам скажу, ви, коли виступ чуєте на російській мові, кричите, коли на українській мові, кричите. І я хочу вам сказати, у вічі дивлячись як українець, всякі спроби обмежити думку іншого громадянина шляхом тиску, а не діалогу, і є фашизм. І ви не дивуйтесь, коли так говорять вам, дивлячись у вічі. &nbsp;Це просто, знаєте, спроба сказати про те, що в такий спосіб хочуть бачити Київ, це коротка програма кандидата першої ночі. А другий день і третій день уже не має значення.</p>
<p>Але і далі була цікава річ. Той же Олег Тягнибок сказав слідуюче: "Якщо ми, три політичних сили опозиційних, визначимо, – ви тільки вдумайтесь, – будь-кого, Київ&nbsp; буде мати міського голову". Це, ви знаєте, спосіб уже гвалтування! Але таке було вже в історії, коли Юлія Тимошенко висунула Турчинова і Київ дав відлупа і сказав, вибачте, в такий спосіб ми не приймаємо вибір у Києві, це повинна бути чесна позиція.</p>
<p>Шановні депутати, напевно сьогодні принципово стоїть питання про організацію роботи в парламенті. Неприпустимо, щоб ми поза межами діалогу шукали спроби конфлікту розв’язати, бійки. Вчора було ганебне явище, коли знову почали бійку. Потрібно від цього відмовитись. Потрібно пам'ятати, що парламент – це не спортивний майданчик, парламент – це майданчик для пошуку компромісів. Україна різна, ми різні і ми повинні один одного слухати. Всякі ваші спроби силоміць нав’язати українську мову будуть натикатися на опір. Ви більшу робите шкоду, ніж ті, хто толерантно продовжують говорити на українській мові, а не пробують це робити&nbsp;&nbsp; &nbsp;силовими методами, спонукавши до цього опонента. Це ганьба вам. Бо більшої шкоди ніж вчора і позавчора ви не принесли Україні. Треба припиняти цю практику.</p>
<p>І на завершення. В такий спосіб розмовляти, як з Києвом, так і з усією Україною не вийде. Я вам скажу відверто, за доброю українською традицією ви від киян і всіх українців отримаєте гарбуза з кошиком моркви, а не владу. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні депутати, ви не на мітингу. Ви не на мітингу, - я ще раз кажу. Давайте чути один одного. Верховна Рада, кожен висловлює свою думку. Будете виступати, будуть кричати всі. Це що так повинно бути? <i>(Шум у залі) </i>&nbsp;У вас записуватися треба і я буду надавати слово.</p>
<p>Фракція "Батьківщина", Немиря. Я ще раз кажу, це Верховна Рада, а не мітинги. Прошу Немиря.</p>
<p>&nbsp;</p>
<p>10:19:00</p>
<p>НЕМИРЯ Г.М.</p>
<p>Я прошу передати слово Володимиру Бондаренко.</p>
<p>&nbsp;</p>
<p>ГОЛОВУЮЧИЙ. Прошу, Володимир Бондаренко.</p>
<p>&nbsp;</p>
<p>10:19:20</p>
<p>БОНДАРЕНКО В.Д.</p>
<p>Шановні колеги, шановний Володимир Васильовичу, шановні громадяни України! Я прошу зрозуміти мене вірно, але я хочу виступити українською мовою. Хоча будуть кричати "фашисти" і таке інше, бо вони вважають, що своя мова в Україні це є признак фашизму, а не поваги до нації, до народу, до тієї землі, яка кожного з вас народила, тому я буду говорити українською. <i>&nbsp;</i>&nbsp;Це перше. <i>&nbsp;(Оплески)</i></p>
<p>&nbsp;Друге. Один чоловік, який створював "канівську четвірку", тепер проклинає тріумвірат. Але "канівська четвірка" ввійде в історію України як зразок зради, візантійщини і поколуарних ігор.</p>
<p>Третє. Київ –&nbsp; не дівка. Але чому ви їх ґвалтуєте Чернівецьким і сьогоднішньою своєю позицією? &nbsp;Чому, ви – збоченці, робите з Києва продажну дівку, вона такою не буде, вона обере свою владу. І хочу сказати, що мало хто із тих, хто тут виступає, ніби борючись за Київ, розуміє те і в якому стані сьогодні Київ. І з владою, це єдине місто в Україні, де немає місцевого представництва, а те, що є, висить на кримінальних гачках, понад 40 кримінальних справ, вони ділили з вами разом землю, майно і сьогодні продовжують перекачувати в архіви, як кажуть, або в&nbsp; анали, або в закрома Ахметова, інших людей: "Київенерго-холдинг" – тисяча з лишнім підприємств, універмаг "Україна" та багато чого іншого. Отакий вам Київ потрібен, з якого треба тягнути все, що тільки можна і ви це робите, і сьогодні тут розпинаєтесь.</p>
<p>Так от в Києві сьогодні нема не тільки доріг, дякуючи вам, а нема і комунікацій, по яким іде вода, по яким іде каналізація. Там тільки дірки в землі залишилися. Києву потрібен господар, нормальний господарник, а не крикуни такі, як Черновецький, які відпочивали за кордоном, а їхні адепти тут грабували. Сьогодні частково вони сидять в ваших фракціях і продовжують ґвалтувати Київ. Тому я хотів, щоб сьогодні ми подивилися на Київ як на нашу спільну столицю, як на те місто, в якому потрібно жити&nbsp; нормально і нам, і вам, і вашим дітям в тому числі. Таким чином ставитися до міста не можна, тому просив би сьогодні підтримати проекти, які будуть винесені, про проведення голосування в Києві 2 червня. Не можна тягнути далі, попереду літо, в період якого треба провести ремонти, підготувати місто до осені. Тому що торік займалися в основному спортивними об'єктами, піарилися на весь світ, а Київ запустили – далі нікуди. Тягнути з владою київською не можна, давайте підтримуємо, проголосуємо за те, щоб 2 червня в Києві відбулися вибори, щоб кияни, а не ми з вами, до речі, визначили свого мера, свою владу і щоб взяли в своїй державі, в своєму місті, маючи&nbsp; свою голову і маючи перспективу, а не те, до чого ви сьогодні нас штовхаєте. Дякую.</p>
<p>&nbsp;</p>
<p>ГОЛОВУЮЧИЙ. Спасибі. Фракція "Батьківщина", Яценюк. Томенко, прошу.</p>
<p>&nbsp;</p>
<p>10:22:28</p>
<p>ТОМЕНКО М.В.</p>
<p>Колеги, хотів би&nbsp; почати з приємного. Нам як&nbsp; об'єднаній опозиції дуже приємно, що вчора в сесійній залі широкий фронт боротьби з урядовими рішеннями, а, зокрема, за скасування пенсійної реформи, за відміну антинародної медичної реформи, за відміну податкової реформи. Підключилися наші ідеологічні опоненти – комуністи. Це означає, що вимоги "Батьківщини" і опозиції правильні і справедливі. Тому дякую всім, хто виступає проти тих реформ, які проводить команда Януковича, хоча, правда, краще було би попередньому парламенту вийти з парламентської більшості і не допустити їх ухвалення. Але переконаний, що в цій сесійній залі ми відмінимо і ганебну пенсійну реформу, і антинародну медичну реформу.</p>
<p>Хотів сказати адептам і ідеологам Митного союзу. У нас тут уже десятки мільйонів доларів витрачені на зовнішню рекламу, і нас тут є п'ята, чи шоста, чи якась колона, яка починає ранок і закінчує вечір, як нам вступити в Митний союз. Друзі, "Батьківщина" готова оплатить делегацію, щоб парламентські гроші не брати, до Казахстану і до Білорусії. Порадьтеся&nbsp; з керівниками Казахстану і Білорусії, вони виходять з Митного союзу як такого, який знищив їхню економіку. Зараз буде в Казахстані референдум, на якому і опозиція, і керівники виступлять за те, щоб вийти із Митного союзу.</p>
<p>Третя теза, до якої ми як опозиція хотіли би привернути увагу. Поки ми тут ведемо дискусію, часом цивілізовано, часом – ні, у нас друга серія з референдумом Кучми починається. І я хотів би особливо звернути і журналістів увагу на цю всю історію. Громадськість – я маю на увазі&nbsp; члени виконкомів&nbsp; Східної і Південної України, - їм таке завдання поставили в Адміністрації Президента: народний референдум організовують. Тут є в залі організатори. У Закарпатті, по-моєму, 101 відсоток був, в Донецькій – 99 відсотків. Це класики по організації референдуму. Питання ті ж самі, але коли говорять про пільги депутатів, і справедливо їх треба забрати, коли говорять про депутатську недоторканність, якось так, стидливо приховують те, що двопалатний парламент там же висить, друзі. Я думаю, що нам залишилось ще двопалатний парламент, щоб розвалити країну. Я готовий прочитати лекції як доктор політичних наук тим класикам, які хочуть Україну або в монархію перетворити, бо там двопалатні парламенти, або у федеративну, конфедеративну державу. Ви хочете, щоб у верхній палаті авторитети сиділи кримінальні, які куплять області, а в нижній палаті у мажоритарних округах призначали виборців? Що ви робите? Зупиніться хоч перед розвалом країни.</p>
<p>Я звертаюся до всіх фракцій. Нам треба все зробити, щоб не допустити винесення на референдум… взагалі його не допустити з такими питаннями – питання&nbsp; про двопалатний парламент. Єдине, що ми маємо сьогодні – міцність і єдність країни, не маємо хоч міжнаціонального конфлікту. Так ви цим референдумом про двопалатний парламент розвалите країну. Тому я ще раз хочу сказати, ми не допустимо такого референдуму і зробимо все, щоб Україна… <i>&nbsp;(Оплески) </i></p>
<p>&nbsp;</p>
<p>ГОЛОВУЮЧИЙ. Фракція Компартії України. Цибенко, прошу.</p>
<p>&nbsp;</p>
<p>10:25:50</p>
<p>ЦИБЕНКО П.С.</p>
<p>Фракція комуністів, Петро Цибенко.</p>
<p>Шановні колеги! Шановні громадяни України! Рівно півтора роки тому у цьому залі під покровом ночі було здійснено&nbsp; пенсійне&nbsp; злодійство. <i>&nbsp;</i>До Закону України "Про загальнообов'язкове державне пенсійне страхування" з подачі тодішнього міністра соціальної політики пана Тігіпко були внесені такі зміни, які перетворили пенсійну реформу в пенсійний геноцид.</p>
<p>А тим, хто зараз голосує, я нагадаю, що на відміну від вас, фракція Компартії України була єдина, яка послідовно голосувала проти пенсійної реформи в цьому залі. <i>(Шум у залі)</i></p>
<p>&nbsp;Так от час, який пройшов після пенсійної реформи, показав, що вона&nbsp; з тріском провалилася. Суттєво підвищення пенсійного забезпечення не відбулося. Влада сьогодні любить називати середній показник пенсій по Україні у 1400 гривень. Так от я хочу сказати, що&nbsp; середня пенсія по Україні – це як середня температура по лікарні: у когось – 42, а хтось холодний, а в середньому – 36,6. Це перше.</p>
<p>Друге. Ми що, не знаємо як цей середній показник формується? Один депутат або чиновник отримує пенсію 15 тисяч гривень, а 10 бідолах отримують пенсію менше тисячі гривень, а в середньому вони отримують по 1400 гривень.</p>
<p>І ще одне. Я вже не говорю про те, що кожен третій громадянин України, кожен третій пенсіонер, а їх&nbsp; 14 мільйонів, отримує пенсію в одну тисячу гривень і менше. Я вже не кажу про те, що ця так звана пенсійна реформа&nbsp; позбавила&nbsp; десятки тисяч молоді першого робочого місця, я вже не кажу про те, що не зменшується дефіцит бюджету Пенсійного фонду. А, найголовніше, хочу сказати, що&nbsp; влада отримала від пенсійної реформи бублик, а громадяни дірку від&nbsp; бублика. То я хочу зараз сказати,&nbsp;&nbsp; що мільйони громадян України сьогодні&nbsp; чекають скасування пенсійної реформи, скасування медичної реформи, повернення боргів по жалюгідній&nbsp; заробітній платі, а не перетягування канату по іншим питанням.</p>
<p>Отже, Володимире Васильовичу, я&nbsp; від імені фракції України наполягаю, на тому, щоб питання пенсійної реформи було повернуто до тижневого порядку денного, бо коли ми затверджували з вами вчора&nbsp;&nbsp; на тиждень порядок денний, ця проблема там була присутня. Отже, ми&nbsp; наполягаємо на тому, щоб це питання було повернуто і найближчим часом&nbsp; ми його розглянули.</p>
<p>Фракція Компартії України надалі не буде голосувати допоки не будуть розглянуті ці питання. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Фракція "УДАР Віталія Кличка", народний депутат&nbsp; Матіос.</p>
<p>&nbsp;</p>
<p>10:29:02</p>
<p>МАТІОС М.В.</p>
<p>Прошу передати слово Геращенко.</p>
<p>&nbsp;</p>
<p>ГОЛОВУЮЧИЙ. Народний депутат Матіос, ви передали слово?</p>
<p>&nbsp;</p>
<p>ГЕРАЩЕНКО І.В. Уже сказали.</p>
<p>&nbsp;</p>
<p>ГОЛОВУЮЧИЙ. Ну, так передавайте.</p>
<p>&nbsp;</p>
<p>10:29:16</p>
<p>ГЕРАЩЕНКО І.В.</p>
<p>Я трибуну не захоплювала.</p>
<p>Шановні виборці, приємно виступати після комуністів. Я так розумію, що у п'ятницю у нас тепер є шанс відправити у відставку&nbsp; разом з опозицією уряд Азарова, за кого ви двічі голосували. Чекаємо на ваші голоси. <i>(Оплески)&nbsp; </i></p>
<p>Ви знаєте, як представник цієї політичної партії, яка об'єднує країну, бо має однакову підтримку&nbsp; велику і на сході, і на заході, і&nbsp; в центрі, і на півдні, і на півночі. Я хочу сказати, що Віталій Кличко і&nbsp; його колеги отримують тисячі запитів від простих українців, чому ця влада розколює країну, розколює за&nbsp;&nbsp;&nbsp; географією і за партійною приналежністю. І, мабуть, найяскравішим прикладом цього&nbsp; розколу є Київ, який три роки вже фактично є без міського голови, рік офіційно, тільки тому,&nbsp; що кияни&nbsp; не сприйняли цю &nbsp;авторитарну владу. Маленький приклад. Коли рік тому трапилася трагедія в Єнакієво і там помер мер, в рідному місті Президента, за 3 місяці там призначили вибори. Тому що там можна було забезпечити 97 відсотків за потрібного кандидата.</p>
<p>У партії влади немає свого кандидата в Києві. Кияни не сприймають цю авторитарну партію. І до того ж, партія влади боїться Віталія Кличка, який має свій рейтинг втричі більший, аніж будь-який представник влади і разом взяті всі. І тому не призначаються ці вибори.</p>
<p>І насправді я хочу сказати, що якби влада була мудрою, вона би відчула і той сигнал від киян простих, який вони вам дали на виборах у жовтні 2012 року. Коли жоден з представників влади, офіційний чи прихований, не отримали голосів від киян. Це так само була негативна відповідь на те, що відбувається у Києві.</p>
<p>Тому що ми вимагаємо, щоб у Києві був міський голова! Щоб він мав ті права, які має мати міський голова в будь-якому місті, чи це Львів, чи це Чернівці, де, до речі, так само кілька років вже немає міського голови тільки тому, що в Партії регіонів там немає свого кандидата.</p>
<p>Ми вимагаємо, щоб мер міста, який з'явиться тут, і ми переконані, що на це потрібно знайти голоси, поставить питання про відповідальність про гелікоптерний майданчик, який не відомо кому належить і він руйнує схили Дніпра. Що він поставить відповідальність про те, що ж відбувається з молодою командою Черновецького, яка розікрала це місто, і про що не одноразово говорив ваш висуванець, ваш ставленик Попов. Але чомусь ніхто не відповів за це розкрадання міста.</p>
<p>Ми переконані, що вибори мають відбутися не пізніше 2 червня. Інакше, якщо ви не підете на таке голосування, це буде ще одним сигналом для киян, що ця влада має піти у відставку.</p>
<p>І наостанок. Київ – не дівка! Більше того, я закликаю представників влади залишити при собі свої сексистські висловлювання. Тому що серед чоловіків-політиків є стільки продажних істот, яких не візьмуть навіть на окружну. Дякую за увагу.</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка", Кутовий. Карпунцов?</p>
<p>&nbsp;</p>
<p>10:32:09</p>
<p>КУТОВИЙ Т.В.</p>
<p>Пане Голово, прошу передати слово депутату Карпунцову. Дякую.</p>
<p>&nbsp;</p>
<p>ГОЛОВУЮЧИЙ. Прошу.</p>
<p>&nbsp;</p>
<p>10:32:25</p>
<p>КАРПУНЦОВ В.В.</p>
<p>Шановні колеги, журналісти і громадяни України! Хотілося б привернути увагу вашу до деяких питань. Питання перше. Питання виконання в наших стінах Регламенту.</p>
<p>Ви пам'ятаєте, коли ми шукали вихід з політичної кризи, вимогами якої було саме особисте голосування, це заходи були, це не тільки ці зміни до Регламенту, завдяки яким ми вчора поверталися до голосування і фіксували неособисте голосування. Це також було і ваше, Володимире Васильовичу, публічне, перед нами, перед журналістами зобов'язання оголошувати на початку засідання список осіб, які зареєструвалися письмово біля столів реєстрації, і список відсутніх, не тільки які перебувають у відрядженні, а тих, хто не зареєструвався. На жаль, до сьогоднішнього дня ви цього не робите.</p>
<p>І, на жаль, своїм прикладом як Голова Верховної Ради&nbsp; ви подаєте приклад іншим керівникам. Я маю на увазі регламентний комітет, в якому я перебуваю на посаді першого заступника голови. На жаль, цей важливий комітет повністю дезорганізовано. Було тільки два засідання, на яких навіть не розглянули установчих питань. На разі в регламентному комітеті перебуває сотні і сотні питань, які регламентний комітет не вирішує. Я не кажу про те, що немає положення про секретаріат комітету, я не кажу про те, що взагалі дезорганізована робота. Є питання, наприклад, депутата-сумісника Лебедєва, яке понад два місяці знаходиться в комітеті, але не ставиться на порядок денний, не розглядається. Натомість питання по Власенку, як знає повністю все суспільство, було сфальшовано висновок і передано до суду.</p>
<p>Питання сумісників, які порушують колеги депутати і від фракції Партії регіонів, і від Комуністичної партії, і від партії "Батьківщина". Лежить звернення депутата Княжицького по сумісникам, по всім нашим колегам. На разі комітет повністю відмовляється, самоусувається від роботи. Звичайно, зрозуміло, для чого. Для того, щоб мати можливість за допомогою карток депутатів-сумісників голосувати в парламенті за антинародні і за антидержавні рішення.</p>
<p>Я прошу вас, Володимире Васильовичу, виконати свою обіцянку. І, перше, оголошувати список осіб, які не зареєструвалися біля столів реєстрації. Друге. Дати доручення голові комітету регламентного проводити засідання відповідно до графіку. Перше, встановити його.</p>
<p>Володимире Васильовичу, був минулий тиждень розгляду питань в комітетах. Комітет не збирався. На сьогодні начебто заплановано на 15 годину. Я як доповідач, як перший заступник до сьогоднішнього дня не бачив ні порядку денного, ні питання, які виносяться на комітет. Прошу привести роботу комітету до вимог Регламенту. Дякую.</p>
<p>&nbsp;</p>
<p>ГОЛОВУЮЧИЙ. Нечаєв, прошу. Бахтеєва Тетяна Дмитрівна – останній виступаючий.</p>
<p>&nbsp;</p>
<p>10:35:30</p>
<p>БАХТЕЄВА Т.Д.</p>
<p>Шановний Володимир Васильович, шановні народні депутати, я переконана, що всіх народних депутатів дуже хвилює стан здоров'я українців. Я вдячна, що незалежно від партійної належності всі політичні сили зацікавлені в тому, щоб побудувати в Україні якісну сучасну та доступну систему охорони здоров'я - це наш спільний державний обов'язок.</p>
<p>Відсутність реформ протягом 20 років в Україні привела до того, що наші громадяни живуть на 12 років менше ніж європейці. В Україні рівень дитячої смертності в 2,5 разів більший ніж в європейських країнах. Українців за 10 років в мирний час стало на 6 мільйонів менше. Хронічне недофінансування медицини, відсутність системних реформ, наслідки аварії на ЧАЕС, відсутність профілактики захворювань, системи диспансеризації населення – це той стан медицини, в якому ми опинилися.</p>
<p>Сьогодні завдяки законодавчим змінам, які були прийняті шостим скликанням Верховної Ради, в країні вживаються заходи, спрямовані на наближення медичної допомоги до населення. Майже 500 тисяч українців потребують паліативної та хоспісної допомоги і ми повинні це забезпечити.</p>
<p>Ми бачимо, що не все йде гладко і без помилок. Для всіх країн світу медична реформа є дуже складним процесом і навіть у таких країнах як США, Німеччина, Іспанія, Франція під час її проведення відбувалися чисельні мітинги і страйки як громадян, так і медичних працівників.</p>
<p>Повноваження щодо реалізації реформи покладені на місцеві органи влади, які мають нести відповідальність за кожне рішення щодо реорганізації лікарень.</p>
<p>Шановні колеги, за два роки ми з вами можемо казати і про позитивні зміни. В першу чергу нам вдалося збільшити фінансування галузі до 3,7 відсотків від ВВП в 2012 році. В 14 регіонах України лікувальні заклади вперше отримали сучасне ангіограми, апарати МРТ, УЗДГ експертного класу. Вже другий рік успішно реалізується національний проект "Нове життя", в рамках якого вже відкрито 9 пренатальних центрів, де за цей час народилося більше 20 тисяч немовлят.</p>
<p>Шановні колеги, народні депутати всіх фракцій, члени Комітету Верховної Ради з питань охорони здоров'я вже внесли проект Постанови про проведення парламентських слухань щодо реформи медицини. Переконана, що всі фракції підтримують цю постанову. Ми заслухаємо досвід, який є в регіонах України і приймемо…</p>
<p>&nbsp;</p>
<p>ГОЛОВУЮЧИЙ. Включіть закончить.</p>
<p>&nbsp;</p>
<p>БАХТЕЄВА Т.Д. … важливі рекомендації спрямовані на успішну реалізацію реформи. Одним з найбільш важливих та відповідальних завдань для Верховної Ради сьомого скликання є ухвалення Закону "Про обов'язкове медичне страхування". Я впевнена, що народні депутати зроблять все, щоб медицина в Україні була якісна та європейського рівня. Здоров'я. Дякую.</p>
<p>&nbsp;</p>
<p>ГОЛОВУЮЧИЙ. Спасибі. Прошу, "Свобода", Тягнибок – для репліки, а не для критики.</p>
<p>&nbsp;</p>
<p>10:39:24</p>
<p>ТЯГНИБОК О.Я.</p>
<p>Олег Тягнибок, фракція Всеукраїнського об'єднання "Свобода". Тут деякі представники Партії регіонів, зачіпаючи моє прізвище, розказували про опозицію. Певно вони дуже турбуються, що робиться в середині опозиції. Але це лишень демонстрація їхнього страху, безсилля і переляку. Вони просто-на-просто бояться йти на вибори. Тому що, йдучи на вибори, вони ті вибори&nbsp;програють, бо народ дасть оцінку діяльності Партії регіонів. Отак звикла Партія регіонів до свавілля, але "найшла коса на камінь". А всім тим, які дуже так хвилюються за Київ, як і я, я би хотів сказати: я побачу, як ви сьогодні будете в цілому голосувати за проведення виборів в місті Києві! Так що, народ, готуйтеся до того, щоби проти цієї влади виступати, виходити на вулиці, а сьогодні слідкуйте за руками, як регіонали голосуватимуть за вибори в Києві і вболіватимуть за те, щоб столиця розвивалася нормально і цивілізовано.</p>
<p>&nbsp;</p>
<p>ГОЛОВУЮЧИЙ. Так, тепер давайте працювати.</p>
<p>Карпунцов, дійсно, критикує мене. Я читаю, стаття 26… Я надам вам слово. Стаття 26 зобов'язує мене на початку ранкового та вечірнього пленарних засідань: "Апарат Верховної Ради подає головуючому на пленарному засіданні список народних депутатів, відсутніх на пленарному засіданні Верховної Ради, на підставі розпоряджень Голови Верховної Ради України, першого заступника Голови, це перебування у відрядженні і відпустці. Такий список одночасно висвітлюється на моніторі головуючого на пленарному засіданні". Ніяких більше оголошень я не повинен робити. Ми три неділі отут не працювали і хотіли внести зміни до цього Регламенту, але не зробили. Тому, що стосується Регламенту. Я вам учора і сьогодні кажу, що народні депутати України, які перебувають у відрядженнях, є Розпорядження Голови. І є, станом на 20 березня, народні депутати України у відпустках не перебувають і, слава Богу, всі здорові, ніхто не хворіє. Ніяких реплік, репліка на репліку не буває.</p>
<p>Арсеній Яценюк, що у вас? Включити репліку.</p>
<p>&nbsp;</p>
<p>10:42:41</p>
<p>ЯЦЕНЮК А.П.</p>
<p>Володимир Васильович, вітаю вас, ми вчора з вами складно прийняли рішення, але на кінець-то прийняли правильне рішення про те, як прийняти розклад на наступний тиждень.</p>
<p>Тепер я до вас все-таки звертаюсь як до головуючого і хотів би зазначити, що відповідно до пункту 2 статті 27, а не 26, Володимир Васильович, у вас є законний обов'язок. "Голова Верховної Ради України повідомляє про результати реєстрації народних депутатів".</p>
<p>&nbsp;</p>
<p>ГОЛОВУЮЧИЙ. Я це зробив, що 392 депутати зареєстровані.</p>
<p>&nbsp;</p>
<p>ЯЦЕНЮК А.П. Шановний Володимир Васильович, це поки що моїх 20 секунд, потім будуть ваших.</p>
<p>Тому є велике прохання. Ви не встидайтесь називати тих, які з Партії регіонів не приходять на роботу, нехай народ знає своїх героїв, а то вони тільки кричати знають. Ми ж люди культурні, ми ж "дурні" кричати не будемо.</p>
<p>&nbsp;</p>
<p>ГОЛОВУЮЧИЙ. Давайте приймемо рішення і буду повідомляти. Репліка, комуністи. Прошу, репліка.</p>
<p>&nbsp;</p>
<p>10:43:52</p>
<p>ЦИБЕНКО П.С.</p>
<p>Дякую. Фракція комуністів, Петро Цибенко. Шановний Володимир Васильовичу, виступаючи від імені фракції, я наполягав на поверненні до порядку денного на тиждень питання пенсійної реформи. Вчора, коли ми голосували порядок денний на тиждень, ця тема була присутня. У нас, у фракції Компартії України, є законопроект 1063, який зареєстрований ще 12 грудня, який розглянутий комітетом і який підтриманий комітетом, щодо пенсійної реформи. Я наполягаю на тому, щоб ця тема була повернута до порядку денного. Ще раз наголошую, це тема, якої чекають мільйони громадян України, і ми зобов'язані на ці очікування наших виборців відреагувати.</p>
<p>Отже, фракція наполягає на повернення до порядку денного законопроекту номер 1063 про пенсійну реформу. Дякую.</p>
<p>&nbsp;</p>
<p>ГОЛОВУЮЧИЙ. Чечетов, прошу.</p>
<p>&nbsp;</p>
<p>10:44:55</p>
<p>ЧЕЧЕТОВ М.В.</p>
<p>Уважаемый Владимир Васильевич, уважаемые коллеги! Мы вчера не закончили вопрос про призначення чергових виборів місцевих виборів. Поэтому, согласно Регламента, мы должны сегодня сперва закончить вчерашний вопрос и только потом преступать к рассмотрению постановления о выборах в Киеве. Поскольку, если мы сегодня перепрыгнем через незавершенный вопрос, это будет грубейшее нарушение Регламента. Фракция Партии регионов просит завершить вчерашний вопрос и только потом преступать к вопросу о выборах в Киеве. Спасибо.</p>
<p>&nbsp;</p>
<p>ГОЛОВУЮЧИЙ. Карпунцов. Карпунцов, прошу, хвилина.</p>
<p>&nbsp;</p>
<p>10:45:40</p>
<p>КАРПУНЦОВ В.В.</p>
<p>Шановний Володимир Васильович і шановні журналісти, я до вас звертаюся, у нас парламент, у нас публічний орган найвищій законодавчій, і наша політика робиться публічно. От ви публічно в п'ятницю, коли ми виходили з кризи, пообіцяли, я прошу журналістів скористатися своєю можливістю і продемонструвати&nbsp; ті кадри, де Володимир Васильович чітко всім обіцяє, що так буде кожний день. Ви – дуже поважна людина, ви з досвідом, ви з Донецька, ви за слова відповідаєте. Я прошу: відповідайте за слова. Скажіть, будь ласка, огласіть список тих, хто не зареєструвався біля столів реєстрації. Дякую вам.</p>
<p>&nbsp;</p>
<p>ГОЛОВУЮЧИЙ. Нема, в Регламенті цього немає. <i>(Шум у залі)</i> Все.</p>
<p>Перелік питань, що пропонується для обговорення і прийняття рішень сьогодні у вас є. Ми вчора домовлялися в цьому залі першим питанням розглянути питання про призначення чергових виборів депутатів Київської міської ради та Київського міського голови, а потім продовжити розгляд питання про призначення позачергових місцевих виборів. Ми домовлялися, прошу від фракції по одній&nbsp; хвилині запишіться. Прошу запишіться.</p>
<p>Ємець, "Батьківщина", прошу.</p>
<p>&nbsp;</p>
<p>10:47:40</p>
<p>ЄМЕЦЬ Л.О.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Є Ємець? Де?</p>
<p>&nbsp;</p>
<p>ЄМЕЦЬ Л.О. Є. Отже, по-перше, хочу одразу зазначити: стаття Конституції номер… Слово передається Арсенію Петровичу Яценюку. Дякую.</p>
<p>&nbsp;</p>
<p>ГОЛОВУЮЧИЙ. Прошу, Яценюк.</p>
<p>&nbsp;</p>
<p>10:48:00</p>
<p>ЯЦЕНЮК А.П.</p>
<p>Шановний Володимир Васильович, ви ж людина достойна, з великим досвідом, напевно, виконуєте те, що обіцяєте, тому що ви родом з міста Донецька, казали, що колись "Донецк порожняк не гонит". Зараз, правда, кажуть: почав гнати.</p>
<p>Тому ми&nbsp; просимо, щоб поставили перше питання на голосування і на розгляд – це київські міські вибори, як голови міста, так і Київської міської ради. Немає чого Партії регіонів з цим зволікати. Зрозуміло, шановні, а точніше, нешановні регіонали, що ви ці вибори програєте, незалежно від того, коли буде дати. Тому не бійтесь, голосуйте – і готуйтесь до того, що ви програєте як голову міста, так і Київську міську раду, та й всю…</p>
<p>&nbsp;</p>
<p>ГОЛОВУЮЧИЙ. Об'єднання "Свобода", Мохник.</p>
<p>&nbsp;</p>
<p>10:48:52</p>
<p>МОХНИК А.В.</p>
<p>Прошу передати слово Андрію Іллєнку.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>МОХНИК А.В. Андрію Іллєнку прошу передати слово.</p>
<p>&nbsp;</p>
<p>ГОЛОВУЮЧИЙ. Іллєнко, прошу.</p>
<p>&nbsp;</p>
<p>10:49:06</p>
<p>ІЛЛЄНКО А.Ю.</p>
<p><i>(Шум у залі)</i></p>
<p>&nbsp;Андрій Іллєнко, фракція "Всеукраїнське об'єднання "Свобода". Всеукраїнське об'єднання "Свобода" виступає за те, щоб розглянути питання про вибори в місті Києві першим і невідкладним. Тому що те, як оті люди, які зараз кричать "фашисти", вони, знаєте, коли Київ був окупований фашистами, в Києві такого не було: знищення місцевого самоврядування, Києвом править нелегітимний гауляйтер Попов, якого люди не обирали, якого призначили ви, в Києві сьогодні знищені районні ради, сьогодні відбувається дерибан, сьогодні відбувається тотальна корупція завдяки вам і недобиткам Черновецького, яких ви хотіли провести у Верховну Раду, і вони програли всі округи, не дивлячись на ваш адмінресурс. <i>(Шум у залі)</i> А от те, що ви зараз кричите: "Фашисти", це ви кричите "фашисти" десяткам мільйонів українцям, які вимагають дотримання закону, і десяткам мільйонів українців, яких ваші дєдушки і прадєдушки мордували голодоморами! Оце ви їм кричите: "Фашисти". Ви – фашисти! Ганьба вам! <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Фракція комуністів. Мартинюк, народний депутат, прошу.</p>
<p>&nbsp;</p>
<p>10:50:20</p>
<p>МАРТИНЮК А.І.</p>
<p>Шановний Володимир Васильович! Шановні колеги! Володимир Васильович, я звертаю вашу увагу. Те, що ви вчора пообіцяли, це правильно і це&nbsp; відповідає нормам Регламенту, що законопроекти, які залишилися нерозглянутими у попередній день, розглядаються першими наступного дня. І так сьогодні, до речі, порядок дня і сформовано.</p>
<p>Але є одне "але". Ми не закінчили розгляду попереднього питання. Ми з вами повинні закінчити розгляд питання про призначення позачергових виборів, які почав доповідати, і ми десь 20 чи 30 постанов прийняли, потрібно прийняти решту і закінчити. А потім, відповідно до Регламенту, розглядати питання, пов'язані з виборами, пов'язані у місті Києві. Іншого варіанту немає. Або якщо ви хочете, то повинна&nbsp; таке рішення прийняти Верховна Рада. Але це суперечить Регламенту. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Куренной, "УДАР Віталія Кличка".</p>
<p>&nbsp;</p>
<p>10:51:18</p>
<p>КУРЕННОЙ В.К.</p>
<p>Прошу передати слово народному депутату Чумаку.</p>
<p>&nbsp;</p>
<p>ГОЛОВУЮЧИЙ. Народний депутат Чумак.</p>
<p>&nbsp;</p>
<p>10:51:28</p>
<p>ЧУМАК В.В.</p>
<p>Шановний Володимире Васильовичу! Шановні колеги і шановна київська громада! Я – народний депутат&nbsp; Віктор Чумак&nbsp; від 214 округу (Дніпровський район, місто Київ).</p>
<p>Ви знаєте, останні 5 років дуже добре запам'ятаються киянам. Вони запам'ятаються, першим чином, міським головою, який зовсім не дружив з головою. Вони запам'ятаються його командою, яка на сьогоднішній день перебуває частина в бігах, частина – в кримінальних переслідуваннях, а частина – просто не ходить на роботу. Вони запам'ятаються основним заняттям Київради, які зводилися до дерибану київської землі і київської комунальної власності. Вони запам'ятаються вкраденими&nbsp; дорогами і довжелезними пробками на дорогах, заторами при проїзді чиновників, на які не&nbsp; може вплинути київська влада, тому що вона, в першу чергу, не вибрана киянами; вони запам'ятаються керуванням призначеного Президентом чиновника, який&nbsp; до цих пір…</p>
<p>&nbsp;</p>
<p>ГОЛОВУЮЧИЙ. Спасибі. Партія регіонів, Лук'янов.</p>
<p>&nbsp;</p>
<p>10:52:30</p>
<p>ЛУК’ЯНОВ В.В.</p>
<p>Уважаемый Владимир Васильевич, уважаемые коллеги народные депутаты! <i>(Шум у залі)</i></p>
<p>&nbsp; Мы вчера на вечернем заседании парламента&nbsp; начали рассмотрение&nbsp; ряда постановлений&nbsp; о проведении местных выборов. В соответствии с Регламентом&nbsp; мы должны завершить рассмотрение предыдущего вопроса, принять решение, проголосовать и после этого переходить к рассмотрению следующего вопроса.&nbsp;</p>
<p>Поэтому мы предлагаем закончить рассмотрение вопроса о проведении местных выборов,&nbsp;&nbsp;&nbsp; проголосовать все необходимые решения и после этого перейти к вопросу&nbsp; о&nbsp; рассмотрении вопроса проведения выборов в городе Киеве. Спасибо за внимание и спасибо за такую поддержку зала. Спасибо.</p>
<p>&nbsp;</p>
<p>ГОЛОВУЮЧИЙ. Все. Продовжуємо роботу.</p>
<p>Ставлю на голосування проект Постанови про призначення позачергових виборів Ревівського сільського голови (Ревівська сільська рада Кам'янського району Черкаської області) (№1201-60)&nbsp; -&nbsp; для прийняття за основу&nbsp; та в цілому. Прошу голосувати.</p>
<p>Не кричіть, голосуйте всі.</p>
<p>&nbsp;</p>
<p>10:54:10</p>
<p>За-288</p>
<p>Постанову прийнято.</p>
<p>По фракціям. "Партія регіонів" – 156,&nbsp; "Батьківщина" – 51,&nbsp; "УДАР Віталія Кличка" – 33 , Партія "Свобода" – 32&nbsp; Компартія України – 0,&nbsp; позафракційні – 16.</p>
<p>Пшеничницького сільського голови (Пшеничницька сільська рада Канівського району Черкаської області) (номер 1201-61) – для прийняття за основу та в цілому. Прошу голосувати.</p>
<p>&nbsp;</p>
<p>10:55:00</p>
<p>За-312</p>
<p>Постанова прийнята.</p>
<p>Сагунівського сільського голови Сагунівська сільська рада Черкаського району Черкаської області) (№1201-62) – для прийняття за основу та в цілому. Прошу голосувати.</p>
<p>&nbsp;</p>
<p>10:55:30</p>
<p>За-318</p>
<p>&nbsp;Постанова прийнята.</p>
<p>Анадольського сільського голови Анадольська сільська рада Хотинського району Чернівецької області) (№1201-63) – для прийняття за основу та в цілому. Прошу голосувати.</p>
<p>&nbsp;</p>
<p>10:55:59</p>
<p>За-320</p>
<p>Рішення прийнято.</p>
<p>Валківського сільського голови Валківська сільська рада Прилуцького району Чернігівської області) (№1201-64) – для прийняття за основу в цілому. Прошу голосувати.</p>
<p>&nbsp;</p>
<p>10:56:29</p>
<p>За-322</p>
<p>Рішення прийнято.</p>
<p>Жовтневого сільського голови Жовтнева сільська рада Семенівського району Чернігівської області) (№1201-65) – для прийняття за основу і в цілому. Голосуємо.</p>
<p>&nbsp;</p>
<p>10:56:58</p>
<p>За-325</p>
<p>Рішення прийнято.</p>
<p>Смолигівського сільського голови Смолигівська сільська рада&nbsp;Ріпкинського району Чернігівської області) (1201-66) – для прийняття за основу та в цілому. Прошу голосувати.</p>
<p>&nbsp;</p>
<p>10:57:28</p>
<p>За-321</p>
<p>Рішення прийнято.</p>
<p>Деревинського сільського голови Деревинська сільська рада Городнянського району Чернігівської області) (1201-67) – для прийняття за основу та в цілому. Прошу голосувати.</p>
<p>&nbsp;</p>
<p>10:57:55</p>
<p>За-329</p>
<p>Рішення прийнято.</p>
<p>Антонівського сільського голови Антонівська сільська рада Варвинського району Чернігівської області) (1201-68) – для прийняття за основу та в цілому. Прошу голосувати.</p>
<p>&nbsp;</p>
<p>10:58:25</p>
<p>За-332</p>
<p>Рішення прийнято.</p>
<p>Васильківського міського голови (місто Васильків Київської області) – для прийняття за основу та в цілому. Прошу голосувати.</p>
<p><i>(Шум у залі)</i></p>
<p>&nbsp;</p>
<p>10:58:51</p>
<p>За-162</p>
<p><i>(Шум у залі) </i>&nbsp;Рішення не прийнято.</p>
<p>Так чого ви кричите, підніміть руку і по мотивам голосування. Прошу, Турчинов.</p>
<p>&nbsp;</p>
<p>10:59:15</p>
<p>ТУРЧИНОВ О.В.</p>
<p>Шановний Голово, шановні колеги і вельмишановні виборці! Що зараз відбулося в залі? Ми побачили позицію Партії регіонів, злочинну, двулічну позицію. Коли вони за дозволом проводять вибори там, де вважають потрібне, а там, де не мають можливості перемагати, де злочинна їх влада не може чесно отримати результат, вони блокують проведення таких виборів. Так само як вони хочуть зробити Київ, так само було зараз. Ми наполягаємо переголосувати і не може бути виключення для одних населених пунктів або для інших населених пунктів. Закон для всіх один. Для Партії регіонів також. Будь ласка, переголосувати це питання.</p>
<p>&nbsp;</p>
<p>ГОЛОВУЮЧИЙ. У нас представник, представник Київської області народний депутат Москаленко. Прошу. Москаленко включіть мікрофон.</p>
<p>&nbsp;</p>
<p>11:00:09</p>
<p>МОСКАЛЕНКО Я.М.</p>
<p>Шановний Володимир Васильович, шановні колеги, значить, ми закону дотримуємося. В нас комітет прийняв рішення стосовно подання до Верховної Ради рішення по виборам в місті Васильків міського голови. Але після цього до комітету було звернення і є сьогодні судове провадження, де згідно… розглянувши у відкритому судовому засіданні адміністративну справу за позовом Сергеєва до Васильківської міської ради, було визнано, позов визнати і задовольнити, визнати дії виконуючого обов'язки голови Гладкої Тетяни щодо підписання та подання до Верховної Ради клопотання номер 416 про призначення позачергових виборів протиправним, в зв'язку з чим звернулись до вас і до нас – утриматися від даного голосування. Дякую за увагу. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. От фракції "Свобода" Мохник.</p>
<p>&nbsp;</p>
<p>11:01:07</p>
<p>МОХНИК А.В.</p>
<p>Андрій Мохник, Всеукраїнське об'єднання "Свобода".</p>
<p>Власне, ми зараз пересвідчилися, як Партія регіонів застосовує подвійні стандарти і це був пробний камінь, щоби продемонструвати, як вони поступлять з киянами. Буде якийсь фіктивний позов, за яким Попова визнають довічним гауляйтером Януковича в місті Києві.</p>
<p>Буде голосування. Всеукраїнське об'єднання "Свобода" більше не буде голосувати за жодні питання щодо призначення виборів. Тому що такі подвійні стандарти, вони є неприпустимі. Насправді, справжній фашизм це те, що вони сьогодні узурпують владу і методом сили намагаються переламати через коліно українську опозицію, українську громаду, українську націю. Я думаю, це їхній тваринний страх демонструє, як вони побачили протистояння українців, які вийдуть на вулицю і які скинуть цю злочинну владу, цей режим Януковича і закопають його…</p>
<p>&nbsp;</p>
<p>ГОЛОВУЮЧИЙ. Все, депутати по мотивам голосування висловилися. Ідемо далі. Іще одна фракція осталася – Кличко. Новак? Давайте. Включіть мікрофон. Новак, включіть.</p>
<p>&nbsp;</p>
<p>11:02:46</p>
<p>НОВАК Н.В.</p>
<p>Все, все включено. Шановний головуючий, шановні депутати, ми ще раз побачили приклади вибіркового голосування Партії регіонів. Всі знають, що головою Васильківської&nbsp; ради був представник Партії регіонів, проти якого була порушена кримінальна справа і він добровільно склав з себе повноваження голови. Зараз керує фактично секретар Васильківської ради, який є представником цієї ж самої партії.</p>
<p>Таким чином ми бачимо, що коли Партії регіонів не вигідно віддавати владу, вона просто нехтує принципами демократії, парламентаризму і не голосує за вибори.</p>
<p>Тому в такому разі ми кажемо про те, що Київська область показала гарбуза Партії регіонів, і тому це означає що, що в Київській області не будуть відбуватися вибори?</p>
<p>Ми як партія "УДАР" також можемо сьогодні взяти на себе зобов'язання, не будемо голосувати не за жодне рішення по виборам, поки Партія регіонів не повернеться до голосування по Василькову. Дякую.</p>
<p>&nbsp;</p>
<p>ГОЛОВУЮЧИЙ. Фракція комуністів. Остання фракція висловиться і йдемо далі. Всі фракції висловилися. Прошу.</p>
<p>&nbsp;</p>
<p>11:03:58</p>
<p>СИМОНЕНКО П.М.</p>
<p>Симоненко, фракция коммунистов. Уважаемые коллеги, уважаемые избиратели, я еще раз хочу подтвердить принципиальную позицию фракции Компартии. Она состоит в том, что мы не принимаем участия сейчас в голосовании, исходя из того, что требуем от парламента рассмотреть в первоочередном порядке решение об отмене пенсионной реформы и восстановления возраста выхода на пенсию в 55 лет – для женщин 60 лет – для мужчин. А также того трудового стажа, который необходим для выхода на пенсию.</p>
<p>Мы протестуем против медицинской реформы и требуем, чтоб&nbsp;в первоочередном порядке была рассмотрена отмена медицинской реформы, которая является опытами и экспериментами, а вообще и издевательством над народом Украины.</p>
<p>И третье, мы требуем, чтобы вернули всю заработную плату гражданам и ввели пеню за несвоевременную выплату, чтобы олигархи расплачивались с рабочими и рабочие чтобы не страдали. Вот в чем состоит принципиальная позиция фракции Компартии, и мы призываем всех поддержать нашу позицию, а избирателей информируем об этом, чтобы вы знали.</p>
<p>&nbsp;</p>
<p>ГОЛОВУЮЧИЙ. Ставлю на голосування проект Постанови про призначення позачергових виборів Алчевського міського голови (місто Алчевськ Луганської області) (№1201-70) – для прийняття за основу та в цілому. Прошу голосувати.</p>
<p>&nbsp;</p>
<p>11:05:33</p>
<p>За-189</p>
<p><i>(Шум у залі)</i> Рішення не прийнято, ідемо далі.</p>
<p>&nbsp;Новодністровського міського голови (місто Новодністровськ Чернівецької області) (1201-71) – для прийняття за основу та в цілому. Прошу голосувати.</p>
<p>&nbsp;</p>
<p>11:06:08</p>
<p>За-62</p>
<p>Рішення не прийнято.</p>
<p>Я хочу, щоб всі фракції по хвилині висловили свої думки. Ми закінчимо розгляд цього питання, бо я бачу, сьогодні ні одного рішення більше не буде прийнято, чи будемо працювати?</p>
<p>Прошу, "Батьківщина". Я всім представникам фракцій дам. <i>(Шум у залі)</i> Прошу включити мікрофон Турчинова.</p>
<p>&nbsp;</p>
<p>11:06:46</p>
<p>ТУРЧИНОВ О.В.</p>
<p>Шановні колеги, опозиційні фракції не будуть голосувати за пропозиції комітету, крім міста Києва, поки не повернемося до&nbsp;&nbsp;голосування щодо мера міста Василькова. Жодних підстав сьогодні не існує для відсутності голосування і прийняття рішення з цього питання. Суд, про який говорили, є не остаточною інстанцією. Подана апеляція і ініціатива Партії регіонів через суди заблокувати це рішення, сьогодні такої ініціативи не реалізовано.</p>
<p>Тому я прошу повернутися до цього голосування або припинити голосування з постанов, які ви зараз плануєте оголошувати. Дякую.</p>
<p>&nbsp;</p>
<p>ГОЛОВУЮЧИЙ. Я прошу, Шуфрич.</p>
<p>&nbsp;</p>
<p>11:07:37</p>
<p>ШУФРИЧ Н.І.</p>
<p>Шановний Володимире Васильовичу, шановні колеги! Сьогодні є факт рішення суду і ваше ставлення зрозуміло. Як ви думаєте, мені особисто, моїм товаришам, подобалось рішення про так званий третій тур і все, що після того відбувалося? Але ми сприйняли це рішення. Тому давайте виконувати рішення судів, інакше ми з цього не вийдемо. А те, що ви валите і створюєте прецедент, не голосуючи за вибори місцеві, інші ради, то ми можемо вам відповісти при наступному голосуванні.</p>
<p>Прошу решту часу передати народному депутату Москаленко. Дякую.</p>
<p>&nbsp;</p>
<p>ГОЛОВУЮЧИЙ. Прошу, народний депутат Москаленко.</p>
<p>&nbsp;</p>
<p>11:08:25</p>
<p>МОСКАЛЕНКО Я.М.</p>
<p>Шановні депутати, ми сьогодні створюємо прецедент, якщо навіть ви наполягаєте і ми приймемо рішення про вибори, а сьогодні є судове впровадження, ці вибори завжди можна буде оскаржити.</p>
<p>Громадянин України Сергєєв звернувся до суду з протиправними діями в міську…</p>
<p>&nbsp;</p>
<p>ГОЛОВУЮЧИЙ. Дайте закінчити.</p>
<p>&nbsp;</p>
<p>МОСКАЛЕНКО Я.М. І суд прийняв рішення: рекомендувати Верховній Раді утриматися від цього. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Прошу, "Свобода". Хто? Швайка народний депутат.</p>
<p>&nbsp;</p>
<p>11:09:03</p>
<p>ШВАЙКА І.О.</p>
<p>Ігор Швайка, депутатська фракція Всеукраїнське об'єднання "Свобода".</p>
<p>Товариство, фракція Всеукраїнського об'єднання "Свобода" буде так само зараз до моменту переголосування утриматися від подальших дій. Наша позиція є наступна. Партія регіонів однаково спровокувала і я хотів би зазначити, які вибори будуть наступні. Вони як бояться виборів в Василькові, так вони&nbsp; бояться виборів в Алчевську. Бо Алчевський гірничо-металургійний комбінат висмоктав з міста все і там сьогодні відбувається такий самий безлад як і в Василькові. На сьогоднішній час наша позиція є наступна, ми вимагаємо повернутися вживати в Верховній Раді виключно однакові стандарти. Якщо ми йдемо на вибори, томи йдемо на вибори по всім містам, селам і селищам. А сьогоднішня позиція – це є просто страх перед непідконтрольними або суттєвими громадами, які так само дадуть Партії регіонів&nbsp; гарбуза.</p>
<p>&nbsp;</p>
<p>ГОЛОВУЮЧИЙ. Керівник комітету Жванія.</p>
<p>&nbsp;</p>
<p>11:10:23</p>
<p>ЖВАНІЯ Д.В.</p>
<p>Я хотів би нагадати всім, що&nbsp; всі ці дострокові вибори, всі чекали вже півроку. По Василькову&nbsp; комітет не знайшов жодних підстав не призначати&nbsp; вибори. Я прошу не переносити питання в політичну площину. <i>(Оплески)</i></p>
<p>Якщо є&nbsp; якісь питання по конкретному місту или там по селищу – треба розбиратися по цьому селищу. Але&nbsp; питання по Василькову, я ще раз наполягаю, ніяких підстав комітет не знайшов, це питання залу, але не переносьте це питання в політичну площину. Чому Алчевськ має чекати зараз? Тому що це перейшло площину виборів ще пів року. Тому що якщо ми&nbsp; скасуємо вибори зараз і не проголосуємо за вибори в Алчевську, вони не відбудуться ще пів року. Ну не знущайтесь над людьми, будь ласка. <i>&nbsp;</i></p>
<p>&nbsp;</p>
<p>ГОЛОВУЮЧИЙ. Фракція "УДАР",&nbsp; Віталій Кличко.</p>
<p>&nbsp;</p>
<p>11:11:13</p>
<p>КЛИЧКО В.В.</p>
<p>Шановні колеги, я хочу звернутися до вас і зробити невелику репліку для того, що можна потім буде оскаржити в судах, ми знаємо і говоримо всі, знаємо як у нас працює вибіркове правосуддя, зараз у нас вибіркове голосування, 117 населених пунктів, де повинні пройти вибори і якимось чином ми&nbsp; окремо будемо голосувати за всі "за", а потім там, де не влаштовує ситуація, випадково окремі фракції не голосують.</p>
<p>У нас пропозиція: повернутися до Василькова і зараз ми повинні призначити в всіх 117 населених пунктах вибори. Дякую.</p>
<p>&nbsp;</p>
<p>ГОЛОВУЮЧИЙ. Прошу, Петре Олексійовичу.</p>
<p>&nbsp;</p>
<p>11:12:06</p>
<p>ПОРОШЕНКО П.О.</p>
<p>Вельмишановний Володимир Васильович, вельмишановні колеги! Я хотів би звернутися до всіх з проханням не допустити змішування повноважень різних гілок влади. Не може суд жодної інстанції рекомендувати, або тим більше забороняти вищому законодавчому органу держави приймати свої рішення. Ми маємо виконати свої законодавчі повноваження – і призначити вибори. Якщо знайде суд підстави, він далі має діяти виключно в межах своїх повноважень. Отже, я закликаю шановних колег з Партії регіонів зараз повернутися до голосування по Василькову, визначити і призначити вибори у Василькові; повернутися до голосування в Алчевську, визначити і призначити вибори в Алчевську, бо це наші конституційні зобов'язання, повноваження і борг перед мешканцями Алчевська, Василькова і, врешті-решт, Києва. Дякую за увагу.</p>
<p>&nbsp;</p>
<p>ГОЛОВУЮЧИЙ. Ви слова просите, Петро Миколайович? Симоненко, прошу.</p>
<p>&nbsp;</p>
<p>11:13:17</p>
<p>СИМОНЕНКО П.М.</p>
<p>Симоненко, фракция коммунистов. Шановні колеги, фракція Компартії пропонує і вимагає від головуючого, щоб ми відповідно до Регламенту завершили розгляд цього питання. Це питання передбачає голосування конкретно з кожного населеного пункту, де проблема вимагає якраз призначення дати голосування, виборів, щоб ми розглянули остаточно.</p>
<p>Але я ще і ще раз наполягаю, щоб всі знали про позицію нашої фракції. Справді, у багатьох питаннях сьогодні не задовольняється вибір наших громадян, бо капітал заважає обирати тих людей, які професійно підготовані, які працюють в ім'я і в інтересах народу України, а обирає тих, хто використовує владу для особистого збагачення. Тому тут, у залі, і відбувається цей процес, коли одні з іншими борються за те, хто, так скажемо, земелькою приторговувати буде, хто якісь пільги буде давати і таке інше. Ось, у чому проблема. А фракція якраз наполягає на тому, щоб ми завершили розгляд цього питання.</p>
<p><a name=Temp></a><b>&nbsp;</b></p>
<p>ГОЛОС ІЗ ЗАЛУ. <i>(Не чути)</i></p>
<p><b>&nbsp;</b></p>
<p>ГОЛОВУЮЧИЙ. Та підождіть, "слово". Давайте розберемося! Підождіть! Присядьте! Я дам інформацію, а потім будемо визначатися. Присядьте. Не нервуйте.</p>
<p>Васильківський&nbsp; міськрайонний&nbsp; суд Київської області…&nbsp; <i>(Шум у залі)</i></p>
<p>Жванія. Зараз дамо інформацію, а потім слово дамо.</p>
<p>Прошу, Мірошниченко. З трибуни.</p>
<p>&nbsp;</p>
<p>11:15:18</p>
<p>МІРОШНИЧЕНКО Ю.Р.</p>
<p>Шановні колеги! Дійсно, у нас виникла складна ситуація. З одного боку, ми маємо рішення суду, який фактично засвідчив, що у нас&nbsp; немає подання про проведення виборів.</p>
<p>З іншого боку, наші колеги з опозиції вимагають голосування.</p>
<p>Що би я запропонував? Я би запропонував відкласти зараз розгляд питань по голосуваннях, провести нараду у Голови Верховної Ради. З'ясувати всі правові підстави і потім повернутися. А зараз розглядати питання виборів в місті Києві.</p>
<p>Дякую. <i>(Шум у залі) </i>&nbsp;Щоб ми зараз не створювали тут напругу, яка не призведе до виваженого рішення.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Я можу ще раз поставити на переголосування по Васильківському міському голові.</p>
<p>Я прошу проголосувати за повернення по голосуванню Васильківського міського голови. Прошу голосувати. За повернення.</p>
<p>&nbsp;</p>
<p>11:16:50</p>
<p>За-188</p>
<p>Рішення не прийнято.</p>
<p>Є пропозиція доручити регламентному комітету внести пропозиції по цим виборам, розглянути всі питання і внести пропозиції регламентного комітету.&nbsp; Включіть центральний мікрофон.</p>
<p>&nbsp;</p>
<p>11:17:23</p>
<p>КНЯЗЕВИЧ Р.П.</p>
<p>Шановні колеги, я секретар Комітету з питань&nbsp; державного будівництва, куратор виборчого напрямку. Я від імені членів комітету, які одноголосно&nbsp; всі без винятку представники фракцій проголосували за призначення виборів міського голови&nbsp; Василькова, хочу заявити, що&nbsp; немає жодних підстав&nbsp; зараз не голосувати, оскільки всі ці рішення, про які сьогодні говорилося, не мають відношення до виборів. Виборчі процедури по виборах васильковського міського голови&nbsp;&nbsp; закінчилися, всі&nbsp; строки на оскарження закінчилися. Це приклад зловживання судочинства, зловживання правом. <i>(Оплески)</i> Коли якийсь невідомий громадянин начебто заявляє, що порушені його права і, бачите, треба зобов'язати &nbsp;парламент не проводити вибори. Проводити і проголошувати вибори – це наш обов'язок, шановні члени парламенту. Якщо ми не будемо&nbsp; виконувати перед місцевим самоврядуванням свій обов'язок, воно заставить нас це робити іншими методами.</p>
<p>&nbsp;</p>
<p>ГОЛОВУЮЧИЙ. Народний депутат Шуфрич.</p>
<p>&nbsp;</p>
<p>11:18:40</p>
<p>ШУФРИЧ Н.І.</p>
<p>Шановні колеги, я розумію, що у нас у залі є три царевича, які хочуть стати царями, і ви зараз тут накручуєте ситуацію.&nbsp;</p>
<p>Але у мене до вас є нормальна пропозиція, і є реальні факти. Комітет розглянув питання і зробив відповідне подання до Верховної Ради України в лютому місяці. 5 березня є рішення суду. І воно зараз же нам подобається, не подобається, але воно нам відоме. Ми&nbsp; знаємо про це рішення суду. Мабуть було би коректно поставитись і до суду, який прийняв це рішення, попросити дати доручення комітету&nbsp; &nbsp;розглянути питання виборів, враховуючи наявність цього рішення. І якщо комітет після того, як вивчить обставини цього рішення, ще раз запропонує голосувати, - ми будемо голосувати.</p>
<p>Але зараз є два факти. В лютому приймається рішення про призначення рекомендувати Верховній Раді прийняти рішення про вибори, а в березні є рішення суду. Давайте це питання врегулюємо. Не будемо зараз накручувати…</p>
<p>&nbsp;</p>
<p>ГОЛОВУЮЧИЙ. Дайте закінчити.</p>
<p>&nbsp;</p>
<p>ШУФРИЧ Н.І. … зривати вибори по іншим місцевим радам. Ви ж розумієте, ви не голосуєте за вибори в місцевих радах. Які у нас будуть настрої при розгляді питання про Київ? Я прошу це не накручувати, я прошу не накручувати. А доручити комітету повторно розглянути питання по Василькову. Дякую.</p>
<p>&nbsp;</p>
<p>ГОЛОВУЮЧИЙ. Турчинов, хвилина, прошу.</p>
<p>&nbsp;</p>
<p>11:20:16</p>
<p>ТУРЧИНОВ О.В.</p>
<p>Шановні друзі! Сьогодні знову у парламенту хочуть забрати його конституційний обов'язок призначати вибори. Вони своїми судами знищують і міняють Конституцію, позбавляють депутатів опозиції мандатів!</p>
<p>Вони своїми судами ліквідують можливість виборців голосувати і обирати! Це і є фашизм, про який ви кричите! Фашизм, це кидати опонентів за грати! Фашизм, це коли представники Партії регіонів спорюють животи і убивають дітей у вагітних! Оце фашизм!</p>
<p>Ми вимагаємо повернутись в конституційну площину! Ми вимагаємо голосувати за всі вибори, у всіх регіонах без виключення і не позбавляти наших виборців, наших громадян права обирати! <i>(Оплески)</i></p>
<p>&nbsp;</p>
<p>ГОЛОВУЮЧИЙ. Включіть центральний… Мохник, народний депутат.</p>
<p>&nbsp;</p>
<p>11:21:06</p>
<p>МОХНИК А.В.</p>
<p>Андрій Мохник, Всеукраїнське об'єднання "Свобода". <i>(Шум у залі)</i></p>
<p>Шановні громадяни! Ви зараз бачите приклад подвійних стандартів, коли Партія регіонів рейдерськими методами, тим, чому вони навчилися в 90-ті і в 2000-му, рейдерськими методами намагається забрати у громади, у громади Василькова&nbsp; право обирати міського голову, право обирати загалом.</p>
<p>Так само вони будуть діяти і в Києві. <i>(Шум у залі)</i> Так само вони пропонують діяти і в подальшому. Бо насправді їхня основна мета, щоб не було жодних виборів. Їхня основна мета – узурпувати владу для режиму Януковича, посадити царем Віктора Януковича, і тоді ніякого ні самоврядування, ні права голосувати ні в громади, ні в кого не буде. Власне, і це є те, що вони зараз кричать. Бо насправді сьогодні фашистами вони називають українців, які наполягають на тому, щоби виконувалися Конституція і закони.&nbsp; Вони називають фашистами українців, які домагаються...</p>
<p>&nbsp;</p>
<p>ГОЛОВУЮЧИЙ. Все, закінчили.</p>
<p>Шановні депутати, давайте пройдемо питання до кінця і перейдемо до слідуючого питання.</p>
<p>&nbsp;Новодністровського міського голови (місто Новодністровськ Чернівецької області) (1201-71) – для прийняття за основу та в цілому. Прошу голосувати.</p>
<p>&nbsp;</p>
<p>11:23:01</p>
<p>За-59</p>
<p>Сонячненського сільського голови (Сонячненська сільська рада Охтирського району Сумської області) (1201-72) – для прийняття за основу та в цілому.</p>
<p>&nbsp;</p>
<p>ЛЯШКО О.В. Володимире Васильовичу, валять&nbsp; вибори.&nbsp; Валять вибори.</p>
<p>&nbsp;</p>
<p>ГОЛОВУЮЧИЙ. Я должен пройти питання. Ну, так а що робити?</p>
<p>&nbsp;</p>
<p>ЛЯШКО О.В.&nbsp; Зняти взагалі. Тому що валять усі вибори, люди ж не винні.</p>
<p>&nbsp;</p>
<p>ГОЛОВУЮЧИЙ. Це ви кажете...</p>
<p>Желябовського сільського голови (Желябовська сільська рада Нижньогірського району Автономної Республіки Крим) – для прийняття за основу та в цілому. Прошу голосувати.</p>
<p>&nbsp;</p>
<p>11:24:01</p>
<p>За-179&nbsp;</p>
<p>Рішення не прийнято.</p>
<p>Об'являю перерву на 30 хвилин для узгодження у мене в кабінеті.</p>
<p>Прошу зайти в кабінет керівників фракцій.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні депутати, прошу сідати. Продовжуємо нашу роботу. Перерва у нас була, тому будемо працювати до 14 години. Я прошу сідати. Які є пропозиції?</p>
<p>Керівники фракцій розглядаючи ті питання, які виникли у нас, прийняли рішення, ми всі разом. Ми повернемося сейчас, я внесу пропозицію повернутися до розгляду тих питань, які не набрали голоси. Повернутися. Потім відмінимо ті рішення, які ми приймали після Васильківської міської ради і самої Васильківської міської ради. Відмінимо. Доручимо комітету сьогодні розглянути пропозиції по ….. міському голові&nbsp; і йдемо працювати далі.</p>
<p>Отака є пропозиція. Тому є пропозиція повернутися, повернутися до розгляду питання по Васильківському міському голові, по голосуванню, по Алчевському міському голові, по Новодністровському міського голови. По трьом, да? По трьом. Є пропозиція повернутися до розгляду. По одному. Повернутися по Васильківському міському голові. Прошу голосувати. Що він робить? Прошу,&nbsp; відмінити. Прошу, відмінити голосування.</p>
<p>Керівники фракцій, Михайло Васильович, домовилися повернутися до розгляду. Я ставлю на голосування. Повернутися&nbsp; до розгляду призначення виборів Васильківського міського голови. Прошу голосувати. Прошу голосувати.</p>
<p>&nbsp;</p>
<p>12:14:25</p>
<p>За-305</p>
<p>Повернулися. За-305</p>
<p>Рішення прийнято.</p>
<p>Ставлю на голосування відмінити голосування, яке ми проводили по Васильківському міському голові. Відмінити. <i>(Шум у залі)</i></p>
<p>Шановні депутати, ми скасували рішення по Васильківському міському голові і даємо… Володимир Михайлович, я прошу вас! Володимир Михайлович Литвин, прошу.</p>
<p>&nbsp;</p>
<p>12:15:39</p>
<p>ЛИТВИН В.М.</p>
<p>Шановний Володимире Васильовичу! Шановні колеги! Так я розумію, що Погоджувальна рада в складі представників депутатських фракцій домовилися повернутись до розгляду питань про призначення виборів у тих містах і селищах, які не були підтримані в сесійній залі. Тому ви поставили на голосування, Володимир Васильович, повернутись. Конституційна більшість, наскільки я розумію, проголосувала за те, щоб повернутись. Наступний крок – це ставити на голосування проект Постанови про призначення виборів у Василькові. Так за Регламентом.</p>
<p>&nbsp;</p>
<p>ГОЛОВУЮЧИЙ. Ні, рішення Погоджувальна прийняла доручити комітету по Васильківському міському голові розглянути сьогодні на засіданні це питання, і завтра внести пропозицію комітету. Прошу проголосувати за це рішення. <i>(Шум у залі)</i></p>
<p>Прошу зняти голосування. Турчинова включіть.</p>
<p>&nbsp;</p>
<p>12:16:55</p>
<p>ТУРЧИНОВ О.В.</p>
<p>Шановні колеги, щодо рішення керівників фракцій, яке відбулось. Дійсно, прийнято рішення повернутись до голосування як по Василькову, так і по іншим містам, які не пройшли голосування в залі. Тому прохання поставити голосування щодо інших, там, Алчевськ і інші, які не були проголосовані, для того, щоб ми їх зараз могли проголосувати. І зараз комітет збирається і відхиляє те рішення по Василькову, відхиляючи цю посадову пропозицію. Будь ласка.</p>
<p>&nbsp;</p>
<p>ГОЛОВУЮЧИЙ. Ми не закінчили Васильків. Ми повинні прийняти рішення, відмінили, доручити комітету розглянути і внести пропозиції. <i>(Шум у залі)</i> За це треба проголосувати.</p>
<p>Ставлю на голосування. Хто за те, щоб по Васильківському міському голові призначення виборів, доручити комітету сьогодні розглянути і внести пропозиції Верховній Раді, прошу голосувати.</p>
<p>&nbsp;</p>
<p>12:18:10</p>
<p>За-216</p>
<p>По фракціях. Партія регіонів – 164, "Батьківщина" – 15, "УДАР Віталія Кличка" – 30, "Свобода" – 0, Компартія – 0, позафракційні – 7.</p>
<p>Рішення не прийнято.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Да, це Погоджувальна рада керівників фракцій вирішила та я і вніс пропозицію. <i>(Шум у залі) </i>&nbsp;Раз не прийнято рішення, розпорядженням –&nbsp; дамо розпорядженням.</p>
<p>Ідемо далі. Які кнопки не працюють? Я прошу розібратися, де не працюють.</p>
<p>Ідемо далі. Відмінити рішення по виборам Алчевського міського голови, що ми приймали. Повернутися до голосування по Алчевському міському голові. Прошу голосувати.</p>
<p>&nbsp;</p>
<p>12:20:00</p>
<p>За-303</p>
<p>Рішення прийнято.</p>
<p>А тепер ставлю на голосування проект Постанови про призначення виборів алчевського міського голови (1201-70) –&nbsp;&nbsp; для прийняття за основу та в цілому. Прошу голосувати.</p>
<p>&nbsp;</p>
<p>12:20:36</p>
<p>За-180</p>
<p>Рішення не прийнято.</p>
<p>Яценюк, прошу.</p>
<p>&nbsp;</p>
<p>12:20:48</p>
<p>ЯЦЕНЮК А.П.</p>
<p>Володимир Васильович, сталося так як вчора говорили, ми таки в трьох соснах заблудилися. Є наступне прохання, перше, що стосується міста Василькова. У нас зараз немає юридичних підстав для того, щоб не голосувати. Давид Важаєвич, вийдіть, будь ласка, на трибуну і скажіть, ви уже провели, фактично, засідання комітету, ставте Васильків на голосування, голосуємо і проводимо вибори, і пішли далі. <i>(Оплески)</i></p>
<p>Тепер те, що стосується... Шановні друзі, в першу чергу по опозиції, ви ж розумієте, що роблять регіонали: вони зараз затягують час для того, щоб не голосувати місто Київ, ну, тут задачка: два на – чотири. Тому нам треба зараз негайно проголосувати всі законопроекти і переходимо до міста Києва.</p>
<p>Давид Важаєвич, Володимир Васильович, ну ставте на голосування цей Васильків і Алчевськ ваш проголосуємо, і все проголосуємо.</p>
<p>&nbsp;</p>
<p>ГОЛОВУЮЧИЙ. Прошу Александр Сергеевич Ефремов.</p>
<p>&nbsp;</p>
<p>12:21:50</p>
<p>ЄФРЕМОВ О.С.</p>
<p>Арсений Петрович, я прошу не передергивать карты. <i>(Шум у залі)</i> Мы на Погоджувальной раде с вами договорились и приняли определенное решение. Вы теперь своим собственным решением хотите отменить решение&nbsp; согласительного совета, так не получиться. Это вы хотите, наверно, сорвать проведение выборов в Киеве. Я не знаю, чем вы мотивируетесь. Мы вам сказали, что мы сегодня голосуем за это решение, а вы почему-то блокируете работу сессионного зала и не хотите, чтобы мы принимали ни одного решения. Поэтому виновных ищите среди себя. Спасибо. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Погоджувальна рада прийняла рішення по Васильківки.</p>
<p>Комітет сьогодні розглядає, і завтра на ранковому засіданні ми розглядаємо це питання. Які ще є проблеми, шановні? <i>(Шум у залі)</i></p>
<p>Журавський, прошу.</p>
<p>&nbsp;</p>
<p>12:22:59</p>
<p>ЖУРАВСЬКИЙ В.С.</p>
<p>Шановні колеги, на превеликий жаль, рішення не прийнято. Те, про що ви домовилися з лідарами фракцій, на жаль, зала депутатська не підтримала. Тому рішення по Василькову не прийнято. Дякую. Йдемо далі.</p>
<p>&nbsp;</p>
<p>ГОЛОВУЮЧИЙ. Ляшко.</p>
<p>&nbsp;</p>
<p>12:23:24</p>
<p>ЛЯШКО О.В.</p>
<p>Олег Ляшко, Радикальна партія. Арсеній Петрович Яценюк сказав: "ваш Алчевськ". Арсеній, не "ваш", а "наш" Алчевськ, "наш" Васильків, "наш" Львів, наш Донецьк, наш Чернігів – все українське.&nbsp; А от коли будемо ділити на "ваше" і "наше", то потім дивуємося, чому розколена країна.</p>
<p>У мене рідна тітка в Перевальську живе, моя мама родом з Луганщини, я родом з Чернігова. Й кожен з нас отут – це все наше, це все українське. І ми маємо призначити вибори скрізь: і у Василькові, і в Алчевську, і в Києві, адже Київ тривалий час без мера і без нормальної міської ради. І давайте штучно не ділити, давайте не робити заручниками політичної цієї тріскотні і протистояння місцеві органи самоврядування і, головне, людей. Бо коли ми кажемо, що Київ без голови, то й Чернівці без голови, і Алчевськ без голови, і Васильків без голови…</p>
<p>&nbsp;</p>
<p>ГОЛОВУЮЧИЙ. Я прошу, "Свобода", Кайда.</p>
<p>&nbsp;</p>
<p>12:24:38</p>
<p>КАЙДА О.П.</p>
<p>Дякую. Олексій Кайда, Всеукраїнське об'єднання "Свобода". Шановний Володимир Васильович, шановні колеги-депутати, є компромісна пропозиція зробити наступним чином: ті питання, які зараз не розглядаються, вони не можуть набрати необхідної кількості голосів, в тому числі Васильків, Алчевськ і інші питання, перенести на завтра на ранок, а зараз приступити до розгляду питань, які стосуються обрання Київського міського голови і Київської міської ради.</p>
<p>Дякую. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Я ще раз доповідаю, ми не перейдемо до другого питання. Зараз вирішили розглянути це питання і потім іти далі&nbsp; по розкладу.</p>
<p>Князевич.</p>
<p>&nbsp;</p>
<p>12:25:37</p>
<p>КНЯЗЕВИЧ Р.П.</p>
<p>Шановний Володимир Васильович! Справа в тім… Давид Важаєвич, коли тільки розпочинав вчора доповідь, він сказав, що ми тричі розглядали на комітеті всі ці питання, бо ми тричі переносили дату.</p>
<p>Повірте, ми тричі вже фундаментально вивчили всі правові підстави для призначення цих&nbsp; виборів. Комітет не має сьогодні потреби збиратися, бо він іншого рішення не прийме. Я вам вже кажу, що він рішення по факту&nbsp; прийняв. Але оскільки ми щойно прийняли рішення повернутися до голосування по Василькову,то згідно Регламенту ви мусите, це ваш обов'язок зараз поставити на голосування питання про призначення позачергових виборів васильківського міського голови, а не перескакувати по Регламенту. Будьте послідовними! Раз ви зранку сказали, що ви не можете розірвати питання, то й тут будьте, будь ласка,&nbsp; послідовними&nbsp; і дійте по Регламенту.</p>
<p>&nbsp;</p>
<p>ГОЛОВУЮЧИЙ. Народний депутат Шуфрич.</p>
<p>&nbsp;</p>
<p>12:26:35</p>
<p>ШУФРИЧ Н.І.</p>
<p>Дякую.&nbsp; Шановний Володимире Васильовичу! Шановні колеги! У випадку виборів міського голови Василькова у виникла&nbsp;&nbsp; єдина можлива ситуація.&nbsp; Ми отримали документ. Давайте будемо ставитися до цього суто формально. Ми отримали рішення суду. Після відповідного рішення комітету.</p>
<p>Позиція нашої фракції логічна і послідовна. Хай нові документи вивчить комітет і завтра вранці&nbsp; приймемо рішення. Якщо комітет прийме рішення, що недостатньо підстав для призупинення цього питання, ми будемо голосувати за призначення виборів. Якщо комітет прийме рішення, що це судове рішення таки признало нелегітимним подання, саме подання на призначення виборів&nbsp; від відповідної посадової особи, то мабуть треба буде чекати іншого подання. Тут нема політики. Тут є суто формальність. А в політику, на жаль, переводите ви і ділите міста на наші і ваші. Всі міста у нас українські.</p>
<p>Тому прошу зараз сконцентруватися на роботі і не зривати наступні питання. Дякую.</p>
<p>&nbsp;</p>
<p>ГОЛОВУЮЧИЙ. Узгоджувальна рада так і вирішили, щоб я поставив на&nbsp; голосування: доручити комітету розглянути&nbsp; сьогодні питання і завтра на ранкову засіданні розглянути, і йти дальше по&nbsp; розкладу питання, але ті, хто&nbsp; домовлявся, не витримують домовленості.</p>
<p>Арсеній Петрович, давайте сюди, я дам слово.</p>
<p>Розглядаємо питання далі. Ставлю на голосування проект Постанови про призначення позачергових&nbsp; виборів Поляхівського сільського голови (Поляхівська сільська рада&nbsp;Теофіпольського району Хмельницької області) (№1201-59) –&nbsp; для прийняття за основу і в цілому. Прошу голосувати.</p>
<p>&nbsp;</p>
<p>12:30:11</p>
<p>За-171</p>
<p>Рішення не прийнято.</p>
<p>Керівник фракції просить, Олександре Сергійовичу, прошу. Я керівникам фракцій всім надаю слово. Прошу.</p>
<p>&nbsp;</p>
<p>12:30:32</p>
<p>ЄФРЕМОВ О.С.</p>
<p>А теперь, уважаемый Владимир Васильевич, вся страна может увидеть, как голосует оппозиция. Они говорят о том, что выборы должны проходить во всех городах. И Партия&nbsp; регионов за это голосует. Говорят одно, делают совершенно другое. При этом неразумно орут в зале, не понимая, что они делают вообще. Спасибо. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Ставлю на голосування Жовтневого сільського голови Жовтнева сільська рада Семенівського району Чернігівської області) (№1201-65) – для прийняття за основу та в цілому.</p>
<p>&nbsp;</p>
<p>12:31:27</p>
<p>За-176</p>
<p>Ну, як, от написано. Шевченко, включіть мікрофон.</p>
<p>&nbsp;</p>
<p>12:31:56</p>
<p>ШЕВЧЕНКО А.В.</p>
<p>Дивіться, у нас є колега Солошенко, який сидить зараз під ложею преси. Вчора я персонально його попередив, що ця ложа відстежується і здійснюється фото- і відеофіксація. Щойно він проголосував за себе і за свого колегу. Тому я хочу персонально звернутися. Та людина, яка так робить, з трьох одне. Або це, знаєте, теж називають мышечная память, за звичкою. Або друге, - хтось його про це попросив і зробив погану послугу. Або третє, це свідома провокація проти українського парламенту із затягування часу. Щоб не призначати вибори в Києві і в інших містах.</p>
<p>Робимо переголосування. Закликаю колег з Партії регіонів, прийшов час голосувати виключно за себе. Дякую.</p>
<p>&nbsp;</p>
<p>ГОЛОВУЮЧИЙ. Рудьковський, прошу. Рудьковський, народний депутат, прошу.</p>
<p>&nbsp;</p>
<p>12:32:44</p>
<p>РУДЬКОВСЬКИЙ М.М.</p>
<p>Шановні колеги! Шановні народні депутати! Я звертаюся до вас від тих виборців, які чекають обрання&nbsp; сільських, міських голів, зокрема Чернігівщини. І прошу, якщо ви, шановні колеги, і до керівників фракцій, збираєтеся на Погоджувальну ради, якщо ви тратите час наш і свій теж, то, будь ласка, якщо ви до чогось домовилися, приходьте в сесійну залу і дотримуйтеся взятих зобов'язань.</p>
<p>Нам потрібно сьогодні, не залежно від того, кому що подобається, ми повинні призначити вибори, інакше ми зірвемо взагалі весь політичний процес у нашій державі. І не залежно від того, подобається чи не подобається, підтримують вашу чи чиюсь партію в цьому регіоні, ми повинні призначити вибори.</p>
<p>Будь ласка, давайте приберемо політичні амбіції і будемо виконувати…</p>
<p>&nbsp;</p>
<p>ГОЛОВУЮЧИЙ. Шуфрич, прошу. Включіть мікрофон Шуфрича.</p>
<p>&nbsp;</p>
<p>12:33:57</p>
<p>ШУФРИЧ Н.І.</p>
<p>Шановні колеги! Дякую, шановний Володимире Васильовичу. Шановні колеги, тут же лунають звинувачення щодо Партії регіонів, що нібито ми блокуємо вибори в місті Києві. Так? Те, що ви тут два місяці блокували трибуну і не думали про Київ, це інше питання.</p>
<p>Але є, давайте таке, зараз пропозиція тестова. Саме для вас. Ми виймаємо із загального пакету вибори по двом місцевим радам: по Василькову і по Алчевську. А решту призначаємо. А потім розглядаємо Київ. І зараз ми побачимо, чи вас цікавить Київ чи ні?</p>
<p>&nbsp;</p>
<p>ГОЛОВУЮЧИЙ. Народний депутат Горіна.</p>
<p>&nbsp;</p>
<p>12:34:55</p>
<p>ГОРІНА І.А.</p>
<p>Шановні колеги, я з приводу голосування. От зараз тільки відбулося голосування, сразу сказали, что Солошенко не так голосував. Де докази? Учора зранку спікер парламенту об'явив, кого немає на засіданні. Льовочкіна у відрядженні, карточка не работала, була у спікера. Сказали, що Льовочкіна голосувала за Горіну. Потім доказів немає. Я учора була Льовочкіною. Але у мене вчора розривався телефон від моїх виборців, чого мене не було на своєму робочому місці. Тому… і усі засоби масової інформації дали не достеменні факти. Тому, по-перше, докази, потім будете кричати, голосував чи не голосував.</p>
<p>&nbsp;</p>
<p>ГОЛОВУЮЧИЙ. Звертаюся до депутатів, голосуйте персонально. Прошу, голосуйте персонально.</p>
<p>Желябовського сільського голови (Желябовська сільська рада Нижньогірського району Автономної Республіки Крим) (№2101-73) –&nbsp; для прийняття за основу та в цілому. Прошу голосувати.</p>
<p>&nbsp;</p>
<p>12:36:33</p>
<p>За-172</p>
<p>Рішення не прийнято.</p>
<p>Мотовилівського сільського голови (Мотовилівська сільська рада Любарського району Житомирської області) (1201-74) –&nbsp; для прийняття за основу та в цілому. Прошу голосувати.</p>
<p>&nbsp;</p>
<p>12:37:04</p>
<p>За-172</p>
<p>Рішення не прийнято.</p>
<p>По мотивам голосування Лук'янов.</p>
<p>&nbsp;</p>
<p>12:37:13</p>
<p>ЛУК’ЯНОВ В.В.</p>
<p>Шановні колеги народні депутати, я звертаюся в першу чергу до фракцій опозиції. Які принципи зараз&nbsp;заважають вам підтримати сільські громади, місцеве самоврядування. Які принципи заважають вам зробити крок на зустріч людям? Чому ви зараз продовжуєте знущатися над виборцями місцевих рад? Що не дає працювати?</p>
<p>Зараз є чітке, зрозуміле питання. Ми мусимо підтримати місцеві громади, яке є пояснення вашому небажанню працювати? Беріться і працюйте!</p>
<p>&nbsp;</p>
<p>ГОЛОВУЮЧИЙ. Прошу, Кличко. Потім – Мірошниченко Ігор.</p>
<p>&nbsp;</p>
<p>12:38:02</p>
<p>КЛИЧКО В.В.</p>
<p>Шановні депутати, знаєте що, все це нагадує театр абсурду. Якщо в більшості є 226 голосів, давайте голосувати. <i>(Оплески)</i> Якщо немає цієї більшості, я ще раз хочу підкреслити, це принципове питання. На сьогодні це прецедент, коли кожна людина може звернутися до суду і оскаржити будь-які вибори, будь-які вибори і того ж самого мера Києва також ми будемо чекати хтось, якщо зараз ми не проведемо, не проголосуємо про вибори у Василькові, завтра буде прецедент, коли будуть звертатися і відміняти безпідставно вибори в будь-якому місті.</p>
<p>Я ще раз хочу звернути увагу, ми повинні повернутися, проголосувати ті самі питання, які були підтримані на Комітеті самоврядування представниками фракції регіонів. Ніяких зауважень не було. Але, на жаль, на сьогоднішній день отримали якесь завдання зверху і чомусь..</p>
<p>&nbsp;</p>
<p>ГОЛОВУЮЧИЙ. Дайте закінчити.</p>
<p>&nbsp;</p>
<p>12:39:14</p>
<p>КЛИЧКО В.В. … і дуже дивно. Тому що на комітеті ніяких зауважень не було, але виглядає так, що було отримано завдання. І на сьогодні дуже дивно, коли Партія регіонів не хоче голосувати за вибори в місті Васильків. Дякую.</p>
<p>&nbsp;</p>
<p>ГОЛОВУЮЧИЙ. Я об'явив Мірошниченка, а потім – Чечетов. Мірошниченко.</p>
<p>&nbsp;</p>
<p>12:39:38</p>
<p>МІРОШНИЧЕНКО І.М.</p>
<p>Ігор Мірошниченко, фракція Всеукраїнського об'єднання "Свобода". Ми справді виступаємо за те, щоби не дискримінували українських виборців. Якщо ми дотримуємося Регламенту, ми вимагаємо проголосувати&nbsp;вибори у місті Василькові і піти далі вперед. Ми маємо дотримуватися закону, бо сьогодні, хто кричать: "Фашисти!", – вони дискримінують українців за принципом "підтримують їх чи ні".&nbsp; Це перше.</p>
<p>Друге. Так само ми маємо бути послідовними і виконувати власні рішення. якщо Верховна Рада домовилася, що факти голосування не персонального ми повертаємо питання на повторне голосування, маємо повертати на повторне голосування. І, будь ласка, все, що робить сьогодні провладна так звана більшість разом з комуністами – це затягування процесу виборів в місті Києві. Кияни вам цього не вибачать, так само, як і українці! А "фашисти" – ми бачимо, хто "фашисти"! Це ви в українській державі дискримінуєте українців і порушуєте закони, не дозволяючи нам спілкуватися державною…</p>
<p>&nbsp;</p>
<p>ГОЛОВУЮЧИЙ. Я прошу, Чечетов.</p>
<p>&nbsp;</p>
<p>12:40:49</p>
<p>ЧЕЧЕТОВ М.В.</p>
<p>Уважаемый Владимир Васильевич! Уважаемые коллеги! <i>(Шум у залі)</i> Представители фракции Арсения Яценюка сказали, что они подглядывали в замочную скважину&nbsp; в туалете и что-то увидели. Я предлагаю не опускаться до такой низости представителям фракции Арсения Яценюка – не подглядывать в замочную скважину&nbsp; в туалете, а заниматься конкретными делами. Нас ждут сотни громад, где нужно избрать мэров, председателей советов! Вы ж под корень рубите местное самоуправление! О какой Украине вы…, речь идет?! Что вы строите?! Хутор строите на Украине или что?! Совесть у вас есть?!</p>
<p>Партия регионов еще раз предлагает фракции Арсения Яценюка прекратить подглядывать в замочную скважину&nbsp; в туалете и заняться конкретными делами – голосовать за избрание руководителей местных органов власти. Спасибо. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Покричали? Працюємо далі.</p>
<p>Івано-Золотівського сільського голови (Івано-Золотівська сільська рада Заліщицького району Тернопільської області) (№1201-75) – для прийняття за основу та в цілому. Прошу голосувати.</p>
<p>&nbsp;</p>
<p>12:42:28</p>
<p>За-178</p>
<p>Рішення не прийнято.</p>
<p>Давайте ще попрацюємо, а потім знову покричите.</p>
<p>Підопригорівського сільського голови, Підопригорівська сільська рада, Лебединського району Сумської області (№ 1201-76) –&nbsp; для прийняття за основу та в цілому. Прошу голосувати.</p>
<p>&nbsp;</p>
<p>12:43:02</p>
<p>За-178</p>
<p>Рішення не прийнято.</p>
<p>По фракціях. Партія регіонів – 168, "Батьківщина" – 0, "УДАР Віталія Кличка"- 2, "Свобода" – 0, Компартія – 0, позафракційні – 8.</p>
<p>Я бачу, що ті, хто не голосує, не хоче приймати Закон по виборам мера міста Києва і депутатів Київради. Це правда і правду треба людям казати.</p>
<p>Трапівського сільського голови, Трапівська сільська рада&nbsp; (Татарбунарського району Одеської області) (№ 1201-77) –&nbsp; для прийняття за основу та в цілому. Прошу голосувати.</p>
<p>&nbsp;</p>
<p>12:44:04</p>
<p>За-179</p>
<p>Всім надам слово. Журавський, прошу.</p>
<p>&nbsp;</p>
<p>12:44:09</p>
<p>ЖУРАВСЬКИЙ В.С.</p>
<p>Шановний Володимире Васильовичу, шановні колеги!</p>
<p>Нехай Україна бачить, хто за місцеве самоврядування, а хто проти. У мене складається таке враження, що не хочуть певні депутати перейти до проекту постанови Кличка щодо виборів мера Києва і депутатів Київської міської ради. Дякую.</p>
<p>&nbsp;</p>
<p>ГОЛОВУЮЧИЙ. Арсеній Петрович Яценюк. Прошу.</p>
<p>&nbsp;</p>
<p>12:44:38</p>
<p>ЯЦЕНЮК А.П.</p>
<p>Володимире Васильовичу, там якісь громадяни вас відволікають від державних справ.</p>
<p>Шановний Володимир Васильович, ви бачите, що в Партії регіонів&nbsp; не вистачає голосів для прийняття самостійних рішень, зараз парламент зайшов у пастку. Що ми вам пропонуємо? Поставте зараз на голосування про розгляд міста Києва. Ми розглянемо місто Київ, після міста Києва ми проголосуємо всі міські ради і інші органи місцевого самоврядування, які стоять в порядку денному. І Васильків тоді поставимо на завтра на ранок після того, коли засідання комітету. Це правильне рішення, яке дасть можливість проголосувати Київ, проголосувати всі постанови і комітету засісти і завтра вранці&nbsp; проголосувати Васильків.</p>
<p>&nbsp;</p>
<p>ГОЛОВУЮЧИЙ. Регламент... Регламент Верховної Ради України не дозволяє мені цього робити, не дозволяє.</p>
<p>Лук'янов, прошу.</p>
<p>&nbsp;</p>
<p>12:45:43</p>
<p>ЛУК’ЯНОВ В.В.</p>
<p>Шановний Володимир Васильович, шановні колеги народні депутати, є пропозиція: оце знущання над місцевим само врядуванням надрукувати у засобах масової інформації, які ми маємо&nbsp; і дати результати поіменного голосування. Нехай політичні сили пояснять свою політичну позицію. Чому вони дозволяють собі знущатися над місцевим самоврядуванням, розуміючи, що проваливши сьогодні голосування за призначення місцевих виборів, ми не маємо право по Регламенту на протязі пів року повернутися до цього питання. Тому що на цій сесії ми вже не маємо права приймати рішення по тим питанням, по яким було прийнято негативне рішення. Я вважаю, що після цієї заяви кожний з депутатів, який навіть цього не знав, це усвідомлює і свідомо зриває місцеві&nbsp; вибори. Прошу підтримати цю пропозицію або поставити її на голосування. Дякую за увагу.</p>
<p>&nbsp;</p>
<p>ГОЛОВУЮЧИЙ. Народний депутат Мохник.</p>
<p>&nbsp;</p>
<p>12:46:55</p>
<p>МОХНИК А.В.</p>
<p>Андрій Мохник, Всеукраїнське об'єднання "Свобода".</p>
<p>Дійсно, знущанням над місцевим самоврядуванням є те, що Партія регіонів робить улюблену свою роботу, вона ділить українців на сорти, так само як на сорти вони ділили в 2004 році, поширюючи свої&nbsp;злочинні листівки, так само вони сьогодні ділять на сорти українців, тобто українцям з Василькова заборонено мати свого міського голову, українцям Києва заборонено мати свого міського голову. І саме до цього вони ведуть, тому що на сьогодні у них є одне завдання – не проголосувати в цілому постанову про вибори в місті Києві, для того щоб потім затягнути питання. І сьогодні депутат Лук'янов озвучив саме цю їхню лінію: вони хочуть провалити питання по Києву, щоб перенести його на півроку далі і щоб не розглядати взагалі. <i>(Шум у залі)</i></p>
<p>&nbsp;Тому, коли вони сьогодні говорять про фашизм, фашизм – це узурпація влади. І саме цим вони сьогодні…</p>
<p>&nbsp;</p>
<p>ГОЛОВУЮЧИЙ. Покричали? Йдемо далі.</p>
<p>Котузівського сільського голови (Котузівська сільська рада Теребовлянського району Тернопільської області) (№1201-78). Для прийняття за основу та в цілому. Прошу голосувати.</p>
<p>&nbsp;</p>
<p>12:48:31</p>
<p>За-168</p>
<p>Рішення не прийнято.</p>
<p>Верхосульського сільського голови (Верхосульська сільська рада Білопільського району Сумської області) (№1201-79). Для прийняття за основу та в цілому. Прошу голосувати.</p>
<p>&nbsp;</p>
<p>12:49:05</p>
<p>За-172</p>
<p>Рішення не прийнято. 172.</p>
<p>Куйбишевського сільського голови (Куйбишевська сільська рада Бобринецького району Кіровоградської області) (№1201-80). Для прийняття за основу та в цілому. Прошу голосувати.</p>
<p>&nbsp;</p>
<p>12:49:44</p>
<p>За-172</p>
<p>Рішення не прийнято.</p>
<p>Може поставити питання про саморозпуск&nbsp; Верховної Ради та проголосуємо це? <i>(Шум у залі)</i> А? Я бачу, знову більшості немає.&nbsp;</p>
<p>Олександр Сергійович, прошу. Єфремов.</p>
<p>&nbsp;</p>
<p>12:50:12</p>
<p>ЄФРЕМОВ О.С.</p>
<p>Владимир Васильевич, вся&nbsp; страна убедилась, кто не хочет работать в зале. Дальше&nbsp; продолжать эту клоунаду бессмысленно. Логично, если вы объявите перерыв, и мы соберем согласительный совет для того, чтобы&nbsp; принять соответствующее решение. Потому&nbsp; что работы нет, а продолжать дальше в таком ракурсе нет смысла. <i>(Шум у залі) </i>&nbsp;Спасибо.</p>
<p>&nbsp;</p>
<p>ГОЛОВУЮЧИЙ. Перерву? Чи на сьогодні об'явити… не мучити депутатів, а керівникам зібратися у нас? Які пропозиції? Прошу Турчинов. <i>(Шум у залі)</i> Я зараз поставлю все…</p>
<p>&nbsp;</p>
<p>12:50:49</p>
<p>ТУРЧИНОВ О.В.</p>
<p>Шановний Голова! Шановні колеги! Я не розумію, у чому проблема.</p>
<p>Коли у вас нема більшості, ви не можете голосувати закони, ви ж ідіть за Регламентом: ставте&nbsp; на голосування і Рада буде визначатися. І не гальмуйте час, будь ласка.&nbsp; Ставте питання на голосування, голосуємо і нехай Верховна Рада визначається. І не треба гальмувати процес, і компрометувати Верховну Раду. Дякую.</p>
<p>&nbsp;</p>
<p>ГОЛОВУЮЧИЙ. Виборці сміються з такої ради.</p>
<p>Жванія. Прошу, включіть мікрофон.</p>
<p>&nbsp;</p>
<p>12:51:21</p>
<p>ЖВАНІЯ Д.В.</p>
<p>Народний депутат Жванія. Я ще раз нагадую, що якщо ми не приймаємо рішення, ці вибори розглядати додатково&nbsp; на цій сесії не зможемо, то вибори не відбудуться в цих містах ще&nbsp; півроку. Тому&nbsp; я звертаю вашу увагу, народні депутати, незважаючи хто з якої фракції, треба голосувати за призначення виборів, без виключення. Дякую.</p>
<p>&nbsp;</p>
<p>ГОЛОВУЮЧИЙ. Я прошу, Журавський.</p>
<p>&nbsp;</p>
<p>12:51:55</p>
<p>ЖУРАВСЬКИЙ В.С.</p>
<p>Шановні колеги! Ми зайшли в тупий такий кут. Моя пропозиція. Хай зберуться керівники фракцій, порадяться, як вийти з цієї ситуації. Інакше Верховна Рада&nbsp; не може&nbsp; працювати. Видно, що по всіх цих важливих питаннях не набирається необхідна кількість&nbsp; голосів.</p>
<p>Володимире Васильовичу, зберіть керівників фракцій, зробіть перерву і порадьтеся, як далі бути. Дякую.</p>
<p>&nbsp;</p>
<p>ГОЛОВУЮЧИЙ. Об'являю перерву. Дві фракції попросили перерву на 30 хвилин.&nbsp;</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Ранкове засідання сесії оголошую закритим. Завтра в 10 годин продовжуємо роботу сесії. До побачення всім.</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>

