Стенограма пленарного засідання
24 жовтня 2013
&nbsp;
<p align=center>ЗАСІДАННЯ ДВАДЦЯТЬ ПЕРШЕ</p>
<p align=center>Сесійний зал Верховної Ради України</p>
<p align=center>24 жовтня 2013 року, 16.33</p>
<p align=center>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ. Шановні народні депутати! Прошу народних депутатів підготуватися до реєстрації. Запрошуйте депутатів до сесійної зали. Увімкніть систему "Рада".</p>
<p>16:34:38</p>
<p>В залі зареєструвалося&nbsp;408 народних депутатів.</p>
<p>Вечірнє засідання Верховної Ради України оголошую відкритим.</p>
<p>Шановні народні депутати! Узгоджувальна рада керівників фракцій прийняла рішення на виступи керівників фракцій чи представників фракцій по 3 хвилини.</p>
<p>Тому я надаю слово Арсенію Яценюку, фракція "Батьківщина". Прошу.</p>
<p>&nbsp;</p>
<p>16:35:33</p>
<p>ЯЦЕНЮК А.П.</p>
<p>Члени українського парламенту! Сьогодні в парламенті відбулась безпрецедентна історія.</p>
<p>Перше. Що стосується законопроекту про звільнення Юлії Тимошенко, який так і не внесений Президентом Януковичем, який так і не внесений Партією регіонів.</p>
<p>Зараз існує три законопроекти. Перший, який внесений трьома опозиційними фракціями, це "Батьківщина", "Свобода" і "УДАР", який цілком і повністю відповідає вимогам і критеріям Європейського Союзу, який цілком і повністю відповідає рішенню Європейського суду з прав людини, який цілком і повністю відповідає рішенню Президента України Віктора Януковича, який він підписав у 2005 році разом з Віктором Ющенком, коли він боровся з політичними переслідуваннями, а саме внесення змін до Закону України "Про амністію", який передбачає заборону вибіркового правосуддя та усунення перешкод на шляху до підписання угоди між Україною і Європейським Союзом.</p>
<p>Ми пропонуємо включити до порядку денного наш законопроект, розуміючи, що наші політичні опоненти не погодяться виключно на включення нашого законопроекту. Ми готові проголосувати за включення до порядку денного законопроекту, який внесений опозицією і який відповідає вимогам ЄС, і інших двох актів законодавства, на яких наполягає Партія регіонів.</p>
<p>І друге. Чому зараз парламент не працював? Вчора вночі сфальшована поправка від імені начебто опозиції вноситься до Закону України "Про Податковий кодекс", після цього ця поправка начебто голосується комітетом, хоча вона не проходила комітет. Після цього ця поправка попадає в парламентський зал, а зміст наступний. Партія регіонів через сфальшовану поправку вирішила зняти з президентських виборів Віталія Кличка і зробити це руками партії "Батьківщина" і моїми. <i>(Шум у залі)</i> і показати про те, що начебто Партія регіонів до цього не має ніякого відношення.</p>
<p>Віктор Янукович особисто вчора дав команду Голові Верховної Ради Володимиру Рибаку провести незаконне голосування, протягнути цей законопроект, щоб мати можливість знищити українську опозицію. Я вам чітко кажу, у нас в опозиції правило: "Один за всіх і всі за одного". І тому ми вам не дамо можливості, щоби ви…</p>
<p>&nbsp;</p>
<p>ГОЛОВУЮЧИЙ. Дякую.&nbsp;Об'єднання "Свобода", хто буде виступати? Всім по 3 хвилини, ми домовились. Всім дам по 30 секунд. Прошу.</p>
<p>&nbsp;</p>
<p>16:39:05</p>
<p>ЯЦЕНЮК А.П.</p>
<p>… тому ви можете приймати закони. Я розумію, що ви будете робити на президентських виборах – фальшувати проколи, переписувати, у вас нічого не вийде. Ми єдині в цьому. Рибак не має права підписувати сфальшований закон, а Віктор Янукович тим більше не має права ставити свій підпис під незаконним документом, який ви, Партія регіонів сфальшували по його прямій вказівці. І Рибак отримав відповідний документ.</p>
<p>&nbsp;</p>
<p>ГОЛОВУЮЧИЙ. Дякую. Ви звернули увагу, Арсеній Петрович, що ви критикували мене і 30 хвилин я надав вам слово?</p>
<p>Прошу, народний депутат, керівник фракції Олег Тягнибок. Прошу вас.</p>
<p>&nbsp;</p>
<p>16:39:46</p>
<p>ТЯГНИБОК О.Я.</p>
<p>Олег Тягнибок, фракція Всеукраїнського об'єднання "Свобода".</p>
<p>Шановне товариство, але в першу чергу звертаюся&nbsp; до усіх українців, які слухають і бачать – те, що зараз твориться в українському парламенті. Вчора під стінами Київської міської ради вони задемонстрували, ця бандитська влада, що вони будуть робити на виборах на вулиці. Як буде працювати Центральна виборча комісія? Як будуть працювати адміністративні будівлі? І в першу чергу, як буде працювати міністерство внутрішніх справ і прокуратура. Отак вони готуються до виборів 2015 року.</p>
<p>А те, що відбулося сьогодні – це була ганебна демонстрація того, як тут безпосередньо в парламенті будуть підтасовувати законодавство з метою перемоги провладного кандидата нинішнього Президента Януковича.</p>
<p>Знаєте, я з самого початку, коли це відбулося на нараді в пані Голови парламенту, задав запитання Партії регіонам і комуністам: ну, вас же сьогодні більшість, а чого ж ви не можете&nbsp; &nbsp;все зробити отак, як ви собі зажди зробили? Ви зігнали людей, ви маєте депутатів, які проголосують, у вас є достатня кількість голосів, та ухвалили би той закон, як і зрештою інші, які вам отак горить, вашою більшістю голосів. Але ні, треба було демонстративно тут всім показати, що це вони роблять, переступаючи через трупи фактично, що це вони роблять з порушенням, повним порушенням, процедури. Мовляв, ми будемо робити все, що хочемо, тому що ми тут при владі, ми Бога за бороду схопили і закони будемо писати ми, а не парламент, а не представники українського народу.</p>
<p>Оце, власне, основна суть того, що сьогодні відбулося – демонстративне нехтування Конституцією, законодавством і Регламентом.</p>
<p>Чого боїтеся? Боїтеся конкуренції? Боїтеся кандидатом в Президенти Кличка? Хочете його отакими методами зняти? Та це є демонстрація вашої слабості! Це є демонстрація того, що ви навіть не можете вийти на двобій очі в очі! <i>(Оплески)</i> Ви демонструєте, навіть, ніби маючи ту владу і силу, і можливості, адмінресурс… Ми ж уявляємо, як ви будете робити вибори: контроль в Центральній виборчій комісії… Ви навіть боїтеся вийти, хоча би зробити вигляд чесних виборів! А чому це зроблено за місяць перед Вільнюсом? А може ви хочете нас спровокувати, щоб ми зараз блокували парламент, а потім вийдете з такими посмішками і скажете: "Недаром Олійник тут сьогодні заявляв, мовляв, в можливому провалі євроінтеграції винна опозиція". Готуєте таку громадську думку?! Товариство, не вийде!</p>
<p>Ще раз хочу наголосити, за всі ці ваші зловживання, чи ви депутати міської ради Київської, чи ви депутати якоїсь сільської ради, чи ви сьогодні депутати парламенту, рано чи пізно доведеться відповідати. І це не погрози, це є крик відчаю українського народу, який вас на вила підніме за ваші злочини! Слава Україні! <i>(Оплески)</i></p>
<p>&nbsp;</p>
<p>ГОЛОВУЮЧИЙ. Прошу, фракція "УДАР Віталія Кличка". Керівник фракції – Віталій Володимирович Кличко. Прошу.</p>
<p>&nbsp;</p>
<p>16:43:10</p>
<p>КЛИЧКО В.В.</p>
<p>Шановні депутати, шановні виборці! Звертаючи увагу на всі брудні махінації, які на сьогоднішній день&nbsp; відбуваються в парламенті з текстами законів, до яких мають пряме&nbsp; відношення провладні депутати, я хочу заявити, що цим мене не залякати і не зупинити. <i>&nbsp;(Оплески)</i></p>
<p>&nbsp;Щоб покласти край усіляким домислам і спробам розправитись зі мною&nbsp; як з можливим кандидатом, я хочу&nbsp; заявити: я балотуюсь в Президенти. <i>(Оплески) </i>&nbsp;</p>
<p>Про те, що відбувається&nbsp;&nbsp; зі мною, зроблено виключно як на суперника Віктора Януковича. Сьогодні змінами до Податкового кодексу влада намагається&nbsp; знищити своїх політичних конкурентів. Вони тихенько заховали&nbsp;&nbsp; правку до кодексу, яка абсолютно має політичний контекст і&nbsp; спрямована особисто проти мене&nbsp; як ймовірного кандидата в Президенти. <i>(Оплески) </i></p>
<p>Я чесно заявив&nbsp; в ЗМІ: так,&nbsp; я маю право на проживання в Німеччині, але це ніяким чином не порушує&nbsp; ні українське законодавство, ні моє громадянство.&nbsp; Я громадянин&nbsp;&nbsp; України з моменту проголошення незалежності&nbsp; України&nbsp; і їм&nbsp; завжди залишаюсь. Зараз намагаючись не допустити мене&nbsp; до участі в президентських виборах через статтю в&nbsp; Податковому кодексі, мене фактично намагаються&nbsp; позбавити громадянства&nbsp;&nbsp; України - це нонсенс і цинічне шахрайство.&nbsp; Не вийде! <i>(Оплески)</i></p>
<p>Влада на сьогоднішній день підняла бурхливу хвилю дискредитації. Тільки вчора було&nbsp; оголошено, що нібито&nbsp; мій брат&nbsp;&nbsp; Володимир змінив громадянство та прийняв громадянство іншої країни. Сьогодні в Криму, у Києві в метро розповсюджуються&nbsp; брудні листівки, щоб залякати і зупинити. Цим нас не залякати і не зупинити.</p>
<p>І останнє. Партія регіонів хоче блокування парламенту зробити руками опозиції, щоб потім зірвати підписання Угоди про Асоціацію і покласти всю відповідальність на опозицію. Ще раз хочу заявити, не вийде. Тому що євроінтеграція…</p>
<p>&nbsp;</p>
<p>ГОЛОВУЮЧИЙ. 30 секунд. Прошу.</p>
<p>&nbsp;</p>
<p>КЛИЧКО В.В. Євроінтеграція –&nbsp; наш стратегічний вибір&nbsp; і ми зможемо це довести, тому що Україна – це Європа.</p>
<p>&nbsp;</p>
<p>ГОЛОВУЮЧИЙ. Дякую. Фракція Комуністичної партії України, Симоненко Петро Миколайович.</p>
<p>&nbsp;</p>
<p>16:46:46</p>
<p>СИМОНЕНКО П.М.</p>
<p>Шановні виборці, висловлюючи позицію фракції Компартії, хочу привернути вашу увагу до того, що відбувається у Верховній Раді. У Верховній Раді представники олігархічних кланів і фракцій ділять посаду Президента. І ця боротьба вже завела до тієї прірви не тільки їх у політичному вимірі, а весь народ України. І це якраз робиться, як у цій боротьбі за посаду так і, виходячи з того, що практично здаються національні інтереси України сьогодні, і вирішується питання як в черговий раз обдурити нашого українського виборця.</p>
<p>Фракція Компартії не буде приймати участь у вашому шабаші, який ви тут затіяли сьогодні, а пропоную, чому я звернувся до виборців, щоб Верховна Рада сьогодні радикально змінила підходи в організації роботи. І, в першу чергу, треба розглянути законодавчі акти, які торкаються не долі одного олігарха, а вирішувати долю українського народу і прийняти рішення щодо відміни пенсійної реформи, щодо відміни рішення про медичну реформу, які сьогодні просто знищують український народ і не дають можливості побачити перспективу для багатьох людей. Так як і те, що має відношення сьогодні, а ви якраз і тягнете у прірву народ України, підписуючи угоду, яка передбачає підвищення тарифів і цін, як на газ так і на електроенергію.</p>
<p>А фракція Компартії України наполягає терміново прийняти рішення щодо мораторію на підвищення тарифів в тому числі ціни на газ та електрику.</p>
<p>Фракція Компартії пропонує сьогодні захистити просту людину, якій ви, борячись за крісло Президента, в черговий раз обіцяючи не виплачуєте заробітну плату, бо ви, тут присутні, ті хто володіє цими заводами і фабриками, де ви жорстко експлуатуючи людей не виплачуєте заробітну плату.</p>
<p>І фракція Компартії запропонувала ввести пеню 0,5 відсотка за кожний день не виплаченої вами зарплати для людей. Ви обікрали їх і сьогодні в черговий раз намагаєтесь обікрасти їх обдуривши, що ви принесете в черговий раз на посаду Президента, представники олігархічних кланів.</p>
<p>Я сьогодні з занепокоєнням кажу і те, що у нас під загрозою прийняття Державного бюджету, як виходячи з того, що економіка не працює так і виходячи з того, що ресурсів немає фінансових і тиск із-за кордону на конкретного українського виробника відбудеться після того, коли зрадивши національні інтереси ви здасте економічний простір для продукції з заходу, а не для українського виробника!</p>
<p>Сьогодні постало питання майбутнього України і ми – комуністи говоримо про необхідність прийняття рішення Законом України щодо повернення у державну власність базових галузей промисловості. І поприбирати всіх олігархів, які сьогодні сидять на газовій і нафтовій свердловині, тоді буде і дешевий газ, і нафта буде дешева, і ціни зовсім інші будуть на тепло і на тарифи житлово-комунальних послуг.</p>
<p>Ось з чого і&nbsp; виходить фракція Компартії і звертаючись до народу України…</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити.</p>
<p>&nbsp;</p>
<p>СИМОНЕНКО П.М. … і звертаючись до народу України ще раз прошу, давайте ми відкриємо очі і побачимо хто сьогодні делегований з якими повноваженнями до Верховної Ради і що вони тут творять з майбутньою долею України. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Фракція Партії регіонів, Ганна Миколаївна Герман. Прошу.</p>
<p>&nbsp;</p>
<p>16:50:19</p>
<p>ГЕРМАН Г.М.</p>
<p>Перше і основне: я прошу багаточисленних лідерів української опозиції не шукати потенційних винних у провалі євроінтеграції – провалу євроінтеграції в Україні не буде.</p>
<p>&nbsp;Друге. Арсеній Петрович! Ви заявили тут, що вашими руками &nbsp;знято законом Кличка з&nbsp; майбутніх президентських виборів. Що це за руки такі у вас, Арсенію Петровичу, що ними так легко такі речі робити?</p>
<p>Я розумію, Арсенію Петровичу, що депутат від вашої фракції, який вніс цю поправку, міг не мати досвіду і&nbsp; не розуміти, що він робить. Я можу зрозуміти пані&nbsp; Оксану, яка вчора на комітеті прохлопала вухами цю поправку,&nbsp; бо вона немає певного досвіду. Але ви, Арсеній Петровичу, прекрасно знаєте, що ця поправка означає. Ви прекрасно це знали, і або ви не контролюєте того, що діється у ваші&nbsp; фракції, або ви зробили це свідомо. Так само, як&nbsp; свідомо ви сьогодні не допустили включення у порядок денний законопроект, який&nbsp; би дозволив Тимошенко відправитися на лікування до Німеччини. Ви свідомо це не зробили, Арсеній Петрович, бо ви прекрасно знаєте, що як Тимошенко не випустять на лікування – не буде підписана угода. А як угода буде&nbsp; підписана, як ми випустимо і буде підписана, то вам не&nbsp; світить жодне президентство в Україні. Тому що Віктор Янукович, підписавши таку угоду, піднімається на таку висоту, що йому ні жоден опонент, ані в цьому залі, ані поза цим залом не страшний.</p>
<p>Тому ми підпишемо цю угоду, але ви прекрасно знали, що якщо ви провалите&nbsp; угоду, і якщо ви знімете з&nbsp; президентства Кличка. Так, він не платить податків в Україні? Але&nbsp; це його проблеми, це його відповідальність перед виборцем. Так він платить податки для&nbsp; того, щоб пенсії були високі в німецьких пенсіонерів, серед яких є і ті, хто плюндрував нашу землю під час Великої Вітчизняної війни. Але це його відповідальність перед виборцем майбутнім. Це він буде пояснювати під час виборчої кампанії, чому це так. Але він повинен мати&nbsp; право і можливість брати участь у президентських виборах на рівні з усіма і з&nbsp; вами, Арсеній Петрович. І я собі не уявляю, Арсеній Петрович, як ви&nbsp; змиєте з своєї репутації цю пляму&nbsp; страшну, яку зроблено вашими руками, якими чомусь все в цій країні можна зробити. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Дві хвилини позафракційні, народний депутат Ляшко. Прошу. <i>(Шум у залі)</i></p>
<p>&nbsp;</p>
<p>16:53:32</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України! Я думаю, що&nbsp; ні для кого з вас не є таємницею, що зібрання у Верховній Раді – це найбільш цинічніше зібрання, яке можна тільки уявити, а українська політика – це найбрудніша, найпідліша, найпідступніша із усіх політик, які в&nbsp; світі.</p>
<p>Докази? Будь ласка. От ми бачимо, як сьогодні на наших очах Партія регіонів незаконно, фальшуючи результати, протягує зміни до Податкового кодексу, які, фактично, позбавляють Кличка можливості балотуватися у Президенти. Але чиїми руками це робить Партія регіонів? Руками людини, яка називає себе лідером опозиції, руками Яценюка. Тобто, це називається "вища підлота і пілотаж у політиці". І коли Яценюк виходить і розказує, що поправка сфальшована, у мене питання: а чому депутат Бриченко, від якого подали цю поправку, не вийде сюди і не скаже, що він її не подавав, що він&nbsp; не розумів, що він подає і так далі?</p>
<p>Далі, про що я хотів би сказати. От Яценюк, який розказує, що ми всі єдині, ми всі разом і так далі. Я згадую 2009 рік, як Яценюк кожний день розказував, що Тимошенко треба пожиттєво посадити у тюрму за газові контракти. Сьогодні ця людина&nbsp; виходить і розказує, що Юлю треба звільнити. Сєня, для чого ти її саджав? Для того, щоб сьогодні виходити і розказувати, що звільняйте?</p>
<p>Ви – фарисеї! Ви – непорядні люди. Розкажіть, скільки ти разів до Януковича в кабінет бігав торгуватися за посади? Да ви п'єте ввечері і вранці, щоб Юля сиділа в тюрмі, бо коли вона вийде, вас не буде! Ото і вся відповідь на всі питання.</p>
<p>І тому сьогодні Яценюк разом з Партією регіонів злигалися і змовилися для того, щоб сьогодні не дати&nbsp; Кличку піти на президентські &nbsp;вибори. Отак вони....</p>
<p>&nbsp;</p>
<p>ГОЛОВУЮЧИЙ. Дайте завершити. <i>(Шум у залі)</i> Завершуйте.</p>
<p>&nbsp;</p>
<p>ЛЯШКО О.В. Отак вони змовилися&nbsp; проти всієї країни. А в підсумку страждають українські громадяни, які оцих дармоїдів і держиморд 22 роки тримають на своїй шиї. Ганба Партії регіонів і тушкоробу Яценюку!</p>
<p>&nbsp;</p>
<p>ГОЛОВУЮЧИЙ. Сідайте. Ми не домовлялися, не надо. <i>(Шум у залі)</i></p>
<p>Шановні народні депутати!</p>
<p>&nbsp;</p>
<p>ЯЦЕНЮК А.П. <i>(Не чути). </i></p>
<p>&nbsp;</p>
<p>ГОЛОВУЮЧИЙ. Да. Но я дам тоді репліки і ви називали, і... називали і Тягнибок. Я тоді дам Партії регіонів, комуністам – тоже репліка, все, дам усім. Будемо репліками займатися – дам.</p>
<p>Одна хвилина... Одна хвилина народному депутату Бриченко. Скажіть, ви подавали чи не подавали зауваження? І все, більше нічого не надо. Прошу.</p>
<p>&nbsp;</p>
<p>16:57:03</p>
<p>БРИЧЕНКО І.В.</p>
<p>Шановні колеги! Володимире Васильовичу!&nbsp; Я вам іще раз кажу, що до Закону 2045 і поправок, які там за всі позначені від Ігоря Бриченко, народного депутата України, я не маю ніякого відношення. <i>(Оплески)</i> І це вам коротко і ясно, і не надо гратися, не надо гратися. Якщо ви не хочете приймати законопроект від опозиції про звільнення Юлії Тимошенко, то не надо перекладати на Ігоря Бриченка ваші проблеми. <i>(Оплески) </i></p>
<p>&nbsp;</p>
<p>ГОЛОВУЮЧИЙ. Дякую, сідайте, сідайте. <i>(Шум у залі)</i> Ще рано, ще рано "Ганьба!". Є документи, послухайте. Я прошу уваги! Я прошу уваги!</p>
<p>Я дам зараз інформацію документів, послухаємо керівника комітету. І все. За "ганьбу" рано.</p>
<p>Народним депутатом – я прошу уваги, бо я підняв всі стенограми, письма, підписи – все подивився, - народним депутатом України Бриченком 16 жовтня двома окремими листами за його підписом, двома окремими листами внесено 31 поправку, не 2, а 31 поправку, до законопроекту про внесення змін до Податкового кодексу України щодо обліку та реєстрації платників податків (закон номер 2054а), які було прийнято Верховною Радою України в першому читанні 8 жовтня.</p>
<p>Далі. Поправка 36 – не заважайте! – поправку номер 36 і 37, які містяться в порівняльній таблиці до другого читання, були запропоновані народним депутатом Бриченком першим листом до статті 183 Податкового кодексу України, а другим листом – до статті 70 і 170 відповідно. Підписи, 31 поправка – я сам бачив в комітеті.</p>
<p>Далі. Комітетом з питань податкової та митної політики при підготовці порівняльної таблиці до другого читання цього законопроекту враховані пропозиції статті 70 і 170 Податкового кодексу України, викладені Бриченком у другому листі, які проголосовано Верховною Радою України під час розгляду цього законопроекту.</p>
<p>Необхідно зазначити, що за розпорядженням голови Комітету з питань податкової та митної політики підготовку цього законопроекту було&nbsp; доручено групі народних депутатів України на чолі з народним депутатом Оксаною Продан, фракція Кличко.</p>
<p>Згідно стенограми… згідно стенограми засідання комітету робоча група жодного разу не порушила питання щодо окремого розгляду цих поправок на його засідання.</p>
<p>Також&nbsp; згідно стенограми засідання велику кількість пропозицій щодо відхилення ряду поправок було внесено народним депутатом Сергієм Терьохіним (він зараз підходив), що було комітетом повністю враховано.</p>
<p>Пропозиції щодо&nbsp; відхилення згаданих поправок не було. Те, що от зараз тут&nbsp; розказують.</p>
<p>Крім того, розпорядженням голови комітету було доручено робочій групі доопрацювати окремі пропозиції народних депутатів, які можуть бути враховані за умови їх узгодження. Відповідних пропозицій щодо зазначених поправок від робочої групи не надійшло.&nbsp;</p>
<p>За результатами розгляду законопроекту на засіданні комітету, згідно&nbsp; стенограми, шляхом голосування рекомендовано Верховній Раді України вказаний законопроект прийняти в другому читанні і в цілому.</p>
<p>Сьогодні це питання… цей проект закону я&nbsp; оголосив для розгляду і запросив на трибуну керівника комітету доповідати. Ви бачили, заблокували повністю і доповідача, і мене і стали просити: "Зніміть цей&nbsp; проект закону". Я говорю: "Чого?"&nbsp; –&nbsp; "Там є неузгодженості". Я говорю: "Я спитав, я виходив, ви бачили, керівника комітету".&nbsp; Я говорю: "Піднімає питання депутат фракції Віталія Кличка. Ми, говорять, розглянули всі питання на комітеті. "Тоді, - я говорю, - виношу на розгляд і прошу депутатів, ідіть, сідайте на міста". Я оголосив розгляд закону. У вас буде можливість виступити і все розказати Верховній Раді, журналістам і всім.</p>
<p>Але все робилося, щоб закон не розглядався. В цей час депутати з зали кажуть, не дають розглядати закон – ставте на голосування. Я поставив на голосування. Депутати проголосували. Закон прийнятий.</p>
<p>Тому ми можемо іти далі і розглядати питання порядку денного сесії. І на це я дам, і на цьому зараз репліки я дам по хвилині всім фракціям. І розглядаємо далі питання.</p>
<p>Прошу, репліка, Арсеній Яценюк.</p>
<p>&nbsp;</p>
<p>17:04:13</p>
<p>ЯЦЕНЮК А.П.</p>
<p>Завдяки вашій агонії, агонії Партія регіонів, яку ви чудово сьогодні продемонстрували, розуміючи про те, що коли опозиція буде єдина, то в Україні Президент Янукович в 2015 році відійде в ганебне українське минуле.</p>
<p>Ви скріпили сьогодні наш союз як союз трьох опозиційних сил настільки сильно, що я переконаний, у нас вистачить мудрості, у нас вистачить терпіння, у нас вистачить сил зламати хребет вам і виграти президентські вибори. І показати, на що ми здатні для народу України, для кожного українця. На що ми здатні як об'єднана опозиційна сила.</p>
<p>І ми вам дякуємо за те, що ваша провокацій сьогодні привела тільки до одного: до ще&nbsp; сильнішої єдності трьох сил: "Батьківщини", "Свободи" і "УДАРу".</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Віктор Чумак, фракція Віталія Кличка. Прошу.</p>
<p>&nbsp;</p>
<p>17:05:49</p>
<p>ЧУМАК В.В.</p>
<p>Дякую. Віктор Чумак, 214 виборчих округ, Київ. Володимире Васильовичу, тільки що під стенограму народний депутат Бриченко повідомив всю Україну і всю Верховну Раду про скоєння злочину, передбаченого статтею 358 Кримінального кодексу України.</p>
<p>Крім того, народний депутат Соболєв передав два документи… Терьохін, я прошу пробачення, передав два документи. Документ – порівняльна таблиця, яка розглядалася на комітеті, порівняльна таблиця, яка була роздана народним депутатам в залі. Різниця, різниця складає 22 поправки.</p>
<p>Я хочу сказати, відповідно до того, що тут з трибуни Верховної Ради&nbsp; прозвучало те, що був скоєний посадовий злочин, ви не маєте права жодного підписати цей закон. Ви повинні призначити розслідування, передати матеріали в прокуратуру для проведення досудового розслідування цього злочину.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я прошу, фракція "Свобода", репліка хто? Прошу, хто? Немає репліки. Є? Не бачу. Я прошу, Олег Тягнибок. Прошу, хвилина у вас.</p>
<p>&nbsp;</p>
<p>17:07:09</p>
<p>ТЯГНИБОК О.Я.</p>
<p>Фактично, що відбулося сьогодні? Відбулося те, що ми навіть в кабінеті Голови парламенту чули протягом короткого періоду зовсім різні версії про те, як працював комітет, які правки ухвалював цей комітет. І те, Володимире Васильовичу, що ви як Голова парламенту поступили сьогодні, демонструє тільки про одне, що в своїй діяльності ви, на превеликий жаль, керуєтеся не Регламентом і Конституцією, а подвійними стандартами і, напевно, статутом Партії регіонів. Ви би мали бути, про що ви постійно наголошуєте, головою українського парламенту, а не головою одного там клану, який, на превеликий жаль, сьогодні робить отакі&nbsp;величезні безчинства в українській державі. І мені здається, Володимире Васильовичу, у вашій силі сьогодні розпочати зміну сприйняття і підвищення авторитету парламенту. Це питання потрібно переголосувати і закон ухвалювати згідно нинішнього чинного українського законодавства. Це в вашій силі і в силі…</p>
<p>&nbsp;</p>
<p>ГОЛОВУЮЧИЙ. Партія регіонів. Прошу, народний депутат Колесніченко.</p>
<p>&nbsp;</p>
<p>17:08:30</p>
<p>КОЛЕСНІЧЕНКО В.В.</p>
<p>Я почну по-українськи. Але треба розуміти, що ми хочемо сказати про те, що почує Україна. Є такий вислів: "Плюй в очі, а воно буде казатися Божа роса". Оце ми сьогодні всі почули.</p>
<p>Для всех было понятно и очевидно, что идут манипуляции общественным мнением. Депутат от "Батьківщина" заявлял, что он якобы не вносил поправок. На самом деле он указал номер законопроекта, который здесь не рассматривался. Манипуляция раз.</p>
<p>Второе. К сожалению, господин Кличко заявил, что он является по сути налогоплательщиком соседнего государства. Это его право. И если мы с этим согласимся, мы можем все работать на пенсионеров других стран, в том числе и на тех, кто уничтожал наших людей во время Великой Отечественной войны.</p>
<p>И главное. Мы сегодня увидели террариум единомышленников, которые органически сплелись в ненависти, лицемерии и желчи. "УДАРом" уничтожена оппозиция.</p>
<p>&nbsp;</p>
<p>ГОЛОВУЮЧИЙ. Фракція Комуністичної партії, Адам Іванович Мартинюк. Давайте послухаємо.</p>
<p>&nbsp;</p>
<p>17:09:48</p>
<p>МАРТИНЮК А.І.</p>
<p>Шановні виборці, я хочу до вас звернутися, а не до сесійної зали. І звернутися передусім ось із якими словами. Бачили ваші очі, хто вас купував у 2012 році? Ось тепер і маєте розраховуватися за тих, хто вас купив. Це одне.</p>
<p>Друге. Я звертаюся до старожилів і парламентаризму, і політики, пригадуєте фразу: "Я йду, щоб повернутися". А пригадуєте сьогоднішню фразу: "Я вже також кудись іду?" Мені це нагадує тільки одне&nbsp;і підтверджує думку тих, хто мовить, що радники порадників найрейтинговіших, як кажуть, кандидатів в президенти одні і ті ж самі: заокеанські, високооплачувані, долярські радники. Чим закінчилися їхні поради – добре усім відомо. Тому думайте, думайте і ще раз думайте.</p>
<p>&nbsp;</p>
<p>ГОЛОВУЮЧИЙ. Я прошу Віталія Хомутинніка, керівника Комітету. Прошу по питанню, яке тут піднімається, по поправкам. Прошу.</p>
<p>&nbsp;</p>
<p>17:11:12</p>
<p>ХОМУТИННІК В.Ю.</p>
<p>Дякую. Шановний Володимире Васильовичу, шановні колеги! На жаль, при розгляді законопроекту мені не надано було слово для того, щоб доповісти повністю про зміст законопроекту і про ті поправки, які ми голосували і в комітеті, і пропонували голосувати в парламенті. Тому з урахуванням того, що зараз є трохи часу, я розповім про хід подій.</p>
<p>Ще два тижні тому була створена робоча група в комітеті і ми почали працювати над змінами до законодавства, яке стосується спрощення процедур ведення бізнесу і багато інших корисних речей.</p>
<p>В першому читанні за цей законопроект проголосувало 330 народних депутатів, навіть більше. До другого читання наша мета була, щоб було не менше підтримки&nbsp; і не менше голосів. Для цього комітет залучив всі фракції для доопрацювання цього законопроекту. І абсолютно всі учасники були в цьому процесі до сьогоднішнього моменту. В цілому цей закон носить значний позитив, але, на жаль, акцент змістився в іншу сторону.</p>
<p>Комітет вчора розглядав текст той самий, який сьогодні розглядався в парламенті. За це я можу відповідально заявити як голова комітету, це перше. І для цього є стенограма ведення нашого комітету. І для цього є всі документи, які роздавалися вчора на засіданні комітету. Жодного,&nbsp;жодної коми, жодної крапки не було змінено без рішення комітету. І для цього є, знову ж таки стенограма комітету. Одноголосно всі народні депутати підтримали цей текст, який сьогодні розглядався.</p>
<p>Сьогодні зранку до мене підійшов народний депутат Бриченко і сказав про те, що є його поправки, 31 поправка, і деякі з них треба відхилити. Вони комітетом враховані, але їх треба відхилити. Ми почали радитись як це, в який спосіб це зробити. Я запросив Макеєнка, як голову регламентного комітету, ми зібрались разом і знайшли шлях, як можна відкликати цю поправку чи переголосувати. Але, на жаль, до цього не дійшла справа, трибуна була заблокована і закон був прийнятий в цілому.</p>
<p>Щодо поправок, я відповідально можу сказати, що народний депутат Бриченко подав 31 поправку, є його підпис. Єдине що, не до того Закону, як він сказав, 2045, а до Закону 2054-а, який ми сьогодні розглядали. Він сказав, що він подавав поправки до 2045. Є підпис і думаю, що сьогодні експертиза може зробити всі…</p>
<p>&nbsp;</p>
<p>ГОЛОВУЮЧИЙ. Дайте завершити. 30 хвилин. 30 секунд.</p>
<p>&nbsp;</p>
<p>ХОМУТИННІК В.Ю. Експертиза може зробити висновки, чи був цей підпис оригінальним, чи хтось його, як кажуть, сфальсифікував, і надати відповідь. Тому якщо буде ініціатива створити слідчу комісію, я готовий відповісти перед слідчою комісією, перед різними інстанціями, які будуть. І я переконаний в правоті ведення процедурних всіх речей комітету. Те, що сьогодні відбулося саме в такий спосіб, і я пропонував…</p>
<p>&nbsp;</p>
<p>ГОЛОВУЮЧИЙ. Закінчуйте.</p>
<p>&nbsp;</p>
<p>ХОМУТИННІК В.Ю. …казати з трибуни, що є така проблема і мав це сказати. І Макеєнко мав підтвердити і запропонувати шлях. Але трибуна була заблокована і було прийнято рішення в цілому. Тому приймаєте рішення за ті кроки, які були зроблені. Як голова комітету, можу&nbsp; відповісти, а в майбутнє який шлях обирати, обирайте рішення,&nbsp; а ми як комітет будемо працювати. Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую. Всі народні депутати висловились.</p>
<p>Шановні народні депутати,&nbsp; у нас є три&nbsp; проекти&nbsp; законів по лікуванню засуджених, які не можуть лікуватись, чи немає можливості, і щоб була можливість направити їх на лікування за кордон. Тому є пропозиція, я прошу уваги, всі три комітети, три проекти законів, я зараз прочитаю, включити&nbsp; в порядок денний наступного пленарного тижня і розглянути всі ці три проекти&nbsp; законів. Доручити комітету попрацювати. Немає сил? Треба буде робочу групу, вони внесуть таку пропозицію, щоб ми на наступному пленарному тижні розглянули всі ці три закони.</p>
<p>Тому я прошу уваги, я зараз прочитаю&nbsp; всі три закони для включення до порядку денного наступного пленарного тижня.</p>
<p>Шановні народні депутати, я буду ставити на голосування проект закону номер 3479…</p>
<p>Я всі 3 прочитаю! Ви ж не слухаєте! Я ж кажу: я прочитаю всі три разом&nbsp; поставлю на голосування, буду ставити на голосування .</p>
<p>Проект Закону 3479: про&nbsp; заборону вибіркового правосуддя та зняття перешкод до підписання Угоди про Асоціацію між Україною та Європейським Союзом і його державами-членами. Це народного депутата Яценюка&nbsp; проект закону.</p>
<p>Далі.&nbsp; <i>(Шум у залі)</i></p>
<p>Три керівники опозиційних фракцій.</p>
<p>Далі. Проект Закону номер, буду ставити на голосування, 3461 про внесення змін в статтю 84 Кримінального кодексу України щодо можливості лікування за кордоном осіб, засуджених до позбавлення волі. Це проект закону, народний депутат України Анжеліка Вікторівна Лабунська.</p>
<p>Третій закон номер 2453а: проект Закону про внесення змін до деяких законодавчих актів України щодо лікування засуджених за кордоном. Це проект Закону народного депутата Міщенко Сергія Григоровича.</p>
<p>Тому я ставлю на голосування про включення до порядку денного розгляду всіх трьох законів на слідуючому пленарному тижні і доручаємо комітету попрацювати над цими законами. Прошу народних депутатів голосувати.</p>
<p>&nbsp;</p>
<p>17:19:20</p>
<p>За-367</p>
<p>Проти – 0, утрималося – 0, не голосували – 49.</p>
<p>Рішення прийнято.</p>
<p>Прошу, по фракціях. Всі фракції, за винятком Компартії України, підтримали це рішення.</p>
<p>Шановні народні депутати, розглядається проект Закону про внесення змін до деяких законодавчих актів України щодо визначення складу, змісту та порядку погодження документації із землеустрою. Проект народного депутата Калетніка. Як ми розглядаємо, перше читання. Голосуйте скорочено процедуру.</p>
<p>&nbsp;</p>
<p>17:20:26</p>
<p>За-188</p>
<p>Проти – 78, утрималося – 13, не голосувало – 130.</p>
<p>Рішення прийнято.</p>
<p>Прошу голову комітету Григорія Миколайовича Калетніка, прошу.</p>
<p>&nbsp;</p>
<p>17:20:45</p>
<p>КАЛЕТНІК Г.М.</p>
<p>Дякую, шановний Володимир Васильович! Шановні колеги народні депутати, шановні радіослухачі! На ваш розгляд пропонується проект Закону України про внесення змін до деяких законодавчих актів України щодо визначення складу змісту та порядку погодження документації землеустрою.</p>
<p>Законопроектом пропонується внесення змін до Земельного кодексу України до Закону України "Про землеустрій" та ряду інших законів з метою: перше –&nbsp; усунути розбіжності в назвах документації землеустрою в різних законах; друге – визначення вичерпного переліку документів з якого складається документація землеустрою; третє – визначення виключного переліку суб’єктів, які здійснюють погодження та затвердження&nbsp; конкретних видів документації із землеустрою.</p>
<p>Необхідність внесення законодавчих змін пов’язано з тим, що Закон України "Про землеустрій" в сьогоднішній редакції не містить виключного переліку видів документації землеустрою та дозволяє Законами України та іншими нормативно-правовими актами встановлювати інші види документації із землеустрою. В різних видах документації вирішуються одні і ті ж питання, а згідно діючого законодавства документація із землеустрою називається по різному і містить різні підходи до її погодження та затвердження.</p>
<p>Законопроектом визначено склад та зміст кожного виду документації передбаченого статтею 25 Закону України "Про землеустрій". Це дасть змогу встановити чіткі правила розроблення кожного виду документації, скоротити строки розроблення документації, уникати спірних питань при проведенні державної експертизи. А також скоротити терміни її погодження та затвердження відповідними органами виконавчої влади та місцевого самоврядування, зменшити кількість корупційних дій у сфері земельних відносин.</p>
<p>За результатами розгляду законопроекту на своєму засіданні комітет вирішив рекомендувати Верховній Раді України зазначений&nbsp;законопроект прийняти за основу. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую, сідайте. Бажаючі обговорювати є?&nbsp; Не бачу? Є.&nbsp; Прошу записатися від фракції на обговорення.</p>
<p>Я прошу об'єднання "Свобода", народний депутат Кайда.</p>
<p>&nbsp;</p>
<p>17:23:12</p>
<p>КАЙДА О.П.</p>
<p>Прошу передати слово депутату Марцінківу.</p>
<p>&nbsp;</p>
<p>ГОЛОВУЮЧИЙ. Прошу депутат Марцінків.</p>
<p>&nbsp;</p>
<p>17:23:17</p>
<p>МАРЦІНКІВ Р.Р.</p>
<p>Руслан Марцінків, Всеукраїнське об'єднання "Свобода".</p>
<p>Насправді, даним законопроектом&nbsp; хочуть нас сьогодні обманути. Після детального вивчення даного законопроекту фракція Всеукраїнського об'єднання "Свобода" закликає голосувати проти даного законопроекту. Адже до нього&nbsp; є суттєві зауваження, а саме: усувається від погодження проектів землеустрою архітектура, яка чи не єдиний сьогодні орган залишився у підпорядкуванні&nbsp; місцевого самоврядування.</p>
<p>Скажіть, будь ласка, як&nbsp; можна виготовити проект землеустрою в історико-архітектурній зоні, природоохоронній, рекреаційних зонах без врахування генеральних планів та містобудівельної документації, а також без урахування наявних мереж водопостачання, газопостачання?</p>
<p>Також суттєво в цьому законі ускладнюється процедура встановлення меж в&nbsp; натурі та&nbsp; виготовлення проектів землеустрою, адже звертатися треба до центрального органу, який реалізовує державну політику в сфері земельних відносин. Скажіть, будь ласка, чи буде бабуся з віддаленого села їхати до Києва, щоб отримати такий дозвіл? Відповідь – ні.</p>
<p>Сьогодні&nbsp; й так прикладів сваволі&nbsp; Держкомземів рясніє інформаційний простір.&nbsp; Нещодавно був у селі Вертіївка Ніжинського району Чернігівщини, де без відома громади поділили сільське пасовище, яке споконвічно належало селу. Громада про це дізналась постфактумом,&nbsp; коли прийшли визначати межі в натурі.</p>
<p>Тому даний закон вигідний земельним латифундистам та пройдисвітам від&nbsp; Партії регіонів, а не простим українцям.&nbsp; Завтра вимагаємо, щоб Азаров прийшов і виступив тут перед нами, і прозвітував перед нами, що сьогодні діється, який земельний деребан відбувається сьогодні по всій Україні?</p>
<p>Також звертаюсь до вас представників "Батьківщини" та&nbsp; "УДАРу", не голосувати за цей законопроект. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Дякую.&nbsp; Фракція Партія регіонів, народний депутат&nbsp; Олександр Момот.</p>
<p>&nbsp;</p>
<p>17:25:25</p>
<p>МОМОТ О.І.</p>
<p>Народний депутат Момот, Дніпропетровськ, 27 округ, Партія регіонів.</p>
<p>Шановні колеги, дуже багато&nbsp; емоцій, а закон чисто прагматичний. Він… Ну, я думаю, що встановить чіткий порядок розгляду та затвердження документації землевпорядкувальної, і зробить життя тих людей, які ходять по полу і по не корупційній&nbsp; архітектурі, якій колега сказав, трошки спростить. Закликаю всіх підтримати законопроект.</p>
<p>&nbsp;</p>
<p>ГОЛОВУЮЧИЙ.&nbsp; Фракція "Батьківщина",&nbsp; народний депутат Іван Кириленко.</p>
<p>&nbsp;</p>
<p>17:26:08</p>
<p>КИРИЛЕНКО І.Г.</p>
<p>Шановний Володимир Васильович, шановні колеги! Фракція "Батьківщина", Іван Кириленко. Ми підтримаємо цей законопроект тільки тоді, коли він буде суттєво доопрацьований. У нас до нього є серйозні зауваження.</p>
<p>Зокрема до тих, які були сказані, ми наведемо і такі: у чинному законодавстві є норма з 1991 року про необхідність одержання органів місцевої влади на розроблення проекту відведення земельних ділянок. У зв'язку з корупційністю цієї норми, у липні 2013 року законодавчо запроваджено принцип мовчазної згоди. Якщо протягом місяця згоду не надано або відмову на розробку документації не надіслано, проект відведення може бути замовлений без відповідного дозволу.</p>
<p>І раптом ми пропонуємо, вірніше, у цьому законі пропонується поширити майже на всі види документації і землеустрою, за законом це 15 видів, норму щодо одержання дозволу. Так що ми робимо, спрощуємо чи погіршуємо?</p>
<p>Наступне централізується погодження документації землеустрою центральними органами виконавчої влади, що обумовлює зростання поборів з фізичних та юридичних осіб за ці погодження. Шановні колеги, що ми робимо? У законопроекті поширено перелік землевпорядної документації, яка підлягає&nbsp; державній експертизі. Цей вид діяльності земельних органів, ми знаємо, наскільки він корумпований.</p>
<p>Як можна зрозуміти те, що земельні органи погоджують всі землевпорядні проекти без винятку? Ці проекти розробляються або перевіряються сертифікованими інженерами-землевпорядниками або ліцензованими організаціями. Якість проектів, на жаль, нульова, склад, зміст і правила оформлення кожного виду проектів, згідно закону регламентується відповідною нормативно-технічною документацією. Для цього передбачено затвердження Держземагентством державних стандартів, норм і правил. За десять років існування закону затверджено лише три стандарти з потрібних 52, немає методичних рекомендацій з більшості видів проектування. Законопроектом запропоновано виключити з закону норму щодо регламентації, склад, змісту...</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка", народний депутат Каплін. Прошу.</p>
<p>&nbsp;</p>
<p>17:28:24</p>
<p>КАПЛІН С.М.</p>
<p>Фракція "УДАР Віталія Кличка", Полтава, 144&nbsp; виборчий округ, народний депутат України Каплін.</p>
<p>Наша політична сила завжди стоїть на впорядкуванні українського законодавства, особливо коли це стосується безпосередньо інтересів людей. Ми знаємо, що законодавство щодо землеустрою потребує надзвичайно... надзвичайного порядку і ініціативи, спрямовані на системні зміни перед усім в питаннях уніфікації документації, перед усім в впорядкуванні відносин між органами, які видають дозволи, та громадянами потребують з нашого парламентського блоку надзвичайно серйозних зусиль.</p>
<p>Разом з тим ми вважаємо неприпустимим прийняття цього закону у тому вигляді, в якому він поданий до Верховної Ради. Ми проголосуємо за нього у першому читанні, але у другому читанні, я думаю, нам потрібно зосередити наші спільні зусилля, аби дати йому нове життя. В більшості своїй положення цього документу носять технічний характер і спрямовані на те, щоб забезпечити єдині підходи до дорозробки і погодження земельної документації на території України.</p>
<p>Так само ми звертаємо увагу громадськості, що буде важливо в процесі другого етапу роботи над цим законом, що на території України є часом дуже різні види документів і загострюємо увагу, що існують регіони, які вигадують нові документи, що, безумовно, є корумпогенною нормою і не сприяє порядку в даному питанні.</p>
<p>Отже, ми голосуємо в першому читанні і гарно попрацюємо у другому читанні, щоб цей закон справді служив українцям, а не був черговим законом, який буде плодити корупцію в цьому питанні. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Бажаючі всі виступити. Я прошу народних депутатів підготуватися до голосування. Прошу народних депутатів: голосуйте персонально всі, не голосуйте друг за друга.</p>
<p>Ставлю на голосування проект Закону (№3238) про внесення змін до деяких законодавчих актів України щодо визначення складу, змісту та порядку погодження документації із землеустрою для прийняття за основу. Прошу голосувати. Прошу голосувати.</p>
<p>&nbsp;</p>
<p>17:31:26</p>
<p>За-252</p>
<p>Проти – 42. Утрималося – 11. Не голосувало – 88.</p>
<p>Рішення прийнято.</p>
<p>По фракціях Партія регіонів – 181, "Батьківщина" – 0, "УДАР Віталія Кличка" – 25, "Свобода" – 0, Компартія – 30, "Позафракційні" – 16.</p>
<p>Розглядається проект закону, який ми почали розглядати, а потім сесійна зала була заблокована, номер 3099: про внесення змін до Земельного кодексу України щодо здешевлення вартості робіт з підготовки та проведення земельних торгів.</p>
<p>Як розглядаємо? Голосуйте скорочену процедуру.</p>
<p>&nbsp;</p>
<p>17:32:30</p>
<p>За-180</p>
<p>Рішення прийнято. По фракціях.</p>
<p>Доповідає перший заступник голови Комітету з питань аграрної політики та земельних відносин Тарас Вікторович Кутовий. Прошу.</p>
<p>&nbsp;</p>
<p>17:32:45</p>
<p>КУТОВИЙ Т.В.</p>
<p>Шановні колеги, пропонується вашій увазі законопроект 3099, внесений мною, народним депутатом Кутовим, депутатами Шаблатовичем, Бубликом і Кириленком.</p>
<p>Сьогодні відповідно&nbsp; до законодавства&nbsp; (стаття 134 Земельного кодексу), земельні ділянки державної чи комунальної власності або права на них&nbsp; підлягають продажу на земельних торгах. На жаль,&nbsp; сьогодні на практиці&nbsp; земельні торги&nbsp; використовуються вкрай рідко. Є декілька причин цьому, і ситуація, перш за все, зумовлена кількома з них.</p>
<p>Перше. Є 24 пункти, які дають можливість використовувати їх, щоб земельні торги не проводити. Але навіть у випадках, коли земельні торги повинні бути проведені, процедура є&nbsp; занадто складною і&nbsp; іноді дорогою. Що ми пропонуємо нашим законопроектом?</p>
<p>Нашим законопроектом ми пропонуємо спростити та здешевити процедуру організації проведення земельних торгів, і вона передбачає наступне.</p>
<p>Перше. Це відміну обов'язкового друку оголошень&nbsp; про&nbsp; проведення земельних торгів у ЗМІ загальноукраїнських регіональних та місцевих одночасно. Обов'язковою при цьому залишається&nbsp; публікація оголошень на офіційному веб-сайті Держземагентства.</p>
<p>Друга пропозиція. Це зниження максимального розміру виплат і винагороди виконавцю земельних торгів з 3 тисяч 500, що складає 59 тисяч 500 гривень, до 2 тисяч. До двох максимальних розмірів виплати, що складає 34 тисячі гривень&nbsp; неоподаткованих мінімумів доходів громадян.</p>
<p>Відміна обов'язкового друку оголошень у трьох видах&nbsp; друкованих ЗМІ зумовлена у тому числі і тим, що вартість такого друку є надзвичайно висока. Тобто&nbsp; в сукупності друк в усіх трьох рівнях ЗМІ іноді складає в цілому, враховуючи республіканський рівень цих ЗМІ, в цілому від 20 до 22 тисяч гривень. Для маленьких ділянок така вартість в кінцевому результаті&nbsp; фактично робить недоцільним проведення земельних торгів, а дуже часто якраз земельні торги і відбуваються по малим&nbsp; земельним ділянкам.</p>
<p>Одразу хочу&nbsp; спростувати побоювання, що відміна друку оголошень у ЗМІ обмежить доступ до інформації.</p>
<p>По-перше, у друкованих ЗМІ…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>КУТОВИЙ Т.В. ….виступаю від комітету, тому&nbsp; прошу, якщо можна від комітету так само час мені додати. Я від комітету так само виступаю.</p>
<p>&nbsp;</p>
<p>ГОЛОВУЮЧИЙ. І від фракції хочете виступити?</p>
<p>&nbsp;</p>
<p>17:35:12</p>
<p>КУТОВИЙ Т.В.</p>
<p>Ні, я як автор і від комітету.</p>
<p>&nbsp;</p>
<p>ГОЛОВУЮЧИЙ. А, ну, прошу, дві хвилини ще.</p>
<p>&nbsp;</p>
<p>КУТОВИЙ Т.В. По-перше, в друкованих змінах навпаки легше сховати інформацію. Тобто ви знаєте, що вилучаються тиражі інколи. Надрукувати в підконтрольних ЗМІ і так далі.</p>
<p>По-друге. Ті, хто бажає прийняти участь у земельних торгах, з легкістю забезпечують собі доступ до Інтернету, де обов'язково повинна розміщуватись повна інформація про земельну ділянку включно з картографічним зображенням.</p>
<p>А також, це також ми пропонуємо нашим законопроектом, відеозвіт про проведення торгів. Тобто, якщо люди зацікавлені в конкретних земельних торгах, то вони безперешкодно точно будуть мати доступ до цієї інформації.</p>
<p>Науково-експертне управління підтримує законопроект в першому читанні. Оскільки я є, окрім того, що одним з авторів цього законопроекту, а також уповноважений від профільного комітету, то хочу довести до вашого відома, що рішення комітету є наступне.</p>
<p>Рекомендувати Верховній Раді України проект Закону України про внесення змін до Земельного кодексу України щодо здешевлення вартості робіт з підготовки та проведення земельних торгів, внесений народними депутатами Кутовим, Шаблатовичем, Бубликом, Кириленком, номер 3099, прийняти за основу та в цілому.</p>
<p>Дякую. Прошу підтримати наш законопроект.</p>
<p>&nbsp;</p>
<p>ГОЛОВУЮЧИЙ. Є бажаючі обговорювати? Прошу записатися від фракцій на обговорення. Прошу, об'єднання "Свобода", народний депутат Осуховський.</p>
<p>&nbsp;</p>
<p>17:36:40</p>
<p>ОСУХОВСЬКИЙ О.І.</p>
<p>Прошу передати слово Сабію.</p>
<p>&nbsp;</p>
<p>ГОЛОВУЮЧИЙ. Прошу, народний депутат Сабій. Увімкніть.</p>
<p>&nbsp;</p>
<p>17:36:45</p>
<p>САБІЙ І.М.</p>
<p>Ігор Сабій, Всеукраїнське об'єднання "Свобода", Хмельниччина, 189 виборчий округ. Фракція Всеукраїнського об'єднання "Свобода" буде підтримувати цей законопроект. Так як він дійсно дасть можливість проводити земельні торги у більш відкритій формі. Він дасть можливість уникнути тих не раз зловживань під час проведення земельних торгів.</p>
<p>Це однозначно вплине на збільшення вартості земельних ділянок, які будуть продаватися. І однозначно позитивно вплине на наповнення місцевих бюджетів.</p>
<p>Ми однозначно підтримаємо цей законопроект і закликаємо всіх його підтримати. Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Фракція "Батьківщина", народний депутат Яворівський.</p>
<p>&nbsp;</p>
<p>17:37:29</p>
<p>ЯВОРІВСЬКИЙ В.О.</p>
<p>Володимир Яворівський, "Батьківщина", Троєщина.</p>
<p>Я з радістю передаю слово моєму товаришу Миколі Томенку.</p>
<p>&nbsp;</p>
<p>ГОЛОВУЮЧИЙ. Він наш теж товариш.&nbsp;Микола Томенко, прошу.</p>
<p>&nbsp;</p>
<p>17:37:38</p>
<p>ТОМЕНКО М.В.</p>
<p>Шановні колеги, фракція буде підтримувати даний законопроект не тільки тому, що нас співавтор –&nbsp; наш колега і фахівець в галузі і земельних відносин, і сільського господарства Іван Григорович Кириленко, а тому що ми знаємо, яка сьогодні існує схема. Вона, до речі, стосується не тільки земельних торгів, вона стосується і так званих громадських слухань і інших речей, коли за допомогою публікацій в друкованому засобі масової інформації, який випускається накладом 50 або 100 примірників. І потім цей друкований засіб масової інформації ховається, і таким чином, коли йде перевірка, сказати, були громадські обговорення, чи ви знаєте, що відбулися земельні торги чи аукціон. Він каже: звичайно, знаємо, от була газета, але її ніхто не читав.</p>
<p>Ми, до речі, у змінах і в розширенні території Закону про доступ до інформації робимо в обов'язковому порядку інформацію на веб-сайті органу центральної виконавчої влади, який не знімається, там постійно присутній. В ідеалі, що повинно бути і там, і там,&nbsp; і на веб-сайті, і в друкованому засобі масової інформації, що всі учасники, в даному випадку, коли йдеться про земельні торги, повинні знати інформацію про те, взяти участь в цьому і забезпечити відповідно конкурентність.</p>
<p>Тому ми будемо голосувати за цей законопроект. Але принагідно хочу сказати ще одне питання. Володимире Васильовичу, у нас фактично дві стратегії в земельних відносинах в парламенті склалося. В цілому стратегія депутатів, як бачите, різних фракцій, які намагаються зробити зрозумілою і демократичною, і конкурентною процедуру земельних відносин. І ідея, яка з уряду до нас приходить, щоби потихеньку під земельний банк забрати всі земельні відносини, дати можливість монополізувати їм не лише там земельні торги, а скупку, продаж, монополізацію земельного ринку.</p>
<p>Тому наша позиція, нашої фракції, полягає в тому, що таке делікатне питання, яке земельне питання, повинно обговорюватися і прийматися за участю всіх фракцій, а не за участі, скажімо там, кількох людей, які мріють, що через земельний банк вони монополізують земельне питання в Україні. Ми будемо голосувати "за".</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Фракція Партії регіонів, народний&nbsp;депутат Журавський.</p>
<p>&nbsp;</p>
<p>17:40:03</p>
<p>ЖУРАВСЬКИЙ В.С.</p>
<p>Шановні колеги, наша фракція буде підтримувати цей законопроект в першому читанні. Мова йде про внесення змін до ряду статей: 135, 137 і 139 Земельного кодексу України.</p>
<p>Разом з тим запропоновані варіанти вирішення здешевлення вартості робіт з підготовки та проведення земельних торгів доцільно уточнити в другому читанні. Зокрема викликає сумніви доцільність відмови від обов'язкового опублікування виконавцем земельних торгів у засобах масової інформації оголошення про проведення таких торгів. Це, на нашу думку, негативно позначиться на можливості широких верств населення отримувати відповідну правдиву інформацію, знизить рівень правових гарантій вільного доступу до неї. Це можна поправити в другому читанні. Проект доцільно прийняти за основу. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Фракція Компартії України, народний депутат Зубчевський.</p>
<p>&nbsp;</p>
<p>17:41:10</p>
<p>ЗУБЧЕВСЬКИЙ О.П.</p>
<p>Александр Зубчевский, фракция коммунистов. Прошу передать слово моему коллеге Руслану Скарбовийчуку.</p>
<p>&nbsp;</p>
<p>ГОЛОВУЮЧИЙ. Прошу.</p>
<p>&nbsp;</p>
<p>17:41:18</p>
<p>СКАРБОВІЙЧУК Р.В.</p>
<p>Скарбовійчук Руслан, Компартія України. Шановні народні депутати, даним законопроектом ви пропонуєте зробити сферу земельних торгів ще більш закритою. Ви хочете відмовитися від публікації оголошень у ЗМІ про дату проведення торгів землею, які оголошують районні та місцеві ради і де ціна питання складає десятки, а іноді сотні і тисячі гектарів. І відповідно сотні тисяч гривень. Дані зміни приведуть не до здешевлення проведення аукціонів, а до корупції і відкриють нові схеми махінацій з державними землями.</p>
<p>Через те, що інформація про майбутні торги не буде публікуватися у ЗМІ, а тільки на сайті Держкомзему, коло потенційних покупців цих земельних ділянок значно звужується, особливо у невеликих містах і селах, де Інтернет і комп'ютер є далеко не у всіх, і ви це прекрасно розумієте. Так, виходить, на чию користь написано даний законопроект? На користь виконавців земельних торгів, якими є приватні фірми.</p>
<p>КПУ категорично проти продажу землі, в принципі. А тим більше ми проти, щоб сфера торгів із землею ставала більш закритою. Існує щонайменше три способи, як здешевити вартість організації торгів і залишити сферу операції з землею відкрито. Наприклад, скоротити перелік інформації обов'язкової для публікації у ЗМІ або ж відмовитись від розміщення оголошень у загальнодержавних друкованих виданнях. Одночасно залишити в публікації в регіональних і місцевих виданнях. Але ці способи навіть не розглядаються. До розгляду пропонується найбільш корумпований шлях.</p>
<p>Тому ми вважаємо, що законопроект 3099 в такому вигляді не може бути підтриманий і Компартія за нього голосувати не буде. Дякую.</p>
<p>&nbsp;</p>
<p>ГОЛОВУЮЧИЙ. Шановні народні депутати,&nbsp; народний депутат Каплін передає хвилину Кутовому. Прошу. Як керівнику комітету хвилину я дам вам.</p>
<p>&nbsp;</p>
<p>17:43:21</p>
<p>КУТОВИЙ Т.В.</p>
<p>Я хотів би використати цю хвилину для того, щоб відповісти на запитання шановного колеги Віталія Журавського. По-перше, в законопроекті, я про це не сказав, на жаль, в своєму виступі, передбачена можливість на розсуд організатора земельних торгів, якщо це місцеві ради також розміщувати цю інформацію в друкованих засобах інформації. Тобто, якщо на це є ресурс, і якщо на це є бажання, це не забороняється, це просто додаткова опція, яка залишається за місцевими радами.</p>
<p>Колегам-комуністам також на їх виступ хотів сказати, що стосовно тисячі гектарів і так далі. Довідково в Україні за 2013 рік на земельних торгах було продано 15 земельних ділянок державної та комунальної власності загальною площею, увага, 3,19&nbsp; гектарів. 3 гектара було продано в цьому році з земельних торгів на загальну суму 2 мільйона 150 тисяч гривень. Також було передано право оренди на 26 земельних ділянок на загальну суму півмільйона гривень.</p>
<p>Тому, коли ми тут говоримо, було сьогодні згадувалося про якісь занадто великі масштаби, то насправді цього немає і це не відповідає дійсності.</p>
<p>Тому я все-таки просив би підтримати цей законопроект в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Хвилина, керівник комітету Калетнік. Григорій Калетнік, прошу.</p>
<p>&nbsp;</p>
<p>17:44:33</p>
<p>КАЛЕТНІК Г.М.</p>
<p>Дякую. Дякую, Володимир Васильович. Хочу звернутися до колег своєї фракції, до колег народних депутатів в цьому залі. Ми одностайно на комітеті підтримали цей законопроект, навіть не тільки за основу, а й в цілому.&nbsp; Тому що, подумайте, шановні колеги, вартість друку оголошення в трьох видах друкованих ЗМІ, &nbsp;які існують на сьогодні, коштує більше 22 тисяч одне оголошення. Земельна ділянка для селянина коштує 11-15 тисяч. Хіба можна його завантажувати? Саме тому тільки 3 ділянки і було продано за цілих півроку, ми не маємо можливості далі навантажувати так наших селян. Тому я просив би звернутися…, звертаюсь до вас підтримати цей закон в першому і в цілому як закон. Дякую, Володимир Васильович. Дякую, колеги. Прошу підтримати</p>
<p>&nbsp;</p>
<p>ГОЛОВУЮЧИЙ. Дякую. Обговорення завершено. Я прошу народних депутатів підготуватися до голосування.</p>
<p>Ставлю на голосування проект Закону (№3099) про внесення змін до Земельного кодексу України (щодо здешевлення вартості робіт з підготовки та проведення земельних торгів) для прийняття за основу і в цілому. Прошу народних депутатів голосувати.</p>
<p>&nbsp;</p>
<p>17:46:09</p>
<p>За-297</p>
<p>Проти-0, утрималось-2, не голосували-90.</p>
<p>Рішення прийнято. По фракціям.</p>
<p>Шановні народні депутати, підходили до мене керівники і просять, щоб ми зараз розглянули проект Закону, я на 15 хвилин продовжу роботу сесії, якраз ми приймемо. Закон (№0916) "Про засади функціонування ринку електричної енергії України" (друге читання).</p>
<p>Я прошу, доповідає секретар Комітету з питань паливно-енергетичного комплексу, ядерної політики та&nbsp; ядерної безпеки&nbsp; Григорій Іванович Груба. Прошу.</p>
<p>&nbsp;</p>
<p>17:47:09</p>
<p>ГРУБА Г.І.</p>
<p>Шановний&nbsp; Головуючий,&nbsp; шановні народні депутати! Законопроект про засади функціонування ринку електричної енергії України (№ 0916) був прийнятий у першому читанні за основу Верховною Радою&nbsp; шостого скликання 20 листопада 2012 року. І перевнесений та зареєстрований у відповідності до&nbsp; Регламенту&nbsp; Верховної Ради для розгляду радою&nbsp; сьомого скликання.</p>
<p>На даний час законопроект доопрацьований комітетом з урахуванням зауважень&nbsp; і пропозицій суб'єктів права законодавчої&nbsp; ініціативи, та внесений на розгляд Верховної Ради України&nbsp; у другому читанні.&nbsp; За час опрацювання&nbsp; законопроекту до його тексту надійшло багато пропозицій та зауважень, які були опрацьовані і внесені до тексту&nbsp; законопроекту за результатами роботи робочої групи очолюваної Міністерством енергетики та вугільної промисловості&nbsp; України. Також були отримані пропозиції та зауваження від секретаріату Енергетичного Співтовариства, Світового банку,&nbsp; Європейської&nbsp;&nbsp;&nbsp; бізнес-асоціації, Американської торгівельної палати в Україні та експертного середовища. Переважна кількість наданих пропозицій&nbsp; були враховані.&nbsp;</p>
<p>Даний законопроект&nbsp; приводить&nbsp; законодавство України в енергетичній сфері до Директиви 54 Європейського Союзу про загальні правила&nbsp; функціонування внутрішнього&nbsp; ринку електроенергії, яку ми повинні були імплементувати у законодавстві до 1 січня 2012 року.</p>
<p>Прийняття закону є нашим зобов'язанням перед Енергетичним Співтовариством.&nbsp;Існуюча в Україні модель ринка єдиного покупця морально застаріла, не сприяє залученню інвестицій у галузь, є перешкодою розвитку енергетики. І, зокрема, вона не дає можливості виробникам та постачальникам електричної енергії самим обирати контрагентів. Отже, обмежує конкуренцію. Законопроект передбачає перехідний період для&nbsp; відпрацювання основних механізмів нового ринку та розробки низки нормативних документів. Два роки відводиться для підготовки необхідних для функціонування ринку документів та здійснення інших попередніх заходів.</p>
<p>У 2016 році новий ринок має запрацювати у пілотному режимі. За його результатами у першому півріччі 2017 року передбачено внесення необхідних змін до законодавства. Повномасштабний ринок електричної енергії запроваджується не пізніше 1 липня 2017 року.</p>
<p>Комітет з питань паливно-енергетичного комплексу, ядерної політики та ядерної безпеки на своєму засіданні 15 жовтня цього року за результатами обговорення прийняв рішення: рекомендувати Верховній Раді України прийняти законопроект у другому читанні та в цілому.</p>
<p>Крім того, з метою недопущення розбалансування…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ГРУБА Г.І. Крім того, з метою недопущення розбалансування, передбачене законопроектом нової моделі ринку електричної енергії, комітет уповноважив мене як доповідача звернутися до Верховної Ради з проханням, прийняти законопроект в цілому у запропонованій комітетом редакції. Це права колонка порівняльної таблиці. Комітет просить підтримати його пропозицію.</p>
<p>Я також прошу підтримати пропозицію комітету. А також враховуючи можливі недоліки редакційного та граматичного характеру законопроекту в редакції комітету,&nbsp; перед поданням проголосованого законопроекту на підпис Голові Верховної Ради України пропоную доручити Апарату Верховної Ради України здійснити техніко-юридичне опрацювання прийнятого закону.</p>
<p>&nbsp;</p>
<p>ГОЛОВУЮЧИЙ.&nbsp; Можна ставити на голосування? Ставлю на голосування проект Закону, я прошу уваги, сідайте і голосуємо. Проект Закону (№ 0916) про засади функціонування ринку електричної енергії України для прийняття в другому читанні та в цілому і пропозиції комітету були. Прошу народних депутатів голосувати.</p>
<p>&nbsp;</p>
<p>17:52:19</p>
<p>За-305</p>
<p>Проти – 0,&nbsp; утрималося – 2, не голосувало – 68. Рішення прийнято. По фракціях.</p>
<p>Розглядається Закон (2288а): про внесення змін до Податкового кодексу України (щодо оподаткування в умовах дії угоди про розподіл продукції). Проект Оніщенко. Як розглядаємо?</p>
<p>Прошу голосувати за скорочену процедуру.</p>
<p>&nbsp;</p>
<p>17:53:06</p>
<p>За-173</p>
<p>Рішення прийнято.</p>
<p>Доповідає&nbsp; народний депутат України Микола Миколайович Рудьковський. Прошу. Потім – голова комітету.</p>
<p>&nbsp;</p>
<p>17:53:22</p>
<p>РУДЬКОВСЬКИЙ М.М.</p>
<p>Шановні колеги! Вашій увазі пропонується&nbsp; законопроект, який урегулює деякі неточності Закону про внесення змін до Податкового кодексу України&nbsp; (щодо деяких питань оподаткування за угодами про&nbsp; розподіл продукції).&nbsp; Необхідність цього закону полягає, в тому що на сьогоднішній день є деякі протиріччя&nbsp; у визначенні оператора по&nbsp; угодах по розподілу&nbsp; продукції, а також інвестора.</p>
<p>Протягом вчорашнього дня на засіданні ми на профільному комітеті уважно розглянули і провели дискусію по цьому законопроекту. Були висловлені суттєві зауваження&nbsp; народних депутатів, ми після цього провели дискусію з інвесторами по&nbsp; цьому закону і переконали їх у тому, щоб питання передачі від оператора спільної діяльності до інвестора частини податкового кредиту було унормовано і проходило в рамках того ж самого податкового періоду.</p>
<p>Ми переконали їх у цьому і домовилися про те, що&nbsp;&nbsp; у другому читанні ми це питання врахуємо і внесемо відповідні зміни.</p>
<p>В принципі, можна було внести цей закон на&nbsp; заміну з цими пропозиціями, але враховуючи те, що&nbsp; розглядали вчора на&nbsp; комітеті, а&nbsp; сьогодні вже стоїть у порядку денному, то внести на заміну не можливо.</p>
<p>Любе рішення, яке прийме Верховна Рада, чи то підтримати у першому читанні чи у першому читанні повторне перше читання, але все одно воно піде у комітет, там буде разом з інвесторами та їх інспекторами…</p>
<p>&nbsp;</p>
<p>ГОЛОВУЮЧИЙ.&nbsp; Сідайте. Прошу від комітету. Голова Комітету з питань податкової і митної політики. Шановні, сідайте!&nbsp; Ще один закон після цього, і будемо закінчувати! Цілий день не працювали.</p>
<p>&nbsp;</p>
<p>17:55:46</p>
<p>ХОМУТИННІК В.Ю.</p>
<p>Шановний Володимир Васильович, законопроект, поданий народними депутатами Рудьковським і Аніщенком,&nbsp; був розглянутий на засіданні комітету, законопроект 2288, який стосується розподілу продукції. І ми двічі переносили цей законопроект, тому що там були неузгодженості щодо перенесення податкового кредиту&nbsp; між учасниками суб'єктів, які виконують спільний розподіл продукції.</p>
<p>Були неузгодженості між Міністерством доходів та Міністерством палива та енергетики. Також був присутній міністр екології України. Ми дійшли спільного висновку, що цей законопроект необхідно доопрацьовувати. І, фактично, редакція цього доопрацювання вже у комітеті існує. В який спосіб доопрацьовувати? Є два шляхи: перший – це прийняття в першому читанні і до другого читання внесення поправок, другий – це відправлення назад суб'єкту законодавчої ініціативи для того, щоб він вніс вже відпрацьований варіант. Комітет прийняв рішення друге, тобто відправити на доопрацювання і прийняти, можливо, вже в цілому на наступному засіданні. Але, напевно, в першу чергу треба проголосувати як за перше читання, якщо воно буде проголосоване, якщо ні – тоді комітет готовий доопрацьовувати на повторне перше читання разом з автором. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Можна ставити на голосування? <i>(Шум у залі)</i> Запишіться від фракцій. Прошу об'єднання "Свобода", народний депутат Кайда.</p>
<p>&nbsp;</p>
<p>17:57:52</p>
<p>КАЙДА О.П.</p>
<p>Прошу передати слово депутату Блавацькому</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>17:57:56</p>
<p>БЛАВАЦЬКИЙ М.В.</p>
<p>Михайло Блавацький, Всеукраїнське об'єднання "Свобода".</p>
<p>Шановний пане Голово, шановні депутати, я хочу вам сьогодні сказати, що більшого цинізму, чим сьогодні пройшов в Верховній Раді, чим вчора проходив в нас на комітеті. І ми сьогодні перетворюємо комітет, на превеликий жаль, і це в мене звернення до нашого керівника Віталія Юрійовича Хомутинніка. Тому що наш комітет, мені здається, створений для того, щоб наповнювати бюджет, для того, щоб дивитися сьогодні, куди використовуються кошти. А коли ми сьогодні створили комітет і комітет цинічно обслуговує сьогодні оці клани, які грабують державу, які довели сьогодні державу до зубожіння, які не платять податки. І ми ще сьогодні хочемо внести.</p>
<p>Мені просто навіть ще, знаєте що, стидно за депутата Рудьковського, якому вчора ми віддали його законопроект на доопрацювання і домовилися, що не вносимо його сьогодні на розгляд сесії. Тим паче він виходить на трибуну і заявляє, що вчора вони домовилися. А з ким ви домовляєтеся, пане Рудьковський? Можливо, ви домовляєтеся з якимись кланами, які допомагають вам голосувати? Ми вже сьогодні отримали один законопроект, який підкреслив вашу таку, знаєте, зацікавленість і вашу роботу в нашому комітеті.</p>
<p>Шановне товариство, я вважаю, що законопроект не пройшов через комітет, рішення комітету зовсім інше – відправити на доопрацювання законодавцеві. І я пропоную зняти цей законопроект, не розглядати, і не перетворювати наш комітет на посміховисько. Володимире Васильовичу, будь ласка!</p>
<p>&nbsp;</p>
<p>ГОЛОВУЮЧИЙ. Так і буде. Буде поставлено, за основу прийняти ми повинні згідно Регламенту. І потім не буде за основу – повернення… Так і буде.Партія регіонів, народний депутат Зац.</p>
<p>&nbsp;</p>
<p>17:59:53</p>
<p>ЗАЦ О.В.</p>
<p>Я попрошу передать слово Ярославу Сухому.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>17:59:58</p>
<p>СУХИЙ Я.М.</p>
<p>Шановні колеги, я в першу чергу хочу звернутися до молодих народних депутатів України, в яких буяє сила і дурна енергія. Не обговорюйте людину, депутата. Ви обговорюйте текст законопроекту, якщо ви в ньому щось розумієтеся.</p>
<p>А стосовно цього законопроекту, то з точки зору інтересів Комітету з питань соціальної політики та праці цей проект закону сприятиме підвищенню зацікавленості приватного бізнесу у здійсненні інвестицій у видобуток корисних копалин України, оскільки впровадження запропонованих змін дозволить суттєво вдосконалити порядок оподаткування за угодами про розподіл продукції. Це те, про що ми говоримо – забезпечення енергонезалежності Української держави.</p>
<p>Прошу підтримати законопроект за основу.</p>
<p>&nbsp;</p>
<p>ГОЛОВУЮЧИЙ.&nbsp; Павло Розенко, фракція "УДАР", прошу.</p>
<p>&nbsp;</p>
<p>18:00:55</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка".</p>
<p>Я не буду також затягувати час і хочу сказати, що, безумовно, в усьому цивілізованому світі схема угоди за розподілом продукції – це працююча схема,&nbsp; яка справді дає можливість спільно державному і приватному капіталу розробляти відповідні поклади надр в тій чи іншій державі. Але, на жаль, це в цивілізованих країнах так відбувається.</p>
<p>Якщо перекласти цю тему на наші українські реалії, то якраз через угоди про розподіл продукції в Україні відбувається, на жаль, досить неприємні тіньові схеми,&nbsp; фактично виснаження українських надр, українських ресурсів. Тому давайте відверто (справді, є рішення комітету) не обманювати тут один одного, є рішення&nbsp; комітету цей законопроект відхилити. Я думаю, нам не треба гратися в якісь там перші читання, а потім ми щось допрацюємо. Є рішення комітету, і фракція "УДАР" пропонує всім разом проголосувати за відхилення цього законопроекту.</p>
<p>&nbsp;</p>
<p>ГОЛОВУЮЧИЙ. Всі бажаючі виступили? Всі виступили.</p>
<p>Шановні народні депутати! Увага! Депутати вносили різні пропозиції. Згідно статті 114 я першим повинен поставити за основу. Не пройде за основу, потім буду ставити про повернення, як тут і вносили депутати. Тому я прошу уваги. Переходимо до голосування.</p>
<p>Ставлю на голосування проект Закону (2288а) про внесення змін до Податкового кодексу України (щодо оподаткування в умовах дії угоди про розподіл продукції) для прийняття за основу.</p>
<p>Прошу народних депутатів визначатися. Голосуйте.</p>
<p>&nbsp;</p>
<p>18:03:06</p>
<p>За-218</p>
<p>Проти-76, утрималось-5, не голосували-63.</p>
<p>Рішення не прийнято. По фракціях.</p>
<p>Ставлю на голосування, шановні народні депутати, повернути проект Закону 2288а суб'єкту права законодавчої ініціативи на доопрацювання. Прошу голосувати. Прошу голосувати.</p>
<p>&nbsp;</p>
<p>18:03:43</p>
<p>За-219</p>
<p>Проти – 68, утрималось – 4, не голосувало – 68.</p>
<p>Рішення не прийнято. Закон відхилено.</p>
<p>Останній, останній закон, шановні, шановні депутати. Розглядається проект Закону (№3453) про внесення змін до Закону України "Про Державний бюджет України на 2013 рік" (щодо збільшення видатків Державному агентству з інвестицій та управління національними проектами України).</p>
<p>Як розглядаємо? Добре. Скорочена процедура. Прошу.</p>
<p>Я на 15 хвилин…</p>
<p>&nbsp;</p>
<p>18:04:39</p>
<p>За-165</p>
<p>Проти – 65, утрималося – 1, не голосувало – 122.</p>
<p>Рішення прийнято.</p>
<p>Прошу, керівник комітету Гєллєр Євгеній Борисович.</p>
<p>&nbsp;</p>
<p>18:04:51</p>
<p>ГЄЛЛЄР Є.Б.</p>
<p>Дякую. Шановний Володимире Васильовичу, шановні народні депутати і запрошені! Дозвольте представити зазначений законопроект мені як автору, а також висловити пропозицію Комітету з питань бюджету щодо нього.</p>
<p>Законопроект підготовлений для забезпечення реалізації національного проекту "Повітряний експрес", зокрема для виконання зобов'язань перед китайською стороною зі сплати страхової премії відсотків за користування кредитом, наданим "Ексімбанком" Китаю під державні гарантії, а також для розробки техніко-економічного обґрунтування проекту "Міська кільцева автомобільна дорога навколо міста Києва".</p>
<p>Для реалізації зазначеного законопроекту&nbsp; пропонується збільшити обсяг видатків загального фонду Державного бюджету для Державного агентства з інвестицій та управління національними проектами на 212 мільйонів гривень, для збалансування показників державного бюджету на таку суму збільшено доходну частину бюджету.</p>
<p>Комітет з питань бюджету на своєму засіданні 23 жовтня розглянув зазначений законопроект. Згідно з узгодженим висновком Головного науково-експертного управління Апарату, за результатами розгляду в першому читанні законопроект може бути прийнятий за основу з урахуванням висловлених зауважень та відповідного висновку уряду.</p>
<p>Міністерство фінансів не заперечує щодо прийняття даного законопроекту.</p>
<p>Звертаю увагу, що законопроект потребує узгодження з законопроектами щодо внесення змін до Закону про Державний бюджет на 2013 рік у разі їх розгляду та прийняття до розгляду даного законопроекту.</p>
<p>За наслідками розгляду Комітету з питань бюджету ухвалив рішення рекомендувати законопроект за номером 3453 прийняти за основу та в цілому як закон з урахуванням пропозицій, викладених у листі-висновку комітету до Верховної Ради, та пов'язаних з узгодженням бюджетних показників із законами, прийнятими до розгляду цього законопроекту.</p>
<p>Відтак Комітет з питань бюджету разом з Головним юридичним управлінням Апарату Верховної Ради…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ГЄЛЛЄР Є.Б. … при оформленні такого закону належить внести необхідні редакційні та техніко-юридичні уточнення до тексту і додатків до законопроекту. Прошу підтримати рішення Комітету з питань бюджету. Дякую.</p>
<p>&nbsp;</p>
<p>ГОЛОВУЮЧИЙ. Я прошу, є бажаючі виступати? Запишіться від фракцій. Прошу, об'єднання "Свобода", народний депутат Сич.</p>
<p>&nbsp;</p>
<p>18:07:31</p>
<p>СИЧ О.М.</p>
<p>Прошу передати слово депутату Блавацькому.</p>
<p>&nbsp;</p>
<p>ГОЛОВУЮЧИЙ. Прошу, депутат Блавацький.</p>
<p>&nbsp;</p>
<p>18:07:36</p>
<p>БЛАВАЦЬКИЙ М.В.</p>
<p>Шановний пане Голово, шановні депутати, сьогодні ми хочемо знов створити такий як прецедент в державі, де сьогодні в казначействі знаходиться 2-3 мільйони гривень. Ми хочемо перерахувати за виконані роботи на експрес. Ми вже сьогодні закупили "Хюндаі", ми сьогодні побудували стадіони, які не потрібні в місті Львові, не обслуговує їх ніхто. Ми сьогодні зробили дороги, які вже на протязі, за один рік часу змив дощ і змило снігом. І сьогодні ми хочемо знову таким шляхом добавити нашим олігархам 212 мільйонів гривень для того, щоб збудувати.</p>
<p>Ми би хотіли заслухати, і ми неодноразово зверталися до Прем'єра, до Кабінету Міністрів, щоб почути звіт про виконання цих робіт, який… і ефективне використання коштів, які були витрачені на Євро-2012. Було заплановано, колись пан Каськів говорив: 120 мільярдів –&nbsp; це будуть інвестиції. А державних інвестицій повинно було бути 16 мільйонів з них. А коли ми отримали все на оборот, що державних інвестицій стало б 120 мільярдів. І куди ділися кошти ми сьогодні так і не почули ні одного разу звіту.</p>
<p>Так що в нас є сьогодні пропозиція, хватить дерибанити, хватить прославляти Україну тільки тим, що ми її вже прославили на весь світ, що ви є великі спеціалісти бо дерибану державних коштів і державного бюджету.</p>
<p>Я прошу вас всіх схаменутися, оприділитися з коштами і не витрачати їх куди попало, а тим більше для сьогодні для тих робіт, як вже були виконані такими структурами, як наприклад, "Альтком" чи структурами, які наближені сьогодні до пана Каськіва.</p>
<p>Ми будемо категорично проти цього законопроекту. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Партія регіонів, народний депутат Зац.</p>
<p>&nbsp;</p>
<p>18:09:26</p>
<p>ЗАЦ О.В.</p>
<p>Уважаемые народные депутаты,&nbsp; прошу передати слово Ярославу Сухому.</p>
<p>&nbsp;</p>
<p>ГОЛОВУЮЧИЙ. Ярослав Сухий, прошу вас.</p>
<p>&nbsp;</p>
<p>18:09:33</p>
<p>СУХИЙ Я.М.</p>
<p>Шановні колеги, я звертаюся до звертаюся до народних депутатів України, котрі представляють інтереси міста Києва. мова йде про те, що цей проект розвантажить вулиці від тих диких пробок, корків, які заважають рухатися, які заважають нашим людям дихати свіжим повітрям. Чому? А ви беріть, ти там не гавкай, а візьми текст закону і прочитай. Мова йде про фінансування видатків з розробки техніко-економічного обґрунтування проекту. Міська кільцева автомобільна дорога навколо міста Києва по вулиці Столичне шосе до&nbsp;автомобільної дороги "Київ-Харків-Должанська" на ділянці "Київ-Бориспіль", якщо ви їздили з Борисполя, з аеропорту. Сюди на роботу. ви могли побачити вранці, що робиться на наших цих дорогах на мосту "Південний". Цей проект дає можливість розвантажити і зробити те, про що нас просять кияни. Потрібно цей законопроект прийняти, підтримати в першому читанні. Дякую.</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка", народний депутат Різаненко.</p>
<p>&nbsp;</p>
<p>18:10:41</p>
<p>РІЗАНЕНКО П.О.</p>
<p>Депутат Різаненко, фракція "УДАР". 97 виборчий округ.</p>
<p>Я одразу хочу звернути увагу шановного головуючого на те, що є суттєві зауваження до цього проекту і тому просимо не ставити його на голосування в цілому.</p>
<p>Щодо зауважень. Даним законопроектом пропонується виділити фінансування на сплату страхового внеску по кредиту, який збираються залучити від Експортно-імпортного банку Китаю. Тобто, ці роботи щодо створення аероекспресу, повітряного експресу, будуть, цей кредит буде спрямований на закупівлю товарів, послуг у Китаю. Тобто цим законопроектом планується забезпечити робочі місця в Китаї, не в Україні. в той же час у нас є Крюковський вагонобудівний завод, який виготовляє потяги і може виготовити потяги для даного проекту. Немає проблеми нашим підприємствам добудувати залізну дорогу, немає проблеми нашим підприємствам зробити два мостових переходи.</p>
<p>Хочу ще звернути увагу шановних&nbsp; депутатів, що&nbsp; одна&nbsp;&nbsp; з трьох&nbsp; головних&nbsp; функцій&nbsp; держави в&nbsp; економіці – це&nbsp; забезпечення ефективного використання ресурсів. І держава&nbsp; повинна втручатись лише там,&nbsp; де ці роботи не може виконати приватний сектор. Даний проект може виконати приватний сектор, можна було надати права&nbsp; на будівництво цього шляху&nbsp; в концесію приватним компаніям. І непотрібно було б&nbsp; в такий скрутний час, в час бюджетної кризи, використовувати бюджетні&nbsp; кошти.</p>
<p>Тому закликаю всіх голосувати проти цього неефективного закону. Дякую.</p>
<p>&nbsp;</p>
<p>&nbsp;ГОЛОВУЮЧИЙ.&nbsp; Фракція "Батьківщина", народний депутат Яворівський. Прошу.</p>
<p>&nbsp;</p>
<p>18:12:28</p>
<p>ЯВОРІВСЬКИЙ В.О.</p>
<p>Володимир Яворівський, Троєщина. Та Троєщина, яка дала на&nbsp; президентських виборах за Юлію Тимошенко&nbsp; 64 відсотки.</p>
<p>Шановні колеги, таке враження, що ми живемо з вами в багатющій країні і не знаємо куди&nbsp; дівати гроші. Не виплачуються заробітні плати, колосальна заборгованість&nbsp; сьогодні бюджетникам – раз.&nbsp; Не виплачуються кошти чорнобильцям, афганцям, багатьом іншим. А ми впадаємо і парламент у тому числі, в якесь "фінансове безумство".&nbsp;</p>
<p>Даруйте мені, хто вигадав цей&nbsp; липовий абсолютно проект.&nbsp; Для того, щоби "промолотити"&nbsp;&nbsp; ці гроші? Набудували&nbsp;&nbsp;&nbsp; майданчиків вертолітних на які ніхто не сідає, бо хтось пояснив Президентові, що вертоліт – це&nbsp; більш небезпечно, ніж їздити машиною.</p>
<p>Що ми робимо? Троєщина: 400 тисяч людей живе на Троєщині і немає метро!</p>
<p>Скільки років обіцяють людям, що ось, ось, хтось додумався проголосити зараз, я не знаю чи ви про це знаєте, оголосили конкурс на назви станцій на Троєщину? Жодного нема і жодного метра на метро не проведено, а вони оголосили конкурс сьогодні на ці. Скільки ми можемо брехати вже людям? Через те, "Батьківщина" не дасть жодного голосу за цей законопроект. Що, така велика проблема є добратися сьогодні до Борисполя? Кому це так пече сьогодні? Знову ті гроші примолотити. Ми набудували стадіонів, які сьогодні стоять порожні, абсолютно, їх ніхто не використовує, це марнотратство, це фінансове безумство. Зупиніться вже, врешті-решт, протягувати через Верховну Раду, маючи більшість, закони, корупційні закони, у яких відкати, перекати і тому подібне. Ми не будемо за цей законопроект голосувати і вам не радимо, за ним просто стоять чиїсь дуже жирні обличчя, які чекають і потирають руки як ці гроші потім будуть промолочені. За нього голосувати не можна ні в якому випадку.</p>
<p>&nbsp;</p>
<p>ГОЛОВУЮЧИЙ. Обговорення завершено.</p>
<p>Прошу уваги народних депутатів. Хвилина, фракція Компартії України не виступала. Керівник, сюди можна підійти, комітету.</p>
<p>&nbsp;</p>
<p>18:14:49</p>
<p>СИМОНЕНКО П.М.</p>
<p>Симоненко, фракція комуністів. Я хотів би запропонувати своїм колегам від слів до діла переходити. І виходячи ось з чого я ці рекомендації хотів би висловити.&nbsp; Те, що відкати 40 і більше відсотків <a name=Temp></a>– це результати дії системи, яку ви всі підтримуєте. І це ганьба для України. І те, що треба вкладати гроші для розвитку інфраструктури, ні в кого сумніву не викликає, але ви розумієте, що ви зараз ведете боротьбу між собою, між двома кланами, хто буде мати відношення і напряму буде користуватися цими грошами. Тобто ви думаєте не про те, щоб побудувати скоріше і створити належні умови, а хто скільки зможе вкрасти – це не питання для Верховної Ради – це питання для прокурора.</p>
<p>Але я хотів би привернути вашу увагу, ось лист у мене. Оскільки в обласному бюджеті передбачена на підтримку громадських організацій така-то сума, конкретна, на підтримку статутної діяльності такій громадській організації "Львівське краєве братство", ОУН-УПА&nbsp; з Державного бюджету, це лист львівської обласної ради у мене в руках. Так про що це говорить? Коли говорите про використання грошей…</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити.</p>
<p>&nbsp;</p>
<p>18:16:04</p>
<p>СИМОНЕНКО П.М. … коли говорите про використання грошей, то будь ласка, самі не крадіть з державного бюджету в тому числі від громадян, які проживають у Львівській області для того, щоб підтримати бандерівців і тих, хто прислуговував німцям. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Керівник комітету пояснення і на голосування ставлю. Гєллєр Євгеній Борисович, прошу.</p>
<p>&nbsp;</p>
<p>18:16:23</p>
<p>ГЄЛЛЄР Є.Б.</p>
<p>Спасибо большое, Владимир Васильевич! Уважаемые радиослушатели, я хочу сказать, что либо Павло Ризаненко не внимательно слушал на комитете, либо он специально пытается ввести в заблуждение наших выборцев.</p>
<p>Первый раз за всю историю, когда с китайцами подписали договор о том, что 50 процентов будут выполнять&nbsp; украинские предприятия работ. Это первое.</p>
<p>А второе. Будет задействован Крюковский вагоностроительный завод. Поэтому, пожалуйста, не спекулируйте. Спасибо.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую. Прошу уваги!</p>
<p>Шановні народні депутати ставлю на голосування&nbsp; проект Закону (№ 3453) про внесення змін до Закону України "Про Державний бюджет України на 2013 рік" для прийняття за основу. Прошу голосувати.</p>
<p>&nbsp;</p>
<p>18:17:31</p>
<p>За-212</p>
<p>Я буду ставити на голосування повернути&nbsp; в комітет на повторне перше читання. Прошу проголосувати за проект закону 3453 повернути в комітет на повторне перше читання. Прошу народних депутатів проголосувати.</p>
<p>&nbsp;</p>
<p>18:18:12</p>
<p>За-212</p>
<p>Рішення не прийнято. Закон відхилено.</p>
<p>Я бажаю всім добра!</p>
<p>І завтра зустрічаємося о 10 годині у Верховній Раді.</p>
<p>Вечірнє засідання Верховної Ради оголошую закритим.</p>
<p>І всі вболіваємо за "Динамо" (Київ) сьогодні, не забувайте! Ігор Мірошниченко, слова не буде, як "Динамо" (Київ) сьогодні&nbsp; програє. Тобі не буде! Вболіваємо за "Динамо" (Київ)!</p>
<p>&nbsp;</p>
<p>&nbsp;</p>
<p>&nbsp;</p>

