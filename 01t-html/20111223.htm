Стенограма пленарного засідання
23 грудня 2011
<div>
<p>ЗАСІДАННЯ СОРОК ТРЕТЄ&nbsp;&nbsp;&nbsp;</p>
<p>Сесійна зала Верховної Ради України</p>
<p>23грудня&nbsp; 2011 року, 10 година</p>
<p>Веде засідання Перший заступник Голови Верховної Ради України А.І.МАРТИНЮК</p>
<p>Веде засідання Голова Верховної Ради України В.М.ЛИТВИН&nbsp; <b></b></p>
<p><b>&nbsp;</b></p>
<p>ГОЛОВУЮЧИЙ. Шановні колеги, доброго ранку. Прошу підготуватись до реєстрації. Прошу увімкнути систему "Рада".&nbsp; Реєструємось.</p>
<p>10:04:40</p>
<p>В сесійній залі зареєстровано 334 народних депутати. Ранкове засідання Верховної Ради&nbsp; оголошую відкритим.</p>
<p>Шановні колеги! Дозвольте від вашого імені, давайте спільно привітаємо іменинників, а саме: Олексія Петровича Кунченка і Володимира Дмитровича Лемзу, які народилися 23 грудня, але в різні роки.</p>
<p>Шановні колеги! Дозвольте проінформувати вас щодо результатів роботи Верховної Ради&nbsp; України на пленарних засідання 22 грудня 2011 року.</p>
<p>Вчора ми з вами розглянули 50 питань порядку денного. За результатам&nbsp; їх розгляду було прийнято 35 законів та 28 постанов, 6 законопроектів було прийнято за основу, 3 законопроекти повернуто до комітету на доопрацювання з наступним поданням на повторне друге читання. Три законопроекти та один проект постанови відхилено, за результатами розгляду пропозицій Президента України один закон прийнято в новій редакції після доопрацювання.</p>
<p>&nbsp;</p>
<p>Веде засідання Голова Верховної Ради України В.М.ЛИТВИН&nbsp;</p>
<p>&nbsp;</p>
<p>ГОЛОВУЮЧИЙ. Шановні народні депутати! Відповідно до статті 29 Регламенту Верховної Ради&nbsp; України у п’ятницю з 10 до 11 години проводиться "година запитань до Уряду".</p>
<p>Шановні народні депутати! На "Годині запитань до Уряду" присутні Прем'єр-міністр України Микола Янович Азаров та члени Кабінету Міністрів України. Прошу привітати уряд.</p>
<p>Шановні народні депутати, представники депутатських фракцій та груп внесли пропозицію: під час "години запитань до Уряду" заслухати інформацію міністра фінансів та міністра внутрішніх справ України. Депутатські фракції Партії регіонів, "Блок Юлії Тимошенко – "Батьківщина", Комуністичної партії України, Народної Партії та депутатська група "Реформи заради майбутнього", керуючись частиною шостою статті 229 Регламенту Верховної Ради України, заздалегідь письмово повідомили Кабінет Міністрів України про запитання, які будуть поставлені під час "години запитань до Уряду".</p>
<p>Шановні народні депутати, відповідати на запитання від депутатських груп і фракцій сьогодні будуть міністр фінансів України Федір Олексійович Ярошенко та міністр внутрішніх справ України Віталій Юрійович Захарченко. Федір Олексійович, будь ласка.</p>
<p>Ми домовилися таким чином, шановні колеги, що 15 хвилин - на письмові запитання, 15 хвилин - на запитання від народних депутатів.</p>
<p>&nbsp;</p>
<p>ЯРОШЕНКО Ф.О.</p>
<p>Шановний пане Голово, шановні народні депутати! На початку хочу зазначити: у зв’язку з тим, що частина запитань надійшла до прийняття Закону "Про Державний бюджет України на 2012 рік" та висвітлені проблеми між першим читанням і другим читанням документу, я буду відповідати з урахуванням вже ухваленого законопроекту.</p>
<p>Депутатська фракція Партії регіонів, питання: "Які зміни в соціальному забезпеченні населення відбулися після першого читання проекту Державного бюджету на 2012 рік?" Загалом видатки соціально направлені зведеного бюджету 2012 року збільшаться на 31,3 мільярда, і в цілому вони будуть складати 271 мільярд гривень. Видатки на освіту складають 92,7, на охорону здоров'я - 54,5, на духовний розвиток - 14,2. Відповідне збільшення на 17-25, 25 відсотків. Видатки зведеного бюджету у 2012 році на соціальний захист та забезпечення населення складуть більше 110 мільярдів гривень. Вперше запроваджено гарантовані мінімальні виплати для інвалідів-ліквідаторів у відсотках до прожиткового мінімуму для осіб, які втратили працездатність. Щоразу при зміні розміру прожиткового мінімуму для осіб, які втратили працездатність, цей розмір буде збільшуватися таким чином: середньорічне зростання таких виплат складе 9,8 відсотка.</p>
<p>Наступне питання. "При доопрацюванні бюджету на друге читання збільшено&nbsp; обсяг трансфертів Пенсійного фонду України.&nbsp; На які цілі будуть спрямовані ці кошти?"</p>
<p>Так, дійсно,&nbsp; обсяги трансферту до Пенсійного фонду в Державному бюджеті на&nbsp; 2012 рік були переглянуті, насамперед це пов’язано з переглядом макропоказників, а тому&nbsp; постає необхідність погашення дефіциту коштів Пенсійного фонду. Також трансферти підуть на виплату пенсій, підвищених урядом, в тому числі підвищених пенсій для чорнобильців. Однак урядом буде винайдено можливість у збільшенні на&nbsp; 19,2 відсотка обсягу трансферту, що спрямовуються з Державного бюджету до Пенсійного фонду.</p>
<p>Таким чином, в Державному бюджеті на 2012 рік загальний обсяг асигнувань, що будуть спрямовані з Державного бюджету до Пенсійного фонду, збільшений на 9,3 мільярда гривень порівняно з обсягами трансферту&nbsp; до Пенсійного фонду, прийнятому Верховною Радою України в першому читанні. І визначений буде у розмірі 57,5 мільярда гривень.</p>
<p>За таких умов пенсійне забезпечення у 2012 році буде здійснюватись&nbsp; відповідно до норм&nbsp;&nbsp; чинного законодавства, своєчасно&nbsp; і в повному обсязі.</p>
<p>Наступне питання. "Чи переглядатиметься дефіцит Державного бюджету&nbsp;&nbsp;&nbsp;&nbsp; при доопрацюванні&nbsp; Закону "Про Державний бюджет України&nbsp; на 2012 рік" до другого читання?"</p>
<p>Дефіцит сектору державного управління буде&nbsp; збережено на рівні 2,5 відсотка ВВП. Це відповідає цілям, закладеним у програмі економічних реформ на 2010-2014 роки Президента України Віктора Федоровича Януковича. В тому числі&nbsp; дефіцит Державного бюджету, закладеного&nbsp; Державного&nbsp; бюджету&nbsp; України&nbsp;&nbsp;&nbsp; на&nbsp; 2012 рік,&nbsp;&nbsp; становить&nbsp;&nbsp;&nbsp;&nbsp; 25,1 гривень, або 1,7 відсотка&nbsp; ВВП.</p>
<p>Наступне питання. "Які&nbsp; кошти передбачені на оборону і безпеку в 2012 році? Яким чином&nbsp; вирішуються питання щодо&nbsp; збільшення грошового забезпечення військових у 2012 році?" Видатки на оборону&nbsp; і безпеку, передбачені в Державному бюджеті&nbsp; на 2012 рік,&nbsp; враховані&nbsp; в загальному обсязі 46,3&nbsp;&nbsp; мільярди, що перевищує видатки&nbsp; в 2011 році на 4,4 десятих мільярда гривень. Також збільшено проти 2011 року видатки загального фонду на грошове забезпечення&nbsp; військовослужбовців, осіб&nbsp; рядового і начальницького складу по силовим структурам на 1,1 мільярда гривень. І передбачено&nbsp; загальний обсяг фінансування 18,8 мільярда гривень.</p>
<p>Наступне&nbsp; питання. "Яким чином&nbsp; уряд збирається реалізувати&nbsp; в 2012 році судову реформу&nbsp; в країні та вносити кардинальні&nbsp; позитивні зміни в правове життя&nbsp; українського суспільства?" В Державному бюджеті на 2012 рік видатки на утримання органів судової&nbsp; влади збільшено порівняно з 2011&nbsp; роком на 1,1 мільярда гривень, тобто на&nbsp; 31,3 відсотка,&nbsp; і передбачено в обсязі 4,5&nbsp; мільярда гривень.</p>
<p>Наступне питання. "Політика України щодо покращання демографічної ситуації залишається незмінною. З початку ХХІ сторіччя населення України почало&nbsp; стрімко зменшуватись. Закладені&nbsp; останніми роками&nbsp; засади підтримки народжуваності&nbsp; призвели до того, що по всій&nbsp; країні ми з вами бачимо&nbsp; вагітних жінок. Чи забезпечуєте ви в наступному році їх підтримку?"</p>
<p>&nbsp;Так, позиція як Президента України, так і уряду, в цьому напрямку є незмінною, і вона направлена на створення належних умов для підвищення народжуваності в країні. З цією метою в наступному році збільшено в 2,2 рази порівняно з розмірами, які діяли в 2010-му, розміру допомоги при народжені дитини. Максимальний розмір допомоги по догляду за дитиною при досягненні нею 3-річного віку в середньому за рік підвищується з 963 гривень в 2011 році до 1098 гривень&nbsp; в 2012 році.</p>
<p>Зростатиме рівень матеріальної підтримки одиноких матерів. Також зросте підтримка дітей із малозабезпечених родин. Всі кошти на виплату зазначених видів допомоги враховані в загальній субвенції з Державного бюджету місцевим бюджетам. Обсяг цієї субвенції в цілому складе 30,2 мільярда гривень, що в повному обсязі відповідає прогнозованій потребі в коштах на надання такої соціальної допомоги.</p>
<p>Наступне питання. "Ми провели адміністративну реформу в 2011 році. Скажіть, чи відчутна буде економія видатків на утримання державних службовців в наступному році?"</p>
<p>Так, в результаті проведеної реформи оптимізована система центральних органів виконавчої влади, скорочено кількість органів&nbsp; центральної влади з 107 до 74. Рішенням уряду скорочено чисельність державних службовців в центральних апаратах центральних органів виконавчої влади. Вжиті Президентом України та урядом спільні дії в цьому напрямку дозволили зекономити в бюджеті на наступний рік приблизно більше 600 мільйонів гривень.</p>
<p>Наступне питання. "Чи залишилося в Державному бюджеті України на 2012 рік на належному рівні фінансування заходів з реалізації земельної реформи на безоплатне оформлення громадян прав власності на землю?"</p>
<p>Так, проведення земельної реформи є одним із пріоритетних завдань уряду, поставлених Президентом України Віктор Федоровичем Януковичем згідно Програми економічних реформ 2010-2014 років. Відтак, у Державному бюджеті України на 2012 рік на реалізацію заходів з проведення земельної реформи передбачено 333,5 мільярда гривень,&nbsp; а це в 28 разів більше, ніж в в 2011 році, дві третини з яких будуть спрямовані на безоплатне оформлення громадянами прав власності на землю. Це складає 237 мільйонів гривень.</p>
<p>Наступне питання: "Яка державна підтримка буде надаватись з метою охорони та збереження навколишнього природного середовища?" Як на загальнонаціональному рівні, так і на регіональних рівнях, буде збільшена фінансова підтримка заходів із збереження та охорони навколишнього природного середовища.</p>
<p>Основним джерелом вказаних видатків будуть кошти державних регіональних фондів охорони та збереження навколишнього природного середовища в Державному бюджеті на 2012 рік, надходження яких збільшиться вдвічі і складуть лише по Державному бюджету фонду більше 600 мільйонів гривень.</p>
<p>Крім цього, буде спрямовано понад 4,5 мільярдів гривень на фінансування проектів за схемою "зелених" інвестицій, отриманих в рамках Кіотського протоколу. Також на виконання Загальнодержавної цільової екологічної програми поводження з радіоактивними відходами на 2012 рік, для МНС передбачено видатки в сумі 976 мільйонів гривень.</p>
<p>Наступне питання: "Останнім часом по країні пройшли акції протесту чорнобильців з вимогами забезпечення їх соціальних гарантій. Які кроки забезпечені і передбачені Законом України "Про Державний бюджет на 2012 рік" для зняття соціальної напруги серед зазначеної категорії громадян?"</p>
<p>В Державному бюджеті на 2012 рік враховано всі взяті урядом на себе зобов’язання по підвищенню соціального захисту осіб, постраждалих внаслідок вибуху на Чорнобильській АЕС, в тому числі істотно збільшено розмір пенсій по категорії громадян, постраждалих внаслідок аварії на Чорнобильській АЕС. Також додатково враховано 1,8 мільярдів гривень, що на 30 відсотків більше, ніж обсяги, передбачені на цю мету в першому читанні. Крім цього, вперше запроваджено гарантовані мінімальні виплати для інвалідів-ліквідаторів у відсоткових до прожиткового мінімуму осіб, які втратили працездатність.</p>
<p>Депутатська фракція Комуністичної партії України. Перше питання: "Враховуючи те, що станом на 1 вересня цього року на розгляді в судах першої інстанції перебуває 2,7 мільйона позовів дітей війни, на 332 тисячі позовів ліквідаторів, які постраждали внаслідок аварії на ЧАЕС щодо пенсійного забезпечення. Чому проігнорована пропозиція фракції комуністів щодо виконання судових рішень&nbsp; на користь громадян з відшкодування&nbsp; окремих соціальних виплат за рахунок нової бюджетної програми&nbsp; виконання рішень судів на користь пенсіонерів?"</p>
<p>Я дуже&nbsp; коротко&nbsp; вам хочу, шановні народні депутати, нагадати, що протягом&nbsp; 20-річної історії формування нашої незалежної держави, набуття досвіду&nbsp; ефективного управління, Верховна Рада&nbsp; не завжди приймала збалансовані рішення. Тому наразі у законодавстві&nbsp; є дуже незбалансовані&nbsp; рішення, вирішення яких потребує багато роботи, зусиль&nbsp; і часу. Для забезпечення соціального&nbsp; захисту різних&nbsp; категорій населення було прийнято ряд законів з порушенням вимог&nbsp; статті 95 Конституції України&nbsp; в частині збалансованості державного бюджету. Ними&nbsp; передбачалися цілком заслужені пільги, але при цьому&nbsp; не формувалось&nbsp;&nbsp; джерела&nbsp; їх&nbsp; фінансування. В результаті&nbsp; з'явилася величезна прірва між потребою&nbsp; і наявними фінансовими ресурсами для більш ніж&nbsp; 24 мільйонів пільговиків. Нарешті урядом вживаються збалансовані&nbsp; заходи щодо вирішення цієї проблеми. Ми прийняли рішення щодо поетапного підвищення виплат усім пільговикам і це передбачено&nbsp; у&nbsp; Державному бюджеті на 2012 рік.</p>
<p>Наступне питання. "Станом на&nbsp; 1 січня&nbsp; 2012 року борг&nbsp; держави на проведення компенсаційних виплат лише спадкоємцям померлих вкладників&nbsp; сягає 456 мільйонів гривень, не кажучи про борги держави&nbsp; живим вкладникам. Чому проігнорована пропозиція фракції КПУ про виділення одного мільярда&nbsp; гривень&nbsp; на виконання вимог Закону України&nbsp; про державні гарантії відновлення заощаджень громадян України?"</p>
<p>Шановні народні депутати,&nbsp;&nbsp; я хочу вам сказати, що законодавчо ще в&nbsp; 1997 році&nbsp; було зафіксовано &nbsp;суму&nbsp; знецінених&nbsp; заощаджень&nbsp; у розмірі&nbsp; 131,2 мільярди&nbsp;&nbsp; гривень. З цього часу реальна чисельність&nbsp; вкладників і реальна сума зобов'язань&nbsp; не визначена.&nbsp; Для вирішення цього необхідне проведення&nbsp; інвентаризації зобов'язань держави, створення електронної системи обліку, законодавче закріплення механізму повернення. Для цього розроблений і погоджений з усіма&nbsp; заінтересованими&nbsp; органами державної влади&nbsp; та найближчим часом буде&nbsp; розглянутий&nbsp; урядом проект&nbsp; Закону України&nbsp; про&nbsp; внесення змін до Закону України&nbsp; про&nbsp; державні гарантії відновлення заощаджень громадян України. Законопроект, зокрема, передбачає відкриття державної програми, заходи щодо поступової компенсації знецінених заощаджень, а також створення державних реєстрів вкладників і застрахованих осіб. Отже, двадцятирічна проблема щодо компенсації знецінених грошових заощаджень буде вирішуватись.</p>
<p>Депутатська фракція Народна Партія. Перше питання: "Який алгоритм корекції Державного бюджету напрацьований у разі зміни умов поставок російського газу та зменшення його ціни для України? Які бюджетні статті отримають додаткові кошти для фінансування?"</p>
<p>У разі зниження ціни для України на імпортований газ урядом буде обраховано відповідно вивільнений фінансовий ресурс і підготовлений проект Закону України про внесення змін до Закону України&nbsp; "Про Державний бюджет на 2012 рік", в якому будуть обраховані зважені пропозиції. У встановленому законом порядку він буде поданий вам, шановні народні депутати, на розгляд для обговорення і прийняття зваженого рішення.</p>
<p>Наступне питання. "Коли розмір мінімальної зарплати перевищить фактичний прожитковий мінімум? Чи будуть при обрахуванні цього показника враховані витрати на утримання сім'ї?"</p>
<p>Шановні народні депутати, наразі виникає дуже багато дискусій з цього питання. Тому я б хотів процитувати вам статтю 95 Конституції України. Що бюджетна система України базується на засадах справедливого і неупередженого розподілу соціального багатства між громадянами і територіальними громадами. Виключно Законом "Про державний бюджет" визначаються будь-які видатки держави на загальносуспільні потреби, розмір і цільове&nbsp; спрямування цих видатків. Держава прагне до збалансованості бюджету України. Тому при плануванні Державного бюджету ми виходимо з реальних можливостей економіки та забезпечення його збалансованості. Встановлення розміру мінімальної зарплати на рівні фактичного прожиткового мінімуму, з урахуванням витрат на утримання сім'ї, потребує близько 160 мільярдів гривень. Ну, це, безумовно, надзвичайно великі суми, але уряд працює над цією проблемою. Я думаю, ми будемо вносити пропозиції щодо її вирішення.</p>
<p>Наступне питання. "Чи готовий уряд до схвалення нових редакцій Закону "Про освіту"?"</p>
<p>Я хочу сказати, що да, уряд готовий, розробив законопроект. Тому ми з вами будемо його обговорювати, працювати, і&nbsp; ви приймете рішення, і ми його будемо виконувати.</p>
<p>Наступне питання. "У поточному році&nbsp; індекс&nbsp; інвестпривабливості в Україні впав до рекордно низького рівня, що звело до мінімуму число інвесторів …"</p>
<p>&nbsp;</p>
<p>ГОЛОВУЮЧИЙ. Завершуйте відповідь на це питання - і будемо переходити до усних.</p>
<p>&nbsp;</p>
<p>ЯРОШЕНКО Ф.О. Шановний пане Голово, шановні народні депутати,&nbsp; я хочу вам сказати, що&nbsp; перерозподіл&nbsp; капіталу відбувається&nbsp; постійно. Крім цього, у цьому питанні слід&nbsp; враховувати і фінансову&nbsp; нестабільність у нашій країні, особливо і фінансову нестабільність у світі. Капітал&nbsp;&nbsp; потребує стабільності, передбачуваності дій держави, економічної зацікавленості. Саме у цьому&nbsp;&nbsp; напрямку системно працює наш уряд увесь час перебування при владі. Ми прийшли, коли був дефіцит державного бюджету 18,5 – 180 мільярдів. Я вам вчора&nbsp; презентував і сьогодні наголошував, що дефіцит&nbsp; державного бюджету загального сектору&nbsp; управління&nbsp; сьогодні зовсім інший, 1, 7 відсотка ВВП.&nbsp; Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, прошу записатися на запитання до міністра.&nbsp;</p>
<p>Прошу прізвища народних депутатів. Григорій Смітюх, будь ласка, фракція Партії регіонів.</p>
<p>&nbsp;</p>
<p>10:24:28</p>
<p>СМІТЮХ Г.Є.</p>
<p>Шановний Федоре Олексійовичу. Григорій Смітюх,&nbsp; Партії регіонів.</p>
<p>Скажіть, будь ласка,&nbsp; у поточному році були хороші темпи розвитку інфраструктурних проектів&nbsp; нашої держави, у тому числі пов'язані&nbsp; з Євро-1012 року. Темпи будівництва дороги&nbsp; відповідають тим&nbsp; бажанням,&nbsp;&nbsp; які у&nbsp; нас необхідність виникла у дорожньому будівництві. Чи зберігається така тенденція&nbsp; на слідуючих у будівництві магістральних наших доріг? І, якщо можна, яка кількість грошей&nbsp; передбачена у бюджеті. Дякую.</p>
<p>&nbsp;</p>
<p>ЯРОШЕНКО О.Ф. Шановні народні депутати,&nbsp; дійсно, уряд&nbsp; наполегливо працює над виконанням завдань, які&nbsp; поставив Президент щодо покращання інфраструктурних проектів, особливо доріг загальнодержавного значення, де поставлено задача 2 тисячі доріг в рік&nbsp;&nbsp; побудувати. У цьому році&nbsp;&nbsp;&nbsp; кількість&nbsp; доріг такою тривалістю буде побудовано.</p>
<p>У наступному році також визначені чіткі&nbsp; задачі, визначені вони проектами&nbsp; рішень уряду. Розроблена проектно-кошторисна документація, і зараз ідуть роботи. Обсяг видатків на проведення таких&nbsp; робіт буде сягати більше 20 мільярдів гривень.</p>
<p>&nbsp;</p>
<p>ГОЛОВУЮЧИЙ. Андрій Павловський, фракція "БЮТ – "Батьківщина".</p>
<p>&nbsp;</p>
<p>10:25:52</p>
<p>ПАВЛОВСЬКИЙ А.М.</p>
<p>Андрій Павловський, "Блок Юлії Тимошенко" – "Батьківщина".</p>
<p>Питання до пана Азарова. Микола Янович, чому влада&nbsp; фактично&nbsp; порушила домовленості з&nbsp; чорнобильцями, афганцями, коли обіцяла не приймати сумнозвісний закон 9127, що обмежував соціальні виплати і пільги 16 категоріям громадян?</p>
<p>Подивіться, в бюджеті в Прикінцевих положеннях фактично там ці норми цього закону 9127, які призупиняють фактично дію 11 соціальних законів про&nbsp; соціальний захист чорнобильців, афганців, військових пенсіонерів, ветеранів, дітей війни, інвалідів. Це ж антиконституційно. Вже Конституційний Суд не раз приймав рішення, що не можна Законом про&nbsp; бюджет відміняти дію соціальних законів, а уряд знову це робить. Чому ви порушуєте домовленості, які приймали на себе?</p>
<p>&nbsp;</p>
<p>ГОЛОВУЮЧИЙ. Дякую.&nbsp; Будь ласка, Микола Янович.</p>
<p>&nbsp;</p>
<p>АЗАРОВ М.Я. Уважаемые народные депутаты! Правительство приняло постановление, по которому значительно повысило выплаты&nbsp; чернобыльцам, инвалидам, ликвидаторам, и сделало это&nbsp;&nbsp;&nbsp; в соответствии с договоренностью&nbsp; с чернобыльскими организациями. Поэтому никаких договоренностей правительство не нарушало и не будет нарушать в преть.</p>
<p>&nbsp;</p>
<p>ГОЛОВУЮЧИЙ.&nbsp;Іван Григорович Кириленко, будь ласка.</p>
<p>&nbsp;</p>
<p>10:27:40</p>
<p>КИРИЛЕНКО І.Г.</p>
<p>Шановний&nbsp; Федоре Олексійовичу! Коли аналізуємо проект бюджету на наступний рік, бачимо дуже амбітний показник інфляції – 7,9. Федоре Олексійовичу, ви займаєтесь агропромисловим комплексом не перший рік і добре знаєте, що наступний рік очікується надто неврожайний, особливо на головну продовольчу культуру – пшеницю. Це вже &nbsp;зрозуміло, пшениця – це як енергетика для промисловості, це база для наступних, інших продуктів харчування: молоко, м'ясо, яйця, продукція переробки. Ціни зростуть безумовно, Федоре Олексійовичу, на весняно-польові роботи, які збільшаться вдвічі. Ви не прислухалися до фахівців Міністерства аграрної політики, нічого не заплановано. Обсяги величезні весняно-польових робіт, вдвічі зросте і їхня ціна, в бюджеті ми цього не бачимо. Мало того, бюджет розвитку наступного року 3,7 мільярди по АПК. Це втричі менше, ніж було в 2008 році, за уряду Тимошенко, який ми дуже-дуже полюбляємо в цьому залі дуже критикувати.</p>
<p>Федоре Олексійовичу, боюсь, що не витримає народ такого зростання цін, і 7,9 інфляція може бути, такий рубіж може бути, на жаль, подоланий…</p>
<p>&nbsp;</p>
<p>ЯРОШЕНКО Ф.О. Я дуже дякую за це запитання.</p>
<p>Шановні народні депутати, ви знаєте, ви були цілком свідками того, що в цьому році також ніхто не вірив, що уряд справиться спільно з Національним банком с інфляцією, яка запланована – 8,9. Уже в липні… в червні місяці були вже прогнози, що по року буде інфляція 13 відсотків. Але завдяки вжитим заходів, які вжив Прем'єр-міністр, голова Національного банку, Міністерство фінансів, всі центральні органи виконавчої влади, уряд вжив антикризові заходи з точки зору&nbsp; інфляційної політики. В нас сьогодні достатньо виважений показник інфляції, тобто в нас новий інструментарій, в нас є нова позиція, є бачення, як підтримати&nbsp; агропромисловий комплекс. В цьому році… на наступний рік ми плануємо підтримку агропромислового комплексу різними заходами 38 мільярдів гривень. Ви не забувайте, що в нас єдина галузь, яка не сплачує вже багато років податок на прибуток, – це сільське господарство. Податок на додану вартість, він також залишається у розпорядженні суб'єктів господарювання, і так далі. Я вам дуже багато можу привести прикладів. Тому да, Іван Григорович, є загрози, я з вами абсолютно згоден, але ми знаємо, як з ними вправитись. Дякую.</p>
<p>&nbsp;</p>
<p>ГОЛОВУЮЧИЙ. Олег Ляшко, "Позафракційні".</p>
<p>&nbsp;</p>
<p>10:30:16</p>
<p>ЛЯШКО О.В.</p>
<p>В мене запитання до Прем'єр-міністра Азарова. Пане Прем'єр-міністр, учора ви прийняли бюджет на 2012 рік, де в ручному режимі взяли на себе право виплачувати пільги чорнобильцям, афганцям, іншим незахищеним категоріям громадян. Сьогодні ви кажете, що у вас гроші є. Завтра ви скажете, що грошей немає, і людям не виплачуватимете пенсії всупереч закону, всупереч Конституції.</p>
<p>Тому я вимагаю від вас як від Прем'єр-міністра відмовитися від пенсії в 20 тисяч гривень. Я вимагаю від вас негайно з’їхати з державної дачі, на утримання яких в бюджеті наступного року сотні мільйонів гривень. Я вимагаю від вас літати економ-класом літака рейсового, а не державними літаками за державний рахунок. Я вимагаю від вас відмовитися від кортежу в 10 автомобілів, який вас туди-сюди возить скрізь. Їздіть громадським транспортом, їздіть електричками, їздіть маршрутками, так, як це їздять мільйони українських громадян. Я вимагаю від вас відмовитися від зарплати…</p>
<p>&nbsp;</p>
<p>ГОЛОВУЮЧИЙ.&nbsp; Миколо Яновичу, будь ласка, до вас запитання було.</p>
<p>&nbsp;</p>
<p>АЗАРОВ М.Я.&nbsp;За этой демагогией очень трудно определить, в чем состоит сущность вопроса.</p>
<p>&nbsp;</p>
<p>ГОЛОВУЮЧИЙ.&nbsp;Будь ласка, Шишкіна, фракція "БЮТ – "Батьківщина".</p>
<p>&nbsp;</p>
<p>10:31:58</p>
<p>ШИШКІНА З.Л.</p>
<p>Прошу передати слово Добряку Євгену.</p>
<p>&nbsp;</p>
<p>ГОЛОВУЮЧИЙ.&nbsp; Євген Добряк, будь ласка.</p>
<p>&nbsp;</p>
<p>10:32:04</p>
<p>ДОБРЯК Є.Д.</p>
<p>У мене запитання до міністра охорони здоров’я. Шановний Олександре Володимировичу, вчора офіційно Генеральний прокурор України Віктор Павлович Пшонка заявив, що ініціатива відеозйомки камери, де утримується Юлія Володимирівна Тимошенко, була ініційована першим заступником Головного державного санітарного лікаря України. Скажіть мені, будь ласка, з якою метою перший заступник Головного державного санітарного лікаря хотів бачити відеозйомку камери? Скажіть, будь ласка, яка це мета? Та все одно, я вибачаюся перед колегами, щоб засняти розтин людини, а потім показати її родичам. Поясність мені, будь ласка, з моральної точки зору, з точки зору лікаря. Дякую.</p>
<p>&nbsp;</p>
<p>АНІЩЕНКО О.В. Спасибо за вопрос. Я хочу сказать, что по пенитенциарной системе мы направили туда наших врачей-специалистов, и плюс они просили прислать специалиста санитарной службы для&nbsp;осмотра условий содержания Юлии Владимировны. В процессе осмотра доктор сказал, что, мол, для фиксации можно сделать снимки, для фиксации условий пребывания. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Ярослав Кендзьор, фракція "Наша Україна – Народна самооборона".</p>
<p>&nbsp;</p>
<p>10:33:37</p>
<p>КЕНДЗЬОР Я.М.</p>
<p>Ярослав Кендзьор, депутатська група "За Україну!"</p>
<p>Микола Янович, у мене запитання до вас. Ви, напевно, знаєте всю цю сенсаційну історію із тим авантюристом Слюсарчуком Андрієм, на совісті котрого 10 вбивств і маса скалічених людей. Так би мовити, утверджуватися цьому авантюристу допомагав член вашої команди - Дмитро Табачник, він підписував йому посвідчення, він його легалізовував як знаменитого нейрохірурга і таке інше. Тобто і на совісті Табачника, а відтак Кабінету Міністрів… Микола Яновичу,&nbsp; я хочу, щоб ви це почули. Чи будете ви звільняти до цього подєльніка Слюсарчука?</p>
<p>Друге. Чи міністр, міністерство відкрило кримінальну справу проти Табачника за ці…</p>
<p>&nbsp;</p>
<p>ГОЛОВУЮЧИЙ. Будь ласка, Микола Янович.</p>
<p>&nbsp;</p>
<p>АЗАРОВ М.Я. Я думаю, что Генеральная прокуратура, если есть достаточно оснований для возбуждения уголовного дела, то она его возбудит.</p>
<p>А что касается ответа по сути, я могу предоставить слово Табачнику - и он вам ответит.</p>
<p>&nbsp;</p>
<p>ГОЛОВУЮЧИЙ. Анатолій Матвієнко, фракція&nbsp; "Наша Україна – Народна самооборона".</p>
<p>&nbsp;</p>
<p>10:35:13</p>
<p>МАТВІЄНКО А.С.</p>
<p>"Українська платформа", "Собор", Анатолій Матвієнко.</p>
<p>Микола Янович! У мене до вас перше запитання. Ви знаєте, яка проблема у нас з туберкульозом, з цукровим діабетом. Ця проблема, туберкульозу, цукрового діабету, дійсно, наростає, як сніжний ком, я неодноразово, вже третій бюджет, пропоную вирішити проблему по "Долосах", які є унікальним санаторним комплексом державної власності. На превеликий жаль, не виділяються ці гроші, ви ще були у Верховній Раді, ви пам’ятаєте цю тему, ви її підтримували. Я хотів запитати, чи є у нас якась надія підготувати цей комплекс для лікування?</p>
<p>І друге запитання в мене, Федір Олексійович, до вас. Є займи ще за радянських часів. Я хотів би спитати, чи є у вас облік, скільки в нас таких облігацій займів? Це перше.</p>
<p>І друге. Вклади населення, ви за них торкнулися, яка сума цих вкладів буде компенсована в цьому році і чому ви не заносите…</p>
<p>&nbsp;</p>
<p>ГОЛОВУЮЧИЙ. Завершіть формулювання питання, будь ласка. Мікрофон.</p>
<p>&nbsp;</p>
<p>МАТВІЄНКО А.С. Чому ви не заносите і борги по облігаціях, і борги по вкладах як борги держави внутрішнього боргу? Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Микола Янович.</p>
<p>&nbsp;</p>
<p>АЗАРОВ М.Я. Анатолий Сергеевич, я сразу поручаю Онищенко, министру здравоохранения. Александр Владимирович, разберитесь, пожалуйста, с этим вопросом и на следующей неделе мне доложите по этому санаторию, что надо сделать, какие меры мы можем принять. И тогда вам дадим ответ.</p>
<p>&nbsp;</p>
<p>ГОЛОВУЮЧИЙ. Орест Муц, фракція Партії регіонів.</p>
<p>&nbsp;</p>
<p>10:37:09</p>
<p>МУЦ О.П.</p>
<p>Шановний Федір Олексійович…</p>
<p>&nbsp;</p>
<p>ГОЛОВУЮЧИЙ. Я перепрошую, Федір Олексійович, до вас було питання. Будь ласка.</p>
<p>&nbsp;</p>
<p>ЯРОШЕНКО Ф.О. Дякую за запитання. Я вже відповідав на це питання. Я хочу нагадати, що сума заощаджень, яка була зафіксована у 1997 році, складає 132 мільярда гривень. Але, на жаль, за цей час робота проводилася стихійно, і зараз уряд працює, я вам казав, над випуском законопроекту, який буде врегульовувати повністю цю проблематику. Ми з вами його будемо опрацьовувати у Верховній Раді і приймати рішення. Дякую.</p>
<p>&nbsp;</p>
<p>ГОЛОВУЮЧИЙ. Орест Муц, фракція Партії регіонів.</p>
<p>&nbsp;</p>
<p>10:37:49</p>
<p>МУЦ О.П.</p>
<p>Шановний Федір Олексійович, жителів Тернопільщини цікавить, чи буде здійснюватися у 2012 році придбання шкільних автобусів за рахунок Державного бюджету. Дякую.</p>
<p>&nbsp;</p>
<p>ЯРОШЕНКО Ф.О. Так, дійсно,<a name=Temp></a> буде здійснюватися, ця програма у нас уже діє багато років. І в 2012 році у нас закладено коштів&nbsp;&nbsp; у 5 разів більше, ніж у&nbsp; 2011 році, і сума буде складати&nbsp; 352&nbsp; мільйона гривень. Дякую.</p>
<p>&nbsp;</p>
<p>ГОЛОВУЮЧИЙ. Тищенко, фракція "БЮТ-"Батьківщина".</p>
<p>&nbsp;</p>
<p>10:38:26</p>
<p>ТИЩЕНКО О.І.</p>
<p>Передаю слово Прокопчуку.</p>
<p>&nbsp;</p>
<p>ГОЛОВУЮЧИЙ. Юрій Прокопчук, будь ласка.</p>
<p>&nbsp;</p>
<p>10:38:31</p>
<p>ПРОКОПЧУК Ю.В.</p>
<p>Юрій Прокопчук, "БЮТ-"Батьківщина". У мене&nbsp; комплексне запитання і до прем'єр-міністра, до вас, і до міністра охорони здоров'я. Ви знаєте ,на фоні всіх тих заяв, що десь щось піднімається, росте, не знаю, де росте, тому що вийти на вулицю - в усіх все, вибачте, падає. При тому, що попередній уряд все робив, наприклад, для&nbsp; медицини: і забезпечення обладнанням, і тими ж самими автомобілями, які рятують. Юля Тимошенко&nbsp; все, що могла, зробила. І будувалися медичні заклади.</p>
<p>От сьогодні у нас на фоні того, що&nbsp; нібито народні депутати вже відмовились від всіх своїх пільг, преференцій, є одне питання. Подивіться, яка&nbsp; ситуація сьогодні на місцях: 500 чоловік в Сарнах відправляють в неоплачену&nbsp; відпустку, закривають відділення. Що твориться в одній, останній надії всіх українських дітей, матерів і батьків – в&nbsp; "Охматдиті"?!</p>
<p>От зараз декларовано&nbsp; виділення 200 мільйонів&nbsp; гривень на добудову корпусів. Так в мене питання. Буде добудований "Охматдит" в кінці-кінців в Україні?</p>
<p>&nbsp;</p>
<p>ГОЛОВУЮЧИЙ. До кого це запитання?</p>
<p>Будь ласка, Микола Янович.</p>
<p>&nbsp;</p>
<p>АЗАРОВ М.Я. Назовите хоть одну больницу, которая был построена в 2008 -2009 году. Хотя бы одну. А в течении 2010 и 1011 года&nbsp;&nbsp; введено в действие 16 новых&nbsp; лечебных учреждений европейского класса. Поэтому,&nbsp; давайте прекратим заниматься брехней и посмотрим на реальности.</p>
<p>Теперь, что касается&nbsp; Охмадета.&nbsp;&nbsp; За 2008-2009 годы палец о палец не было ударено в Охмадете. Палец о палец! И вы еще имеете&nbsp; совесть нас в чем то упрекать. За 2010-2011 годы сданы в Охмадете два корпуса современных, это корпус&nbsp;&nbsp; инфекционных болезней, так Александр Владимирович? И корпус Емца, как он&nbsp; называется? Кардиохирургии.&nbsp; 2 корпуса новейших в Охмадете. Заложен сейчас и&nbsp; уже практически вышли&nbsp;&nbsp; на ноль,&nbsp; нового корпуса по пересадке костного мозга.&nbsp; Так имейте перед людьми Украины хотя бы&nbsp; совесть,&nbsp; не брехать!&nbsp; <i>(Оплески) </i></p>
<p>&nbsp;</p>
<p>ГОЛОВУЮЧИЙ.&nbsp; Дякую, сідайте, будь ласка.</p>
<p>Я запрошую… Шановні колеги, це ж не, ви поставили&nbsp; запитання… Я прошу вас! Зараз будете ставити&nbsp;&nbsp;&nbsp;&nbsp; запитання і будете говорити, я прошу вас, ще зараз буде можливість, я прошу вас! Шановні колеги, прошу заспокоїтись. А я запрошую на трибуну Міністра внутрішніх справ України&nbsp;&nbsp; Віталія Юрійовича Захарченка. На письмові запитання&nbsp; спочатку відповідь, а потім,&nbsp; шановні колеги, від&nbsp; вас безпосередньо буде можливість поставити запитання. Будь ласка, Віталій Юрійович.</p>
<p>&nbsp;</p>
<p>ЗАХАРЧЕНКО В.Ю.</p>
<p>Дякую. Шановний Володимире Михайловичу, шановні народні депутати. Дякую народним депутатам за надану можливість&nbsp; відповісти на актуальні питання. Всього до Міністерства внутрішніх справ надійшло&nbsp; 13 письмових запитань від депутатських фракцій "Блоку Юлії&nbsp;&nbsp; Тимошенко – "Батьківщина" та Партія регіонів.</p>
<p>Почну з відповіді на запитання, що надійшли від фракції "БЮТ - "Батьківщина". В зв'язку з тим, що вони стосуються однієї тематики, відповім на них, акцентуючи увагу на окремих аспектах, які були озвучені цієї фракцією на Погоджувальній раді Верховною Радою 19 грудня 2011 року.</p>
<p>Перше запитання. "Пане міністре, навіть при поверховому погляді події в Донецьку, Харкові та Києві під стінами міського апеляційного суду виникає питання: чи існує у підпорядкованому вами відомстві дієва система глибокого вивчення Конституції України та чинного законодавства України, яким гарантуються права і свободи громадян та визначаються законодавчі гарантії діяльності представників українського народу, яким є народні депутати України? Чи особовий склад органів внутрішніх справ муштрується діяти лише в межах визначених міністерськими інструкціями та наказами керівників, які здатні працювати лише за формулами: "чого бажаєте, начальнику?" та "закон - як дишло?"</p>
<p>Друге запитання. "Скажіть, будь ласка, якими законодавчими підзаконними актами, відомчими інструкціями керуються працівники органів внутрішніх справ, як керівники, так і їх підлеглі, коли вони ігнорують вимоги народних депутатів України – представитись, не кажучи вже про пред'явлення службових посвідчень?"</p>
<p>Третє запитання. "Як керівник вищого рівня ви, мабуть, знаєте, що слово "міліція" перекладається як "військо", і спочатку таку назву мали озброєні загони громадян, які виступали для забезпечення суспільного спокою. Саме таке його значення лягло в основу сучасної назви органів внутрішній справ пострадянських країн&nbsp; та використано в Законі України "Про міліцію". На жаль, наша міліція сьогодні сприймається людьми лише як каральний орган. Ви маєте намір повернути органи внутрішніх справ від використання жандармських функцій до захисту суспільних інтересів? Якщо так, то чи буде дана принципова оцінка діям керівник та їх підлеглим регіональних органів внутрішніх справ, перш&nbsp; за все Донецька, Києва, Харкова, які порушили права громадян на мирні зібрання?"</p>
<p>Я одразу хочу зазначити, що я особисто стою на незмінних позиціях того, що головним завданням міліції було, є і буде дотримання прав і свобод людини. Вона повинна почуватися захищеною та твердо знати, що міліція завжди прийде на допомогу. Це моя принципова позиція, яку я буду впроваджувати у діяльність органів внутрішніх справ.</p>
<p>Невід’ємним правом громадян України є право збиратися мирно, без зброї і проводити збори, мітинги, походи і демонстрації. Про проведення таких заходів завчасно сповіщаються органи державної влади або органи місцевого самоврядування. Обмеження щодо реалізації цього права може встановлюватися тільки судом, відповідно до закону і лише в інтересах національної безпеки та громадського порядку. З метою запобігання заворушенням чи злочинам. Для охорони здоров’я населення або захисту прав і свобод інших людей. Ця норма закріплена у статті 39 Конституції України.</p>
<p>На міліцію, відповідно до статті 2 Закону України "Про міліцію" покладені завдання щодо забезпечення особистої безпеки громадян, захисту їх прав і свобод, законних інтересів і запобіганню правопорушенням та їх припинення, охорони і забезпечення громадського порядку тощо.</p>
<p>Наголошую, що мирні акції повинні відбуватися у суворій відповідальності до Конституції та законів України, а також відповідно до судових рішень. Правоохоронні органи зобов’язані принципово реагувати на будь-які правопорушення з боку громадян, незважаючи на політичні або інші переконання. Закон один для всіх. Особи, які вчиняють протиправні дії, несуть відповідальність, передбачену законодавством України.</p>
<p>На жаль, із загальної кількості, понад 160 тисяч, проведених на території держави у 2011&nbsp; році масових акцій, 31&nbsp; відбулася з порушеннями&nbsp; порядку її&nbsp; організації.&nbsp; В якості прикладу пропоную переглянути, як це&nbsp; відбувалося під стінами Верховної Ради&nbsp; 3 листопада цього року. Будь ласка,&nbsp; продемонструйте сюжет.</p>
<p align=left><i>(Перегляд відеосюжету)</i></p>
<p>Під час сутичок&nbsp; отримали тілесні ушкодження військовослужбовці&nbsp; внутрішніх військ&nbsp; МВС, які виконували обов'язки з охорони громадського порядку, -&nbsp; це капітан Багдюн (закрита черепно-мозкова травма), старший лейтенант Михайлов (ссадина обличчя). Виникає питання: чи можна такі дії назвати мирними і як повинна&nbsp; реагувати міліція на них? Я впевнений:&nbsp; рішуче у суворій відповідальності із законом.&nbsp;</p>
<p>За фактом цих&nbsp; подій&nbsp; Печерським райуправлінням Києва&nbsp; порушено кримінальну справу за ознаками&nbsp; злочину, передбаченою частиною&nbsp;&nbsp; третьої статті 296 Кримінального кодексу України. За протиправні дії під час проведення цієї акції та інших акцій їх організатори&nbsp; та окремі учасники притягнуті до&nbsp; адміністративної відповідальності згідно до статті&nbsp; 185 прим.1&nbsp; КУпАП України "Порушення порядку організації проведення зборів, мітингів, вуличних походів". Крім того,&nbsp; порушено&nbsp; 20 кримінальних справ. Зокрема, за скоєння під час таких акцій хуліганських дій – 11,&nbsp; стаття 296 Кримінального кодексу України; групових порушень громадського порядку – 6, по статті 293 Кримінального кодексу України; блокування транспортних комунікацій – 2, по статті 279 Кримінального кодексу України; та скоєння насильства проти правоохоронців – порушена кримінальна справа за статтею 345 Кримінального кодексу України. Мирні акції не повинні супроводжуватися бійками, пошкодженням майна, перекриттям доріг чи іншими протиправними діями, від яких потерпають жителі чи завдається шкода державним або громадським інтересам. Безумовно, такі дії учасників акцій будуть отримувати правову оцінку органів досудового слідства, прокуратури та суду.</p>
<p>Стосовно дій міліції під час проведення зазначених у запитаннях масових заходах у Донецьку. Наші працівники відповідно до своїх функціональних обов'язків забезпечували громадський порядок біля Головного управління Пенсійного фонду в Донецькій області, де, всупереч рішенню Окружного адміністративного суду області про заборону проведення масових заходів, відбувалася акція чорнобильців та було розгорнуто наметове містечко. Оскільки виконання судового рішення не входило до нашої компетенції, працівники міліції не чинили ніяких дій стосовно учасників акції, тим більше силових.</p>
<p>Що стосується подій 27 листопада. Близько 19 години 15 хвилин працівники Головного управління Міністерства з надзвичайних ситуацій України в Донецькій області демонтували та вивезли один із наметів. Він належав цьому відомству і був установлений ще 15 листопада для обігріву учасників акцій. Зазначу: працівники міліції в демонтажі намету участі не брали, вони лише виконували свої обов'язки з охорони громадського порядку, який в цьому випадку не порушувався. Не відповідають дійсності заяви окремих діячів щодо знесення наметового містечка. Звертаю вашу увагу, шановні народні депутати, що наметове містечко існувало до закінчення акції і було демонтовано її учасниками увечері 11 грудня. Тому говорити про вчинення&nbsp; працівниками міліції будь-яких&nbsp; незаконних дій, а тим більше звинувачувати їх&nbsp; у причетності до смерті одного з учасників&nbsp; акцій, громадянина Конопльова, немає жодних підстав. Вважаю, що використовувати&nbsp; людську трагедію у політичних інтересах аморально і неприпустимо.</p>
<p>Правова оцінка&nbsp; діям міліції була дана прокуратурою, яка&nbsp; за дорученням Президента України, проводила перевірку обставин смерті Конопльова.&nbsp;&nbsp; Порушень законності з боку&nbsp; наших працівників, а також причинно-наслідкового зв'язку їх дій зі смертю зазначеного громадянина&nbsp; не встановлено. Тому коментувати ці події я не буду, лише зазначу, що міліція діяла рішуче&nbsp; тільки тоді, коли цього вимагала ситуація. Саме наші працівники здійснювали активні дії&nbsp; для того, щоб "карета швидкої допомоги"&nbsp; якомога скоріше доставила Конопльова до лікарні, про це переконливо свідчить відеосюжет, який&nbsp;&nbsp; я також пропоную вам всім переглянути.</p>
<p><i>(Перегляд відеосюжету) </i></p>
<p>Що для забезпечення безперешкодного проїзду "карети швидкої" був створений&nbsp; живий коридор із працівників міліції.</p>
<p>Разом з тим,&nbsp; низка запитань до організаторів цієї акції, а також політичних і громадських діячів, які активно її підтримували і використовували як&nbsp; привид заявити про себе. Хто запросив до майже цілодобового перебування&nbsp; на осінньому холоді хвору людину, яка перенесла серцевий напад і перебувала… потребувала постійного нагляду лікарів? Чому ніхто не умовив цю людину відмовитися від подальшої участі в акції після того, як за день до трагедії його самопочуття різко погіршилося?</p>
<p>Хто дав команду учасникам&nbsp; акції блокувати рух автомобіля "швидкої допомоги", перешкоджаючи своєчасному доставленню хворого до лікарні? І хто після цього має моральне право звинувачувати міліцію в тій трагедії, що сталася?</p>
<p>Згідно з Положенням&nbsp; про Міністерство внутрішніх справ, затвердженим урядом… Указом Президента України, я як член уряду уповноважений забезпечувати реалізацію державної політики у сфері захисту прав і свобод громадян, боротьби зі злочинністю, охорони громадського порядку. Відповідні повноваження&nbsp; із забезпечення правопорядку мають керівники&nbsp; регіональних підрозділів МВС.</p>
<p>Користуючись цими повноваженнями, звертаюся до керівників партій, громадських об`єднань і політиків. На вас разом з безпосередніми організаторами, в першу чергу, покладається&nbsp;&nbsp; відповідальність за життя, здоров`я, долю людей, яких ви виводите на&nbsp; протестні акції.&nbsp;</p>
<p>Я закликаю всіх&nbsp; усвідомити це і думати&nbsp; насамперед&nbsp; про безпеку людей, а не про свої політичні амбіції та&nbsp; перспективи.</p>
<p>Тепер хочу акцентувати вашу увагу на іншому аспекті. Сьогодні деякі&nbsp; політичні сили намагаються політизувати чорнобильську проблематику. Не обходиться і&nbsp; без провокаційних спроб створити&nbsp; протистояння між ліквідаторами аварії на ЧАС і органами правопорядку. Тому я офіційно заявляю, що Міністерство внутрішніх справ цього не допустить. Ми завжди з глибокою пошаною відносилися до чорнобильців, і по-іншому не може бути.</p>
<p>Нагадаю, що в ліквідації наслідків Чорнобильської катастрофи приймали участь 33 тисячі представників…</p>
<p>&nbsp;</p>
<p>ГОЛОВУЮЧИЙ.&nbsp; Мікрофон! Завершуйте відповідь. Буде зараз питання.</p>
<p>&nbsp;</p>
<p>ЗАХАРЧЕНКО В.Ю. …вони забезпечували найбільш відповідальні та небезпечні напрями роботи.&nbsp;Ми пишаємось цими героїчними людьми і вважаємо, що зроблене ними – це, без перебільшення, подвиг. І сьогодні працівники міліції…</p>
<p>&nbsp;</p>
<p>ГОЛОВУЮЧИЙ. Дякую, Віталій Юрійович.</p>
<p>Давайте зараз перейдемо&nbsp; до запитань безпосередньо від народних депутатів до членів уряду. Будь ласка, запишіться на запитання. Прошу записуватись. Васильєв, фракція Партії регіонів, будь ласка.</p>
<p>Так, нема Васильєва? Та є… Я прошу вас! Васильєв от є, підійдіть привітайтесь до нього…</p>
<p>&nbsp;</p>
<p>ГОЛОС ІЗ ЗАЛУ. Шановний пане міністр…</p>
<p>&nbsp;</p>
<p>ГОЛОВУЮЧИЙ. То не Васильєв? <i>(Шум у залі)</i> Це ні, вимкніть мікрофон, якщо то не Васильєв. Я прошу вас. <i>(Шум у залі) </i>&nbsp;Ну Васильєв же є! Я кажу, так, будь ласка, хай ставить питання. Ну, будь ласка.</p>
<p>&nbsp;</p>
<p>10:57:30</p>
<p>ВАСИЛЬЄВ О.А.</p>
<p>Шановний пане міністр, жителів Тернопільщини цікавить, що соціологічні дослідження… <i>(Шум у залі) </i>&nbsp;Ну, Муцу передайте…</p>
<p>&nbsp;</p>
<p>ГОЛОВУЮЧИЙ. Я прошу вас! Васильєв передав право на постановку питання Муцу. Що ви хочете?! Підійдіть. Підійдіть познайомтеся.</p>
<p>Будь ласка, Орест Муц, будь ласка, передає.</p>
<p>&nbsp;</p>
<p>ГОЛОС ІЗ ЗАЛУ. Говори.</p>
<p>&nbsp;</p>
<p>ГОЛОВУЮЧИЙ. Ну, не створюйте проблеми, ну, я прошу вас!</p>
<p>&nbsp;</p>
<p>10:57:41</p>
<p>МУЦ О.П.</p>
<p>Шановний пане міністр, соціологічні дослідження свідчать, що значну стурбованість громадян викликає ситуація на автошляхах. Які заходи планує здійснити МВС у напрямку посилення безпеки дорожнього руху? Дайте, будь ласка, відповідь. Дякую.</p>
<p>&nbsp;</p>
<p>ЗАХАРЧЕНКО В.Ю. Дякую за запитання. Дійсно, ситуація на автошляхах, вона викликає занепокоєння у керівництва Міністерства внутрішніх справ, в мене особисто як у міністра. З моїм приходом я проаналізував цю ситуацію, щоденно бачу, що у нас гинуть на дорогах від десяти до двадцяти осіб. Це дуже велика кількість, не дивлячись на те, що у нас є позитивна динаміка в цьому напрямку завдяки профілактичній діяльності міліції. Ми зараз готуємо концепцію щодо покращання цього питання. І хотів би отримати підтримку від депутатів щодо внесення в діюче законодавство, а також щодо прийняття нового законодавства в цьому напрямку. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Сергій Подгорний, фракція "БЮТ – "Батьківщина".</p>
<p>&nbsp;</p>
<p>10:59:56</p>
<p>ПОДГОРНИЙ С.П.</p>
<p>Прошу передати слово депутату Філенку Володимиру Пилиповичу. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Володимир Філенко, будь ласка, мікрофон.</p>
<p>&nbsp;</p>
<p>11:00:03</p>
<p>ФІЛЕНКО В.П.</p>
<p>Володимир Філенко, "Блок Юлії Тимошенко". Шановний пане міністре, коли вашого попередника Могильова кинули до кримської річки, всі думали, що в міліції нарешті з’явиться нове обличчя.</p>
<p>Судячи з ваших відповідей, обличчя нове, але, як в тому анекдоті, вид збоку, але воно те ж саме. Ви продовжуєте охороняти мітинги Калашнікова, ви розганяєте протестні акції, за вашого керування міністерством загинула людина. Ви неадекватно блокуєте суд апеляційний і перетворюєте захисників Тимошенко в альпіністів-екстремалів, які змушені через забори плигати.</p>
<p>І друге питання. Щоденно 400 чоловік охороняють проїзд Януковича на роботу і 400 чоловік – з роботи. Це у вашому відомстві. Чи не здається вам, по-чесному, гроші, які заховані у вас у загашниках на проїзд Президента, повісити на нього, на Адміністрацію Президента, і не…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, ваша доповідь.</p>
<p>&nbsp;</p>
<p>ЗАХАРЧЕНКО В.Ю. Дякую&nbsp; за запитання. Розпочнемо по порядку, те, що ви спитали.</p>
<p>Те, що стосується охорони громадського порядку. Якраз це питання воно пролунало, я не встиг відповісти на нього: яким чином повинні працівники міліції казати, хто вони, і показувати посвідчення. Так, так. Я хотів би, щоб продемонстрували ще один відеосюжет, він у мене був приготовлений. Так. Яким чином повинен співробітник міліції показати вам посвідчення. Дуже цікаво подивитися. Я вважаю, що усім буде цікаво.</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати, ми виключимо цей час із часу запитань. Прошу, одну хвилинку.</p>
<p><i>(Перегляд відеосюжету)</i></p>
<p>ГОЛОВУЮЧИЙ. Будь ласка, одну хвилину додайте. Шановні колеги! Одну хвилину додайте. Я сказав, додайте одну хвилину, поки був в цей час показаний ролик.</p>
<p>Будь ласка, відповідь ваша. Віталій Юрійович, все у вас?</p>
<p>Іван Кириленко, передає право на постановку запитання Юрію Одарченку. Юрій Одарченко, будь ласка.</p>
<p>&nbsp;</p>
<p>11:03:37</p>
<p>ОДАРЧЕНКО Ю.В.</p>
<p>Віталій Юрійович! Я думаю вам як міністру відомо, що є Конституція України, є стаття в ній, яка беззаперечно дає право громадянам України на мирні зібрання. І ніякі ваші вказівки, там, вказівки працівників не можуть впливати на це. Ви зараз у своєму виступі підтвердили, що під час загибелі Конопльова ви як міністр абсолютно чітко знали стан здоров’я цих людей. Ви розуміли, що вони хворі, що вони голодують, і, тем не мєнєє, коли відбувалося знесення намету, працівники міліції стояли, спокійно дивилися, як практично вбивають людину там, і ніяк не реагували.</p>
<p>Ви сьогодні як міністр чітко підтвердили&nbsp;те, що ви знали стан здоров'я&nbsp; цих людей, ви розуміли,&nbsp; що буде&nbsp; відбуватися, коли цю палатку опустять на їх&nbsp; голови, коли там стояла "буржуйка", і ваші працівники&nbsp; не реагували.</p>
<p>Чи проводите ви розслідування&nbsp; стосовно невтручання, нереакції…</p>
<p>&nbsp;</p>
<p>ГОЛОВУЮЧИЙ. Завершіть питання своє, будь ласка,&nbsp; Юрій, завершіть формулювання запитання.</p>
<p>&nbsp;</p>
<p>ОДАРЧЕНКО Ю.В. Чи проводите ви зараз розслідування стосовно невиконання&nbsp;&nbsp; Закону "Про міліцію" вашими&nbsp;&nbsp; працівниками і надання їм …</p>
<p>&nbsp;</p>
<p>ГОЛОВУЮЧИЙ.&nbsp; Дякую. Будь ласка.</p>
<p>&nbsp;</p>
<p>ЗАХАРЧЕНКО В.Ю.&nbsp;&nbsp; Дякую. Можна відповідати? Дякую за запитання.</p>
<p>Ви не перекручуйте, будь ласка, мої висловлювання, ті, що я кажу. Стан здоров'я людини, він відомий став міліції після того, як розпочали якраз службове розслідування і розслідування по справі. І перевірку, яку проводила… Я ж вам не заважав! Що ви, перекричати мене думаєте? Давайте поважати один одного. Ви мене запросили, щоб я вам відповіді давав, то слухайте, я даю вам такі відповіді. Ще раз кажу: про стан здоров'я цієї людини стало відомо після того, як розпочалася відповідна перевірка. Будь ласка, не перекручуйте мої слова.</p>
<p>Те, що стосується мирних зібрань. Я, користуючись можливістю, сьогодні хотів би звернутися якраз до всіх депутатів тут присутніх. В першому читанні був прийнятий Закон про мирні зібрання. Зараз ми, і я особисто як міністр внутрішніх справ, вніс відповідні доповнення до цього закону. І хотів би, щоб ви цей закон розглянули у Верховній Раді, і прийняли, щоб там, згідно закону, було чітко виписані права, повноваження всіх учасників мирних зібрань, в тому числі міліції, організаторів і безпосередньо учасників цих акцій. Цей закон, на мій погляд, дав би можливість нам більше не задавати один одному такі питання, які лунають сьогодні. Я вимушений зі свого боку вам казати, а ви зі свого погляду, політичного, вимушені задавати мені такі питання. Тому я&nbsp; хотів би попросити вас&nbsp; підтримати.</p>
<p>Крім того,&nbsp; хотів би повідомити вам, що першою моєю зустріччю з журналістами, яка відбулася ще на початку моєї роботи в цьому&nbsp; міністерстві, до нас потрапило багато запитань, що …</p>
<p>&nbsp;</p>
<p>ГОЛОВУЮЧИЙ. Завершуйте відповідь на запитання.</p>
<p>&nbsp;</p>
<p>ЗАХАРЧЕНКО В. Ю. …ну, будь ласка. Добре.</p>
<p>&nbsp;</p>
<p>ГОЛОВУЮЧИЙ. Віталій Юрійович, одним реченням завершіть відповідь щодо журналістів, будь ласка.</p>
<p>&nbsp;</p>
<p>ЗАХАРЧЕНКО В.Ю. Я вам письмово дам. Я вам дам письмову відповідь.</p>
<p>Те, що стосується журналістів. Ми зараз підготували наказ, я звернувся до всіх працівників органів внутрішніх, справ для того щоб давали допомогу журналістам&nbsp; об’єктивно висвітлювати події, які відбуваються.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>&nbsp;</p>
<p>ЗАХАРЧЕНКО В.Ю. І, дякуючи їм, от з'явились в Інтернеті хоч оттакі відеоролики. Дякую.</p>
<p>&nbsp;</p>
<p>ГОЛОВУЮЧИЙ. Дмитро Шлемко, фракція "БЮТ-"Батьківщина"</p>
<p>&nbsp;</p>
<p>11:07:50</p>
<p>ШЛЕМКО Д.В.</p>
<p>В мене питання до Прем’єр-міністра, пана Азарова. Пане Прем’єр-міністре, влада надуває щоки щодо соціальної політики на наступний рік. Загальновідомо, що&nbsp; лакмусовим папірцем, який визначає соціальну політику в державі, а в Україні особливо є частка бідного населення, вперше, я наголошую, вперше в історії України за незалежність її частка бідного населення в Україні&nbsp; збільшиться. Я на підтвердження наводжу: в Програмі економічного і соціального розвитку в 2010 році – 24,1, а планується в&nbsp; 2012 році – 26,2 відсотка. В мене питання.&nbsp;</p>
<p>Перше. Це&nbsp; є стрижень соціальної політики&nbsp; нинішньої влади?</p>
<p>І друге. А на скільки буде зменшено чи збільшено&nbsp;&nbsp; статки олігархів, які фінансують&nbsp; Партію регіонів&nbsp; в 2012 році?</p>
<p>&nbsp;</p>
<p>ГОЛОВУЮЧИЙ.&nbsp; Це запитання до Прем'єр-міністра?&nbsp; Будь ласка, Микола Янович.</p>
<p>&nbsp;</p>
<p>АЗАРОВ М.Я.&nbsp; Как обычно, вы приводите, ну, мягко скажем, недостоверные данные.&nbsp; Это ваш принцип: вы никогда не&nbsp; говорите народу&nbsp; правду. А если бы вы ее сказали, то все характеристики, например, количество пенсионеров, получающих пенсию менее 1000 гривен в месяц, значительно уменьшилось.&nbsp; Увеличилось количество пенсионеров, получающих пенсию больше 1000. И, конечно, те данные&nbsp; государственной&nbsp; статистики,&nbsp; которые будут приведены по итогам года 2011, у нас есть&nbsp; данные только за 11 месяцев, говорят&nbsp; прямо о противоположном тому, что вы тут&nbsp; вещаете.</p>
<p>Более того, впервые за 20 лет у нас в&nbsp; 2011 году&nbsp; увеличилась продолжительность&nbsp; жизни, и это очень хороший&nbsp;&nbsp; показатель, на 1,4 года&nbsp; увеличилась продолжительность жизни украинских граждан. Вы, конечно, об этом не знаете, и я об этом говорю вам и всему украинскому народу.</p>
<p>К сожалению, трудный год, 2011-й,&nbsp; очень трудный год. Но еще раз повторяю, мы никогда не врали и&nbsp; никогда не будем врать своему народу, в отличие от вас.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Михайло Чечетов, фракція Партії регіонів.</p>
<p>&nbsp;</p>
<p>11:10:29</p>
<p>ЧЕЧЕТОВ М.В.</p>
<p>Уважаемый Виталий Юрьевич, прежде всего, я хочу от лица&nbsp; большинства&nbsp; парламента в вашем лице поблагодарить всех людей в милицейских погонах за их героическую службу по защите мира, спокойствия и здоровья наших граждан. Но меня волнует&nbsp; больше другой вопрос. Очень жаль, что в период&nbsp; мирных манифестаций появляются провокаторы, авантюристы, проходимцы и&nbsp; экстремисты, которые наносят ранения и увечья молодым&nbsp; парням, нашим сыновьям&nbsp; в милицейских погонах. Давайте, может, подумаем вместе,&nbsp; может, усилить экипировку как-то. Мы готовы будем проголосовать за это, чтоб защитить наших сыновей от беспредела со стороны авантюристов. А с другой стороны, может быть, подумать и изучить опыт демократической страны - Америки. Там полиция находит язык, хороший язык и понятный для таких проходимцев, когда они проводят беспредел на улицах Нью-Йорка и Вашингтона. Спасибо.</p>
<p>&nbsp;</p>
<p>ЗАХАРЧЕНКО В.Ю. Дякую, Михайло Васильович за таке запитання.</p>
<p>Дійсно, те, що стосується обладнання, те, що стосується обладнання райвідділів, транспортних засобів, комп'ютеризації. Для того щоб створити прозору діяльність міліції, щоб ми якомога менше було міфів про роботу міліції, щоб громадяни могли&nbsp; мати доступ до працівник, бачити як вони працюють, то треба вкласти ще додаткові кошти.</p>
<p>Ми розуміємо, що ситуація і економічна доволі важка. Тому ми не наполягаємо на повному стовідсотковому фінансуванні. Разом з тим, якщо Верховна Рада, якщо Кабінет Міністрів&nbsp; зможе наділяти додаткові, виділяти додаткові кошти працівникам міліції, ми будемо дуже вдячні. У нас на сьогоднішній день є недобудовані будівлі, порядка 32 будівель, які треба добудувати, для того щоб працівники міліції отримали житло. У нас більше 21 тисячі стоїть на обліку сімей, стоїть на обліку житловому, які не мають житла і таке решта.</p>
<p>Є багато запитань щодо транспорту, який конвоює затриманих осіб. Це також є величезне питання, його також треба переобладнувати. Дякую за запитання.</p>
<p>&nbsp;</p>
<p>ГОЛОВУЮЧИЙ. Геннадій Самофалов, фракція Партії регіонів.</p>
<p>&nbsp;</p>
<p>11:13:06</p>
<p>САМОФАЛОВ Г.Г.</p>
<p>Прошу передать слово коллеге Колесниченко.</p>
<p>&nbsp;</p>
<p>ГОЛОВУЮЧИЙ. Вадим Колесніченко, фракція Партії регіонів.</p>
<p>&nbsp;</p>
<p>11:13:15</p>
<p>КОЛЕСНІЧЕНКО В.В.</p>
<p>Уважаемый Виталий Юрьевич, мы только что посмотрели видеоролик, где мы увидели бандитов, реальных бандитов, которые не просто совершали уголовное преступление - они публично нападали на работников милиции, прикрываясь депутатскими мандатами.</p>
<p>У меня к вам есть предложение: согласуйте вопрос с Генеральным&nbsp;прокурором. Внесите, пожалуйста, представление в парламент. И мы здесь однозначно дадим согласие на привлечение к уголовной ответственности бандитов, которые нарушают законы и прикрываются депутатскими мандатами.</p>
<p>І в зв’язку з цим, учитывая, где они будут находится, у мене питання. Нещодавно завершився візит до України делегації Європейського комітету проти тортур. Члени делегації зустрічалися з керівництвом МВС та висловили свої побажання щодо забезпечення прав людини в місцях тимчасового тримання.</p>
<p>Яка оцінка була висловлена європейськими експертами та які заходи вживаються для покращення ситуації? Дякую.</p>
<p>&nbsp;</p>
<p>ЗАХАРЧЕНКО В.Ю. Дякую за запитання.</p>
<p>Дійсно, з 29 листопада по 6 грудня цього року була комісія Європейського комітету проти тортур. Ця делегація відвідала і Міністерство внутрішніх справ, зустрілась з керівництвом Міністерства внутрішніх справ. Зустрілися, і особисто і я зустрічався з представниками і керівництвом цієї делегації.</p>
<p>Вона, ця делегація, відвідала 5 ізоляторів тимчасового утримання Київської, Харківської областей, міста Києва. Звернули увагу на необхідність безумовного забезпечення прав, свобод громадян, затриманих громадян. В цілому якихось великих питань, проблемних питань нам задано не було.</p>
<p>Разом з тим, делегати і ті, хто перевіряли, вони до нас звернулись з запитанням, щоб ми не оголошували до їх оголошення результатів їх перевірки. Дякую.</p>
<p>&nbsp;</p>
<p>ГОЛОВУЮЧИЙ. Да, хвилину добавляли ми. Будь ласка, Олег Ляшко. Хвилина на ролики у нас пішла.</p>
<p>&nbsp;</p>
<p>11:15:19</p>
<p>ЛЯШКО О.В.</p>
<p>Олег Ляшко, Радикальна партія. Пане міністр, ви кажете про те, що ви не знаєте, хто вивів загиблого Конопольова в палатку в Донецьку. Я вам скажу: уряд, влада вивела, забравши в людей пенсії, позбавивши їх права на достойне існування. В Донецьку, в Харкові, в Києві, по всій країні мільйони людей виводить влада. А вам не вистачає грошей на кийки, на бронежилети, для того щоб бити тих людей, і на автозаки, які виходять захищати свої конституційні права.</p>
<p>І до пана Азарова, який не зрозумів мого попереднього питання, коли я йому сказав відмовитися від пенсії, від державної дачі, від державних літаків.</p>
<p>Я поставлю по-іншому питання, пане Азаров. Чи знаєте ви, що мільйони українських сімей&nbsp; вранці встають і вечором лягають і завдяки вашій політиці не знають, де кусок хліба заробити, де&nbsp; копійку взяти&nbsp; чи за таблетку заплатити, чи за навчання дитини. І ви маєте в Австрії житло чи ваш&nbsp; син, чи не маєте, і за які гроші ви придбали цю власність… <i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Ну так, як відповідає міністр… Ну, будь ласка,&nbsp; Прем'єр-міністру, будь ласка,&nbsp; Микола Янович. Віталій Юрійович, ви сідайте, будь ласка, вже. Ну поставили питання, ну що ви…</p>
<p>Будь ласка,&nbsp;&nbsp; Микола Янович, дайте&nbsp; Олегу Ляшку відповідь.</p>
<p>&nbsp;</p>
<p>ГОЛОС ІЗ ЗАЛИ. <i>(Не чути)</i></p>
<p>&nbsp;</p>
<p>АЗАРОВ М.Я.&nbsp;&nbsp; Громадянам України&nbsp; я дам відповідь, а&nbsp;этому демагогу… Я ним вообще не хочу общаться.</p>
<p>&nbsp;</p>
<p>ГОЛОВУЮЧИЙ.&nbsp;Шановні народні депутати,&nbsp;&nbsp;&nbsp; "година запитань до Уряду"&nbsp; завершена. Я дякую&nbsp; членам Кабінету Міністрів і Прем'єр-міністру&nbsp; за участь в "годині запитань до Уряду".</p>
<p>Шановні народні депутати,&nbsp;&nbsp; прошу&nbsp; залишатися на місцях, ми будемо продовжувати роботу. Шановні народні депутати,&nbsp; дві фракції: фракція "БЮТ – "Батьківщина", фракція&nbsp; "Наша Україна – Народна самооборона"&nbsp; вимагають оголосити перерву для проведення&nbsp; консультацій та виголошення заяви. Слово для виголошення заяви має Володимир&nbsp; Яворівський.</p>
<p>&nbsp;</p>
<p>11:18:16</p>
<p>ЯВОРІВСЬКИЙ В.О.</p>
<p>Шановні наші виборці,&nbsp; від імені об'єднаної&nbsp; опозиції я звертаюся до вас&nbsp; у найпершу чергу. Вчора під час прийняття бюджету, псевдобюджету, антибюджету, вчора було здійснено маленьке, а то й немаленьке, але шулерство. І мені дуже прикро, що до цього вдався голова українського парламенту. Про що йдеться. У Верховній Раді півтора року, називаю із 23.09.2009 року, є мій законопроект про звуження депутатських пільг, багатостраждальний законопроект. Я на Погоджувальній раді кілька разів вимагав – ну, поставте цей законопроект, він не позбавляє всіх пільг, але звужує їх абсолютно до нормального. Тому що ми маємо феодальні пільги, це правда є, і народ обурюється справедливо.</p>
<p>Через те вчора було з голосу заявлено про те, що скорочуються депутатські пільги, але на один-єдиний рік. Через те, чому було не поставити цей законопроект і прийняти його як закон, нормальний закон, обговорити&nbsp; його? Через те, ми дуже хочемо, щоби наші виборці знали, що ми не голосували за це через те, що Володимир Михайлович поставив це в одному пакеті, взривпакеті, я б його назвав, в одному пакеті. За такий бюджет, який сьогодні обдирає і який опустить Україну на самісіньке люмпенізоване дно у Європі, ми голосувати не могли. Ми домовилися, що ми не будемо цей законопроект підтримувати. Через те було вкинуте ще одне провокативне питання.</p>
<p>Через те я дуже хочу, щоби виборці, від імені опозиції, щоби виборці знали: ми за реальне скорочення депутатських пільг. Через те, Володимир Михайлович, на наступній сесії, ми доможемося, щоб ви поставили цей законопроект і щоби він був прийнятий. Дякую. (<i>Оплески</i>)</p>
<p>&nbsp;</p>
<p>ГОЛОВУЮЧИЙ. Шановні, народні депутати, ще раз надаю вам інформацію щодо палких опонентів депутатських пільг. Вам потрібен процес - мені потрібне рішення. І я прекрасно розумію, що за цим процесом, за цими голосними криками рішення не буде прийнято. Тому вчора я запропонував - Верховна Рада прийняла рішення зупинити на рік всі ці пільги. Прийдуть розумніші - хай приймають рішення. Я єдине ще не зробив, чесно вам кажу, що депутатам, які мають пенсію, які оформили, а зараз починають боротися проти пільг, а&nbsp; оформили собі високі пенсії,&nbsp; що не запропонував пенсії зробити так, як людям. Бо пооформляли собі пенсії - і починають боротися&nbsp; за народ. И ви скажіть спасибі, що це зробили, щоб люди&nbsp; перестали&nbsp; плювати хоча б на Верховну Раду&nbsp; у цьому плані, а ви виходите,&nbsp; робите заяви. Побійтеся Бога!&nbsp; Вхопили все, що можна&nbsp; вхопити, а тепер починаєте&nbsp; моралізаторством займатися. <i>(Оплески) </i>&nbsp;<i>(Шум у залі)</i></p>
<p>&nbsp;Приводжу до вашого&nbsp; відома оголошення.&nbsp; Відповідно до статті&nbsp; 13 Закону України "Про статус народного депутата України", статей 59 і 60 Регламенту Верховної Ради України&nbsp; та згідно поданої заяви повідомляю&nbsp; про вихід народного&nbsp; депутата України Забзалюка Романа Омеляновича зі складу&nbsp;&nbsp; депутатської фракції "БЮТ – "Батьківщина".</p>
<p>Шановні народні депутати,&nbsp; ми маємо 30 хвилин у п'ятницю для виголошення депутатських запитів. Надійшли запити народних депутатів України:</p>
<p>Олега Ляшка<a name=s1></a> до Президента України про недопущення ліквідації пологового будинку №2 міста Черкаси.</p>
<p>Ставлю на голосування про підтримку запиту Олега&nbsp; Ляшка до Президента України про недопущення ліквідації пологового будинку №2 міста Черкаси.</p>
<p>&nbsp;</p>
<p>11:22:44</p>
<p>За-25</p>
<p>По фракціях, будь ласка.</p>
<p>Партія регіонів – 0, "БЮТ – "Батьківщина" – 19, "Наша Україна – Народна самооборона" – 2, комуністів – 0, "Реформи заради майбутнього" – 2, Народна Партія – 0, позафракційні – 2.</p>
<p>Валерія Бондика до Голови Верховної Ради України, Генерального прокурора України, міністра юстиції України, голови Державної виконавчої служби України стосовно грубого порушення конституційних гарантій народного депутата України та зухвалого невиконання&nbsp; рішення посадовими особами Верховної Ради України.</p>
<p>Олександра Чорноволенка&nbsp;до Голови Верховної Ради України, голови Київської міської державної адміністрації, секретаря Київської міської ради щодо голосування депутатами Верховної Ради від фракції Партії Регіонів замість відсутніх колег з використанням їх карток на місцях депутатів місцевих рад.</p>
<p>Євгена Царькова до Голови Верховної Ради України, Генерального прокурора України стосовно невдоволення змістом відповідей на депутатські звернення та запити, а також звернення громадян України щодо надзору за законністю органів державної влади та чиновників різного рівня стосовно звернень мешканців міста Одеси про незаконність забудов прибережної зони в місті Одеса, мешканців міста Харкова відносно демонтажу пам'ятника Антона Макаренка без врахування думки громади, захисту прав багатодітної матері, порушення трудових та конституційних прав громадянина Новіка, захисту прав дружин шахтарів та інших, а також дискредитації органів Генеральної прокуратури України.</p>
<p>Олександра Чорноволенка до Голови Верховної Ради України щодо спроби зірвати засідання Комітету Верховної Ради України з питань бюджету головою цього комітету Валерієм Барановим.</p>
<p>В'ячеслава Коваля та Олександра Чорноволенка до Голови Верховної Ради України, Прем'єр-міністра України, голови Конституційного Суду України, голови Апеляційного суду України міста Києва, глави Адміністрації Президента України, голови Київської міської державної адміністрації щодо відгородження органів державної влади парканами від народу України.</p>
<p>Юрія Кармазіна до Уповноваженого Верховної Ради України з прав людини, Генерального прокурора України, міністра внутрішніх справ України стосовно перевірки фактів перевищення службових повноважень працівниками управління Міністерства внутрішніх справ України в Харківській області, зловживання владою, перешкоджання законній діяльності громадських організацій, незаконного затримання та обмеження волі, мордування, грубого порушення конституційних прав делегатів звітно-виборчої конференції всеукраїнської громадської організації "Союз Чорнобиль України", вирішення питання щодо притягнення винних до кримінальної відповідальності.</p>
<p>Валерія Кальченка&nbsp;до Прем'єр-міністра України щодо фінансування програми "Підтримка реалізації стратегії національної екологічної політики України".</p>
<p>Бориса Тарасюка до Прем'єр-міністра України щодо загрози зриву комплексної програми забезпечення житлом військовослужбовців, осіб рядового і начальницького складу, посадових осіб митної служби та членів їх сімей.</p>
<p>Андрія Павловського до Прем'єр-міністра України стосовно невідкладного внесення Кабінетом Міністрів України на розгляд Верховної Ради України проекту Закону щодо денонсації Угоди про уникнення подвійного оподаткування доходів і майна між Україною та Республікою Кіпр з метою унеможливлення ухиляння від сплати податків олігархами в особливо великих розмірах, збільшення дохідної частини державного бюджету та спрямування цих додаткових надходжень на підвищення соціальних стандартів громадян.</p>
<p>Валерія Бевза до Прем'єр-міністра України щодо вжиття дієвих та невідкладних заходів стосовно відновлення роботи Державного підприємства "Чечельницький спиртовий завод" та погашення заборгованості із заробітної плати трудовому колективу даного підприємства.</p>
<p>Василя Чернія до Прем'єр-міністра України стосовно реорганізації Кримської дослідної станції садівництва Інституту садівництва Національної Академії аграрних наук.</p>
<p>Володимира Лещенка до Прем'єр-міністра України щодо законності отримання Товариством "Чернігівобленерго" додаткового прибутку за рахунок громадян, які розраховуються за спожиту електроенергію в поштових відділеннях Чернігівської дирекції "Укрпошти".</p>
<p>Вадима Гривковського до Прем'єр-міністра України, Генерального прокурора України, голови Київської міської державної адміністрації про недопущення забудови Печерської площі в місті Києві та знищення історичного осередку торгівлі сільськогосподарською продукцією всупереч інтересам киян та гостей столиці.</p>
<p>Вікторії Дем'янчук до Прем'єр-міністра України, віце-прем'єр-міністра України – міністра інфраструктури України про вирішення питання щодо виділення субвенції з Державного бюджету місцевому бюджету міста Кіровограда для компенсації витрат на перевезення пільгових категорій громадян київським… громадян міським транспортом загального користування на 2011 рік у розмірі 12 мільйонів гривень та забезпечення внесення у Державний бюджет України на 2012 рік субвенцій місцевому бюджету міста Кіровограда для компенсації витрат на перевезення пільгових категорій громадян міським транспортом загального користування у розмірі 24,8 мільйонів гривень.</p>
<p>В'ячеслава Кириленка до Прем'єр-міністра України щодо надання офіційної інформації про позицію українського уряду в міжнародних переговорах щодо умов постачання російського природного газу до України у 2012 році та стосовно можливості передачі української газотранспортної системи в управління російській компанії РАО "Газпром".</p>
<p>Юрія Кармазіна до Прем'єр-міністра України, Генерального прокурора України щодо притягнення до кримінальної відповідальності голови Державного лісового агентства України, а також керівників підприємств, установ та організацій, які належать до сфери управління Держлісагентства, в діях яких, за результатами проведених Державною фінансовою інспекцією України планових ревізій фінансово-господарської діяльності за 2009-2010 роки та завершений звітний період 2011 року було виявлено порушення на загальну суму 742,9 мільйонів гривень, чим завдано державі Україна збитків в особливо великих розмірах.</p>
<p>Катерини Ващук до Прем'єр-міністра України про зволікання з розподілом видатків Державного бюджету України на розвиток основних галузей агропромислового комплексу і, в першу чергу, молокопереробної галузі.</p>
<p>Володимира Даниленка до Прем'єр-міністра України стосовно безпідставного обмеження права педагогічних працівників, які проживають у сільській місцевості, на отримання пільги, передбаченої Законом України "Про освіту" та вилучення з Постанови Кабінету Міністрів України від 28 травня 2008 року "Деякі питання соціального захисту окремих категорій громадян" пункту 14, яким незаконно обмежується можливість отримання згаданих пільг.</p>
<p>Вікторії Дем'янчук до Прем'єр-міністра України, Генерального прокурора України, голови правління Пенсійного фонду України про забезпечення захисту законних прав дітей війни –&nbsp; мешканців міста Долинська Кіровоградської області, яким, внаслідок неправомірних дій працівників Головного управління Пенсійного фонду України у Кіровоградській області, не виплачуються передбачені законом надбавки до пенсії, що призводить до загрози їх нормальній життєдіяльності.</p>
<p>В'ячеслава Коваля до Прем'єр-міністра України щодо необхідності удосконалення механізму забезпечення інвалідів легковими автомобілями, визнаними гуманітарною допомогою, у частині повернення автомобілів родичами, представниками недієздатних осіб після смерті інвалідів.</p>
<p>Катерини Ващук до Прем'єр-міністра України про нагальну потребу передачі земель державного підприємства "Еліта", віднесеного до сфери управління Академії аграрних наук України, громаді селища міського типу Рокині Луцького району Волинської області.</p>
<p>Миколи Шершуна до Прем'єр-міністра України щодо правомірності оплати роботи державних органів за підготовку та реєстрацію договорів оренди землі.</p>
<p>Євгена Царькова до Прем'єр-міністра України, Генерального прокурора України, Міністра культури України, голови Одеської обласної державної адміністрації щодо протиправних дій по відношенню до Одеської кіностудії та захисту інтересів творчо-виробничого підприємства та його співробітників, а також прав Національної спілки кінематографістів України.</p>
<p>Олега Зарубінського до Прем'єр-міністра України щодо стимулювання приходу молодих вчених у професійну наукову діяльність.</p>
<p>Олега Зарубінського до Прем'єр-міністра України щодо державного контролю за якістю та безпекою дитячих товарів, які розповсюджуються в Україні.</p>
<p>Олега Ляшка до Прем'єр-міністра України про недопущення ліквідації пологового будинку №2 міста Черкаси.</p>
<p>Сергія Гордієнка до Прем'єр-міністра України, міністра фінансів України, Голови Державної казначейської служби України про постійні неправомірні дії наприкінці бюджетного року Державної казначейської служби України щодо блокування розрахункових операцій місцевих бюджетів та державних установ.</p>
<p>Сергія Шевчука до Прем'єр-міністра України щодо невиплати заробітної плати працівникам бюджетних установ у Локачинському районі Волинської області.</p>
<p>Ірини Горіної та Сергія Гусарова до Прем'єр-міністра України стосовно вжиття заходів щодо передбачення субвенції з Державного бюджету України місцевим бюджетам на погашення заборгованості з різниці в тарифах для населення на послуги водопостачання та водовідведення, в тому числі для фінансової підтримки підприємства "Харківкомуночиствод" на погашення заборгованості за спожиту електроенергію перед компанією "Харківобленерго", а також удосконалення процедури підготовки розрахунків при формуванні тарифів за житлово-комунальні послуги та їх погодження.</p>
<p>Групи народних депутатів (Бондика, Прутніка та інших. Всього 5 депутатів) до Кабінету Міністрів України, Міністерства аграрної політики та продовольства України, Міністерства охорони здоров'я України, Міністерства внутрішніх справ України, Міністерства економічного розвитку і торгівлі України, Генеральної прокуратури України, Київської обласної державної адміністрації стосовно необхідності всебічної перевірки фактів, викладених у зверненні Ірини Дем'янюк, яка займається розвитком сільськогосподарського виробництва та створює робочі місця у сільській місцевості, щодо усунення перешкод у здійсненні господарської діяльності з боку органів місцевого самоврядування.</p>
<p>Групи народних депутатів (Плотнікова, Прутніка та інші) до Кабінету Міністрів України, Міністерства аграрної політики та продовольства України, Міністерства екології та природних ресурсів України, Міністерства охорони здоров'я України, Міністерства внутрішніх справ України, Державної ветеринарної та фітосанітарної служби України, Київської міської державної адміністрації стосовно необхідності запровадження комплексу заходів із гуманного поводження з безпритульними тваринами та недопущення виникнення епізоотій шляхом вирішення нагальних проблем щодо ліквідації та профілактики сказу в місті Києві, а також створення комунальних притулків і відшкодування їм витрат по утриманню тварин в контексті підготовки до проведення чемпіонату з футболу Євро - 2012.</p>
<p>Віктора Сінченка до Прем'єр-міністра України стосовно ситуації, що склалася навколо Державної наукової установи "Український науково-дослідний інститут цукрової промисловості".</p>
<p>Групи народних депутатів (Рибаков, Сорочинська, Кириленко, Константинов) до віце-прем'єр-міністра України –&nbsp; міністра соціальної політики України, міністра охорони здоров'я України щодо подолання корупційних проявів при отриманні груп інвалідності.</p>
<p>Сергія Терещука до віце-прем'єр-міністра України – міністра соціальної політики України щодо незадовільного фінансування програми "Компенсація сім'ям з дітьми та видатки на забезпечення харчування дітей, які постраждали внаслідок Чорнобильської катастрофи" в Звенигородському районі Черкаської області.</p>
<p>Сергія Гордієнка до віце-прем'єр-міністра України – міністра інфраструктури України, генерального директора Державної адміністрації залізничного транспорту України про вимоги жителів міста Кременчук Полтавської області щодо необхідності відновлення руху електропоїзда по маршруту Кременчук-Павлиш-Кременчук та забезпечення прав громадян на пільговий проїзд.</p>
<p>Володимира Лещенка до голови Антимонопольного комітету України щодо необхідності вжиття антимонопольних заходів до Державної адміністрації залізничного транспорту України "Укрзалізниця" у зв'язку із скороченням курсування низки пасажирських поїздів, наданням простим приміським поїздам статусу поїздів з підвищеним комфортом, створенням напруги серед пасажирів під час придбання квитків.</p>
<p>Валерія Баранова до міністра внутрішніх справ України щодо доцільності збереження Бердянського районного відділу Головного управління Міністерства внутрішніх справ України в Запорізькій області, як самостійного підрозділу.</p>
<p>В'ячеслава Кириленка до міністра закордонних справ України про вимогу вжити належних заходів щодо забезпечення безпеки та захисту прав громадянок України, яких 19 грудня цього року було викрадено з залізничного вокзалу в місті Мінськ, побито, вилучено документи та засоби зв'язку, викинуто у лісі у прикордонній з Україною смузі, а також про необхідність встановлення та покарання осіб, винних у скоєнні цього злочину та належної реакції Міністерства закордонних справ України.</p>
<p>Володимира Герасимчука до міністра внутрішніх справ України щодо забезпечення прав громадян на захист від шкідливого впливу шуму та на відпочинок.</p>
<p>Володимира Яворівського&nbsp;до міністра внутрішніх справ України, голови Комісії з проведення реорганізації Державної податкової інспекції у Шевченківському районі міста Києва про перевірку наявності і використання добродійних пожертв великої кількості громадян України на будівництво Тарасової церкви в Каневі, зібраних Всеукраїнським Товариством "Просвіта".</p>
<p>Лілії Григорович до міністра внутрішніх справ України, заступника Генерального прокурора України Євген Блажівського щодо захисту прав громадян, які постраждали&nbsp;внаслідок шахрайських дій службових осіб приватного підприємства "ВІП-АВТОС".</p>
<p>Валерія Баранова до голови Фонду державного майна України щодо ситуації, що склалася на підприємствах з державною формою власності у місті Бердянську Запорізької області.</p>
<p>Олександра Шепелева до міністра охорони здоров'я України щодо термінового вжиття заходів для запобігання поширенню захворюваності на кір в Україні.</p>
<p>Олександра Шепелева до міністра надзвичайних ситуацій України щодо вжиття заходів з утилізації промислових відходів Горлівського хімічного заводу.</p>
<p>Олексія Федуна до міністра регіонального розвитку, будівництва та житлово-комунального господарства України, прокурора міста Києва, голови Київської міської державної адміністрації щодо термінового завершення ремонту тепломереж на вулицях Фучика, Тополевій та Стадіонній у місті Києві.</p>
<p>Павла Мовчана до міністра культури України щодо спорудження Меморіалу жертв тоталітаризму на території Національного історико-меморіального заповідника "Биківнянські могили".</p>
<p>Сергія Гриневецького до міністра юстиції України щодо реєстрації Міжнародної громадської організації "СЕНТЕКС".</p>
<p>Миколи Томенка до голови Державної фінансової інспекції України щодо законності використання бюджетних коштів для висвітлення у комунальних засобах масової інформації столиці політичної рекламної кампанії київської міської влади на чолі з Олександром Поповим.</p>
<p>Олександра Голуба до голови Державної податкової служби України щодо існування у місті Львові конвертаційного центру, незаконна діяльність якого наносить суттєві збитки державі.</p>
<p>Групи народних депутатів (Геращенко, Томенка, Єреська) до Генерального прокурора України, міністра охорони здоров'я України щодо законності реорганізації Черкаського пологового будинку №2 шляхом приєднання його до Черкаського пологового будинку №1.</p>
<p>Леоніда Грача до Генерального прокурора України, міністра внутрішніх справ України щодо грубих порушень законодавства з боку прокуратури Дніпропетровської області та Дніпропетровського обласного управління Міністерства внутрішніх справ України відносно Валентини Щербатої.</p>
<p>Романа Зварича та Юрія Кармазіна до Генерального прокурора України, міністра внутрішніх справ України, Міністра регіонального розвитку, будівництва та житлово-комунального господарства України, голови Київської міської державної адміністрації про вжиття невідкладних заходів реагування на факти бездіяльності органів внутрішніх справ та прокуратури міста Києва стосовно грубого порушення прав та законних інтересів мешканців багатоквартирного будинку по провулку Григоренка в місті Києві, незаконного, шляхом використання підроблених документів, захоплення групою осіб ОСББ "Згода-96", протиправного звільнення працівників даного об'єднання, розкрадання та привласнення коштів мешканців та неналежне утримання житлового будинку, притягнення винних осіб до відповідальності.</p>
<p>Віталія Барвіненка до Генерального прокурора України щодо незаконних дії слідчого управління прокуратури Одеської області при розслідуванні кримінальної справи.</p>
<p>Олександра Голуба до Генерального прокурора України щодо фальсифікацій кримінальних справ прокуратурою Львівської області.</p>
<p>Володимира Матвєєва до Генерального прокурора України, Голови Служби безпеки України, міністра внутрішніх справ України, голови Державної податкової служби України про корупцію в місцевих органах влади і самоврядування Харківської області, незаконне заволодіння депутатом Харківської обласної ради Абросімовим Олександром Юрійовичем, учасниками і службовими особами Товариства "Надежда" переданим на зберігання зерном Аграрного фонду та інших поклажодавців, неналежне розслідування органами прокуратури, внутрішніх справ, Служби безпеки України та податкової міліції Харківської області фактів шахрайства, розкрадання зерна, фіктивного підприємництва, легалізації (відмивання) доходів, одержаних злочинним шляхом, кримінального банкрутства і ухилення від сплати податків з боку учасників і службових осіб Товариства "Надежда" та інших суб'єктів господарювання і протиправне використання державного майна Державної акціонерної компанії "Хліб України" з метою прикриття незаконної діяльності.</p>
<p>Василя Гуреєва до Генерального прокурора України, міністра внутрішніх справ України стосовно невжиття правоохоронними органами України заходів щодо притягнення до кримінальної відповідальності Олексія Шкіперова за фактами розкрадання грошових коштів Товариства з обмеженою відповідальністю "Яхт-клуб "Козача бухта".</p>
<p>Руслана Князевича до Генерального прокурора України, міністра внутрішніх справ України щодо захисту прав жителів міста Чернівці по вулиці Турецькій №30 від протиправних дій Товариства з обмеженою відповідальністю "Граніт-плюс".</p>
<p>Андрія Парубія до Генерального прокурора України, Голови Служби безпеки України щодо неприпустимості ігнорування заяви про порушення кримінальної справи за фактом сепаратистських закликів народного депутата України Юрія Болдирєва та необхідності дотримання норм Кримінально-процесуального кодексу України.</p>
<p>Василя Деревляного до Генерального прокурора України щодо вжиття заходів прокурорського реагування з метою захисту прав вчителів Тернопільської області, яким не виплачують заробітну плату та примусово відправляють у неоплачувані відпустки.</p>
<p>Арсенія Яценюка до Генерального прокурора України щодо захисту конституційного права громадян на охорону здоров'я та вжиття Генеральним прокурором України відповідних заходів прокурорського реагування з метою недопущення закриття лікувально-профілактичного закладу "Черкаський пологовий будинок №2".</p>
<p>Володимира Стретовича до Генерального прокурора України щодо потреби забезпечення законності та встановлення контролю над процесом розслідування дорожньо-транспортної пригоди за участю працівника правоохоронних органів.</p>
<p>Володимира Яворівського до Генерального прокурора України щодо унікальної афери, яка була оприлюднена у засобах масової інформації і полягає в тому, що безкарні ділки вже сьогодні отримують у власність тисячі гектарів землі на Київщині через підставних осіб - студентів київських ВУЗів.</p>
<p>Івана Деньковича до Генерального прокурора України стосовно неналежного та необ'єкттивного розслідування обставин справи, пов'язаної з фактом зловживання службовим становищем посадовими особами підприємства "Укрзалізничпостач" при проведення закупівлі товарно-матеріальних цінностей за державні кошти в Товариства "Корпорація колійні ремонтні технології".</p>
<p>Миколи Шершуна до Генерального прокурора України щодо невиконання товариствами "Кетам" та "Київська компанія з управління активами" договірних зобов'язань перед мешканцями міста Рівне щодо будівництва житлового будинку.</p>
<p>Ігора Плохого до Генерального прокурора України щодо неналежного реагування Генеральною прокуратурою України на звернення голови Тимчасової слідчої комісії Верховної Ради України з питань розслідування обставин, що призвели до ситуації, яка склалася довкола Товариства "Індар", про надання інформації щодо кримінальних справ, порушених за фактами та відносно службових осіб.</p>
<p>Ореста Муца до Генерального прокурора України, голови Тернопільської обласної державної адміністрації, прокурора Тернопільської області щодо неправомірності відведення земельної ділянки під будівництво сміттєпереробно-сортувального комплексу на території Струсівської сільської ради Теребовлянського району Тернопільської області.</p>
<p>Сергія Храпова до Генерального прокурора України щодо проведення прокурорської перевірки за фактами незаконного відчуження майна підприємства Українсько-Болгарського товариства з обмеженою відповідальністю "Балкан - Дніпро".</p>
<p>Олександра Касянюка до Генерального прокурора України щодо неупередженої перевірки обставин смерті солдата військової частини міста Севастополя Євгена Хайнуса.</p>
<p>Арсенія Яценюка до Генеральної прокуратури України, Служби безпеки України щодо здійснення Генеральною прокуратурою України та Службою безпеки України перевірки незаконних дій органів державної влади та судової влади спільно з посадовими особами Дочірнього підприємства "Лівела" та інших пов'язаних з ним юридичних осіб, що призвело до недоотримання Державним бюджетом у 2010 році майже 3 мільярдів гривень, у тому числі й перевірки обґрунтованості відкликання апеляційних скарг органами податкової, митної служб і прокуратури.</p>
<p>Григорія Омельченка до голови Апеляційного суду міста Києва про вжиття належних заходів для забезпечення об'єктивного розгляду апеляції Генеральної прокуратури України та апеляційної скарги адвоката Валентини Теличенко на постанову Печерського районного суду міста Києва від 14 грудня 2011 року щодо скасування постанови про порушення кримінальної справи стосовно Леоніда Кучми та постановлення законного і правосудного рішення у цій справі.</p>
<p>Сергія Терещука до голови Державного агентства автомобільних доріг України щодо виділення коштів на реконструкцію дороги до села Павлівка Перша Тальнівського району Черкаської області.</p>
<p>Вадима Гривковського до голови Київської міської державної адміністрації, прокурора міста Києва, начальника Головного управління Міністерства внутрішніх справ України в місті Києві щодо діяльності кафе-ресторану "Мафія" в місті Києві по бульвару Лесі Українки, 26 та порушення цим закладом прав мешканців сусідніх житлових будинків на проживання та відпочинок.</p>
<p>Василя Шпака до голови Хмельницької обласної державної адміністрації перевірки скарги Слобідо-Кульчієвецького сільського голови Кам'янець-Подільського району Хмельницької області Марії Міткевич стосовно вчинення незаконних дій на виборах голови.</p>
<p>Валерія Кальченка&nbsp;голови Кіровоградської обласної ради щодо ігнорування вимог Закону України "Про статус народного депутата України".</p>
<p>Таким чином, Шановні народні депутати, виголошено 133 депутатських запити. Разом з тим, шановні народні депутати, ряд народних депутатів звернулися із відповідними оформленими документами&nbsp; з вимогою надати їх право на виступ у зв'язку з невдоволенням&nbsp; відповідями на депутатські запити. У нас є 4 хвилини, ми можемо заслухати ще один виступ. Я по черзі беру ті, які були зареєстровані&nbsp; у порядку надходження. Анатолій Степанович Гриценко. Є Гриценко? Немає. Значить тоді наступний іде Микола Томенко. Немає. Далі Юрій Кармазін. Немає. Тоді Олег Ляшко.</p>
<p>&nbsp;</p>
<p>11:48:48</p>
<p>ЛЯШКО О.В.</p>
<p>7 листопада на пленарному засіданні Верховної Ради України було&nbsp; оголошено мій депутатський запит&nbsp; до Генерального прокурора України щодо порушення кримінальної справи проти Прем`єр-міністра&nbsp; Миколи Азарова&nbsp; та службових осіб Пенсійного фонду України&nbsp; за ознаками злочинів, передбачених статтями&nbsp; 365 та 382 Кримінального кодексу України, перевищення влади або службових повноважень та перешкоджання виконання судових рішень.</p>
<p>&nbsp;Приводом для звернення до Генерального прокурора послужили дії Прем`єр-міністра&nbsp;&nbsp; Азарова і працівників&nbsp; Пенсійного фонду, які всупереч Конституції України, всупереч&nbsp; судовим рішенням наказали не виконувати судові рішення про виплати&nbsp; належних сум чорнобильцям, дітям-війни, іншим категоріям громадян, які отримали на руки судові рішення щодо належних їм виплат.</p>
<p>Прем`єр-міністр Азаров видав незаконне протокольне доручення номер&nbsp;63, яким заборонив Пенсійному фонду виплачувати на виконання рішень судів належні суми громадянам України.</p>
<p>Я неодноразово звертався з цього приводу до Прем'єра Азарова з вимогою відкликати це протокольне доручення як таке, що не відповідає Конституції і законам України. і Азаров, і Тігіпко, і інші посадовці обіцяли, клялася, але цього не зробили. По сьогоднішній день люди: малозахищені громадяни України, чорнобильці, діти війни і інші категорії, - які роками ходили по судах, платили гроші на послуги адвокатів для того, щоб отримати судові рішення, отримали ці судові рішення, пройшли апеляцію, і сьогодні ці судові рішення не виконуються.</p>
<p>Певний час громадяни України, які в судах відсудили свої&nbsp; пенсії, отримували належні їм виплати, але потім по команді Азарова їм припинили виплачувати ці гроші. Тому я вимагав від&nbsp; Генерального прокурора порушити проти Азарова кримінальну справу і посадити його в ту ж тюрму, де сидить Тимошенко (Тимошенко випустить, а цього посадить), у ту ж камеру, де сидить Тимошенко. Раз вони розказують, що там така хороша камера, значить Тимошенко – з камери, а Азарова – в її камеру. Генеральний прокурор відмовився це зробити, бо мафія керує країною: один одного всі покривають.</p>
<p>Бачите, я спитав Азарова: "Є будинок в Австрії в його сина? За які гроші купив цей будинок?" Що відповів Азаров? Що він мені, як демагогу, не буде відповідати.</p>
<p>А мільйонам українських громадян, яким немає чого їсти, треба відповідать чи не треба? Яким пенсії не платять, зарплати не платять… Тому радикально партія вимагає від Генерального прокурора порушити кримінальну справу проти Азарова за невиконання…</p>
<p>&nbsp;</p>
<p>ГОЛОВУЮЧИЙ. Завершуйте.&nbsp;Шановні колеги, далі ми виступи не можемо продовжувати, бо немає вже часу. Зараз переходимо… <i>(Шум у залі) </i>Що?</p>
<p>&nbsp;</p>
<p>ГОЛОС ІЗ ЗАЛУ. <i>(Не чути) </i></p>
<p>&nbsp;</p>
<p>ГОЛОВУЮЧИЙ. Зараз.&nbsp; Ні, ні, одну хвилинку. Я подивлюся чи у мене є. Те, що у вас є, то я вірю &nbsp;вам, ну повірте. <i>(Шум у залі) </i>&nbsp;Ну, так воно у мене, я ще не розписав її тоді.</p>
<p>Шановні колеги, щоб потім ще раз ми ставили на голосування цей проект постанови, бо я поки що його не розписував. <i>(Шум у залі) </i>&nbsp;Ну, в мене немає, у всякому випадку. Давайте таким чином, шановні колеги. Відповідно до Регламенту, якщо народний депутат не вдоволений відповіддю на депутатський запит і якщо він вніс відповідний проект постанови, то Верховна Рада України може прийняти рішення, прийнявши відповідну постанову про обговорення депутатського запиту. Тому… <i>(Шум у залі) </i>&nbsp;Ну, одну хвилиночку. Тому я ставлю на голосування проект постанови щодо проведення обговорення на пленарному засіданні Верховної Ради України відповіді Генерального прокурора України Пшонки на депутатський запит щодо порушення кримінальної справи проти Прем'єр-міністра України Азарова та службових осіб Пенсійного фону України за ознаками злочинів, передбачених статтями 365 та 382 Кримінального кодексу України, перевищення влади або службових повноважень та перешкоджання виконання… виконанню судових рішень. Реєстраційний номер 9565. Прошу визначатися.</p>
<p>&nbsp;</p>
<p>11:54:02</p>
<p>За-23</p>
<p>Рішення не прийнято. Сьогодні обговорення не буде.</p>
<p>По фракціях, будь ласка: Партія регіонів – 1, "БЮТ – "Батьківщина" – 17, "Наша Україна – Народна самооборона" – 3, комуністів – 0, "Реформи заради майбутнього" – 0, Народна Партія – 0, позафракційні – 2.</p>
<p>&nbsp;</p>
<p>ЛЯШКО О.В. Ганьба!</p>
<p>&nbsp;</p>
<p>ГОЛОВУЮЧИЙ. Шановні народні депутати, шановні народні депутати, прошу уваги! 17 листопада 2011 року Верховною Радою України прийнято Закон України "Про державну службу". При підготовці… Що?</p>
<p>&nbsp;</p>
<p>МАРТИНЮК А.І. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Хай не голосують. …при підготовці зазначеного закону для підпису в його тексті були виявлені окремі неточності, неузгодженості між його положеннями і похідні неузгодженості з іншими законами України, що виникли в результаті врахування або відхилення окремих пропозицій народних депутатів України під час розгляду парламентом законопроекту в другому читанні. Згідно зі статтею 131 Регламенту Верховної Ради України комітет опрацював відповідні уточнення, узгодив їх із юридичним управлінням, і вони внесені на ваш розгляд. Ці документи попередньо вам заздалегідь уже роздавалися.</p>
<p>Тому я ставлю на голосування пропозицію про усунення неузгодженостей у тексті прийнятого Закону України "Про державну службу". Прошу голосувати.</p>
<p>&nbsp;</p>
<p>11:55:52</p>
<p>За-225</p>
<p>Рішення не прийнято.</p>
<p>Я прошу комітет… <i>(Шум у залі) </i>&nbsp;</p>
<p>Хто за те, щоб повернутися до розгляду цього питання.</p>
<p>&nbsp;</p>
<p>11:56:25</p>
<p>За-238</p>
<p>Повернулися.</p>
<p>Ставлю на голосування пропозицію про усунення неузгодженостей у тексті прийнятого Закону України "Про державну службу". Прошу голосувати.</p>
<p>&nbsp;</p>
<p>11:56:48</p>
<p>За-240</p>
<p>Рішення прийнято.</p>
<p>Шановні народні депутати, нам потрібно прийняти Постанову Верховної Ради&nbsp; України про календарний план проведення десятої сесії Верховної Ради&nbsp; України шостого скликання. Доповідь потрібно робити з цього приводу?</p>
<p>Комітет розглядав, усе узгоджено. Якщо потрібно, будь ласка, голова комітету є. Голосуємо?</p>
<p>Ставиться на голосування проект Постанови Верховної Ради&nbsp; України про календарний план проведення десятої сесії Верховної Ради&nbsp; України шостого скликання (реєстраційний номер 9627) для прийняття як постанови. Прошу голосувати. Його ще тиждень роздавали, шановні колеги.</p>
<p>&nbsp;</p>
<p>11:57:44</p>
<p>За-267</p>
<p>Рішення прийнято.</p>
<p>Оголошується до розгляду… Нам треба порадитись, може…Шановні колеги, так, може, давайте таким чином порадимося. У нас небагато питань, ми могли б поступити таким чином: зараз розглянути без перерви ці документи - і зразу перейти до "Різного". Немає заперечень? Голосувати не треба? Ні.</p>
<p>Оголошується до розгляду Закон України "Про морські порти України" з пропозиціями Президента України від 30.11.2011 року. Є пропозиція розглянути це питання за скороченою процедурою. Там про скасування йде, що там обговорювати? Прошу голосувати.</p>
<p>&nbsp;</p>
<p>11:58:40</p>
<p>За-232</p>
<p>Рішення прийнято.</p>
<p>Доповідач – Представник Президента України у Верховній Раді України Юрій Мірошниченко. Від комітету буде доповідати голова Комітету з питань транспорту і зв’язку Михайло Мироненко. Будь ласка.</p>
<p>&nbsp;</p>
<p>МІРОШНИЧЕНКО Ю.Р. Дякую Володимире Михайловичу! Шановні виборці! Шановні колеги! Прийнятий Верховною Радою 3 листопада 2011 року Закон України "Про морські порти України"&nbsp; (реєстраційний номер 0881)&nbsp; не може бути підписаний Президентом України з таких причин.</p>
<p>На думку глави держави, даний закон викликає низку зауважень, зокрема: термін "акваторія морського порту включає в себе частину водного об’єкту в межах, яка включає водну поверхню та розташовані під нею землі, тобто є об’єктом водо- та землекористування". Згідно Водного кодексу об’єктами водокористування можуть бути лише водні об’єкти.</p>
<p>Закон передбачає запровадження новогоЮ відмінного від визначеного Водним кодексом, виду водокористування: "користування акваторіями морських портів". При цьому не встановлюється правовий механізм&nbsp;здійснення такого водокористування.</p>
<p>Наступне. Відведення акваторій морських портів з визначенням координат розташування акваторії порту не узгоджується з вимогами Земельного кодексу. Земельний кодекс пов'язує відведення земельних ділянок із встановленням їх меж в натурі на місцевості, отриманням державного акту на землю і відповідним режимом землекористування тощо. А також запровадження норми, якою приміщення для організації пункту пропуску через державний кордон надаються адміністрацією портів на умовах оренди. Така норма призведе до значних втрат з Державного бюджету України.</p>
<p>Сьогодні для відповідних підрозділів службові приміщення надаються на безоплатній основі. Крім того, пропонована концепція приватизації об’єктів портової інфраструктури в межах морських портів не є виваженою і може створити…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>МІРОШНИЧЕНКО Ю.Р. …і може створити певні ризики зловживань та втрати об’єктів портової інфраструктури.</p>
<p>У зв’язку з цим, шановні колеги, прошу підтримати пропозицію Президента України щодо відхилення Закону про морські порти України. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам також. Сідайте, будь ласка.</p>
<p>Михайло Мироненко, голова Комітету з питань транспорту і зв’язку.</p>
<p>&nbsp;</p>
<p>12:01:32</p>
<p>МИРОНЕНКО М.І.</p>
<p>Уважаемые коллеги, уважаемый головуючий, комитет на своем заседании внимательно рассмотрел предложения Президента - и принял решение согласиться с предложениями Президента, и рекомендовать Верховной Раде відхилити цей законопроект.</p>
<p>&nbsp;</p>
<p>ГОЛОВУЮЧИЙ. Шановні народні депутати, хто наполягає на обговоренні цього питання? Немає? Немає.</p>
<p>Тоді давайте таким чином. Я ставлю на голосування першу пропозицію Президента України: про відхилення Закону України "Про морські порти України". Прошу голосувати.</p>
<p>&nbsp;</p>
<p>12:02:32</p>
<p>За-261</p>
<p>Рішення прийнято. Дякую.</p>
<p>Шановні народні депутати! Оголошую до розгляду проект Закону про внесення змін до Закону України "Про Антимонопольний комітет України" (щодо оптимізації складу), 9316, друге читання. Ірина Белоусова&nbsp; доповідач.</p>
<p>&nbsp;</p>
<p>12:03:08</p>
<p>БЕЛОУСОВА І.А.</p>
<p>Шановний Володимире Михайловичу, шановні народні депутати! Комітет з питань економічної політики до доручення Верховної Ради у скорочені терміни підготував до другого читання проект Закону України&nbsp; про внесення змін&nbsp; до Закону України "Про Антимонопольний комітет".</p>
<p>Законопроект був внесений Президентом України, і&nbsp; його пріоритетним завданням є практична&nbsp; реалізація адміністративної реформи, яка спрямована, зокрема, на скорочення чисельності управлінського апарату та витрат на його утримання.</p>
<p>До комітету надійшла пропозиція від двох народних депутатів: Юрія Мірошниченка і Юрія Кармазіна. З 11 поданих пропозицій враховано – 8, відхилено – 3.</p>
<p>Головне юридичне управління Апарату&nbsp; Верховної Ради завізувало законопроект без зауважень. Комітет з питань економічної політики на своєму засіданні&nbsp; 20 грудня &nbsp;цього року прийняв рішення рекомендувати&nbsp; Верховній Раді&nbsp; прийняти проект Закону України&nbsp; про внесення змін у другому читанні і в цілому. Просимо підтримати.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Шановні народні депутати,&nbsp; Головне науково-експертне управління&nbsp;&nbsp; зауважень до підготовленого до другого читання законопроекту&nbsp; не має. Хто наполягає щодо поправок?&nbsp; Немає?&nbsp;</p>
<p>Тоді я ставлю на голосування пропозицію&nbsp;&nbsp;&nbsp; комітету:&nbsp; про прийняття в другому читанні та в цілому як закон проекту Закону про внесення змін до Закону України&nbsp; "Про Антимонопольний комітет України" (щодо оптимізації складу).&nbsp; Реєстраційний номер&nbsp; 9316. Прошу голосувати.</p>
<p>&nbsp;</p>
<p>12:04:55</p>
<p>За-265</p>
<p>Закон прийнято. Дякую вам.</p>
<p>Шановні народні депутати, пропонується вашій увазі проект Закону про внесення зміни до статті 5 Закону України "Про судовий збір" (щодо доповнення переліку пільгових категорій). Друге читання. Доповідач – голова комітету Юрій Каракай, будь ласка, від комітету.</p>
<p>&nbsp;</p>
<p>12:05:24</p>
<p>КАРАКАЙ Ю.В.</p>
<p>Дякую. Шановний головуючий, шановні народні депутати, зазначений законопроект&nbsp; іде на друге читання, а його положеннями пропонується звільнити від&nbsp; сплати судового збору Державного агентства резерву України та підприємств, установ і організацій, які належать до сфери&nbsp; його управління, у справах,&nbsp; що вирішуються на&nbsp; підставі законодавства про Державний матеріальний резерв.&nbsp; До зазначеного законопроекту до другого читання&nbsp; надійшло 3 поправки,&nbsp; комітет розглянув їх на своєму засіданні. 2 поправки відхилено,&nbsp; одна врахована.&nbsp;</p>
<p>Комітет прийняв&nbsp; рішення рекомендувати Верховній Раді&nbsp; України&nbsp;&nbsp; прийняти законопроект у другому читанні та в цілому. Якщо є необхідність, я готовий доповісти по цим поправкам.</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати, 2 поправки не враховані. Бондарєв наполягає на своїй поправці? Не бачу.</p>
<p>Шановні народні депутати, привертаю вашу увагу до того факту, що юридичне управління в своїх висновках зафіксувало: "Законопроект підлягає відхиленню як такий, що суперечить&nbsp; Конституції України"&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>А&nbsp; першою я ставлю на голосування пропозицію комітету.&nbsp; І просив би мати на увазі також рекомендації юридичного управління.</p>
<p>Ставиться на голосування пропозиція: про прийняття в другому читанні та в цілому як закон проекту Закону про внесення зміни до статті 5 Закону України "Про судовий збір"&nbsp; (щодо доповнення переліку пільгових категорій) (реєстраційний номер 9393).</p>
<p>&nbsp;</p>
<p>12:07:07</p>
<p>За-263</p>
<p>Закон прийнято.</p>
<p>Шановні народні депутати, нам потрібно розглянути питання, яке стосується ратифікації. Це проект Закону про прийняття Поправок до Угоди про заснування Чорноморського банку торгівлі та розвитку.</p>
<p>Комітет пропонує розглядати питання&nbsp; за скороченою процедурою. Ставлю на голосування цю пропозицію.</p>
<p>&nbsp;</p>
<p>12:07:43</p>
<p>За-232</p>
<p>Рішення прийнято.</p>
<p>Доповідач – перший заступник міністра економічного розвитку і торгівлі Вадим Копилов. Співдоповідач від комітету хто буде? Тарас Чорновіл? Будь ласка.</p>
<p>&nbsp;</p>
<p>КОПИЛОВ В.А.</p>
<p>Шановний Володимире Михайловичу, шановні народні депутати, на ваш розгляд виноситься проект Закону України про прийняття Поправок до Угоди про заснування Чорноморського банку торгівлі та розвитку. Законопроект&nbsp; передбачає прийняття поправок до Угоди про заснування цього банку, яку вчинено 30 червня 1994 року в місті Тбілісі та ратифіковано Законом України (від 17 червня 1997 року). Поправки до згаданої угоди прийняті відповідно до резолюції правління банку (від 19 червня 2011 року №131).</p>
<p>Суть цих правок – перехід до обліку по євро. Прохання підтримати.</p>
<p>&nbsp;</p>
<p>ГОЛОВУЮЧИЙ. Дякую. Сідайте, будь ласка.</p>
<p>Перший заступник голови комітету Тарас Чорновіл доповість рішення комітету.</p>
<p>&nbsp;</p>
<p>12:09:02</p>
<p>ЧОРНОВІЛ Т.В.</p>
<p>Шановний Володимире Михайловичу, шановні колеги народні депутати України, тільки що було коротко сказано суть цієї поправки. Поправка дуже коротка: вводиться до пункту 2 статті 23 Угоди додатковий пункт "м" з відповідним зсуненням інших пунктів, який звучить так, що є право змінювати одиницю обліку банку, повторно виражати весь акціонерний капітал банку та визначати кількість і номінальну вартість акцій, на які він розподілений, як це може бути доцільно. Оце, власне кажучи, вся суть поправки. Як і сказав тільки що заступник міністра, це зв'язано з тим, що сама угода про створення банку ще була прийняття до введення валюти "євро". Зараз вона стає основною валютою. І для того, щоби можна було спокійно переходити на розрахунки в ній і щоб банк міг в ній безпосередньо формувати капітал і тому подібне, має відбутися таке внесення&nbsp; зміни до угоди.</p>
<p>Відповідно, оскільки було ратифіковано саму угоду&nbsp; про створення, Прикінцеві положення передбачають, що будь-які зміни до угоди мусять бути так само ратифіковані, це підлягає ратифікації в українському парламенті. Перерахунок внесків кожної країни, в тому числі України, на євро відбувається одноразово, одномоментно, відбувається за розрахунковим курсом на той період, тобто тут не може бути ситуації, що хтось в зручніший період, хтось в менш зручний період буде перераховувати свої частки. Тобто вони в процентному відношенні не міняються. Абсолютно технологічне питання.</p>
<p>Комітет на своєму засідання підтримав&nbsp;одноголосно це питання і просить вас ратифікувати. Всі зацікавлені сторони так само підтримують. Жодних витрат з бюджету на це не потрібно. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні народні депутати! Є у Станіслава Аржевітіна уточнення чи доповнення. Потім – Іван Попеску.</p>
<p>&nbsp;</p>
<p>12:11:10</p>
<p>АРЖЕВІТІН С.М.</p>
<p>Дійсно, ми повинні підтримати цю ратифікацію. Це технічне питання. Хоча дуже хотілось, щоб в цій угоді ми все ж таки побачили цифру, оцю обмінну цифру, коли акції будуть спеціальних запозичень обмінюватись на євро, хотілося б, звичайно, цей обмінний курс побачити.</p>
<p>І, звичайно, хотілось би побачити конверційну ставку, яка зафіксована по майбутнім боргам і запозиченням. Але саме головне, мені здається, що все ж таки наша країна скористалась можливістю отримати ресурси для нашої економіки. Адже 16 проектів сьогодні уже є підготовлені. Виїмка складає 215 мільйонів на сьогоднішній день. І хотілось би побажати, щоб наша сторона більш активніше працювала з цим банком, скористалась можливістю і першою отримала оці вже обміняні євро.</p>
<p>А ратифікувати, звичайно, обов’язково потрібно.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Іван Попеску.</p>
<p>&nbsp;</p>
<p>12:12:15</p>
<p>ПОПЕСКУ І.В.</p>
<p>Дякую. Попеску, фракція Партії регіонів.</p>
<p>Вельмишановні колеги! Я зверну увагу тільки на три моменти. Перший момент. В необхідності ратифікації… вона полягає в тому,&nbsp; що треба, щоб набрали чинності поправки до Угоди про заснування Чорноморського банку торгівлі і розвитку. Про це говорили наші колеги.</p>
<p>Другий момент, на що потрібно звернути увагу. Реалізація положень Угоди про заснування Чорноморського банку реконструкції і торгівлі&nbsp; сприятиме в подальшому належному використанню інвестиційних можливостей банку, для розвитку економії всього Чорноморського регіону і зокрема України. І це дуже важливо особливо для Південно-бесарабської частини Одеської області, де є декілька проектів. І обласна адміністрація хоче подати, щоб вони були також фінансовані з цих проектів.</p>
<p>І третій момент. Це сприятиме посиленню наших позицій у таких організаціях, як ОЧЕС і ПАЧЕС. Партія регіонів буде підтримувати і прошу голосувати "за".</p>
<p>&nbsp;</p>
<p>ГОЛОВУЮЧИЙ. Шановні народні депутати, прошу уваги! Ставлю на голосування пропозицію комітету про схвалення Закону України про прийняття поправок до Угоди про заснування Чорноморського банку торгівлі та розвитку (реєстраційний номер 0241). Прошу голосувати.</p>
<p>&nbsp;</p>
<p>12:13:38</p>
<p>За-269</p>
<p>Рішення прийнято.</p>
<p>Оголошую до розгляду проекту Закону про внесення змін до додатка 3 до Закону України "Про Державний бюджет України на 2011 рік" (щодо кошторисних призначень Держкомстату) (реєстраційний номер 9635). Ставлю на голосування пропозицію комітету про розгляд питання за скороченою процедурою, прошу голосувати.</p>
<p>&nbsp;</p>
<p>12:14:10</p>
<p>За-227</p>
<p>Рішення прийнято.</p>
<p>Доповідач – перший заступник міністра Вадим Копилов. Співдоповідач – голова Комітету з питань бюджету Валерій Баранов.</p>
<p>&nbsp;</p>
<p>КОПИЛОВ В.А. Шановний Володимире Михайловичу! Шановні народні депутати! На ваш розгляд вноситься проект Закону України про внесення змін до додатка 3 до Закону України "Про Державний бюджет України на 2011 рік", розроблений з метою забезпечення ефективного використання асигнувань загального фонду бюджету, передбачених органом державної статики на 2011 рік.</p>
<p>Прийняття проекту закону забезпечить проведення розрахунків органами державної статики за теплову енергію та природний газ, виплат домогосподарствам за участь в обстеженні умов їх життя. Такі виплати пропонується здійснити за рахунок перерозподілу асигнувань загального фонду Державного бюджету за бюджетними програмами в межах загального обсягу передбачених Держстатом кошторисних призначень. Пропонується зменшити видатки споживання за бюджетною програмою 310-20 "Статистичні спостереження та переписи" на 1 мільйон 947,9 тисячі гривень. За бюджетною програмою 316-00 "Реформування державної статистики" – на 728 тисяч гривень.</p>
<p>Пропонується збільшити видатки споживання за бюджетною програмою 300-10-10 "Керівництво та управління&nbsp; у сфері статистики" - на 2 мільйона 800 гривень; видатки розвитку за&nbsp; бюджетною програмою 300-10-30 "Обстеження умов життя домогосподарств" - на 675,1 тисячі гривень.&nbsp; Прохання підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Сідайте, будь ласка.</p>
<p>Валерій Баранов, голова Комітету з питань бюджету.</p>
<p>&nbsp;</p>
<p>12:16:06</p>
<p>БАРАНОВ В.О.</p>
<p>Шановний Володимире Михайловичу, шановні народні депутати,&nbsp;&nbsp; Комітет з питань бюджету на своєму засіданні&nbsp; 22 грудня розглянув цей законопроект. Положення законопроекту є збалансованими щодо показників Державного&nbsp; бюджету.</p>
<p>Однак, слід зауважити, що Верховною Радою України 22 грудня&nbsp; прийнятий законопроект про внесення змін до Закону "Про&nbsp; Державний бюджет на 2011 рік" за номер 9564, яким змінюється показники Державного бюджету щодо&nbsp; видатків.</p>
<p>Отже, потребуватимуть уточнення&nbsp; підсумкові бюджетні показники&nbsp; у&nbsp; додатку до законопроекту&nbsp;&nbsp; 9635 у рядку "Всього" відповідно до чинної редакції Закону&nbsp; про Державний бюджет на цей рік&nbsp; з врахуванням змін, прийнятих Верховною Радою 22&nbsp; грудня.</p>
<p>Головне науково-експертне управління&nbsp; рекомендує прийняти&nbsp; закон за основу. За результатами розгляду законопроекту&nbsp; 9635 Комітет з питань бюджету прийняв рішення рекомендувати Верховній Раді&nbsp; цей законопроект прийняти за основу та в цілому з врахуванням пропозицій, викладених&nbsp; у листі-поданні бюджетного комітету до Верховної Ради.</p>
<p>Для стенограми зазначу, що в разі прийняття даного законопроекту Комітет&nbsp; з питань бюджету разом з Головним юридичним управлінням Апарату Верховної Ради України&nbsp; при оформленні закону належить внести до його додатку необхідні&nbsp; редакційні та техніко-юридичні&nbsp; уточнення, пов'язані з ухваленими Верховною Радою пропозиціями&nbsp; бюджетного комітету до законопроекту при підготовці його на підпис Голові Верховної Ради України.&nbsp; Прошу підтримати рішення Комітету&nbsp; з питань бюджету. Дякую.</p>
<p>&nbsp;</p>
<p>ГОЛОВУЮЧИЙ.&nbsp;Шановні колеги, є застереження янісь? Сергій Гордієнко, будь ласка.</p>
<p>&nbsp;</p>
<p>12:17:57</p>
<p>ГОРДІЄНКО С.В.</p>
<p>Сергій Гордієнко, фракція Компартії України, Полтавщина.</p>
<p>У мене&nbsp; немає застережень щодо&nbsp; виділення сум нещасному і бідному Держкомстату, бо я знаю, що це організація, в якої&nbsp; нема великого багатства, але у мене є застереження до тієї практики, яка складається у нашій державі протягом останніх років, коли блокуються розрахункові рахунки місцевих бюджетів, державних установ і на протязі двох тижнів… протягом двох тижнів, вони не можуть розрахуватися за отримані послуги, вони не можуть проплатити харчування в школах, лікарнях і інше. Це ганебна практика, яку запроваджують всі уряди буржуазні, які є нашій саме країні. Якого б кольору вони не були, але це суттєво б`є по авторитету влади. І коли виділяються Держкомстату ці&nbsp; нещасні&nbsp; копійки, то&nbsp; це добре, і ми будемо голосували. Але виникають саме дивні дива, коли в останні дні виділяються мільярдні суми&nbsp; під роздерибанювання, і коли блокуються ганебно саме ті рахунки, які є. Цього допускати ніяк не можна.</p>
<p>Я звертаюся до Прем'єр-міністра України, до міністра фінансів України,&nbsp; до голови Державного казначейства. Ви робите злочин бюджетний, ви робите бюджетну вакханалію. Таке не повинно бути. Ви розумієте, що це робиться без будь-якого документ, це робиться на усних вказівках і дорученнях, а це вже не держава, це вже "по понятіях".&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги, хто ще наполягає на виступі? Немає.</p>
<p>Комітет пропонує прийняти за основу і в цілому. Я просив би, щоб&nbsp; підтримали цю пропозицію, інакше цей документ втратить сенс.</p>
<p>Ставиться на голосування&nbsp; проект Закону про внесення змін до додатка № 3 до Закону України "Про Державний бюджет України на 2011 рік" (щодо кошторисних призначень Держкомстату) (реєстраційний номер 9635) для прийняття його&nbsp; за основу і в цілому. &nbsp;Прошу голосувати.&nbsp;</p>
<p>&nbsp;</p>
<p>12:20:23</p>
<p>За-268</p>
<p>Закон прийнято.</p>
<p>Шановні народні депутати! Перед тим, як перейти до "Різного", дозвольте привітати вас усіх і кожного, ваші сім'ї, ваших рідних і близьких, і всіх людей в Україні з Новим роком і з Різдвом Христовим. І побажати усім вам, і кожному персонально, і всім нам, щоб всі проблеми, які були в 2011 році, щоб вони не перейшли в наступний рік, витримки, сили волі і здоров'я.</p>
<p>І принагідно, якщо хтось образився на мої емоційні заяви, звернення, репліки, я просив би з розумінням до цього поставитись. Я просто переживаю за те, щоб у нас був колектив і щоб Верховна Рада України була хоча б на мінімальному рівні Верховною Радою України. Інших рішень, ніж ми вчора прийняли, ми прийняти не могли, не могли, повірте, і ми зробили, я вважаю, правильно. Інакше в нас були б тільки розмови, не було жодного руху у цьому напрямі. Я маю на увазі у тому числі, коли ми закликаємо людей, що складно, треба терпіти, треба й демонструвати також, що є розуміння і в законодавчому органі.</p>
<p>Ще раз, шановні колеги, дякую всім за роботу. З Новим роком вас і з Різдвом Христовим! А зараз прошу записатися на виступи у "Різному".</p>
<p>Прошу прізвища народних депутатів вивести на табло. Володимир Мойсик.</p>
<p>&nbsp;</p>
<p>12:22:33</p>
<p>МОЙСИК В.Р.</p>
<p>Володимир Мойсик, партія "За Україну!".</p>
<p>Шановний Володимире Михайловичу, шановні колеги народні депутати, хочу від імені партії "За Україну!" привернути увагу до стану справ у нашій державі з рідною українською мовою.</p>
<p>Як відомо, стаття 10 Конституції встановила, що єдиною державною мовою в Україні є мова більшості титульної нації – українська мова. Разом з тим, напади на українську мову не припиняються, навпаки, з приходом до влади нинішньої влади, вони ще і посилюються.</p>
<p>Хочу вам нагадати, що на цьому пленарному тижні було поставлено на голосування Закон про запровадження у дитячих садочках мови національних меншин за заявою їхніх батьків. Ви розумієте, про яку мову і якої національної меншини йшлося у тому законі. Саме про російську мову. І до слова хочу нагадати нашим радіослухачам і телеглядачам про те, що в Україні&nbsp; існують садочки національних меншин, у який вчаться 178 тисяч діточок. Але щоб ви знали, попри те, що ці садочки віднесені до 80 національних меншин, у 90 відсотках садочків викладання і навчання дітей здійснюється виключно російською мовою.</p>
<p>Хотів би привернути вашу увагу і до судової реформи. Як відомо, рік з чимось тому назад закони в кодекс введено другою мовою судочинства так звану регіональну мову. В нім, в тім законі, йде мова виключно про застосування другої російської поряд з українською мовою. На жаль, всупереч Конституції статті 10 Президент України підписав такий закон. І що ще найгірше і найнеприємніше – це те, що Конституційний Суд, який має оберігати Конституцію від нападок з боку законодавця, то він освятив це рішення Верховної Ради&nbsp; і встановив, що правильно, у судочинстві може застосовуватися і інша мова поряд з українською мовою. То оскільки владі не вдається ухвалити новий закон про мови в Україні, вони обступають цю проблему іншими локальними законами.</p>
<p>І насамкінець хочу зауважити вам ось про що. Коли експертували експерти Венеціанської комісії законодавство, проекти законів наших колег із Партії регіонів про запровадження російської мови як другої державної, то вони дивуються, як ви у себе в парламенті обговорюєте закони, які прямо суперечать Конституції України.</p>
<p>То на завершення хотів би сказати, шановні колеги, назвою однією статті в часописі "Голос України" …</p>
<p>&nbsp;</p>
<p>Веде засідання Заступник Голови Верховної Ради України М.В.ТОМЕНКО</p>
<p>&nbsp;</p>
<p>ГОЛОВУЮЧИЙ. Надайте можливість завершити.</p>
<p>&nbsp;</p>
<p>МОЙСИК В.Р. … із&nbsp; часопису в "Голосі України" стаття називалася: "Будьмо великою циганською нацією". То, до слова, цигани усього світу, де б вони не проживали, знають і спілкуються своєю рідною мовою. Дякую за увагу.</p>
<p>&nbsp;</p>
<p>ГОЛОВУЮЧИЙ. До слова запрошую Олену Бондаренко, фракція "БЮТ – "Батьківщина".&nbsp;&nbsp;</p>
<p>Враховуючи те, що ще Юрій Ганущак передав слово Олені Федорівні, у неї шість хвилин регламент, будь ласка.</p>
<p>&nbsp;</p>
<p>12:26:26</p>
<p>БОНДАРЕНКО О.Ф.</p>
<p>Дякую.&nbsp;Шановні українці! Дорогі співвітчизники! Сьогодні Європейська спільнота висловлює велике співчуття, сьогодні відбувається поховання героя чеського народу і всієї Європи, який привів чеський народ до свободи, незалежності, поставив на європейський шлях.</p>
<p>Фракція Блоку Юлії Тимошенко висловлює глибоке співчуття чеському народові у зв’язку із смертю видатного сина Чехія Вацлава Гавела, який безмежно любив Україну і який виступив із достатньо різкою критикою української влади у зв’язку з політичними репресіями в Україні.</p>
<p>А тепер, шановні українці, я хочу оголосити заяву Юлії Володимирівни Тимошенко, в якій вона звертається до всіх нас, до всіх українців, до всіх патріотів.</p>
<p>"Дорогий український народе! Спостерігаючи із-за ґрат Лук'янівського СІЗО за виставою жаху, безглуздя та абсурду, на яку перетворився судовий процес, пов'язаний з моїм ім'ям, я ухвалила рішення відмовитися від будь-якої участі в цьому ганебному процесі та від подання касації на рішення судів першої та другої інстанцій.</p>
<p>Сьогодні в Україні повністю відсутня судова система і правосуддя як таке, шукати в українських судах правди та справедливості - абсолютно марна справа.</p>
<p>Чинна влада, режим Януковича знищили судову владу вщент. Замість людей, основне професійне покликання яких шукати істину та вершити праведний і чесний суд, в суддівські мантії одягнулися перевертні та кати, що виконають будь-яку команду влади. Немає в судах ні честі, ні справедливості, ні істини, а лише підлість, залицяння з режимом та знущання над людьми. Вважаю, що так буде доти, доки в країні при владі перебуває Янукович, і рівно до того ж часу немає жодного сенсу чекати від українських суддів правосуддя. Та й про який чесний суд може йтися, коли на очах у всього світу ні судді, не криючись і не соромлячись, постійно кажуть неправду, перекручують факти, фальсифікують справу? Коли вже із закінченої справи раптом зникають докази про невинуватість, коли суд не хоче чути свідків з боку захисту, а покази на свою користь записує у звинувачення. Про який пошук правди може йти мова, коли тебе, прикуту до ліжка, раптом хапає спецназ і волоком тягне до медчастини, щоб довести, що ти можеш ходити? Коли до тебе в камеру вриваються якісь люди з фото- і кінотехнікою, безсоромно проводять зйомку, скориставшись твоєю безпорадністю, а потім монтують туди "плазми", в лапках, та "душові кабіни", в лапках. Коли тобі колють знеболювальне через кожні дві години, при цьому стверджуючи, що ти найздоровіша на планеті. Коли суд засідає в камері біля "параші" по 12 годин, хоча текст рішення вони принесли готовим ще зранку. Коли, нарешті, тебе в твоїй камері за ґратами, прикуту до ліжка, ще раз повторно арештовують обґрунтовуючи це рішення тим, що я перебуваю на волі.</p>
<p>Як можна вірити тому суду, в який ти під час розгляду твоєї справи навіть не можеш потрапити, незважаючи на всі твої вимоги, протести та заяви. Про яку справедливість мова, коли аргументи звинувачення прокуратури зводяться до "каблуків", в лапках, на домашньому взутті, сфотографованими спецслужбівськими папараці? Ні, це не 37-й рік, це другий рік перебування їх при владі, що вже відкинув країну за межі нашої ери, ери елементарної людяності та порядності. Це первісний лад і печерна епоха у своїх найгірших проявах.</p>
<p>У цих умовах я не бачу ані доцільності, ані необхідності і далі підтримувати фарс в українських судах. Я не буду у них шукати правду, бо там її немає. Якщо хочуть, нехай бавляться у своє кривосуддя, демонструючи всьому світу свою аморальність та підступність. Вірю, що Європейський суд з прав люди дасть оцінку тому абсурду та&nbsp; злочину, який українська влада називає судом.</p>
<p>Водночас я хочу зазначити, що, попри всі тортури, катування, знущання, їм не вдалося мене зламати і ніколи не вдасться. Я продовжую свою боротьбу, бо навіть тут, за гратами, почуваюся більш вільною людиною, ніж всі януковичі разом взяті за можновладними парканами. Я продовжую свою боротьбу за вільну, щасливу, демократичну Україну! Вони можуть вбити мене, але&nbsp; ніколи не вб'ють моєї гордої країни і мого великого народу! Правда все одно переможе! А вільна Україна вже зовсім скоро повстане у світі. Та темна доба, що&nbsp; триває зараз, скоро мине. І зійде сонце над країною. Це буде скоро, я впевнена, і не 31 квітня, як було написано в одному із фальшованих протоколів моєї справи, а значно раніше. Тримайтеся! Вірте! Борітеся!" Юлія Тимошенко.<i>(Оплески)</i></p>
<p>&nbsp;</p>
<p>ГОЛОВУЮЧИЙ. До слова запрошую Євгена Царькова, якому передав слово колега Мармазов, фракція комуністів. За ним буде виступати Василь Деревляний, якому передав слово Юрій Прокопчук, фракція "БЮТ-"Батьківщина". Будь ласка.</p>
<p>&nbsp;</p>
<p>12:31:50</p>
<p>ЦАРЬКОВ Є.І.</p>
<p>Уважаемые народные депутаты! Уважаемый председательствующий! В канун Нового года вынужден выступить от имени коллектива Житомирского трамвайно-троллейбусного управления. Вы знаете, на&nbsp; протяжении года лихоманит практически и трудовой коллектив, и второй раз за год останавливаетсявесь общественный транспорт в городе Житомире. Самое главное,&nbsp; что незащищенными остаются&nbsp; категории граждан как раз не обеспеченные, социально не защищенных граждан. Это и наши пенсионеры, инвалиды, ветераны&nbsp; Великой Отечественной войны. Долги по заработной плате на предприятиях на вчерашний день&nbsp; составили 7 миллионов гривен. И люди, действительно, вчера, когда вышли под обладминистрацию с лозунгами и уже с вилами, требовали одного:&nbsp; накормить их детей.&nbsp; То есть&nbsp;&nbsp; грань&nbsp; перешла, разумную грань&nbsp; перешла&nbsp; и городская, и областная&nbsp;&nbsp; власть, и центральные органы власти, когда, по большому&nbsp;&nbsp; счету,&nbsp; с июля месяца люди&nbsp; "живых" денег&nbsp; не видят.</p>
<p>И вдумайтесь,&nbsp; и правильно вчера&nbsp; спрашивали: как можно практически на протяжении полугода прокормить свою&nbsp; семью? У многих есть&nbsp; несовершеннолетние дети. То есть&nbsp; даже вопросы&nbsp;&nbsp; звучали банальные, как мне вчера сказал представитель министра финансов. Он даже не понимает, что такое остаться без зимней одежды, но люди говорили, что&nbsp; в зиму даже деток&nbsp; одеть не во что.</p>
<p>А что вызвало удивление?&nbsp; Когда Житомирский областной комитет&nbsp;&nbsp; Компартии Украины, профсоюзы этого коллектива, сами рабочие&nbsp; остановили транспорт и, вы знаете, 2 дня практически&nbsp; город был парализован, то на протяжении 2 дней к ним никто не вышел ни с обладминистрации, ни от&nbsp; мэрии. Люди были, конечно,&nbsp; возмущены таким поведением, и только вмешательство уже&nbsp; народных депутатов от нашей фракции заставило&nbsp; их спуститься&nbsp; к людям, пообщаться. И, вы знаете,&nbsp; наверное начинают слышать сегодня лозунги от народа некоторые можновладцы.</p>
<p>Когда&nbsp;&nbsp; они вчера сказали: "Нам Премьер рекомендует взять лопату, 6 соточек - и добывать себе на пропитание", - они сказали, что&nbsp; они готовы взять уже вилы и прийти к Премьеру - и спросить уже&nbsp; более&nbsp; конкретно, а где действительно&nbsp; деньги трудового коллектива, который, по большому счету,&nbsp; зарплаты мы посмотрели, имеет 1200-1300 гривен,&nbsp;&nbsp; и это при сказках о зарплатах в&nbsp; 3 тысячи, и даже эти копейки не выплачиваются.</p>
<p>Конечно же, на фоне того&nbsp; бюджета, который&nbsp; был вчера принят, я уверен, что антинародными силами, так как&nbsp; ровно 16 миллиардов в бюджете сокращается на выплату заработных плат, будет очень сложно удовлетворить&nbsp; такие обіцянки, которые вчера&nbsp; раздавали Ярошенко и Азаров. Однако, я надеюсь, именно такие &nbsp;шаги, которые вчера приняли житомеряне, когда уже вышли с вилами и с лопатами&nbsp; к обладминистрации, &nbsp;позволили до вечера перечислить первый транш – 3,9 миллионов гривен. Я вас заверяю, житомиряне, знаю, что вы сейчас смотрите, что до конца этой недели, если получится, до понедельника власть все-таки постарается закрыть эти долги. Но вопрос тут только в том, что этот вопрос для Украины стал системным. Недавно остановился транспорт в Горловке, позавчера он остановился в Мариуполе…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>ЦАРЬКОВ Є.І. Поэтому я призываю власть задуматься, и дабы она смогла хотя бы отпраздновать еще и Рождество и Новый год, закрыть все долговые обязательства перед житомирянами и перед остальными категориями граждан, которые не получают заработные платы, а их сегодня на Украине 2,3 миллиона только официально зарегистрированы. Спасибо.</p>
<p>&nbsp;</p>
<p>ГОЛОВУЮЧИЙ. До слова запрошую Василя Деревляного, фракція "БЮТ - "Батьківщина". За ним буде виступати Микола Шершун, фракція Народної Партії.</p>
<p>&nbsp;</p>
<p>12:35:28</p>
<p>ДЕРЕВЛЯНИЙ В.Т.</p>
<p>Василь Деревляний, партія "Батьківщина".</p>
<p>До мене надійшло звернення Струсівського сільського голови та жителів селища Дружба, сіл Варваренці, Струсів, Налужжя Теребовлянського району Тернопільської області з приводу виділення на території Струсівської сільської ради земельної ділянки для будівництва сміттєпереробного комплексу.</p>
<p>Звернення підписали понад тисячу жителів навколишніх населених пунктів. Незважаючи на значні порушення елементарних екологічних норм та протистояння громади, голова ОДА Хоптян розпорядився будувати сміттєпереробний комплекс поблизу оздоровчого табору та санаторної школи інтернату для дітей із серцево-судинними захворюваннями. Такі зухвалі дії голови ОДА Хоптяна не лише несуть загрозу життю та здоров'ю жителям навколишніх населених пунктів, особливо дітям, а й провокують територіальну громаду на рішучі протестні дії.</p>
<p>До слова, буквально минулого тижня подібна ситуація відбулася в сусідньому Підволочиському районі, селі Галущинці, де також вся громада заявила протест неправомірним діям голови РДА Сума та вимагає скасувати розпорядження про передачу діючого кар'єру під смітник.</p>
<p>Звертаю увагу керівництва держави на те, що в Тернопільській області вже ввійшли в практику дії голови ОДА та голів РДА щодо розпорядження землями громади, ніби своїми власними. Розграбування земель, які раніше були виведені за межі населених пунктів, для голови ОДА та голів РДА&nbsp;та їхніх родин стали предметом особистого збагачення. А прокурор області постійно заявляє, що в цьому дерибані немає жодних порушень. Коли сьогодні Президент України не вживає заходів до тих, хто причетний до дерибану землі в області, це означає, що його стратегічна лінія по розграбуванню землі та обкраданню жителів Тернопільської області.</p>
<p>На сьогоднішній день голова ОДА Хоптянка, прокурор області не займаються боргом уряду по заробітній платі перед вчителями, лікарями та іншими бюджетниками Тернопільської області, який становить 21 мільйон гривень.</p>
<p>З цієї трибуни звертаюся до Прем'єр-міністра Азарова в терміновому порядку виплатити цю заборгованість. Мій виступ прошу вважати як звернення до Прем'єр-міністра Азарова та Генерального прокурора.</p>
<p>Вітаю всіх з наступаючим Новим роком та Різдвом Христовим! Дякую.</p>
<p>&nbsp;</p>
<p>ГОЛОВУЮЧИЙ. Прошу підготувати відповідний запит, про який говорив народний депутат Деревляний.</p>
<p>До слова запрошую Миколу Шершуна, фракція Народної Партії. За ним буде виступати Станіслав Аржевітін. Будь ласка.</p>
<p>&nbsp;</p>
<p>12:38:20</p>
<p>ШЕРШУН М.Х.</p>
<p>Микола Шершун, фракція Народної Партії. Шановний головуючий, шановні колеги, наразі вживається чимало заходів щодо впорядкування використання земель сільськогосподарського призначення. Але не завжди в кабінетах влади можна передбачити всі можливі проблеми та неузгодженості, що можуть виникати в цій сфері. Їх часто і дуже часто виявляє тільки практична діяльність.&nbsp;Тому зараз хочу донести до вашого відома та до відома уряду те, що випустили з уваги і що згодом створило певні труднощі для власників та орендарів сільськогосподарських земель. Суть проблеми наступна.</p>
<p>З 1 січня 2012 року в силу вступають зміни до статті 55 Кодексу про адміністративні правопорушення, які ми передбачили накладання штрафу за користування сільськогосподарськими землями без затверджених проектів землеустрою.</p>
<p>Таким чином, в другій половині цього року землевласники та орендарі земельних ділянок масово почали оформлювати необхідні документи. Проте, зіткнулися з проблемою, яка стосується оплати послуг державним органам за реєстрацію договорів оренди землі. Ну, я приведу приклад по Рівненській області. Але це характерно для всієї нашої України. Приходиться заплатити 146 гривень "Рівне-геокадастру" за формування додатків до договору, 55 гривень Рівненській регіональній філії Центру державного земельного кадастру за створення обмінного файлу. 60 гривень районному управлінню Держкомзему за перевірку обмінного файлу та 51 гривню тому ж районному управлінню Держкомзему, але вже за реєстрацію договору оренди.</p>
<p>При цьому, всі перелічені організації, крім першої, є державними. Хочу підкреслити, що кошти, які сплачуються за їхні послуги, не надходять до державного бюджету. Тому у землевласників постає справедливе питання, чому вони сплачують за послуги державним органам і як далі використовуються ці кошти.</p>
<p>З іншого боку, це дуже серйозна проблема. Подібні сплати перетворюються для підприємців непосильним матеріальним навантаженням. Адже деякі з них оформлюють тисячі таких договорів. Лише один приклад. ПСП "Україна" в Рівненській області має зареєструвати 3 тисячі 600 договорів. Загальна сума за їх реєстрацією становить 1 мільйон 100 тисяч гривень. Де взяти такі кошти?! Керівництво підприємства навіть гадки не має. Але без проведення реєстрації ПСП "Україна" не матиме права користуватися землею.</p>
<p>Тож, аби не допустити блокування роботи українських сільськогосподарських підприємств, звертаюся до уряду, особисто до Прем’єр-міністра, терміново розглянути правомірність плати за послуги оформлення договору оренди землі і віднайти можливість її зменшити або взагалі скасувати. Дякую.</p>
<p>&nbsp;</p>
<p>ГОЛОВУЮЧИЙ. Прошу підготувати відповідний запит, про який говорив народний депутат Шершун.</p>
<p>До слова запрошую Станіслава Аржевітіна, фракція "Наша Україна – Народна самооборона". За ним буде виступати Іван Вернидубов, фракція Партії регіонів. Будь ласка.</p>
<p>&nbsp;</p>
<p>12:41:31</p>
<p>АРЖЕВІТІН С.М.</p>
<p>Всеукраїнський фонд відтворення видатних пам'яток історично-архітектурної спадщини імені Олеся Гончара звернувся до Президента України спростувати або підтвердити заяви Представника Президента у Верховній Раді щодо намірів відтворити Десятинну церкву в Україні. Лист-відповідь до цього часу фонд не отримав, майданчик&nbsp; будівельний не демонтовано. У зв'язку з цим, мені доручено зробити заяву від імені фонду імені Гончара, яку підписали члени правління Франко, Аржевітін, Гончар, Гнатюк, Драч, Жулинський, Дорофієнко, Іршенко, Олійник, Пархоменко, Толочко та інші.</p>
<p>Заява. "Влада без належного наукового обґрунтування вже вчетверте за останні роки робить спробу зруйнувати історичну цінність Десятинної церкви. І кожного разу таке рішення приймається без будь-якого громадського обговорення, врахування думки наукової, творчої, пам'ятко-охоронної громадськості.</p>
<p>Разом з тим, чітко визначена,&nbsp; науково обґрунтована позиція з цього приводу зводиться до того, що фундаменти Десятинної церкви Х сторіччя розташовані на Старокиївській горі, яка є всесвітньовідомою архетектичною пам'яткою. Звідси першопочатки Києва і давньоруської державності ще в дохристиянську добу. Унікальний культурний шар містить пам'ятки доби неоліту, трипільського і скіфського часів, зарубинецької та черняхівської культур. Тут збереглися рештки українського граду Кия: язичницького могильника, князівських палаців, феодальних садиб, ремісничих майстерень, Братська могила захисників Києва … року.</p>
<p>Будь-яке будівництво, прокладання будівельних манеж призведе до знищення багатьох унікальних пам'яток археології та автентичних залишків Десятинної церкви. Спроба відтворити пам'ятку без достатніх даних про її первісний вигляд, а тим більше будівництво нової церкви, як це пропонується, стане грубим порушенням Конвенції ЮНЕСКО.</p>
<p>Крім того, нещодавно науковцями проведений сучасний технологічний стан цієї території, що свідчить про зростання еколого-технічного ризику. Про це свідчить&nbsp; аварійний стан Андріївської церкви та всього&nbsp; узвозу у цьому регіоні.</p>
<p>Члени правління&nbsp; Всеукраїнського фонду відтворення&nbsp; видатних пам'яток&nbsp; історико-архітектурної спадщини імені&nbsp; Олеся Гончара&nbsp; мають надію ще раз переконати владу&nbsp; у недоцільності будівництва нової церкви на цьому місці, що переможе виважений, науковий підхід&nbsp; з врахуванням негативних природно-технологічних процесів тієї території. Державні кошти, передбачені&nbsp; на будівництво храму, доцільно було б&nbsp;&nbsp; витратити на реставрацію пам'яток архітектури, які&nbsp; протягом багатьох років не&nbsp; фінансуються державою.</p>
<p>І на завершення.&nbsp; Вітаю всіх&nbsp; з Новим роком і Різдвом Христовим, і особливо закарпатців. Дякую.</p>
<p>&nbsp;</p>
<p>ГОЛОВУЮЧИЙ. До слова запрошую Івана Вернидубова, фракція&nbsp; Партії регіонів. За ним буде виступати Володимир Лещенко, фракція комуністів. Прошу, Іване&nbsp; Васильовичу.</p>
<p>&nbsp;</p>
<p>12:44:34</p>
<p>ВЕРНИДУБОВ І.В.</p>
<p>Дорогие соотечественники: севастопольцы, сумчане, крымчане, представители всех уголков нашей немаленькой страны! В канун Нового года мы везде, на работе, дома, обговариваем итоги, анализируем свои достижения, утраты, вспоминаем&nbsp; ушедших в иной мир&nbsp; близких и друзей и, конечно же,&nbsp; заглядываем в будущее, планируем наверстать упущенное, и это в праздничных разговорах&nbsp; удается нам&nbsp; очень легко, кажется, все выполнимо.&nbsp;&nbsp; Главное при этом не печалиться, все же помнить, что Новый&nbsp; год и Рождество Христово – наилучшие&nbsp;&nbsp; из праздников&nbsp; во всей вселенной, это самые&nbsp; радостные и душевные праздники,&nbsp; в кругу родных и близких&nbsp; мы, наконец, становимся сами собой, мы&nbsp;&nbsp; чувствуем единение со своими друзьями, соседями, со всей страной. Эти праздники&nbsp; объединяют нас, ведь они приходят в каждый дом, в каждую семью и приходят одинаково&nbsp; вместе с нарядной елкой, со щедрым застольем, яркими фейерверками, атмосферой особой светлой радости Христовой. Для каждого человека&nbsp;&nbsp; Новый год, Рождество Христово – это всегда обновление, приток новый сил и надежд на лучшее. Очень хотелось бы, чтобы это чувство осталось и после праздников, чтобы чвары, разъединяющие людей, &nbsp;юг, восток, север с одной стороны и запад с другой&nbsp; остались в прошлом, в мы могли спокойно жить и работать на благо свои семей, на благо свои соотечественников, на благо нашего государства.</p>
<p>Очень хочется, чтобы перед тем, как сесть за праздничный стол мы обязательно вспомнили&nbsp; одиноких, престарелых людей, тех, кто болен. Чтобы в праздничный вечер мы не остались… они не остались одни. Надо пригласить их к себе или проведать, согреть их своим теплом и получить от этого дополнительную&nbsp; человеческую радость.</p>
<p>Доброго вам всем здоровья, счастья, вдохновения и удачи&nbsp; во всех делах в новом високосном году! С праздником вас!</p>
<p>Искренне ваш Иван Вернидубов.</p>
<p>&nbsp;</p>
<p>ГОЛОВУЮЧИЙ.&nbsp;До слова запрошую Володимира Лещенка, фракція комуністів. За&nbsp; ним буде виступати Юрій Ганущак, фракція "БЮТ" – "Батьківщина".</p>
<p>&nbsp;</p>
<p>12:47:14</p>
<p>ЛЕЩЕНКО В.О.</p>
<p>Володимир Лещенко, фракція Комуністичної партії України, Чернігівщина.</p>
<p>Шановний&nbsp; Миколо Володимировичу! Шановні народні депутати! Шановні виборці! У своєму виступі я маю намір торкнутися двох питань.</p>
<p>Перше. Пригадується, в 2004 році, коли тодішній Прем'єр-міністр України Віктор Федорович Янукович балотувався на посаду Президента України, його команда придумала в якості передвиборно-агітаційного заходу програму "Світле місто". Тоді насправді у великих містах було дещо зроблено з освітлення вулиць та інших територій, а про село, як завжди, забули.</p>
<p>Минулого тижня мені довелося побувати в кожному&nbsp; районі Чернігівщини, відвідати багато сільських населених пунктів. Що вразило? У вечірній та нічний час практично всі села області не освітлюються. Селяни з цього питання повернулися до&nbsp; стану післявоєнних років. Мабуть зараз виконується теперішня програма буржуазної влади "Темне село". І це на фоні перевиробництва електроенергії в Україні та її експорті за кордон! Де&nbsp; ще в світі можна спостерігати таку картину?</p>
<p>На депутатські звернення комуністів з цього питання урядовці відповідають, що "освітлення сільських населених пунктів є справою органів місцевого самоврядування". А де ж тоді державна політика в сфері благоустрою населених пунктів?</p>
<p>Друге. Державні і приватні структури вже знахабніли до того, що відкрито і безсоромно оббирають селян. Поштові відділення Чернігівської області недавно розпочали брати за кожну квитанцію з оплати за спожиту електроенергію по 1 гривні 80 копійок. Відділення банків такої плати за обслуговування не стягують, але ж в селах вони відсутні. Причина в тому, що публічне акціонерне товариство "Чернігівобленерго" уклало відповідні договори на обслуговування з усіма банками, а з обласною дирекцією Укрпошти домовитися не спромоглися. Хоча банківське та поштове обслуговування таких платежів, за твердженням представників&nbsp; НКРЕ, закладене в тариф.</p>
<p>ПАТ "Чернігівобленерго" пояснює, що Чернігівська дирекція "Укрпошти" прагне отримати більшу суму, ніж це передбачено тарифом, а дирекція "Укрпошти" запевняє, що витрати на обслуговування платежів за електроенергію, які&nbsp; включені до тарифу, не покривають фактичних витрат на здійснення операцій з цього питання. У цій ситуації у виграші дирекція "Укрпошти", яка отримує за кожен платіж по 1 гривні 80 копійок. У виграші і ПАТ "Чернігівобленерго", яке отримує з кожного платежу додатковий прибуток у вигляді економії витрат на обслуговування поштовими відділеннями платежів населення за спожиту електроенергію, що закладені в тарифі за електроенергію. В програші, як завжди, селяни, яких змусили викидати додатково за кожен платіж 1 гривню 80 копійок.</p>
<p>Фракція комуністів запитує: а де ж регулююча роль держави? Де НКРЕ? Де Антимонопольний комітет? Дякую.</p>
<p>&nbsp;</p>
<p>ГОЛОВУЮЧИЙ. До слова запрошую Юрія Ганущака, фракція "БЮТ – "Батьківщина". За ним буде виступати Сергій Баранов-Мохорт, фракція Партії регіонів. Прошу.</p>
<p>&nbsp;</p>
<p>12:50:29</p>
<p>ГАНУЩАК Ю.І.</p>
<p>Шановний голово, шановні депутати, пані та панове! Виборче законодавство є&nbsp; тестом на демократичність політичної еліти, влада потребує легітимізації, тому правила її формування шляхом виборів повинні бути прийнятні як для більшості, так і для опозиції. Інакше кажучи, обидві сторони повинні бути свідомо того, що вони можуть програти за результатами виборів. Однак відмова більшості декриміналізувати статтю 365 ККУ показала, що чинна влада спалює мости і готові застосувати будь-які методи для того, щоб зберегти панівне становище, включаючи грубі фальсифікації результатів виборів. І питання не тільки в тому, що в своїй діяльності вони зайшли надто далеко і очікують суворої оцінки народу у випадку поразки.</p>
<p>Суттєву роль грає те, що нинішня конструкція влади після змін Конституції не передбачає безконфліктного існування Президента та уряду, сформованого опозиційним до нього парламентом. Нинішня владна еліта визнає лише парадигму компартійного керування, коли б справжній ляльковод сидів на Банковій і смикав за мотузки уряд на Садовій, при цьому періодично спускаючи пар відставкою одіозних міністрів. Цій системі немає місця для ситуації, коли Прем’єром прийдеться призначати лідера партії, що виграла вибори до парламенту. А в нашій ситуації з урахуванням бездарності нинішнього уряду та неухильного падіння рейтингу правлячої коаліції це буде безсумнівно Юлія Тимошенко.</p>
<p>І Президенту прийдеться працювати з цим урядом. Якщо він взагалі не планує знищити Україну. Знаю, це важко, це майже нестерпно усвідомлювати, що владою приходиться ділитися. На жаль, і Ющенко так теж і не усвідомив, що Президент насамперед – гарант Конституції, а не цар, що хоче контролювати все, що рухається. І Януковичу з компанією прийдеться миритися з фактом, який в політиці називається співіснування. Хоча зрештою це не нове явище. Досить просто переговорити з колегами з Польщі та Франції чи навіть Сполучених Штатів Америки, якщо його туди пустять, щоб принаймні почути, якщо не засвоїти прості правила збереження суспільної злагоди під час співпраці уряду та Президента з різних політичних сил, засвоїти, що внутрішню політику формує та реалізує уряд, а на зовнішній арені державу представляє Президент.</p>
<p>Зараз Верховна Рада&nbsp; знаходиться в точці біфуркації. Або вона повністю ляже під каток авторитаризму, який вже знищив незалежність судової системи, або вона таки вистоїть. На жаль, після прийняття змішаної системи є побоювання, що депутати остаточно перетворяться в кнопкодавів без власної думки і значення законодавчого органу як інтелекту нації буде остаточно поховано. Щоб уникнути цього, необхідно докласти всіх сил демократичним силам, щоб не допустити перевертнів до влади. Для цього необхідно визначитися з єдиним списком кандидатів від демократичних сил по всіх мажоритарних округах. Необхідно роз’яснювати виборцям, що так звані незалежні кандидати у випадку їх обрання до парламенту неодмінно ввіллються в провладні нині фракції: Партії регіонів, Народної Партії…</p>
<p>&nbsp;</p>
<p>ГОЛОВУЮЧИЙ.&nbsp; Завершуйте, будь ласка.</p>
<p>&nbsp;</p>
<p>ГАНУЩАК Ю.І.&nbsp; ХХІ століття - епоха місцевого самоврядування. Тільки воно може бути захистом від авторитаризму та диктатури, і ми на порозі його реформування. Україну врятує лише місцеве самоврядування. Дякую.</p>
<p>&nbsp;</p>
<p>ГОЛОВУЮЧИЙ. До слова запрошую Сергія Баранова-Мохорта, фракція Партії регіонів. За ним буде виступати Іван Попеску.</p>
<p>&nbsp;</p>
<p>12:54:04</p>
<p>БАРАНОВ-МОХОРТ С.М.</p>
<p>Шановний народ України! Шановний головуючий! Шановні колеги! 29 червня 2011 року Самбірська міська рада прийняла рішення номер 23 про ліквідацію позашкільних навчальних закладів міста Самбора та створення Центру позашкільної освіти міста Самбора, на основі якого відділом освіти Самбірської міськради 30 червня 2011 року було видано відповідний наказ за номером 10. Цими рішеннями було ліквідовані позашкільні заклади міста: Станцію юних натуралістів, Будинок дитячої та юнацької творчості, Будинок науково-технічної творчості, Малу академію наук.</p>
<p>Зазначені вище рішення були прийняті всупереч норм Закону&nbsp; України "Про охорону дитинства", Закону України "Про позашкільну освіту" та без врахування листа Міністерства освіти і науки від 2 серпня 2010 року&nbsp; (щодо збереження мережі позашкільних навчальних закладів).</p>
<p>22 серпня 2011 року мною було направлено депутатське звернення на&nbsp; ім’я Генерального прокурора України. Прокуратура Львівської області, провівши перевірку зазначених у депутатському зверненні фактів, надіслало відповідь, у тексті якої вказується про те, що в ході перевірки встановлена протизаконність зазначеного вище рішення, і у зв’язку з чим Самбірською міжрайонною прокуратурою винесено протест. Органами місцевого самоврядування протест міжрайонного прокурора було відхилено.</p>
<p>На мою думку, опозиційні депутати у Верховній Раді повинні розширити свій кругозір, особливо в питаннях географії, а саме: ознайомитись з тим, що, крім сходу України,&nbsp; є і інші сторони світу, після всього зняти шори - і всі свої взори звернути і на захід України. Жодного слова гніву від найдемократичніших ми не почули щодо ліквідації навчальних закладів на заході України. А тепер проаналізуємо, що, де, чому і як відбулося.</p>
<p>До міської ради міста Самбір входить 36 депутатів, більшість депутатів представляють фракції: "Батьківщина", "Наша Україна", "Свобода", "Собор", "За зміни", "Фронт змін". Жодного з депутатів з так&nbsp; званих провладних партій немає. 14 з 36 депутатів є керівниками комерційних структур або приватними підприємцями, 15 депутатів займають керівні посади в органах влади міста Самбір або в державних установах, переважної більшості медичних.</p>
<p>29 червня 2011 року депутати з голосу вносять питання щодо включення до порядку денного сесії питання про ліквідацію чотирьох позашкільних навчальних закладів, проголосували за включення, а пізніше проголосували і за ліквідацію. Причому у своїй відповіді на депутатське звернення дуже ґрунтовно пояснили причини і наслідки оптимізації, тільки в даному випадку слово "оптимізація" вимовляється демократичними, без традиційного сарказму. Які ж причини ліквідації? Виявляється, вони традиційні: слабке відвідування гуртків, дублювання гуртків, інших позашкільних навчальних закладів та інше. Але чомусь теж без сарказму про це говориться на відміну від аналогічних ситуацій на сході, півдні та центрі України.</p>
<p>А тепер увага: всі чотири будівлі, а відповідно і земельні ділянки, ліквідованих позашкільних…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>БАРАНОВ-МОХОРТ С.М. …розташовані в центрі міста Самбора. Чи є необхідність подачі аналізу щодо майбутньої долі цієї нерухомості через деякий час, тепер не найближчий, щоправда через отриманий резонанс цього рішення. Пройшло вже декілька місяців - і що? Хтось почув&nbsp; ці проблеми від представників Львівської облради, від народних депутатів України, які входять до відповідних самих демократичних фракцій "Батьківщини", "НУ-НС", "Фронт змін" тощо?</p>
<p>До речі, мій виступ сьогодні не заради лише розмов і критики, дій депутатів міста Самбір, бездіяльності депутатів Львівської облради, чергового показу лише популістських висловлювань самих демократичних фракцій та політичних партій, пасивності в цьому питанні місцевих ЗМІ. Матеріал озвучую з метою акцентування уваги всіх посадових осіб на необхідності…</p>
<p>&nbsp;</p>
<p>ГОЛОВУЮЧИЙ. Я прошу, вже у вас хвилина, або закінчуйте, або…</p>
<p>&nbsp;</p>
<p>БАРАНОВ-МОХОРТ С.М. …на необхідності вирішення проблем в межах законодавства, аргументованого розкриття того пустого базікання, що несеться з вуст. Хочу, щоб органи прокуратури всіх рівнів тримали на контролі дану ситуацію і не дали можливості роздерибанити нерухомість міста Самбора, що належить до освітянської сфери. Дякую за увагу.</p>
<p>&nbsp;</p>
<p>ГОЛОВУЮЧИЙ. До слова запрошую Івана Попеску, фракція Партії регіонів. Шановні колеги, тут в нас залишилося не так багато депутатів, я прошу дотримуватися регламенту, щоб всі виступили. Прошу, Іван Васильович.</p>
<p>&nbsp;</p>
<p>12:58:36</p>
<p>ПОПЕСКУ І.В.</p>
<p>Шановний Микола Володимировичу, шановні виборці, вчора ми прийняли Закон "Про Державний бюджет України на 2012 рік" та&nbsp; Програму соціально-економічного розвитку України&nbsp; на 2012 рік та на період 2013-2014 роки. Незважаючи на жорсткі умови прийняття показників бюджету в зв’язку з високою ціною на російський газ, соціальні стандарти будуть збільшені. Збільшено також кількість об’єктів соціального спрямування, які будуються в регіоні за рахунок Державного бюджету. І я продемонструю це&nbsp; на прикладі самої меншої області України – Чернівецької.</p>
<p>Так, в перше за роки незалежності&nbsp; з Державного бюджету будуть профінансовані шість об’єктів сфери охорони здоров'я, на яких наполягала Чернівецька ОДА та депутати-буковинці від Партії регіонів. Це стосується реставрації дитячої лікарні на вулиці Буковинській у Чернівцях – 10 мільйонів гривень, це капітальний ремонт дитячої клінічної лікарні – 2 мільйона&nbsp; 331 тисяча гривен, це будівництво блоків обласного центру "Медико-соціальної реабілітації дітей" – 11 мільйонів&nbsp; 635 тисяч гривень, це капітальний ремонт лікарні швидкої допомоги на вулиці Фастівській – 10 мільйонів гривень, це будівництво пологового будинку в місті Хотині – 10 мільйонів&nbsp; 780 тисяч гривень, це&nbsp; реконструкція протитуберкульозного санаторію у селищі Красноільськ - 4 мільйона 164 тисячі гривень. Також на реставрацію Чернівецького музичного драматичного театру імені Ольги Кобилянської виділено 8 мільйонів 239 тисяч гривень. Це також будівництво шкіл у селі Лужани Кисманського району – 5 мільйонів 496 тисяч гривень, гімназію в селищі Красноїльськ Сторожинецького району другої черги&nbsp; - 7 мільйонів 27 тисяч гривень. Школу в селі Зруб …… Сторожинецького району - 10 мільйонів гривень, це добудова школи в&nbsp; селі Магала Новоселицького району – 3 мільйони 810 тисяч гривень. Окрім того, вчора додатково було підтримано ще 6 поправок, які я вніс разом з депутатом Романюком. Це на початок будівництва школи у селі Йорданеш Глибоцького району було виділено 5 мільйонів&nbsp; гривень. На будівництво школи&nbsp; в&nbsp; селі Мошанець&nbsp; Келменецького району - 14 мільйонів 36&nbsp; тисяч&nbsp; гривень. Школі у селі Тернавка Герцаївського району - 8 мільйонів гривень. Школі в селі Тисловець Сторожинецького району - 10 мільйонів гривень та двох дитячих садків у селі Опришени&nbsp; - 7 мільйонів 873 тисячі гривень&nbsp; та у селі&nbsp; Станівці Глибоцього району&nbsp; - 3 мільйони 307 тисяч гривень. Чому я оголошую про це?</p>
<p>Шановні колеги, на протязі цього року я постійно виступав з трибуни саме з цих об’єктів, і більшість з них&nbsp; потрапили під фінансування з Державного бюджету.&nbsp; Тому,&nbsp; користуючись нагодою,&nbsp; від імені громади Чернівецької області та&nbsp; відповідних сіл, хочу висловити&nbsp; подяку уряду та більшості Верховної Ради&nbsp; за підтримку цих пропозицій.&nbsp;</p>
<p>І з Новим роком та Різдвом Христовим поздоровляю всіх! Бажаю щастя, здоров'я! А для мешканців Герцаївського району, які будуть цими вихідними святкувати Різдво Христове, хочу їм побажати румунською рідною мовою.&nbsp; <i>(говорить румунською мовою)</i>.&nbsp; Дякую!</p>
<p>&nbsp;</p>
<p>ГОЛОВУЮЧИЙ.&nbsp; Я не бачу Ляшка.&nbsp; До слова запрошую Вадима Колесніченка, фракція Партія регіонів. За ним буде виступати Андрій Шкіль, фракція&nbsp;&nbsp; "БЮТ - "Батьківщина".</p>
<p>&nbsp;</p>
<p>13:01:46</p>
<p>КОЛЕСНІЧЕНКО В.В.</p>
<p>Фракция Партии регионов, Вадим Колесниченко.</p>
<p>Уважаемые жители Украины, мы живем,&nbsp; безусловно,&nbsp; в очень тяжелое, сложное время. Однако&nbsp; в глубине этого&nbsp; тоннеля появляются&nbsp; лучи&nbsp; серьезной и очень важной надежды на&nbsp; то, что, кроме экономических решений, которые ждут нашу страну в ближайшие годы, нас будут ждать&nbsp; и решения&nbsp; большого блока гуманитарных проблем .</p>
<p>Решение Конституционного Суда Украины 13 декабря этого года подтвердило факт законности использования региональных языков в судебной системе, осталось принять четыре процессуальных кодекса, которые заблокированы полгода в нашем парламенте, для того чтобы во всех процессах можно было использовать наравне с государственным и региональный язык.</p>
<p>Слишком много здесь было сломано копий вокруг темы языковой, однако я могу однозначно и четко сказать, что в ХХІ веке&nbsp;в условиях глобализации не язык является основой существования государства, потому что Соединенные Штаты Америки – самое крупная, богатая, мощная держава мира не имеет американского языка. Успешная страна Австралия не имеет австралийского языка. Огромная, яркая, самобытная страна Бразилия не имеет бразильского языка, хотя есть там бразильские обезьяны.</p>
<p>Я могу сказать, это один из немногих примеров, которые говорят о том, что не в языке дело, а в тех людях, которые строят державу. Для нашей страны главный приоритет, о котором провозгласил Президент Украины Виктор Янукович, является зашита и обеспечение прав человека. Только вокруг этого оселка мы сможем построить наше целостное и независимое украинское государство, где каждый гражданин нашего государства будет счастлив и доволен тем, что он живет в процветающей стране, где права человека не ущемляются, где права одного оканчиваются там, где начинаются права другого. Это и есть настоящая демократия, это и есть настоящее народовластие. Это не манипуляции политиков и политиканов, это реальная жизнь.</p>
<p>Законопроект об основах языковой государственной политики за авторством Колесниченка и Кивалова поддержан Венецианской комиссией, поддержан 11 ВУЗами нашего государства, 46 научно-культурными и просветительскими обществами Украины. И я могу сказать, со следующего года мы начинаем поход в поддержку и защиту прав человека на использование родного языка.</p>
<p>Я хотел бы, чтобы в наступающем году наконец-то понизился уровень напряжённости и повысился уровень доверия всех людей к друг другу, вне зависимости от языка, национальности и вероисповедания. Я надеюсь, убеждён, что Новый год, Рождество Христово объединят украинское сообщество в борьбе за самое главное, за права человека в счастливой, независимой державе Украина. Благодарю за внимание.</p>
<p>&nbsp;</p>
<p>ГОЛОВУЮЧИЙ. До слова запрошую Андрія Шкіля, фракція "БЮТ – "Батьківщина". За ним буде виступати Дмитро Шлемко, "БЮТ – "Батьківщина". Прошу.</p>
<p>&nbsp;</p>
<p>13:04:59</p>
<p>ШКІЛЬ А.В.</p>
<p>Дякую. Шановні радіослухачі, телеглядачі! Шановний головуючий! Звичайно, приємно було, попередній виступаючий завершив свій виступ закликом поважати права людини. Звичайно, єдине право, яке він закликає не поважати в Україні, це право національної більшини, тобто українців, спілкуватися державною мовою.</p>
<p>Плюс, до речі, нагадаю, що людина, що походить із Севастополя, ходив там у вишиваній сорочці, закликав всіх забути російську мову, а вивчати рідну українську. Це було в минулому, колись давно, принаймні таки чутки циркулюють в місті Севастополі.</p>
<p>А я хотів би взагалі, метаморфози відбувається чи не найдивніші в Україні. От зараз ми напередодні свята. Ці свята, звичайно, теплі і приємні кожному українцеві. Але не всі будуть зустрічати ці свята вдома з родиною. Наприклад, лідер нашої політичної сили. Лідер опозиції. Лідер у президентських перегонах, минулих, які відбулися, кілька там, півтора відсотки вдалося наскребти нинішньому Президентові, щоб перемогти на цих виборах, буде зустрічати новий рік у в’язниці.</p>
<p>І загалом мене цікавить, чому у нас зараз працює так званий цей вибірковий принцип. Чому частина урядовців, які мають певні індульгенції, перебувають не просто на волі, а в посадах, в шовках, а інші перебувають під слідством і за гратами?! Чому уряд був розділений на 50 відсотків? 50 відсотків безвідповідальні, інші несуть відповідальність?</p>
<p>Чому один з урядовців, а, власне, колишній міністр оборони, бо нагадаю, 23 березня цього року на сайті Генеральної прокуратури було розміщено повідомлення, що у 2006 році на підставі наказу міністра оборони Анатолія Гриценка від 30.06.2005 року було передано держпідприємство Міноборони, а потім передано приватній фірмі 11 будівель загальною площею понад 2 тисячі квадратних метрів разом із земельною ділянкою у 24&nbsp;гектари, що раніше належали військовому&nbsp; містечку номер 247 лише за 10 мільйонів&nbsp; гривень. Варто зазначити, що вказана&nbsp; земельна ділянка знаходиться&nbsp; на 27 кілометрі Столичного шосе, тобто у Кончі Заспі. Наголошую, що було&nbsp; передано 24 гектари&nbsp; землі, що знаходиться у Кончі Заспі, кожна сотка якої&nbsp; на сьогоднішній день&nbsp; за ринковими цінами коштує&nbsp; близько 30 тисяч доларів США. І так далі. Тобто можна&nbsp; продовжувати.</p>
<p>Далі ще ж від земляків зі Львова надходять&nbsp; повідомлення з цього приводу. І прокуратура&nbsp; встановила факти, все зафіксувала, і Міністерство оборони&nbsp; наказ був визнаний недійсним, якісь відповідальні були притягнуті, але якби перебуває за гратами&nbsp; міністр, тобто виконуючий обов'язки міністра, який до цього стосунку не має.&nbsp;&nbsp;</p>
<p>Тому, власне,&nbsp; мені б хотілося б, щоб під завершення року&nbsp; хоча б ця влада, хоча б&nbsp; у тих своїх&nbsp; злих діях, коли вона намагається&nbsp; тероризувати опозицію,&nbsp; виходила з простої презумпції невинуватості або винуватості всіх, або всі винні, або всі невинні.&nbsp; От я вважаю, що&nbsp; найбільшим гріхом нинішньої влади&nbsp; є те, що вона визначає, хто їй служить, той невинний, а хто&nbsp; проти неї …</p>
<p>&nbsp;</p>
<p>ГОЛОВУЮЧИЙ. Запрошую до слова Дмитра Шлемка, фракція "БЮТ – "Батьківщина".&nbsp; За ним буде&nbsp; виступати Орест Муц.</p>
<p>&nbsp;</p>
<p>13:08:17</p>
<p>ШЛЕМКО Д.В.</p>
<p>Дмитро Шлемко, фракція "Батьківщина".</p>
<p>&nbsp;Шановні співвітчизники! В українців є мудре прислів'я: "Хочеш побачити своє обличчя, заглянь у дзеркало". Було б&nbsp; добре, щоб цим народним твердженням час від часу користувалася нинішня влада. Дзеркалом для неї має&nbsp; бути український народ, його життя, а то за власною ширмою&nbsp; владні мужі не бачать свого ситого обличчя, яке&nbsp; зневажливо із кабінетів і високих пагорбів споглядає на буденність простих українців, закликаючи їх терпіти&nbsp; та працювати лопатою. Як не дико це звучить, а реальність&nbsp; така, що віце-прем'єр не знає цін на продукти харчування, Прем`єр-міністр – заробітної плати вчителя,&nbsp;&nbsp;&nbsp;&nbsp;&nbsp;&nbsp;&nbsp; а Президент України – розмірів пенсії чорнобильців.&nbsp; Та воно і зрозуміло, чому, адже при владі зараз мільярдери та мультимільйонери, люди, які жирують самі та дають шикувати своїм дітям, надаючи їм, як, наприклад,&nbsp;&nbsp;&nbsp; сину Януковича, комерційні банки з мільйонними капіталами, а синам Азарова&nbsp; та Клюєва сотні мільйонів&nbsp; гривень на функціонування власних фірм, забезпечують сите життя надовго&nbsp; за рахунок українського народу, вперше, я ще раз наголошую, вперше за всю історію Незалежності України владою заплановано збільшення бідних у державі. На підтвердження сказаного: в Програмі економічного і соціального розвитку України на 2012 рік, що в другому читанні представив парламенту, передбачено зростання бідності у суспільстві з 24,1 у 2010-му до 26,2 відсотка у 2012 році. О це і є стрижень соціальної політики нинішньої влади, правда, як сказав сьогодні Прем'єр-міністр України Азаров, він про це не знає. Ну просто капець! В той же час статки олігархів в наступному році вчергове зростуть на мільярди, бо одна третя частина&nbsp; бюджету України на 2012 рік, затверджений учора більшістю, крім Партії комуністів, - це бюджет так званих відкатів, адже в ньому мільярди на "Євро-2012", на будівництво лише донецькими фірмами по всій Україні аеропортів, доріг, інфраструктури, де 40 відсотків запланованих коштів попадають в кишені урядовців, на&nbsp; закупівлю втридорога нафтових вишок, мільярди субвенцій своїм вугільним шахтам - і так до безконечності. Бо кожен рядок бюджету дихає грошима, що будуть вкрадені.</p>
<p>Українці, як свідчить соціологія, вже цій владі не вірять. З кожним днем зростає ненависть до тих, хто обіцяв гідне життя вже сьогодні, правда, не уточнив, що лише для своїх, а для простих людей – бідність, опозиції – тюрми. Хіба не за правду про нинішню владу, за її злочинні дії засуджена та зазнає катувань лідер опозиції, голова партії "Батьківщина" Юлія Тимошенко? Чи є на нашій пам'яті щось подібне? Коли США, Європа, світова громадська спільнота, глави держав, керівники політичних&nbsp; партій, які так дружно повстали на захист політичного лідера, якого кидають у в'язницю лише за те, що вона не прогнулася, не скорилася, не взяла, як звично для цієї команди, під козирок тому, хто сьогодні став монархом в Україні, в той же час за маскою сильно, страшенно боїться людей, їхньої думки…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ШЛЕМКО Д.В.…незаперечна істина, на трьохметрових парканах, на страху нормальну державу не побудуєш. З опозицією, народом необхідно вести діалог, дбати про них, якщо хочете, леліяти, а не нищити соціально та політично. Ще&nbsp; є час, як сказав би великий український пророк Тарас Шевченко: "схаменіться, будьте люди, бо лихо вам буде"! Спасибі.</p>
<p>&nbsp;</p>
<p>ГОЛОВУЮЧИЙ. До слова запрошую Ореста Муца, фракція Партії регіонів. За ним буде виступати Самойлик Катерина Семенівна.</p>
<p>&nbsp;</p>
<p>МУЦ О.П.</p>
<p>Орест Муц, Тернопільщина. Шановні колеги, земляки! Президент України Віктор Янукович визначив туристичну галузь важливою складовою розвитку національної економіки. Глава держави наголошує: наш багатий потенціал зобов’язує нас створити якісний туристичний продукт, який гідно конкуруватиме у світі.</p>
<p>На Тернопільщині справжньою туристичною перлиною є місто Почаїв, де розташований один із найбільших православних центрів християнського світу – Свято-Успенська Почаївська Лавра. За рік Лавру відвідує близько мільйона віруючих. Місто з таким потенціалом ми зобов’язані перетворити на туристично-паломницький центр України сучасного європейського зразка.</p>
<p>Дуже багато для цього робить сама Почаївська Лавра на чолі з настоятелем Архієпископом Володимиром. На її території вже збудовано готель для паломників. Будується новий великий собор Преображення Господнього. Разом з тим ряд економічних об’єктів Почаєва потребують державної підтримки.</p>
<p>Це відновлення роботи овочесушильного заводу, проведення капітального ремонту очисних споруд, завершення реконструкції системи водопостачання. Переконаний, нинішнє керівництво держави допоможе Почаєву стати гідним туристично-паломницьким центром України. А Тернопільщина перейде від слів про пріоритетність розвитку туризму до реальних конкретних справ.</p>
<p>Сьогодні у парламенті оголошено мій депутатський запит до Генерального прокурора України з тим, щоб не дозволити будівництво сміттєпереробного сортувального комплексу на території Струсівської сільської ради. Таке рішення прийняла обласна влада, надавши відповідний дозвіл підприємливим помаранчевим опозиціонерам, напевно, не за дякую. Громада села уже висловила своє обурення. Адже поблизу розташовані оздоровчий дитячий табір, санаторна школа-інтернат, житловий масив, лісопаркова зона.&nbsp;Ми підтримуємо громаду та не дозволимо чиновникам перетворити Тернопільщину на смітник.</p>
<p>Шановні мешканці Тернопільського краю! Вітаю вас з новорічно-різдвяними святами, що наближаються, добробуту вашим родинам, віри у потужнє майбутнє України і процвітання нашого рідного Тернопільського краю! Дякую.</p>
<p>&nbsp;</p>
<p>ГОЛОВУЮЧИЙ. До слова запрошується Самойлик Катерина Семенівна, фракція комуністів. За нею&nbsp; виступатиме Гнаткевич.</p>
<p>&nbsp;</p>
<p>13:14:57</p>
<p>САМОЙЛИК К.С.</p>
<p>Дякую, Микола Володимирович!</p>
<p>Я хочу від імені фракції всіх українців поздоровити, жителів України з Новим роком і побажати щастя, успіхів, не втрачати віри, але дай нам Боже, щоб ще і був економічний підйом нашої держави.</p>
<p>Звичайно, всі зараз переосмислюють новорічний подарунок - бюджет 2012 року, безумовно, антисоціальний, кризовий бюджет. І провокація, яка відбулася в цій залі в кінці голосування за Державний бюджет України, дала змогу забрати пільги у сотень бувших народних депутатів, разом з тим відібрати їх у чорнобильців, афганців, ветеранів Великої Вітчизняної війни, інвалідів, дітей війни, а їх мільйони. Що виграв народ України?</p>
<p>Мабуть, що&nbsp; нічого. Як вижити, наприклад, освіті з 20-відсотковим покриттям комунальних послуг? Хто дасть рецепт, як вийти з цієї ситуації? Яке майбутнє молодих сімей? На довгостроковий кредит молоді виділено всього 34 мільйони гривень. А для будівництва житла для працівників, які працюють в органах державної влади, - 90 мільйонів.</p>
<p>Чому така диспропорція, чим завинила наука? Суттєво скоротилися видатки на Національну академію наук - більше мільярда гривень, на прикладні, фундаментальні дослідження, на цільові, державні програми, які повинна Національна академія, галузеві академії супроводжувати. Чим можна пояснити, чому недофінансовано 43,3 мільйони на Міжнародний дитячий центр "Артек"? Це 5 змін не буде працювати, люди&nbsp;&nbsp; не будуть отримувати заробітної платні, не будуть отоплюватись, все зупиниться, 5 змін. Я хочу наголосити, що в і 5 змін якраз&nbsp; в МДЦ "Артек" відпочивають діти-інваліди, діти-сироти, це тематичні&nbsp; зміни&nbsp; "Повір у себе". І ці діти&nbsp; один раз в житті побувають у цій родзинці нашій, родзинці дитячої країни.</p>
<p>Я розумію всю складність ситуації, розумію, що борги великі. Але "латати дірки"&nbsp;&nbsp; за рахунок соціальних програм і за рахунок менш всього захищених людей - це аморально.</p>
<p>&nbsp;</p>
<p>ГОЛОВУЮЧИЙ.&nbsp; До слова запрошую Гнаткевича Юрія Васильовича, фракція&nbsp;&nbsp; "БЮТ - "Батьківщина". За ним буде виступати Олег Ляшко.</p>
<p>&nbsp;</p>
<p>13:17:53</p>
<p>ГНАТКЕВИЧ Ю.В.</p>
<p>Дорогі співвітчизники,&nbsp; більш як за тиждень, десятки мільйонів українців&nbsp; зустрічатимуть Новий рік у колі своїх сімей,&nbsp; біля святкової ялинки.</p>
<p>Лідери опозиції Юлія&nbsp; Володимирівна Тимошенко і Юрій Луценко зустрічатимуть їх за гратами. Аби якось підбадьорити їх, я нагадаю&nbsp; їм&nbsp; знамениті слова великого революціонера Івана Франка: "За&nbsp; волю народу,&nbsp; за його&nbsp; права не страшні кайдани, солодка тюрма. До бою сто тисяч&nbsp; поборників стане. Пірвем, пірвем,&nbsp; пірвем всі кайдани!".</p>
<p>Вважаю&nbsp; своїм обов'язком&nbsp; нагадати, що не за невдалу угоду по газу з Росією сидить Тимошенко.&nbsp; Бо Азаров і досі не може скласти "вдалої" угоди і сказав вчора&nbsp; в інтерв'ю, що з росіянами дуже важко вести переговори.&nbsp;</p>
<p>За що насправді посадили Юлю? Давайте пригадаємо,&nbsp; хто&nbsp; за часи Президента Кучми, коли масово не виплачувались зарплати і пенсії,&nbsp; припинив бартерні&nbsp; оборудки нафтових і газових магнатів і змусив справно платити податки, хто після другого туру президентських виборів в грудні 2004 року,&nbsp; коли Ківалов оголосив Януковича&nbsp; обраним Президентом, закликав народ йти і їхати до Києва&nbsp; на Майдан Незалежності, щоб протестувати проти фальсифікації виборів, тобто хто скликав Майдан.</p>
<p>Третє. Хто після перемоги "помаранчевої революції", ставши Прем'єр-міністром, оголосив про намір уряду провірити законність приватизації понад 300 крупних підприємств, і в разі виявлення порушень законодавства, повернути їх державі?</p>
<p>Зрештою, хто відібрав через суд завод "Криворіжсталь" у Ріната Ахметова і зятя Кучми – Пінчука?</p>
<p>Далі. Хто переконав депутатів "БЮТ" і фракцію "Наша Україна" здати свої мандати і оголосити позачергові вибори, після яких Янукович позбувся поста прем'єра?</p>
<p>Далі. Хто став основним конкурентом Януковича на останніх президентських виборах і хто став би Президентом якби не масові фальсифікації на Донбасі і в Криму, і не ті, хто голосували проти обох?</p>
<p>&nbsp;Хто нині не втомлюється повторювати, що основною проблемою України і ворогом демократії є кримінально-олігархічні клани? Хто жодного разу не встав у Печерському суді перед Родіоном Кірєєвим, заявляючи, що її суд не суд і не Кірєєв, а мафія?</p>
<p>Зрештою, хто дратує всю антиукраїнську п'яту колону тим, що скрізь і завжди говорить лише українською мовою і вигукує Слава Україні!</p>
<p>Таких же питань можна поставити багато, відповідь буде одні – це вона, Юлія Тимошенко заважає антиукраїнському за своєю суттю олігархату встановлювати диктатуру в Україні. Це її вони бояться, тому і посадили її до тюрми.</p>
<p>Я вітаю Юрія Луценка, свого земляка, ми обидва з …….</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ГНАТКЕВИЧ Ю.В....Вітаю Юлію Тимошенко з Новим роком! Побачимось, зустрінемось у новому році не за гратами.</p>
<p>&nbsp;</p>
<p>ГОЛОВУЮЧИЙ. До слова запрошую Олега Ляшка, позафракційного, який буде завершувати годину "Різного".</p>
<p>&nbsp;</p>
<p>13:21:17</p>
<p>ЛЯШКО О.В.</p>
<p>Олег Ляшко, Радикальна партія. Невдовзі вся Україна, громадяни будуть зустрічати Новий рік, і з яким настроєм ми зустрічаємо цей Новий рік?!</p>
<p>Нам обіцяло керівництво держави про те, що під новорічну ялинку вони покладуть подарунок для всього українського народу. Насправді вчора Верховна Рада під оцю ялинку поклала не подарунок, а свиню отаку величезну свиню для українського народу. Афганці, чорнобильці, діти війни, ветерани - загалом 16 категорій громадян України - учорашнім Законом про бюджет були позбавлені всіх прав. Тепер держиморди-чиновники, Азаров і інші, будуть в ручному режимі ділити ці гроші. Встав не з тієї ноги – не дав грошей, поколупався в носі – дав грошей. І мільйони людей будуть залежати від настрою чиновників.</p>
<p>А чи дадуть вони простим людям гроші?&nbsp; Ні. Вони тільки собі вкрадуть, собі можуть украсти. Через бюджет вимивають гроші, у людей забирають. І коли нам влада бреше, що вони вчора позбавили пільг народних депутатів – це неправда. Ніхто пільг не позбавляв. Зупинили на один 2012 рік перед виборами. Після виборів усе відновлять, а для себе кожний день гребуть.</p>
<p>Я сьогодні питаю Прем'єра Азарова: "Є у вас будинок в Австрії чи у вашого сина?" А він мені що каже: "Я вам не буду відповідати". Я як лідер радикальної партії вимагаю в Азарова з'їхати з державної дачі, відмовитися від пенсії в 40 тисяч гривень, відмовитися від зарплати в 70 тисяч гривень, відмовитися від медичного лікування – 500 мільйонів гривень на лікування чиновників в наступному році, 200 мільйонів гривень на пересування авіатранспортом в наступному році. І що мені каже Азаров: "Я не понял ваш вопрос". Що ж тут непонятного? Він не зрозумів, що йому треба виїхати з дармової дачі? Він не зрозумів, що йому треба відмовитися від дармової пенсії незаслуженої?</p>
<p>Вони не зрозуміли, що вони розвалили, знищили країну? Вони людям розказують: "Нема в бюджеті грошей". Закривають в Черкасах пологовий будинок №2, закривають десятки, сотні лікарень,&nbsp;шкіл, ФАПів, амбулаторій, будинків культури по всій країні. Самі живуть на державних дачах, їх за держаний масажисти масажирують. Він кожний ранок, Азаров, по кілометру пропливає. В якому басейні він плаває? Малозабезпечених дітей в той басейн, щоб вони хоч навчились плавати! А то діти моря, води не бачать, бо скрізь блатні забори, блатні хати стоять Азарова і інших посадовців. А по дітях, по нормальних українцях стріляють у спину, не дають можливості дійти до води, бо, бачите, там урядовці плавають!</p>
<p>І тому я вважаю, що найкращий подарунок для України в переддень 2012 року – це щоб ця влада разом із Партією регіонів сіли в один човен і втопилися в Чорному морі. І це буде найкращий подарунок для країни, для мільйонів українських громадян. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, завершується "Різне", деякі депутати могли виступити з своїми проблемами, які вважали за необхідне висловити. Я хочу нагадати, що Верховна Рада працює наступним чином: 26-30 грудня народні депутати працюють з виборцями, 3-6 січня працюють в комітетах і фракціях. Засідання Погоджувальної ради відбудеться о 9-й годині у вівторок 10 січня. А чергове пленарне засідання Верховної Ради України розпочнеться у вівторок 10 січня о 10-й годині.</p>
<p>Принагідно хочу поздоровити вас зі святом Нового року та Різдва Христова! Побажати, щоб 2012 рік був для вас, для ваших родин, для України кращим, аніж 2011 рік.</p>
<p>Ранкове засідання Верховної Ради оголошую закритим. Веселих свят!</p>
<p>&nbsp;</p>
<p>&nbsp;</p>
</div>
