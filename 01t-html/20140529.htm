Стенограма пленарного засідання
29 травня 2014
<div>
<p align=center>ЗАСІДАННЯ СОРОК ЧЕТВЕРТЕ</p>
<p align=center>Сесійний зал Верховної Ради України</p>
<p align=center>29 травня&nbsp; 2014 року, 10 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p align=center>&nbsp;</p>
<p>ГОЛОВУЮЧИЙ. Доброго ранку, шановні народні депутати! Прошу сідати на свої робочі місця і підготуватися до реєстрації.</p>
<p>Прошу включити систему "Рада" і розпочати реєстрацію народних депутатів. Прошу, шановні колеги, прошу.</p>
<p>10:04:25</p>
<p>В залі зареєстровано&nbsp;260 народних депутатів. Верховна Рада розпочинає свою роботу. За традицією, шановні колеги, інформую вас, що сьогодні день народження народного депутата Кучерука Миколи Герасимовича. <i>(Оплески)</i></p>
<p>&nbsp;Я хочу, шановні народні депутати, проінформувати вас, що Центральна виборча комісія вже практично підрахувала результати голосування завдяки електронним протоколам. І після обробки 100 відсотків електронних протоколів перемогу отримав з результатом 54,7 відсотків Петро Олексійович Порошенко. Давайте привітаємо його з перемогою. <i>(Оплески)</i></p>
<p>&nbsp;І ми з вами мали можливість проводити консультації, вірніше Погоджувальну раду з керівниками депутатських груп і фракцій. Ми домовлялись, що сьогодні заслухаємо голову Центральної виборчої комісії. Але ми провели консультації з ЦВК, і прохання Центральної виборчої комісії, щоб вони підвели остаточні підсумки голосування вже по протоколах з мокрими печатками і уже проінформували парламент у вівторок про остаточні результати голосування, про остаточні результати президентських виборів.</p>
<p>Окрім того, шановні колеги, ви добре знаєте, що також відбулись вибори в місті Києві, і Київ має новообраного свого голову, яким став наш колега Віталій Кличко. Давайте його також привітаємо. <i>(Оплески)</i></p>
<p>Ще одна інформація. Я мав сьогодні зранку розмову з Арсенієм Яценюком,&nbsp; Прем'єр-міністром України, який перебуває з офіційним візитом в Європі, де ведуться достатньо складні переговори, які стосуються енергетичної безпеки нашої держави. І Прем'єр-міністр просить виступити з доповіддю з енергетичної безпеки України у вівторок в парламенті. Йому потрібна підтримка парламенту. І я, шановні колеги, сподіваюся, що ви також підтримуєте пропозицію заслухати Прем'єр-міністра у вівторок з доповіддю щодо енергетичної безпеки України.</p>
<p>Шановні колеги, ми з вами маємо рішення Центральної виборчої комісії, і я інформую вас, що 21 травня 2014 року Центральна виборча комісія зареєструвала народного депутата України Ганчукова Олександра Костянтиновича, обраного 28 жовтня 2012 року в загальнодержавного багатомандатному виборчому окрузі, включеного до виборчого списку Компартії України під № 34, відповідно до статті 79 Конституції України перед вступом на посаду народний депутат України складає присягу перед Верховною Радою України.</p>
<p>До складення присяги на трибуну запрошується народний депутат України Ганчуков Олександр Костянтинович. Будь ласка.</p>
<p>&nbsp;</p>
<p>ГАНЧУКОВ О.К.</p>
<p>Шановний головуючий, шановні колеги, шановні виборці України! Присягаю на вірність Україні. Зобов'язуюсь усіма своїми діями боронити суверенітет і незалежність України, дбати про благо Вітчизни і добробут Українського народу. Присягаю додержуватись Конституції України та законів України, виконувати свої обов'язки в інтересах усіх співвітчизників.</p>
<p>&nbsp;</p>
<p>ГОЛОВУЮЧИЙ. Дякую.&nbsp;</p>
<p>Шановні колеги, я також інформую вас, що згідно з поданою заявою та відповідно до частини третьої статті 60 Регламенту Верховної Ради України повідомляю про вихід народного депутата України Калетник Оксани Миколаївни зі складу депутатської фракції Комуністичної партії України.</p>
<p>Шановні народні депутати,&nbsp; під час проведення Погоджувальної ради з керівниками депутатських груп і фракцій були питання до Міністерства освіти. І ми запросили міністра освіти пана Квіта, щоб він проінформував Верховну Раду про порядок прийому до вищих навчальних закладів в Донецькій та Луганській областях. Тому що в зв'язку з діями терористами там є серйозні проблеми з навчанням наших дітей.</p>
<p>На трибуну, шановні колеги, запрошується міністра освіти і науки Квіт Сергій Миронович. І я прошу секретаріат включити трансляцію на вулицю. Будь ласка.</p>
<p>&nbsp;</p>
<p>КВІТ С.М.</p>
<p>Шановні народні депутати,&nbsp; кожного року в Україні проводиться зовнішнє незалежне оцінювання. Воно організовується в такий спосіб, що ми маємо дві сесії. В цьому році перша сесія для проведення зовнішнього незалежного оцінювання по всій Україні розпочинається 3 червня і закінчується 27 червня. Друга сесія розпочинається 1 липня і закінчується 15 липня. Тобто незалежно від того, які події зараз відбуваються в Україні у нас&nbsp; немає ніяких змін щодо організації зовнішнього незалежного оцінювання.</p>
<p>Зважаючи на те, що в Луганській і Донецькій областях ми маємо надзвичайні події, ми маємо антитерористичну операцію і наші громадяни мають суттєві проблеми із безпекою, зокрема стосовно випускників шкіл Міністерство освіти і науки вирішило разом із Українським центром оцінювання якості освіти вирішило в Донецькій і Луганській областях провести ЗНО в другу сесію. Тобто це не означає, що тільки в цьому році спеціально для них, для наших випускників з Донецької і Луганської областей, організовується друга сесія. Так звана друга сесія працює для всієї України, тому що вона задумувалася і вона розраховується на те, що завжди можуть бути якісь надзвичайні обставини, персональні обставини у випускників шкіл в будь-якому регіоні України.</p>
<p>Це означає також, що ті випускники, які проходять ЗНО в другу сесію, вони мають такі самі права, як і ті випускники, які проходять ЗНО в першу сесію. Тобто не відбувається ніякої дискримінації наших випускників. Поруч з тим ми маємо деякі питання з Донбасу про те, побоювання, про те, чи дійсно вони не будуть дискриміновані. Зважаючи на це, ми вважаємо, що дуже важливо дати випускникам, батькам, нашим державним службовцям, також журналістам більше інформації про перебіг зовнішнього незалежного оцінювання.</p>
<p>Тому Міністерство освіти і науки разом з Українським центром оцінювання якості освіти провело вже дві відео-конференції з усіма регіонами України і в цих відео-конференціях брали участь&nbsp; зокрема всі державні служби, всі міністерства відомства, які відповідають за проведення зовнішнього незалежного оцінювання. Це однозначний висновок Міністерства внутрішніх справ, Служби безпеки України, Служби державної охорони і також Держзв'язку, що вони не можуть гарантувати безпеку на Донеччині і на Луганщині, якщо ми будемо організовувати зараз зовнішнє незалежне оцінювання для них в першу сесію. Тому ми переносимо для цих регіонів для всіх випускників на другу сесію.</p>
<p>Також хочу вам повідомити про те, що сьогодні в другій годині дня ми будемо мати третю відео-конференцію&nbsp; з Донецьком і Луганськом. Причому в Донецьку і Луганську&nbsp; будуть мати можливість брати участь в цій відео-конференції&nbsp; понад 100 осіб в кожному регіоні, є така можливість.&nbsp; Тобто для&nbsp; всіх бажаючих вчителів, батьків,&nbsp; журналістів, представників громадськості –&nbsp; всі вони зможуть взяти участь&nbsp; сьогодні також&nbsp; в відео конференції і ми дамо їм&nbsp; всю необхідну інформацію.</p>
<p>Шановні колеги, я завершую і з радістю дам відповіді на всі ваші питання. Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Шановні колеги, давайте від фракцій&nbsp; задамо по питанню міністру освіти і науки.</p>
<p>Прошу провести запис від фракції. Я бачу руки, які підняли народні депутати.</p>
<p>Будь ласка, народний депутат Зелик,&nbsp; фракція&nbsp; "Свобода".</p>
<p>&nbsp;</p>
<p>10:14:48</p>
<p>ЗЕЛИК Р.Б.</p>
<p>Прошу передати слово Едуарду Леонову.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, включіть&nbsp; мікрофон.</p>
<p>&nbsp;</p>
<p>10:14:53</p>
<p>ЛЕОНОВ Е.В.</p>
<p>Шановний міністре.</p>
<p>Едуард Леонов,&nbsp; Всеукраїнське об'єднання "Свобода", Крим, Севастополь.</p>
<p>Зараз в Криму і в Севастополі склалася надзвичайно складна ситуація&nbsp; для випускників вишів українських, тому що&nbsp; ми прекрасно розуміємо, що окупанти не дають можливості зараз отримати&nbsp; українського взірця дипломи нашим випускникам. І тому&nbsp; повстає питання, десятки, сотні дзвінків&nbsp; щодня мені надходять&nbsp;&nbsp; з Криму.</p>
<p>І два основних&nbsp; запитання. Чи можуть зараз&nbsp; бути допущені&nbsp; до складання держіспитів кримчани, які не мають можливості повернутися в свої домівки? Це перше питання. На території континентальної України чи можна їх допустити до держіспитів?</p>
<p>І друге запитання. Чи зможе&nbsp; потім бути обмін&nbsp; дипломів, які вони отримають за російськими стандартами на українські, бо вони не хочуть мати російські&nbsp; дипломи, а немає можливості&nbsp;&nbsp;&nbsp; отримати українські?</p>
<p>Дякую, пане міністре.</p>
<p>&nbsp;</p>
<p>КВІТ С.М.&nbsp; Дякую за запитання.</p>
<p>Стосовно держіспитів. Ці питання ми розглядаємо індивідуально. І тому&nbsp; я прошу вас скеровувати їх, такого роду запити, до Міністерства освіти. Кожне питання буде розглянуто індивідуально.</p>
<p>Чому немає можливості скласти держіспити? Тому що, насправді, за тією інформацією, яку має Міністерство освіти, найбільша проблема – це проблема видачі дипломів українського зразка. Ми вирішили питання із атестатами для випускників шкіл. Вони всі можуть одержати в Криму. Але випускники&nbsp; університетів не мають такої можливості, тому що вони не мають вибору, їм заборонили в Криму це робити. Тому ми прийняли таке рішення, що вони зможуть одержати дипломи українського зразка на території Херсонської і Миколаївської областей. Для цього вони повинні пред'явити свої кримські дипломи цьогорічні російського зразка. За пред'явленням російського диплому ми будемо видавати український диплом, це проста процедура, і тут це питання знято.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Герман.</p>
<p>&nbsp;</p>
<p>10:17:07</p>
<p>ГЕРМАН Г.М.</p>
<p>Шановний пане міністре, чи можемо ми задемонструвати, що Київ – центр України – розуміє і співчуває тим сотням тисяч дітей Донбасу, які поставлені в такі нерівні умови? І чи можемо ми зробити виняток і просто звільнити їх взагалі, не в другий етап, як ви сказали, а взагалі звільнити їх цього року від ЗНО і дати їм можливість перспективи, як виняток? Це буде гарний жест, і це буде розуміння з їх боку, що хтось тут в Києві за них переживає і за них турбується. Чи є така взагалі можливість, скажіть, будь ласка?</p>
<p>&nbsp;</p>
<p>КВІТ С.М.&nbsp; Дякую за запитання. І, звичайно, ми готові до всіх винятків, які ми можемо тільки зробити. Тому це тільки перший крок, що ми пропонуємо складати ЗНО в другу сесію. Ми сподіваємось, що буде ситуація краща. Якщо вона не буде краща, ми маємо третій і четвертий крок, і ми готові далі йти назустріч.</p>
<p>І, звичайно, я хочу підкреслити, ніхто з випускників українських шкіл, де б він не навчався – чи в Києві, чи в Донецьку, чи в Луганську – ніхто не буде дискримінований. Ми готові до цього, так.</p>
<p>&nbsp;</p>
<p>ГОЛОВУЮЧИЙ. Народний депутат Томенко. Будь ласка, включіть мікрофон.</p>
<p>&nbsp;</p>
<p>10:18:32</p>
<p>ТОМЕНКО М.В.</p>
<p>Сергій Миронович, в мене запитання такого порядку. Ми розуміємо, що нам треба&nbsp; поставити всіх в рівні умови. І я розумію, що&nbsp; Міністерству освіти треба надзвичайно активно співпрацювати з правоохоронними органами. Отож, яка співпраця у нас з міліцією, зокрема даного&nbsp; регіону з місцевою владою, оскільки це надзвичайно важливо?</p>
<p>Друга позиція. Чи будете ви&nbsp; готувати інший&nbsp; зміст тестів, якщо вони будуть проходити пізніше, щоб застерегти чесність і справедливість для всіх абітурієнтів?</p>
<p>І третя позиція. Ми багато в пресі читали про зловживання під час проведення ЗНО за часів Дмитра Табачника. Чи проводиться якесь&nbsp; розслідування? І які результати такого розслідування? Чи підтвердились ці матеріали в засобах масової інформації, що чиновники&nbsp; міністерства впливали на хід та характер проведення незалежного тестування?</p>
<p>&nbsp;</p>
<p>КВІТ С.М.&nbsp; Дякую.</p>
<p>Пане Миколо, я дуже&nbsp; перепрошу, перше питання ви б не&nbsp; могли повторити – перше питання.</p>
<p>&nbsp;</p>
<p>ГОЛОВУЮЧИЙ. Включіть мікрофон, депутата&nbsp; Томенка.</p>
<p>&nbsp;</p>
<p>10:19:41</p>
<p>ТОМЕНКО М.В.&nbsp;</p>
<p>Пане Сергію, я мав на&nbsp; увазі, чи відпрацьована сьогодні&nbsp; співпраця координація&nbsp; міністерства&nbsp; з міліцією і правоохоронними органами, особливо в регіоні. Бо, зозуміло, що ви&nbsp; сьогодні повинні чітко знати і співпрацювати з ними для того, щоб підстрахуватися довести матеріали і впевнено провести це&nbsp; тестування, якщо буде нагода його провести.&nbsp;</p>
<p>&nbsp;</p>
<p>КВІТ С.М.&nbsp; Так, я вам дуже&nbsp; дякую.</p>
<p>І, звичайно, у нас є повна&nbsp; координація і співпраця з усіма правоохоронними органами і ще з держохороною, окрім тих, що ви назвали, із спецзв'язком. І&nbsp; саме тому, що ми маємо їхні експертні висновки про те, що вони не можуть в першу сесію гарантувати на Донбасі ні безпеку нашим випускникам, їхнім батькам і&nbsp; викладачам, ні також збереження секретності тестів, а це дуже важливо, саме тому&nbsp; ми прийняли рішення про перенесення ЗНО на Донбасі на другу сесію. Тобто така координація є, і ми мали дві спільних наради на цих відео-конференціях.</p>
<p>Стосовно третього вашого питання. Немає такого підтвердження, що з&nbsp; міністерства було втручання в проведення зовнішнього незалежного оцінювання. Але ми маємо&nbsp; такі експертні свідчення, ми вивчали це питання, що від року до року, скажімо, в певних регіонах є, в різних регіонах, я хочу підкреслити, буває невідповідність якості, тобто в&nbsp; оцінках, в позитивних оцінках на тестування, і потім по першій сесії. Такі невідповідності є, але вони мандрують з регіону в регіон, тому на сьогоднішній день я хочу ствердити, що немає підстав стверджувати, що зовнішнє незалежне оцінювання в Україні корумповано. Таких підстав немає.</p>
<p>І друге питання ваше було стосовно тестів. У нас підготовлені, у нас є&nbsp; певний алгоритм проведення тестування, і тому, звичайно, якщо буде мати місце втручання в секретність тестів, у нас є запасні варіанти, у нас підготовлені запасні тести. Тому і секретність, і процедури, всі процедури будуть збережені. Тобто ця справа у нас захищена. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, народний депутат Пилипенко, включіть мікрофон.</p>
<p>&nbsp;</p>
<p>10:22:07</p>
<p>ПИЛИПЕНКО В.П.</p>
<p>Дякую, пане Голово! Народний депутат Пилипенко, група "Економічний розвиток", Полтавщина.</p>
<p>Безумовно, пане міністре, ми підтримуємо ту стурбованість і поділяємо ваші переживання з приводу вступу дітей, які закінчують школу, до вищих навчальних закладів в Луганській області, у Донецькій, і в цьому ви знайдете нашу підтримку, у повному складі нашої групи.</p>
<p>Питання, яке я хочу задати вам як міністру, воно стосується навчання і в Донецькій області, і в Луганській, а також стосується навчання по всій Україні. Справа у тому, що нещодавно ЗМІ поширило інформацію про те, що нібито ви маєте намагання, маєте, скажемо так, ідеї перейти знову на 12-річну освіту, що у мене, наприклад, у 148 окрузі, у сільському окрузі, знайшло досить сильне відторгнення як серед вчителів, так і серед батьків. Тому що школа сільська, вона не забезпечена навіть на 11-річку матеріалом. І батьки не можуть 11 років прогодувати в школі, не те, що 12. Дайте, будь ласка, нам відповідь і відповідь громадянам України, чи все-таки ви збираєтесь перейти на 12-річну освіту чи ні? Дякую.</p>
<p>&nbsp;</p>
<p>&nbsp;</p>
<p>КВІТ С.М. Дякую. Я дякую за запитання. І хочу ствердити, що це питання, воно потребує концептуального обговорення, воно потребує забезпечення, воно потребує порад і розмов з нашими освітянами, з експертами. І це не є питання сьогоднішнього дня, і воно у нас&nbsp; не в пріоритетах. Тому я прошу навіть, як сказати, не висувати його навіть на порядок денний. Це окрема професійна справа, яка не повинна&nbsp; бути політичною. Тому ми зараз цим не займаємося, і ми до цього питання будемо повертатися тоді, коли до цього буде сприятлива ситуація. І після, я хочу підкреслити, що будь-які рішення в середній освіті ми будемо приймати тільки після нарад і після консультацій з нашими освітянами. Тобто ми не будемо ніяких директив спускати зверху. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Журавський, останнє питання.</p>
<p>&nbsp;</p>
<p>10:24:04</p>
<p>ЖУРАВСЬКИЙ В.С.</p>
<p>Пане міністре, це дуже добре, що Міністерство освіти і науки передбачило перенесення ЗНО на другу сесію, це правильне рішення. Але давайте уявимо на хвилинку, якщо, не дай Бог, не вдасться локалізувати ситуацію, навести порядок в вищезгаданих регіонах, то треба передбачити, щоб випускники ВУЗів… випускники шкіл не зазнали певної дискримінації. І, я думаю, цілком доречно було б провести додаткову сесію для випускників шкіл Луганської, донецької області. Що ви думаєте з цього приводу? Дякую</p>
<p>&nbsp;</p>
<p>КВІТ С.М.&nbsp; Дякую за запитання. Я вже сказав про те, що ми таку можливість передбачили, і така третя сесія, умовно кажучи, вона може бути проведена безпосередньо в університетах, де вони будуть вступати. Тобто ми це передбачили. І я хочу підкреслити, що ми готові до будь-яких нестандартних кроків для того, щоб забезпечити інтереси всіх випускників шкіл і щоб ніхто не був дискримінований. Тобто ми це передбачили – третю сесію безпосередньо в тих університетах, де вони думають вступати.</p>
<p>&nbsp;</p>
<p>ГОЛОВУЮЧИЙ. Дякую, Сергій Миронович. Прошу сідати.</p>
<p>Шановні колеги, зараз ми переходимо до розгляду питань, внесених до&nbsp; порядку денного нашого засідання. І у мене зараз надійшла заява про проведення консультацій. Я звертаюсь до ініціаторів –&nbsp; фракції "Свобода" –&nbsp; треба перерву робити чи зробити заяву? Тільки заяву, так я розумію?</p>
<p>Будь ласка, шановні колеги, надійшла заява щодо консультації, яку просять провести фракція "Свобода" і фракція "УДАР". І ми даємо можливість представнику&nbsp; фракції "Свобода" зробити заяву. Будь ласка.</p>
<p>&nbsp;</p>
<p>10:26:00</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода".</p>
<p>Ми вимагаємо негайного прибуття сюди представників Міністерства оборони зі звітом про те, що відбувається в зоні проведення антитерористичної операції. Тому що, зустрічаючись з матерями військових 95 бригади, нам озвучили кричущі факти, які не можуть бути сумісні з виконанням своїх обов'язків, тому що, по-перше, не забезпечені бойовим спорядженням, і ми це прекрасно знаємо, заплющуємо очі. Йдуть постійно приписки, йде постійно брехня, скільки реально є бронежилетів, кевларових касок і так далі.</p>
<p>Наступне. Найсмішніше і найтрагічніше те, що, виявляється, військові 95 бригади знаходяться на&nbsp; навчанні в Широкому Лимані в Миколаївській області. І вони, виявляються, не ведуть бойових дій на території проведення АТО. То, вибачте, яким чином наші хлопці воюють?! Яким чином наші хлопці там гинуть?!</p>
<p>Що випливає з цього? Те, що ці люди не є учасниками бойових дій.</p>
<p>Наступне. Ротація. Не проводиться ротація. Люди знаходяться по три місяці. Вибачте, навіть в найважчі часи війни Другої світової відбувалася зміна бойових частин, тому що є моральна втома, є фізична втома, і треба людям війти і відпочити. Після цього у нас, виявляється, згідно наших… заяв наших очільників Міністерства оборони немає ким замінити 95 бригаду. І не тільки 95 бригаду. І 30-у, і 26-у. Немає людей! А вибачте, а де мобілізація, яка була оголошена?! А де ті люди, які були призвані в армію?!&nbsp; А готові вони воювати? В якому вони стані?</p>
<p>Наступне. Немає звичайних побутових умов. Люди сплять просто на землі.</p>
<p>Найстрашніше! Поранені в госпіталях. Їм виписують діагноз: або гостре респіраторне захворювання, або&nbsp; щось подібне.</p>
<p>Вибачте, шановні, куди ми йдемо?! Як ми воюємо?! Нічого не помінялося! Ті генерали ще рік тому стояли от так перед Януковичем,&nbsp;&nbsp; &nbsp;далі продовжують служити! Далі продовжують брехати! Далі продовжують знищувати наших хлопців!</p>
<p>Всеукраїнське об'єднання "Свобода" вимагає негайного, негайного, підкреслюю, появи тут міністра оборони і відповіді на всі дані запитання! Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги! Зараз, наскільки я знаю, відбувається Кабінет Міністрів. Я спробую зв'язатись з міністром оборони, щоб він прибув до зали. Але я що хочу сказати, що наші військові сумлінно виконують свій обов'язок і ті результати, які дає антитерористична операція, цьому підтвердження. Тому давайте: є проблема, їх треба розв'язувати, але ж щоб у нас емоції не блокували нашу можливість об'єктивно оцінювати ситуацію. Я зв'яжусь з Міністерством оборони і з'ясую, по можливості, найближчим часом. Щоб вони підійшли до залу.</p>
<p>Шановні колеги! У нас нема виступів зараз від фракцій. Ми завершили питання. Будемо обговорювати включення до порядку денного – я дам можливість щодо пропозицій включення до порядку денного.</p>
<p>А зараз, шановні колеги, в нас розгляд питання ратифікації. Реєстраційний номер проекту закону 0084. Це ратифікація Меморандуму про взаємодію між Урядом України і Організацією з безпеки та співробітництва в Європі (ОБСЄ) про розміщення спеціальної моніторингової місії ОБСЄ.</p>
<p>Шановні колеги, є пропозиція, щоб ми розглянули це питання за скороченою процедурою. Нема заперечень? Прошу підтримати розгляд цього питання за скороченою процедурою.</p>
<p>&nbsp;</p>
<p>10:30:13</p>
<p>За-164</p>
<p>Рішення прийнято.</p>
<p>Нагадаю: це процедурне питання. Будь ласка, я запрошую на парламентську трибуну заступника міністра закордонних справ Кислицю Сергія Олеговича.</p>
<p>&nbsp;</p>
<p>КИСЛИЦЯ С.О.</p>
<p>Шановний Олександре Валентиновичу! Шановні народні депутати!</p>
<p>3 березня цього року на засіданні постійної ради ОБСЄ делегація України звернулася до ОБСЄ&nbsp; з проханням направити до України міжнародну місію спостерігачів для встановлення фактів.</p>
<p>Двадцять першого березня за результатами тривалих, я хочу сказати дуже складних переговорів,&nbsp; усі 57 держав-учасниць ОБСЄ досягли консенсусу і ухвалили рішення про направлення в Україну спеціальної моніторингової місії.</p>
<p>Групи міжнародних спостерігачів працюють в одинадцяти містах та областях України. В окремих регіонах члени місії виконують завдання з ризиком для власного життя. Місія збирає інформацію та інформує ОБСЄ про розвиток ситуації в Україні.</p>
<p>У Женеві у заяві 17&nbsp; квітня спеціальній моніторинговій місії ОБСЄ було відведено провідну роль у реалізації заходів з деескалації ситуації.</p>
<p>З метою створення належних умов для роботи місії в Україні на виконання розпорядження Кабінету Міністрів України 14&nbsp; квітня у Відні було підписано меморандум. Меморандум тимчасово застосовується з дати його підписання, за винятком окремих статей, які стосуються питань забезпечення дипломатичних привілеїв та імунітетів, та звільнення від оподаткування.</p>
<p>Для набрання чинності та застосування положень в цілому меморандум потребує ратифікації Верховною Радою України. У зв'язку з цим МЗС України підготував проект відповідного закону України, який погоджено усіма причетними відомствами без зауважень.</p>
<p>Шістнадцятого травня відбулося засідання Кабінету Міністрів на якому було ухвалено розпорядження про подання на ратифікацію меморандуму. Зважаючи на необхідність якомога швидшої ратифікації згаданого документу, прошу прийняти проект запропонованого закону України. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую. Прошу сідати.</p>
<p>Шановні колеги, прошу записатися на виступи: два – "за", два – проти. Включіть, будь ласка, систему "Рада".</p>
<p>Будь ласка, до слова запрошується народний депутат Марцінків, фракція "Свобода".</p>
<p>&nbsp;</p>
<p>10:33:16</p>
<p>МАРЦІНКІВ Р.Р.</p>
<p>Прошу передати слово Олександру Шевченку.</p>
<p>&nbsp;</p>
<p>ГОЛОВУЮЧИЙ. Будь ласка, &nbsp;включіть мікрофон Олександра Шевченка.</p>
<p>&nbsp;</p>
<p>10:33:22</p>
<p>ШЕВЧЕНКО О.О.</p>
<p>Олександр Шевченко, фракція Всеукраїнське об'єднання "Свобода".</p>
<p>Меморандум про взаєморозуміння між Україною та Організацією з безпеки та співробітництва в Європі про розміщення спеціальної моніторингової комісії ОБСЄ підписано було 14 квітня 2014 року. З нашого погляду, необхідно було б розглянути цей меморандум на засіданні Комітету у закордонних справах. Але комітет не спромігся розглянути. Я не знаю, взагалі-то без комітету розглядати його не зовсім коректно.</p>
<p>Разом з тим фракція "Свобода" повністю підтримує цей меморандум і буде голосувати "за". Відповідно до вказаного рішення про голосування, основною метою, ми вважаємо, цієї комісії є взагалі-то сприяння зниженню напруги і забезпечення миру в Україні і стабільності безпеки. По суті&nbsp; спеціальна моніторингова комісія ОБСЄ одним із каналів донесення правдивої інформації до державних органів європейських країн щодо агресії Росії і проведення етнічних чисток на Сході України.</p>
<p>Ми сподіваємося, що ця місія допоможе Україні зокрема і облаштувати центр по захисту прав і свобод особи в Криму. "Свобода" вважає, що такий би центр можна було створити у Херсонській області із залученням інших позадержавних громадських організацій, в тому числі особливо міжнародних. І вони могли б захищати права і свободи громадян Криму, вірніше, України…</p>
<p>&nbsp;</p>
<p>ГОЛОВУЮЧИЙ. Дайте завершити виступ.</p>
<p>&nbsp;</p>
<p>10:35:29</p>
<p>ШЕВЧЕНКО О.О.</p>
<p>Я мав на увазі, що такий центр міг би допомагати громадянам України, що проживають в Криму, захищати свої права через Європейський суд з прав людини. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Герман Ганна Миколаївна. Будь ласка.</p>
<p>&nbsp;</p>
<p>10:35:47</p>
<p>ГЕРМАН Г.М.</p>
<p>Шановний пане Голово, шановні колеги! Я&nbsp; вважаю, меморандум треба підтримати. То нічого, що комітет Верховної Ради не розглядав його. Україна не винна, що Верховна Рада не встигає за подіями, і народ України не винен, що парламент не встигає. Просто парламент повинен працювати краще, треба голосувати, ходити на роботу, треба поскладати повноваження сумісникам і йти вперед, а не щоб нас події доганяли.</p>
<p>А сьогодні цю ініціативу, цю ідею треба підтримати, проголосувати, бо це дуже важливо для і сьогоднішнього, і майбутнього України.</p>
<p>&nbsp;</p>
<p>ГОЛОВУЮЧИЙ. Народний депутат Журавський, будь ласка.</p>
<p>&nbsp;</p>
<p>10:36:35</p>
<p>ЖУРАВСЬКИЙ В.С.</p>
<p>Шановні колеги, декілька інформації важливої. Кількість спостерігачів – 210 осіб, 40 – держав-учасниць ОБСЄ, максимальна кількість – 500 спостерігачів,&nbsp; бюджет – 22,9 мільйонів євро. Групи розміщення, було сказано заступником міністра, в 11 містах України: в Херсоні, Одесі, Львові, Івано-Франківську,&nbsp; Харкові,&nbsp; Донецьку,&nbsp; Дніпропетровську,&nbsp; Чернівцях і Луганську. Головний офіс є в місті Києві.</p>
<p>14 квітня цього року у Відні був підписаний меморандум. Звичайно, ратифіковувати може тільки Вищий представницький законодавчий орган країни, тобто Верховна Рада. І тут немає сумніву в тому, що це треба нам депутатам ратифікувати цей меморандум. Нам треба мир в державі! Наша група буде абсолютною більшістю своїх голосів голосувати за ратифікацію цього меморандуму. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Розенко.</p>
<p>&nbsp;</p>
<p>10:37:44</p>
<p>РОЗЕНКО П.В.</p>
<p>Прошу передати слово Ірині Геращенко.</p>
<p>&nbsp;</p>
<p>ГОЛОВУЮЧИЙ. Включіть, будь ласка, мікрофон Ірини Геращенко.</p>
<p>&nbsp;</p>
<p>10:37:49</p>
<p>ГЕРАЩЕНКО І.В.</p>
<p>Шановні колеги, фракція "УДАР", безумовно, підтримає цей меморандум. Тому що це не є сьогодні нормальним, коли Донецьк і Луганськ, за мітким висловом журналістів, перетворюється завдяки сепаратистам і терористам, завезеним з Росії на "Луганду" і "Домбабве". І ми маємо це зупинити, насправді.</p>
<p>Це не є нормальним, що з трьох тисяч міжнародних спостерігачів, які були в Україні на виборах, &nbsp;в тому числі від місії ОБСЄ та Парламентської&nbsp; асамблеї Ради Європи, ці спостерігачі працювали в усіх регіонах України, окрім окупованого Криму Російською Федерацією, а також в Донецьку і Луганську, де просто місцеві князі, які підтримують цей сепаратизм, не дали можливості місцевим громадянам, жителям Донецької і Луганської області, залякавши їх, взяти участь у виборах.</p>
<p>І тому, очевидно, що сьогодні Україна потребує посиленої присутності тут міжнародних місій для того, щоби зупинити цю війну не проголошену, але, яка ведеться проти України. Але так само очевидно, шановні колеги, що ми маємо зробити все, щоби забезпечити безпеку сьогодні, в тому числі і місії ОБСЄ.</p>
<p>Насправді я би хотіла звернутися, користуючись нагодою, до Партії регіонів, ви і досі не розірвали взаємини з "Єдиною Росією" - тією партією, яка і є постачальником тероризму в Україну, яка проголосувала за окупацію Криму, яка насправді підтримує все, що відбувається сьогодні в Україні, яка насправді веде потім сепаратні переговори зі стрілками і гудками&nbsp; в Донецькій області, щоби видали їх тих терористів.</p>
<p>І тому ми тиждень тому проголосували Меморандум порозуміння і після того була бойня в Донецьку і Луганську. Тільки тому, що ніхто не доносить до місцевих еліт те, що приймає Верховна Рада.</p>
<p>Тому давайте не тільки голосувати правильні рішення, а насправді робити все для того, щоби засуджувати тероризм і сепаратизм і зупиняти його і у Верховній Раді, і в регіонах.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу надати слово народному депутат Зарубінському.</p>
<p>&nbsp;</p>
<p>10:40:01</p>
<p>ЗАРУБІНСЬКИЙ О.О.</p>
<p>Дякую, пане Голово.</p>
<p>Оці 57 країн, про які казав пан заступник міністра Кислиця, які є членами Організації з безпеки співробітництва Європи – це всі країни Європи, це Сполучені Штати Америки&nbsp; і Канада, і на сьогоднішній день – це ціла низка ще азійських країн.</p>
<p>І те, що це рішення спрямувати спеціальну моніторингову місію в Україну було прийнято консенсусом, це є серйозний позитив. Нам треба цей позитив використати. Адже спеціальна моніторингова місія, хоча вона має традиційну, ну, я би сказав так стереотипну назву "моніторингова", зрозуміло буде не тільки постачальникам і збирачам інформації, вона буде носити і стримуючий характер для тих чи інших неправомірних дій з боку тих чи інших громадян і інших держав.</p>
<p>Тому мені здається, що цей меморандум підлягає обов'язковій ратифікації, цей закон, точніше. Дякую.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Шановні колеги, я прошу працівників секретаріату зробити оголошення, щоб всі народні депутати зашли до залу, і ми зараз будемо приймати рішення.</p>
<p>Поки депутати заходять до залу, одну хвилину, я прошу включити мікрофон народному депутату Яворівському.</p>
<p>&nbsp;</p>
<p>10:41:17</p>
<p>ЯВОРІВСЬКИЙ В.О.</p>
<p>Володимир Яворівський, Троєщина, "Батьківщина".</p>
<p>Шановні колеги, мені важко уявити, хто в цій залі може не проголосувати за ратифікацію цього, ну, суперважливого документу.</p>
<p>Ми прекрасно розуміємо, що за наявності фактично вже нового Президента в Україні ми стали лише більш легітимніші сьогодні, і хай трішки, хай може ледь помітно, але дещо помінялася стилістика лідера країни-окупанта, яка окупувала сьогодні схід України і відчикрижила від нас український Крим. Нам дуже важливо, щоби в нашій країні було міжнародне око, потужне міжнародне око, яке б&nbsp; приглушувало ту страшну брехню, яка сьогодні іде із російського материка.</p>
<p>Через те нам дуже важливо, що тут буде місія ОБСЄ. Фактично ратифікувавши цей документ, це ми вводимо останню процедуру, відповідну внутрішньодержавну процедуру. І цей…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, прошу сісти на свої робочі місця і підготуватися до голосування. Прошу, шановні колеги, давайте не будемо стояти в проходах, сядемо і підтримаємо цей дуже важливий проект Закону про ратифікацію Меморандуму про взаєморозуміння між Україною, Урядом України, та Організацією з безпеки та співробітництва в Європі по розміщенню спеціальної моніторингової місії ОБСЄ.</p>
<p>Прошу, шановні колеги, підтримати цей проект (нагадаю, реєстраційний номер 0084) за основу і в цілому. Прошу голосувати всіх народних депутатів.&nbsp; Прошу підтримати.</p>
<p>&nbsp;</p>
<p>10:43:25</p>
<p>За-272</p>
<p>Рішення прийнято.&nbsp; Дякую.</p>
<p>Шановні колеги,&nbsp; ми переходимо до&nbsp; розгляду для включення до порядку&nbsp; денного сесії. І до мене підходили&nbsp; народні депутати, і просили дати по одній хвилині виступити щодо доповнень до порядку денного.</p>
<p>Прошу, народний депутат&nbsp; Кужель до мене підходила перша. Не бачу її. Добре.</p>
<p>Народний депутат Рудьковський,&nbsp; будь ласка.</p>
<p>&nbsp;</p>
<p>10:44:10</p>
<p>РУДЬКОВСЬКИЙ М.М.</p>
<p>Шановні народні депутати, сьогодні до Верховної Ради з&nbsp; усієї України&nbsp; приїхали постраждалі від урядової політики плаваючого валютного курсу. Люди, які взяли валютні кредити у 2007-2008 роках, фактично виплатили&nbsp; вартість своїх квартир, виплатили вартість свого майна. І зараз, враховуючи падіння&nbsp; національної валюти, у них за 500, за 300 доларів забирають&nbsp; їх квартири і їх виселяють. Вони звертаються до&nbsp; народних депутатів&nbsp; України, до всіх, прийняти Закон 4895 про переведення кредитних зобов'язань в іноземній валюті в&nbsp; національну валюту.</p>
<p>Прохання сьогодні&nbsp; включити в порядок денний і проголосувати в першому читанні, і відправити&nbsp; в комітет, щоб можна з Національним банком, з урядом&nbsp;&nbsp; доопрацювати це питання.</p>
<p>Я звертаюся до колег, я розумію, що у нас в парламенті сильне банківське лобі. Шановні колеги,&nbsp; це 4 мільйони людей, яких виселять. Якщо&nbsp; їх будуть виселяти,&nbsp; вони будуть приходити до тих, хто не хоче за це голосувати. Я звертаюся…</p>
<p>&nbsp;</p>
<p>ОЛОВУЮЧИЙ.&nbsp;&nbsp;&nbsp; Зрозуміла пропозиція. Дякую.</p>
<p>Будь ласка, включіть мікрофон народного депутата Богословської Інни&nbsp; Германівни.</p>
<p>&nbsp;</p>
<p>10:45:30</p>
<p>БОГОСЛОВСЬКА І.Г.</p>
<p>Шановні колеги, я би просила вас звернути увагу на це питання, бо&nbsp; питання &nbsp;це є системним для України.</p>
<p>Згідно з Конституцією Україна є соціальною державою і згідно з Конституцією Національний банк України відповідає за стабільність національної валюти. Сьогодні завдяки тому, що свого часу уряд дозволив брати людям валютні кредити, то сьогодні весь тягар зміни валютного курсу поклався на плечі тільки тих, хто брав кредити, позичальників. При цьому ні Національний банк, ні комерційні банки жодного відношення до цього ризику не мають. Це абсолютно не відповідає конституційним засадам діяльності України.</p>
<p>Тому я прошу включити це питання в порядок денний. Перше, не приймати в першому читанні. І звернутися до Кабінету Міністрів, і Нацбанку терміново зробити робочу групу для того, щоб…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>10:46:41</p>
<p>БОГОСЛОВСЬКА І.Г.</p>
<p>Дякую. Це питання не можна сховати голову і зробити вигляд, що його немає. 4 мільйони позичальників помножте на три члена сім'ї –&nbsp; це величезна соціальна напруга, яка може зірватися в найближчі дні. І ті, хто поручився за кредити, це теж мільйони людей. Прошу сьогодні прийняти рішення про підписання листа Головою Верховної Ради до Кабміну і Нацбанку для створення робочої групи з цього питання. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, народний депутат Опанащенко. Я бачу багато рук і дам слово, важливе питання, шановні колеги.</p>
<p>&nbsp;</p>
<p>10:47:21</p>
<p>ОПАНАЩЕНКО М.В.</p>
<p>Шановні колеги, шановний пане Голово! Це законопроект 4895-4895-1. Там викладені курси валют, за якими пропонується перерахувати валюту. В одному законопроекті – це 5,05, в другому – 8,08 станом на 3 лютого 2014 року. Тому варіанти для розгляду і обговорення є.</p>
<p>Багато я чув пропозицій, що банківська система може не витримати. Так, дійсно. Але люди – 4 мільйони, кожен в окремості, не зможуть вимагати від держави зниження валютних ставок, перерахунків і допомоги, а банки зможуть. Тому саме цей законопроект стимулює банки включитися до цієї роботи&nbsp; і вимагати, якщо треба від Нацбанку, від держави, створення&nbsp; робочої групи і&nbsp; приймати в них активну участь.</p>
<p>Тому я вважаю, цей законопроект необхідний і його потрібно приймати. І це перший крок до зниження валютних ставок кредитів у нас в України. Ми декларували&nbsp; те, що будемо їх знижувати.&nbsp; 15, 20, 25 відсотків – це загубно для бізнесу…</p>
<p>&nbsp;</p>
<p>ГОЛОВУЮЧИЙ. Дякую. &nbsp;Будь ласка, включіть мікрофон народного депутата Тягнибока Олега Ярославовича.</p>
<p>&nbsp;</p>
<p>10:48:38</p>
<p>ТЯГНИБОК О.Я.</p>
<p>Олег Тягнибок, фракція Всеукраїнського об'єднання&nbsp; "Свобода".</p>
<p>Шановні колеги&nbsp; народні депутати України! На минулому пленарному засіданні, на превеликий жаль, зал не&nbsp; проголосував за включення до порядку денного проекту Постанови про&nbsp; забезпечення належним медичним обслуговуванням учасників бойових дій, які зазнали поранень під час проведення антитерористичної операції на сході України. Це є законопроект № 4897. Суть якого полягає в тому, що би наші герої, які сьогодні воюють на східному фронті України&nbsp; проти терористів, щоб вони могли проходити реабілітацію і лікуватися в кращих&nbsp; умовах ніж зараз, зокрема у Феофанії.</p>
<p>Є пропозиція сьогодні внести це питання до порядку денного, проголосувати його&nbsp; і відповідним чином&nbsp; віддати належне тим людям, які сьогодні борються за незалежність і територіальну цілісність України.</p>
<p>Щодо 4895 про кредити. То фракція Всеукраїнського об'єднання категорично підтримує так само внесення цього&nbsp; законопроекту. Дякую.</p>
<p>&nbsp;</p>
<p>ГОЛОВУЮЧИЙ. Прошу&nbsp; включити мікрофон народного депутата Терьохіна.</p>
<p>&nbsp;</p>
<p>10:49:51</p>
<p>ТЕРЬОХІН С.А.</p>
<p>Шановні колеги, послухайте уважно, чи є проблема з курсовими різницями по кредитах? Є проблема. Чи можна їх&nbsp; вирішити так, як запропоновано&nbsp; в цьому законі? Ні, не можна.</p>
<p>&nbsp;Оскільки пропонується просто взяти ці курсові різниці, визнати безнадійною заборгованістю і списати на капітал банків. Що це буде, я вам можу розповісти. Це сьогоднішні вкладними банків, сьогодні, які мають депозити, отримують ризики&nbsp; системного неповернення таких депозитів.</p>
<p>Значить, що треба робити. Давайте приймемо, включимо до&nbsp; порядку,&nbsp; &nbsp;я зараз мав розмову з цією групою ініціативною, на понеділок зробити брейнатек такий, і зробити так, як це було в&nbsp; Німеччині в 2007 році, в 2008 році – в США і в Угорщині зробили. Там є і заборона переоцінки застави, там є і реструктуризація курсової різниці на майбутні…</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити виступ.</p>
<p>&nbsp;</p>
<p>10:51:03</p>
<p>ТЕРЬОХІН С.А.</p>
<p>Там є мораторій на відчуження заставного майна, там є пріоритет прецесії, коли борг передається, пріоритет у позичальника викупити цей борг. Тому є комплекс заходів, які зможуть розрішити цю проблему, але не так незграбно, як написано у цьому законі.</p>
<p>&nbsp;</p>
<p>ГОЛОВУЮЧИЙ.&nbsp; Зрозуміло.</p>
<p>Шановні колеги, я вже Кужель Олександру Володимирівну оголосив. Будь ласка, давайте одну хвилину.</p>
<p>&nbsp;</p>
<p>10:51:31</p>
<p>КУЖЕЛЬ О.В.</p>
<p>Дякую, Олександр Валентинович. Я просто виходила там до людей і хочу поставити деякі наголоси.</p>
<p>По-перше, шановні колеги, давайте знімемо політичну складову з цього питання. Нема тут партій, які більше люблять людей і менше люблять людей. Всі питання, всі партії, присутні в залі і яких нема в залі, всі розділяють ту боль, яку зараз ці люди переживають.</p>
<p>Є пропозиція, ще у&nbsp; 2009 році ми подавали цей законопроект, але Ющенко його не підтримав. Ідеологія така, і зараз вона відпрацьована у Національному банку: береться курс біля восьми, а потім різниця вся… розподіляються збитки між трьох учасників цього процесу: зайомщик, банк і Національний банк.</p>
<p>Олександр Валентинович, що найголовніше зараз у цьому питанні? Прохання до вас: розуміючи, що є декілька законів, і щоб не було політичних спекуляцій біля цього питання, дати зараз в залі доручення від кожної фракції дати людину до вівторка підготувати…</p>
<p>&nbsp;</p>
<p>ГОЛОВУЮЧИЙ.&nbsp; Дайте можливість завершити, будь ласка.</p>
<p>&nbsp;</p>
<p>КУЖЕЛЬ О.В. До вівторка разом з Нацбанком і Урядом підготувати законопроект і у вівторок проголосувати його у першому читанні і в цілому, а зараз звернутися до пана Кубіва вам особисто і попросити поставити мораторій на продаж нерухомості, квартир, домівок, бо людей викидають банки на вулицю.</p>
<p>Закон проголосувати, поставити у вівторок, щоб підготувала робоча група від всіх фракцій, Нацбанку і уряду. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я&nbsp; думаю, що всі підтримують питання саме, що це питання складне. Це питання не&nbsp; може&nbsp; розв'язуватися саме популістською формулою, але ж потребує серйозного доопрацювання для того, щоб його вирішити, а не просто проголосити.</p>
<p>Саме тому, шановні колеги, давайте порадимося. Перше, що стосується доручення Національного банку. Я сьогодні таке доручення за вашою підтримкою підпишу щодо дорозгляду цього питання в парламенті. Щоб ми зробили мораторій на відчуження нерухомості, саме квартир, у тих, хто нездатний повернути сьогодні кредит в зв'язку із ростом валютного курсу.</p>
<p>Але я&nbsp; пропозицію підтримую щодо створення&nbsp; робочої групи від всіх фракцій. Давайте ми спробуємо так, щоб не повертатися до цього питання, щоб люди на вулиці заспокоїлись, почули, що Верховна Рада працює в цьому напрямку. Давайте включимо до порядку денного це питання, а робоча група на базі цього питання спробує його доопрацювати або вийти з новим законом. Нема заперечень? Нема заперечень.</p>
<p>Шановні колеги, тоді прошу підтримати, тут два закони: 4895, 4895-1 – щодо включення до порядку денного. Нема заперечень? Нема заперечень. З урахуванням тих пропозицій, які висловили народні депутати, які ми зафіксували в нашій стенограмі.</p>
<p>Прошу підтримати включення до порядку денного цих двох питань: 4895, 4895-1 – з тим, щоб їх до наступного тижня сесійного доопрацювати. Прошу підтримати.</p>
<p>&nbsp;</p>
<p>10:55:14</p>
<p>За-241</p>
<p>Рішення прийнято.</p>
<p>Шановні колеги! Ну, будь ласка, по фракціях. Партія регіонів – 27, 63 – "Батьківщина", 5 – "УДАР", 31 – "Економічний розвиток", 29 – "Суверенна європейська Україна" , 35 – "Свобода", Компартія – 16, позафракційні – 35.</p>
<p>Шановні колеги,<a name=Temp></a> у мене до вас прохання зараз є. Давайте ми з вами підтримаємо новообраного мера міста Києва. І він просить, щоб ми серед перших питань щодо включення до порядку денного підтримали і включили два проекти закони: це проект № 4940 і № 4939. Нема заперечень, колеги? Включити їх до порядку денного.</p>
<p>Прошу, шановні колеги, це проект №4940 проект Закону про внесення змін до Бюджетного кодексу України щодо забезпечення ефективного функціонування столиці України – міста Києва. Прохання, щоб ми без обговорення. Це включення до порядку денного.</p>
<p>Будь ласка,&nbsp; В'ячеслав Кириленко з цього питання.&nbsp;</p>
<p>&nbsp;</p>
<p>10:56:22</p>
<p>КИРИЛЕНКО В.А.</p>
<p>В'ячеслав Кириленко,&nbsp; партія "За Україну!", "Батьківщина".</p>
<p>Це, звичайно, потрібний закон, бо він забороняє вилучення із&nbsp; київського бюджету і нібито повертає&nbsp; субвенцію на здійснення Києвом столичних функцій, про це всі вже сто років говорять, від півтора мільярда і більше із Києва вилучається. Але у мене питання до головуючого.</p>
<p>Олександр Валентинович, законопроектів, які ідуть на користь Києві, лежить у парламенті десяток, але вони в порядок денний не включаються. Наприклад, законопроект із реанімаційного пакету реформ, який говорить, що міськрада, виконком і європейський тип управління&nbsp; в місті Києві – не включається вже&nbsp; два місяця. Наприклад, мій законопроект, який узаконює петиції киян: зібрав 10 тисяч підписів, вносиш питання до порядку денного – не включається. Наприклад, мій законопроект про позачергову сесію Київради: зібрав 50 тисяч, скликаєш позачергову сесію – не включається. А тут: вчора внесли – сьогодні стоїть до розгляду.&nbsp;</p>
<p>Тобто я згоден, треба розглядать, але і інші проекти треба…</p>
<p>&nbsp;</p>
<p>ГОЛОВУЮЧИЙ. Шановні колеги, я нагадаю, що пропозицію щодо формування порядку денного Голові вносять керівники&nbsp; фракцій. І саме… і комітетів, і саме ті закони, які вчора були запропоновані, вони включені до порядку денного. Тобто я особисто нічого не вигадую. Тому, шановні колеги, є пропозицію&nbsp; №4940 підтримати щодо включення до порядку денного.</p>
<p>Шановні колеги, прошу голосувати щодо включення до порядку денного.</p>
<p>&nbsp;</p>
<p>10:58:07</p>
<p>За-236</p>
<p>Рішення прийнято.</p>
<p>Наступне питання, шановні колеги. Закон 4939. Це проект Закону про внесення змін до деяких законодавчих актів України (щодо відновлення ефективного функціонування столиці України – міста Києва). 4939, шановні колеги. Також це пов'язане питання з функціонуванням столиці. Будь ласка, В'ячеслав Кириленко.</p>
<p>&nbsp;</p>
<p>10:58:33</p>
<p>КИРИЛЕНКО В.А.</p>
<p>Дякую. В'ячеслав Кириленко, партія "За Україну!", "Батьківщина".</p>
<p>Шановний головуючий, шановні колеги! Це законопроект, який поєднує Київського міського голову із Київською міськдержадміністрацією. Ну, питання, яке нібито більшість підтримує. Але нібито. Я, наприклад, не підтримую. Я вважаю, що це повернення в позавчорашній день, особливо в теперішніх конкретних обставинах.</p>
<p>Але. Я нічого не маю проти автора законопроекту. Навпаки. Це дуже компетентний юрист. Але в цьому законопроекті поєднується питання суміщення посад Київського міського голови і глави КМДА і питання паркування, парксервісу, евакуаторів і блокираторів. Тобто і Адмінкодекс, і все інше, і закон про столицю – в одному законопроекті.</p>
<p>Тобто можна ще проголосувати за суміщення посад. Але, наприклад, особисто я проти повернення евакуаторів до міста Києва. І на три дні машини забирати, а потім хамство вислуховувати те, що на цих стоянках бандитських відбувається. Тому я голосувати за включення не буду. А якщо тільки питання…</p>
<p>&nbsp;</p>
<p>ГОЛОВУЮЧИЙ. Зрозуміло.</p>
<p>Будь ласка, народний депутат Герман.</p>
<p>&nbsp;</p>
<p>10:59:46</p>
<p>ГЕРМАН Г.М.</p>
<p>Шановні колеги, я вважаю, що цей законопроект треба підтримати. Щоб мав новий голова міста можливість навести порядок в столиці, він має мати всі повноваження. І хай нарешті можна буде пройти по тротуарах, хай евакуатори забирають ті машини, які не дають дітям до школи пройти, і хай має голова можливості зробити Київ європейським містом. Я вважаю, що треба сьогодні підтримати це і дати можливість працювати.</p>
<p>&nbsp;</p>
<p>ГОЛОВУЮЧИЙ. Прошу включити мікрофон народного депутата Геращенко.</p>
<p>&nbsp;</p>
<p>11:00:25</p>
<p>ГЕРАЩЕНКО І.В.</p>
<p>Шановні колеги, Верховна Рада України взагалі там має голосувати не так, як їм здумається, виходячи з їх нульового рейтингу деяких кандидатів у мери, а з того, як за це голосують кияни.</p>
<p>55 відсотків киян підтримали не лише Віталія&nbsp; Кличка на посаді Київського міського голови, а вимагають поєднати дві посади для того, щоби у нього були можливості виконувати свої повноваження. Якщо в когось із колишніх кандидатів у мери, яких не підтримав Київ, є зауваження&nbsp; до закону, вони можуть внести зміни до цього закону, коли ми будемо його обговорювати в сесійній залі. І тому, будь ласка, тут треба не рейтингами мірятися, кияни їх вже заміряли, а працювати на киян.</p>
<p>І ми вимагаємо підтримати це від імені тих киян, які сьогодні хочуть мати лад у Києві і поєднання посади. А партія "УДАР" готова взяти на себе відповідальність за змінення ситуації в столиці і наведення ладу, в тому числі і на дорогах. Дякуємо.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Ар'єв, будь ласка.</p>
<p>&nbsp;</p>
<p>11:01:29</p>
<p>АР’ЄВ В.І.</p>
<p>Шановні колеги, по-перше, ми обіцяли, особливо депутати, які йшли від міста Києва, обіцяли киянам, що влада буде єдина і влада буде ефективною. В даному разі ми бачимо більше половини киян проголосували за нового мера. Тому ми повинні зробити зараз і проголосувати за цей законопроект не тільки включивши його до порядку денного, а віддавши за нього голоси. Бо це воля киян.</p>
<p>Друге, по ситуації із паркуванням. У нас сьогодні ще в порядку денному стоїть законопроект в другому читанні 2499, який, дійсно, може навести порядок із оплатою паркування і з можливістю заочно штрафувати тих, хто паркується, вибачте, абсолютно плюючи на інших громадян. По деяким вулицям Києва і інших міст неможливо не проїхати не пройти через те, що ситуація з паркуванням абсолютно жахлива. І це дуже важливий момент для того, щоб почати нарешті іти в європейському напрямку. Ми це обіцяли своїм…</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, давайте народний депутат Зарубінський, і будемо приймати рішення.</p>
<p>&nbsp;</p>
<p>11:02:42</p>
<p>ЗАРУБІНСЬКИЙ О.О.</p>
<p>Дякую, Олександре Валентиновичу. Шановні колеги, я згоден з тим, з В'ячеславом Кириленко, який каже, що тут в одному законопроекті і багато новел, це правда. Але давайте погодимося із тим, що якраз ми внесемо до порядку денного, якщо він, наприклад, не захоче голосувати за евакуатори, то зможе внести свої пропозиції.</p>
<p>Але я, наприклад, вважаю, що евакуатори не тільки потрібні, а вони якраз є пересторогою для хамів на машинах, які не дозволяють проїхати пожежним машинам, які не дозволяють проїхати "Швидким допомогам", які не дозволяють проїхати міліцейським машинам, коли щось сталося! І якраз з такими хамами треба боротися.</p>
<p>А якщо є факти того, що це неправильно робиться з боку служби, яка здійснює евакуацію, то це не є предмет закону, розумієте?</p>
<p>Ну, і щодо суміщення посад, а точніше щодо того, щоб одна людина відповідала за стан справ в місті Києві. Ну, це європейська норма. Немає в інших країнах, в столицях двох людей, які відповідають за одні і ті ж функції. Тому варто підтримувати цей закон. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, ми, я нагадаю, це ж не обговорення питання. Нам треба приймати рішення щодо, я нагадаю, включення до порядку денного. Коли ми приймемо його в першому читанні, можна буде доопрацювати по евакуаторам, по всім питанням.</p>
<p>Тому я прошу, щоб ми все ж таки тут не робили якісь політичні виключення для питання, яке дійсно кияни вважають потрібним. Колеги, прохання визначитись зараз голосуванням 4939, проект Закону про внесення змін до деяких законодавчих актів України щодо відновлення ефективного функціонування столиці України – міста Києва.</p>
<p>Прошу підтримати включення до порядку денного, прошу. Прошу голосувати, колеги, прошу голосувати.</p>
<p>&nbsp;</p>
<p>11:04:43</p>
<p>За-233</p>
<p>Рішення прийнято.</p>
<p>По фракціям будь ласка. Партія регіонів - 24, 45 – "Батьківщина", 31 – "УДАР", 27 – "Економічний розвиток", 29 – "Суверенна європейська Україна", 34 – "Свобода", 18 – Компартія, позафракційні – 25.</p>
<p>Шановні колеги, щодо включення до порядку денного наступних питань, давайте по порядку денному підемо. 4907, це урядовий проект Закону про внесення змін до Закону України "Про особливості страхування сільськогосподарської продукції з державною підтримкою" (щодо водних біоресурсів). Дуже важливе питання.</p>
<p>Шановні колеги! Є пропозиція підтримати включення до порядку денного сесії. Прошу&nbsp; підтримати, шановні колеги, 4907.</p>
<p>&nbsp;</p>
<p>11:05:41</p>
<p>За-203</p>
<p>Рішення не прийнято.&nbsp;</p>
<p>По фракціях,&nbsp; будь ласка.&nbsp; Партія регіонів – 25, "Батьківщина" – 59, "УДАР" – 0… Шановні колеги,&nbsp; коли є зауваження, прошу, щоб ми його обговорювали до того, як ми ставимо від уряду&nbsp; проекти. 30 –"Економічний розвиток", "Суверенна європейська Україна" –&nbsp; 30, 35 – "Свобода", Компартія – 0, позафракційні – 24.&nbsp;</p>
<p>Наступне питання (4908) – проект Закону про внесення змін до Закону України "Про особливості приватизації майна в агропромисловому комплексі" (щодо безоплатної передачі частки державного майна). Проект закону, я нагадаю,&nbsp; урядовий.</p>
<p>Прошу,&nbsp; шановні колеги,&nbsp; прошу визначитись щодо включення проекту до порядку денного сесії. Прошу голосувати.</p>
<p>&nbsp;</p>
<p>11:06:37</p>
<p>За-210</p>
<p>Рішення не прийнято.&nbsp;</p>
<p>По фракціях,&nbsp; будь ласка, 3 – Партія регіонів, 62 –&nbsp; "Батьківщина", "УДАР" – 29, 30 – "Економічний розвиток", 31 – "Суверенна європейська Україна", "35 – Свобода", 0 – Компартія,, позафракційні – 20.&nbsp;</p>
<p>Наступне питання,&nbsp; шановні колеги. Реєстраційний номер 4900 –&nbsp; проект Закону про внесення змін до Закону України "Про Державний бюджет України на 2014 рік" (щодо завершення будівництва метрополітену в місті Дніпропетровськ).</p>
<p>Прошу,&nbsp; шановні колеги, підтримати даний проект Закону щодо включення його до порядку денного сесії. Прошу,&nbsp; шановні колеги, підтримати.</p>
<p>&nbsp;</p>
<p>11:07:32</p>
<p>За-211</p>
<p>Рішення не прийнято.</p>
<p>По фракціях,&nbsp; будь ласка. Партія регіонів – 35, "Батьківщина" – 59, "УДАР" – 1, "Економічний розвиток" – 30. "Суверенна європейська Україна" – 28, 35 – "Свобода", Компартія – 0, позафракційні – 23.&nbsp;&nbsp;</p>
<p>Наступне питання,&nbsp; шановні колеги – &nbsp;проект Закону про співробітництво територіальних громад. Будь ласка, проект 4756. Важливий проект, який, я думаю, що немає якихось політичних акцентів, а є важливим для підтримки місцевого самоврядування.</p>
<p><a href="http://w1.c1.rada.gov.ua/pls/zweb2/webproc4_2?pf3516=4756&skl=8" target=_blank>4756</a> прошу підтримати включення до порядку денного сесії.</p>
<p>&nbsp;</p>
<p>11:08:25</p>
<p>За-235</p>
<p>Рішення прийнято.</p>
<p>Наступне питання, шановні колеги –&nbsp; проект&nbsp; Закону про внесення змін до деяких законодавчих актів України (щодо діяльності державної служби зайнятості).&nbsp; 4808, нагадаю, реєстраційний номер цього проекту.</p>
<p>Прошу щодо включення його до порядку денного визначитися парламенту. Прошу підтримати.</p>
<p>&nbsp;</p>
<p>11:09:01</p>
<p>За-229</p>
<p>Рішення прийнято.</p>
<p>Наступне питання, шановні колеги. Реєстраційний номер 4680 –&nbsp; проект Закону про внесення змін до статті 186-1 Земельного кодексу України (щодо спрощення процедури погодження проекту землеустрою).</p>
<p>Будь ласка, шановні колеги, прошу визначатися щодо включення до порядку денного цього проекту. Нагадаю, реєстраційний номер 4680. Прошу голосувати.</p>
<p>&nbsp;</p>
<p>11:09:41</p>
<p>За-193</p>
<p>Рішення не прийнято.</p>
<p>Наступне питання, шановні колеги. Реєстраційний номер 4663 – проект Закону про внесення зміни до статті 11 Закону України "Про засади запобігання і протидії корупції" (щодо обов'язковості визначення психічного стану особи, яка претендує на зайняття посади, пов'язаної з виконанням функцій держави та місцевого самоврядування).</p>
<p>Мені здається, актуальне питання, шановні колеги. Прошу народних депутатів визначитися щодо включення проекту 4663 до порядку денного нашої сесії. Прошу голосувати шановні колеги.</p>
<p>&nbsp;</p>
<p>11:10:38</p>
<p>За-156</p>
<p>По фракціях, будь ласка. Де хто не хоче&nbsp; перевірятись. Партія регіонів – 9, "Батьківщина" – 49, "УДАР" – 1, "Економічний розвиток" – 32, 28 – "Суверенна Україна", "Свобода" – 0, Компартія – 18, позафракційні – 19.</p>
<p>Шановні колеги, наступне питання. Воно стосується проекту Закону&nbsp;&nbsp; (реєстраційний номер 4836) про внесення змін до&nbsp; законів України щодо боротьби з тероризмом.</p>
<p>Будь ласка, шановні колеги, прошу&nbsp; підтримати боротьбу з тероризмом і включення цього проекту до порядку денного сесії – 4836. Прошу голосувати, шановні колеги.</p>
<p>&nbsp;</p>
<p>11:11:35</p>
<p>За-183</p>
<p>Шановні колеги, рішення не прийнято. Проголосували тільки 183 народних депутатів.</p>
<p>Я би просив по фракціях включіть, будь ласка. Партія регіонів – 4, 58 – "Батьківщина", 26 – "УДАР",&nbsp; 31 – "Економічний розвиток", "Суверенна європейська Україна" – 12, 35 – "Свобода", Компартія – 0, позафракційні – 17.</p>
<p>Шановні колеги, все ж таки, мені здається, що такі закони нам треба разом підтримувати, тому що це надто актуально для нашої держави питання. У випадку пропозиції ми&nbsp; зможемо повернутися до нього ще раз.</p>
<p><a href="http://w1.c1.rada.gov.ua/pls/zweb2/webproc4_2?pf3516=4878&skl=8" target=_blank>4878</a> – наступне питання, має такий реєстраційний номер. Це проект Закону про внесення змін до Закону України "Про Державний бюджет України на 2014 рік" (щодо відновлення рівня диференціації усіх прожиткових мінімумів і всіх мінімальних стандартів для захищення інтересів малозабезпечених та соціально незахищених верств населення).&nbsp;</p>
<p>4878, прошу визначитись шановних народних депутатів щодо включення проекту до порядку денного. Будь ласка.</p>
<p>&nbsp;</p>
<p>11:12:51</p>
<p>За-198</p>
<p>Рішення не прийнято.</p>
<p>По фракціях, будь ласка: 34 –&nbsp; Партія Регіонів, 45 – "Батьківщина" , 1 –&nbsp; "УДАР",&nbsp; 13 – "Економічний розвиток", 28 – "Суверенна європейська Україна, 35 – "Свобода", 18 –&nbsp; Компартія, позафракційні – 24.&nbsp;</p>
<p>Наступне питання, шановні колеги, це проект Закону про внесення змін до статті 19 Кодексу адміністративного судочинства України (щодо оскарження рішень органів місцевого самоврядування), 4903 – реєстраційний номер цього проекту. Прошу, шановні колеги, визначитися з цього питання шляхом голосування: включення до порядку денного, нагадую, ми обговорюємо. Прошу голосувати шановних народних депутатів.</p>
<p>&nbsp;</p>
<p>11:13:50</p>
<p>За-181</p>
<p>"За" тільки 181 народний депутат проголосувало, рішення не прийнято.</p>
<p>По фракціях, будь ласка: 4 –&nbsp; Партія Регіонів, 57 – "Батьківщина" , 22 –&nbsp; "УДАР",&nbsp; 31 – "Економічний розвиток", 15 – "Суверенна європейська Україна, 35 – "Свобода", 0 –&nbsp; Компартія, позафракційні – 17.</p>
<p>Я прошу, звертаюсь до керівників фракцій: прошу, організуйте роботу своїх колег для того, щоб фракція у повному складі приймала рішення з обговорених питань.</p>
<p>Будь ласка, наступне питання, 4278, проект Закону про внесення змін до Закону України "Про Кабінет Міністрів України" (щодо вдосконалення механізму адаптації законодавства України до законодавства Європейського Союзу). Будь ласка, 4278 – реєстраційний номер цього проекту. Прошу, шановні колеги, голосувати щодо включення до порядку денного. Прошу підтримати.</p>
<p>&nbsp;</p>
<p>11:14:55</p>
<p>За-202</p>
<p>Рішення, на жаль, не прийнято.</p>
<p>По фракціях, будь ласка: 31 –&nbsp; Партія Регіонів, 56 – "Батьківщина" ,&nbsp;&nbsp; "УДАР" – 1,&nbsp; "Економічний розвиток" – 32, 27 – "Європейська суверенна Україна, "Свобода" – 35, 0 –&nbsp; Компартія, позафракційні – 20.&nbsp;</p>
<p>Шановні колеги, наступне питання має номер реєстраційний 4792 –проект Постанови про деякі заходи щодо попередження екстремізму та сепаратизму в Україні. Важливе питання, шановні колеги. Народний депутат Мирний вніс цей законопроект.</p>
<p>Прошу підтримати народних депутатів і підтримати включення цього питання до порядку денного нашої сесії. Прошу голосувати (4792), прошу.</p>
<p>&nbsp;</p>
<p>11:16:04</p>
<p>За-148</p>
<p>Рішення не прийнято.</p>
<p>По фракціях, будь ласка: 1 – Партія регіонів, "Батьківщина" – 56, "УДАР" – 27, 4 – "Економічний розвиток", 8 – "Суверенна європейська Україна", 35 – "Свобода", Компартія – 0, позафракційні –17.</p>
<p>Колеги, я би просив, щоб все ж таки коаліція визначалася твердо по тим питанням, які необхідно приймати для зміцнення обороноздатності нашої країни.</p>
<p>Наступне питання, шановні колеги, (4889) –&nbsp; проект Закону про внесення змін до Закону України "Про освіту" щодо освітніх гарантій для студентів, курсантів, слухачів, стажистів, клінічних ординаторів, аспірантів, докторантів та педагогічних, науково-педагогічних працівників на період проходження ними військової служби у зв'язку із мобілізацією. шановні колеги, важливе питання, стосується всіх студентів, всіх викладачів, аспірантів, докторантів, тощо.</p>
<p>Давайте підтримаємо пропозицію профільного комітету, Комітету з питань освіти і науки,&nbsp; 4889. Прошу, шановні колеги, підтримати цей проект. Прошу підтримати щодо включення до порядку денного.</p>
<p>&nbsp;</p>
<p>11:17:33</p>
<p>За-237</p>
<p>Рішення прийнято. Дякую.</p>
<p>Наступне питання, шановні колеги, реєстраційний номер має 4845. Це проект Закону про внесення змін до статті 15 Закону України "Про військовий обов'язок і військову службу". Це питання стосується призову громадян на строкову службу щодо регламентації цього важливого питання.</p>
<p>Прошу, шановні колеги, підтримати включення до порядку денного цього проекту (реєстраційний номер 4845). Прошу голосувати.</p>
<p>&nbsp;</p>
<p>11:18:18</p>
<p>За-108</p>
<p>"За" тільки 108 народних депутатів. Рішення не прийнято.&nbsp;</p>
<p>Наступне питання, шановні колеги, № 4834. <i>(Шум у залі)</i></p>
<p>По фракціях, будь ласка. Наполягають народні депутати. Прошу це питання по фракціях.&nbsp; Партія регіонів – 2, 55 – "Батьківщина", 0 – "УДАР", "Економічний розвиток" – 4, "Суверенна європейська Україна" – 3, "Свобода" – 35, Компартія – 0, позафракційні – 9.</p>
<p>Я дякую фракцію "Свобода" за позицію, які вони проявляють при голосуванні за питання, пов'язані з обороноздатністю нашої країни.</p>
<p>Колеги, наступне питання. Стосується&nbsp; проекту Закону про внесення змін до деяких законодавчих актів України щодо гарантій соціального та правового захисту військовослужбовців, які виконують завдання в умовах правового режиму воєнного стану або під час здійснення антитерористичної операції, та членів їх сімей.</p>
<p>Шановні колеги, важливе питання, реєстраційний номер 4834. Прошу підтримати цей проект. Прошу голосувати всіх.</p>
<p>&nbsp;</p>
<p>11:19:36</p>
<p>За-176</p>
<p>Рішення не прийнято.</p>
<p>По фракціях, будь ласка. Партія регіонів – 4, 58 – "Батьківщина", "УДАР" – 1, "Економічний розвиток" – 32, "Суверенна європейська Україна" – 28, "Свобода" – 35, Компартія – 0, позафракційні – 18.</p>
<p>Наступне питання, шановні колеги, стосується проекту Закону про внесення змін до деяких законів України (щодо забезпечення і гарантування національної безпеки України). Реєстраційний номер цього проекту закону 4354.</p>
<p>Шановні колеги, прошу підтримати це &nbsp;питання. Прошу голосувати.</p>
<p>&nbsp;</p>
<p>11:20:27</p>
<p>За-191</p>
<p>"За" тільки 191 народний депутат.&nbsp; Рішення не прийнято.</p>
<p>По фракціях, будь ласка. Партія регіонів – 4, "Батьківщина" – 58, 26 – "УДАР", 26 – "Економічний розвиток", "Суверенна європейська Україна" – 25, "Свобода" – 35, Компартія – 0, позафракційні – 17.</p>
<p>Шановні колеги, наступне питання має реєстраційний номер 4828. Це проект Постанови про невідкладні заходи щодо підвищення професійного рівня працівників правоохоронних органів.</p>
<p>Прошу шановні колеги, проект 4828, визначитися щодо включення до порядку денного. Прошу голосувати.</p>
<p>&nbsp;</p>
<p>11:21:18</p>
<p>За-118</p>
<p>Рішення не прийнято.</p>
<p>По фракціях, будь ласка. Партія регіонів – 2, "Батьківщина" – 59, "УДАР" – 1, "Економічний розвиток" – 3, "Суверенна європейська Україна" – 6, 35 – "Свобода", 0 – Компартія, позафракційні – 12.</p>
<p>Шановні колеги, наступне питання щодо включення до порядку денного – 4837. Це проект Постанови про зниження тиску контролюючих органів на малий та середній бізнес у 2014-2017 роках.</p>
<p>Прошу, шановні колеги, визначитись щодо включення до порядку денного цього питання. Прошу голосувати.</p>
<p>&nbsp;</p>
<p>11:22:07</p>
<p>За-189</p>
<p>Рішення не прийнято.</p>
<p>По фракціях, будь ласка. Партія регіонів – 37, "Батьківщина" – 60, "УДАР" – 2, "Економічний розвиток" – 14, "Суверенна європейська Україна" – 23, "Свобода" – 35, Компартія – 0, позафракційні – 18.</p>
<p>Шановні колеги, ми зараз не обговорюємо ці питання. Я прошу, прошу, з процедури по завершенню обговорення ми проголосуємо, я дам можливість внести пропозиції.</p>
<p>Шановні колеги, &nbsp;наступне питання. Проект Закону (4838) про списання заборгованості зі сплати податків і зборів (обов'язкових платежів) суб'єктів малого і середнього бізнесу. 4838, фіксую вашу увагу, реєстраційний номер цього проекту.</p>
<p>Прошу голосувати, шановні колеги, щодо включення до порядку денного. Прошу голосувати.&nbsp;</p>
<p>&nbsp;</p>
<p>11:23:18</p>
<p>За-164</p>
<p>Рішення не прийнято.</p>
<p>По фракціях, будь ласка. Партія регіонів – 35, "Батьківщина" – 58, "УДАР" – 2, "Економічний розвиток" – 10, "Суверенна європейська Україна" – 0, "Свобода" – 35, Компартія – 0, позафракційні – 16.</p>
<p>Шановні колеги, наступне питання 4931 має реєстраційний номер. Це проект Закону про внесення змін до Закону України "Про забезпечення прав і свобод громадян та правовий режим на тимчасово окупованій території". Це стосується місця перебування та права на освіту, шановні колеги, зрозуміло, вважаю всім, зміст цього проекту закону.</p>
<p>&nbsp;І прошу визначатися шляхом голосування щодо включення цього проекту закону (реєстраційний номер 4931) до порядку денного нашої сесії. Прошу голосувати.</p>
<p>&nbsp;</p>
<p>11:24:37</p>
<p>За-225</p>
<p>Трошечки.</p>
<p>Я розумію, технічні причини? Технічні. Шановні колеги, давайте з технікою більш уважно працювати і коректно.</p>
<p>Колеги, я ще раз ставлю це включення до порядку денного, не потребує повернення. Включення до порядку денного проекту, прошу на свої місця тільки сядьте, щоби всі голосували, 4931 – проект Закону про внесення змін до Закону України "Про забезпечення прав і свобод громадян та правовий режим на тимчасово окупованій території України" (щодо місця перебування та права на освіту). Підтримаємо наших громадян, які там знаходяться.</p>
<p>Будь ласка, прошу голосувати щодо включення до порядку денного.</p>
<p>&nbsp;</p>
<p>11:25:34</p>
<p>За-229</p>
<p>Рішення прийнято, дякую.</p>
<p>По фракціях, будь ласка. 17 – Партія регіонів, "Батьківщина" – 67, "УДАР" – 30, 33 – "Економічний розвиток", 26 – "Суверенна європейська Україна", 35 –"Свобода", Компартія – 0, позафракційні – 21.</p>
<p>Наступне питання, шановні колеги, 4938 –&nbsp; проект Закону про внесення змін до деяких законодавчих актів України щодо упередження (мінімізації) негативного впливу на стабільність банківської системи. Важливе питання, воно також пов'язане з тими проблемами, які ми обговорювали на початку розгляду цього блоку питань.</p>
<p>Прошу, шановні колеги, проект 4938 (4938, увага!) щодо включення його до порядку денного сесії. Прошу визначитись шановних колег. Прошу голосувати.</p>
<p>&nbsp;</p>
<p>11:26:42</p>
<p>За-227</p>
<p>На межі. "За" – 227. Рішення прийнято.</p>
<p>По фракціях, будь ласка. 31 – Регіони, 50 – "Батьківщина", 30 – "УДАР", 30 – "Економічний розвиток", 29 – "Суверенна європейська Україна", 35 – "Свобода", Компартія – 0, позафракційні – 22.</p>
<p>Шановні колеги, до мене звернулись народні депутати і просять повернутись до голосування за Закон 4900. Нагадаю, це зміни до бюджету на поточний рік щодо будівництва "Метрополітену" в місті Дніпропетровськ.</p>
<p>Шановні колеги, просять народні депутати підтримати це важливе питання, тому що там заливає водою "Метрополітен" і потребує дуже реальні, скажемо так, роботи провести, щоб зупинити цю проблему і не загубити "Метрополітен"&nbsp;&nbsp; &nbsp;в місті Дніпропетровську.</p>
<p>Прошу,&nbsp; шановні колеги, підтримати&nbsp; цей проект (4900). Прошу голосувати,&nbsp; шановні колеги.&nbsp;&nbsp;&nbsp;</p>
<p>&nbsp;</p>
<p>11:27:56</p>
<p>За-252</p>
<p>"За" – 252 народних депутати проголосувало. Рішення прийнято.&nbsp;&nbsp;&nbsp;&nbsp;&nbsp;&nbsp; Дякую.</p>
<p>Шановні колеги, до мене ще&nbsp; звернулись народні депутати з проханням… Зараз, спокійно.&nbsp; Підтримати (4772) – проект Закону включення до порядку денного – це&nbsp; проект про внесення змін до Закону&nbsp; України "Про статус народного депутата" щодо забезпечення&nbsp; діяльності народного депутата в умовах, які&nbsp;&nbsp; сьогодні переживає країна.</p>
<p>Колеги, включати? Включати до порядку денного.&nbsp; 4772, прошу шановні колеги, прошу голосувати. Це технічне питання, нагадаю, не політичне.</p>
<p>&nbsp;</p>
<p>11:28:58</p>
<p>За-260</p>
<p>Рішення прийнято.&nbsp;</p>
<p>Я для стенограми говорю, що це питання не потребує додаткового фінансування.</p>
<p>Зараз,&nbsp; шановні колеги,&nbsp; будь ласка, я дам можливість зараз. Олегу Тягнибоку, народному депутату, включіть мікрофон,&nbsp; будь ласка.</p>
<p>Я дам можливість, Адеме Івановичу, вам&nbsp; сказати.</p>
<p>&nbsp;</p>
<p>11:29:22</p>
<p>ТЯГНИБОК О.Я.</p>
<p>Шановні колеги! Те, що я виступав&nbsp; попередньо, прошу голосувати щодо включення проекту Постанови –&nbsp; забезпечення належним чином медичним&nbsp; обслуговуванням учасників&nbsp; бойових дій&nbsp; (4897) і їхнє лікування&nbsp; в "Феофанії".</p>
<p>&nbsp;</p>
<p>ГОЛОВУЮЧИЙ.&nbsp; Зрозуміло, проект обов'язково зараз поставимо.&nbsp;</p>
<p>Будь ласка, народного&nbsp; депутата Мартинюка включіть мікрофон.</p>
<p>&nbsp;</p>
<p>11:29:47</p>
<p>МАРТИНЮК А.І.</p>
<p>Дякую, Олександр Валентинович. Мартинюк, фракція Комуністичної партії.</p>
<p>Шановний Олександре Валентиновичу,&nbsp; шановні колеги. Ми тільки що включили з вами до порядку денного (4772) щодо внесення змін до &nbsp;статусу народного депутата.</p>
<p>Враховуючи те, що вже має мільйонні збитки наш готель, враховуючи те, що народні депутати не можуть одержати компенсації за проживання в готелі, частина з вас не може одержати компенсації за проїзд для виконання своїх депутатських повноважень. Треба врегулювати технічно це питання. Тобто ми, приймаючи закон, дещо не точно виписали зміни, коли ми, так би мовити, зменшували можливості депутатів користування тими чи іншими так званими пільгами, ми допустили такі неточності, що зараз для того, щоб оформити ці документи, треба місяці.</p>
<p>І я просив би, Олександр Валентинович, давайте ми зараз в цілому приймемо цей закон. Ви правильно сказали, це технічне питання, розв'яжемо його і надалі. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я почув пропозицію. Зараз давайте цей блок завершимо, я бачу руки.</p>
<p>Будь ласка, народний депутат Катеринчук Микола Дмитрович. Включіть мікрофон.</p>
<p>&nbsp;</p>
<p>11:31:07</p>
<p>КАТЕРИНЧУК М.Д.</p>
<p>Микола Катеринчук, фракція "Батьківщина", "Європейська партія України".</p>
<p>Олександр Валентинович, ми сьогодні поставили в порядок денний питання, яке вимагали люди, які стоять під Верховною Радою. Я просив би від фракції "Батьківщина" ще поставити в порядок денний, проголосувати законопроект (1145) про внесення змін до деяких законодавчих актів України щодо недопущення прав боржників та запровадження процедури банкрутства фізичної особи.</p>
<p>Ми – єдина країна, яка не має процедури фізичного банкрутства фізичної особи, на жаль. І тому у нас виникають такі проблеми. Тобто ми виходимо зараз із ситуації, яка склалася, тобто оперативно. Але треба системне рішення приймати, щоб у нас з'явився відповідний інститут, який би не давав можливості створення подібних ситуацій. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Кириленко. Включіть мікрофон. Я дам можливість виступити.</p>
<p>&nbsp;</p>
<p>11:32:03</p>
<p>КИРИЛЕНКО В.А.</p>
<p>Дякую, шановний Олександр Валентиновичу. В'ячеслав Кириленко, партія "За Україну!", "Батьківщина".</p>
<p>От щойно в залі провалено щонайменше чотири дуже важливих питання: про військовий обов'язок, військову службу щодо призову громадян;&nbsp; щодо гарантій соціального правового захисту військовослужбовців під час здійснення антитерористичної операції та членів їх сімей; проект Закону про забезпечення і гарантування національної безпеки; проект щодо &nbsp;підвищення професійного рівня співробітників правоохоронних органів; постанова про&nbsp; зниження тиску контролюючих органів на малий та середній бізнес. Це в основному питання, які стосуються національної безпеки і&nbsp; успішного здійснення антитерористичної операції.&nbsp;</p>
<p>От я для себе&nbsp; констатую такий факт. Коли нейтральне питання, у нас в залі працює коаліція: "Батьківщина", "Свобода", "УДАР". Як питання захисту національної безпеки і боротьби з терористами, то спрацьовує інша&nbsp; коаліція: "УДАР", "Партія регіонів", Компартія. І голосування йде або&nbsp; в нуль, або не вистачає голосів.</p>
<p>Тому я закликаю "УДАР" визначитись із тим, в якій ви…</p>
<p>&nbsp;</p>
<p>ГОЛОВУЮЧИЙ. Шановні колеги, я дуже прошу. Я прошу членів коаліції давайте&nbsp; ми ні в залі будемо з'ясовувати стосунки, а під час наради, я прошу шановні колеги. Давайте не&nbsp; з'ясовувати стосунки в залі.</p>
<p>Народний депутат Герман, включіть мікрофон.</p>
<p>&nbsp;</p>
<p>11:33:27</p>
<p>ГЕРМАН Г.М.</p>
<p>Шановні народні депутати! Шановний пане Голово! Я вважаю, що&nbsp; зараз, коли йде війна і коли солдатам бракує навіть бронежилетів, ставити будь-які питання про будь-які компенсації для депутатів аморально. Я прошу вас відкласти це питання до завершення військових дій і відновлення спокою. Це перше.</p>
<p>Друге. Ви добре зробили, що ми всі включили&nbsp; в порядок денний питання про мораторій на виселення людей з квартир. Але це станеться, пане Голово, розгляд проекту аж наступного тижня, а людей з квартир висиляють вже. До мене телефонують багато особливо львів'ян, яких викидають з квартир за не уплати боргів і кредитів. Я прошу вас, оскільки ви ще&nbsp; виконуєте обов'язки Президента&nbsp; України,&nbsp; видати указ про&nbsp; заборону виселення людей з&nbsp; їхніх квартир за неуплату кредитів до розгляду Верховною Радою…</p>
<p>&nbsp;</p>
<p>ГОЛОВУЮЧИЙ. Шановні колеги, я хочу сказати, що&nbsp; це питання регулюється виключно законом, і&nbsp; указом Президента це питання відповідно до Конституції регулюватися не може. Але я сподіваюсь, що&nbsp; та&nbsp; робоча група, яка&nbsp; буде створена депутатськими фракціями, підготує це питання до&nbsp; наступного тижня, і саме з цього питання&nbsp; ми будемо приймати об'єктивні, збалансовані рішення.</p>
<p>Будь ласка, я &nbsp;прошу, колеги, по пропозиціях, які тут лунали. Народний депутат Задорожний… Заболотний вибачаюсь, включіть, будь ласка, мікрофон.</p>
<p>&nbsp;</p>
<p>11:35:15</p>
<p>ЗАБОЛОТНИЙ Г.М.</p>
<p>Дякую. Олександр Валентинович, я дуже вас прошу, я представляю сільський виборчий округ, і мені вже просто соромно людям у вічі дивитися і слухати про Закон 0985 "Про спадщину". Будь ласка, ми вас дуже прошу, поставте цей закон нарешті. Він не дає там великих преференцій чи навантаження на бюджет, але він вирішує багато проблем, які люди ставлять.</p>
<p>І друге питання – законопроект народного депутата Тимошенко "Про прожитковий мінімум". Будь ласка, ще раз&nbsp; поставте, поверніться до нього, ми вас дуже просимо.</p>
<p>&nbsp;</p>
<p>ГОЛОВУЮЧИЙ.&nbsp; Номер який?</p>
<p>&nbsp;</p>
<p>ЗАБОЛОТНИЙ Г.М. 4878. І про спадщину – 0985.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, давайте зараз приймемо рішення. Перше, що стосується пропозицій, які не були сьогодні підготовлені секретаріатом і роздані народним депутатам. Йдеться про пропозицію Миколи Катеринчука номер 1145 реєстраційний. Я прошу, на вівторок давайте я дам доручення розглянути це питання, щоб зараз з голосу ми його не розглядали.</p>
<p>Але у нас є можливість повернутися до питань, на яких наполягають народні депутати, зокрема, на полягає на питанні, яке ми вже&nbsp; декілька разів розглядали, і, на превеликий жаль, ніяк не можемо його проголосувати і включити до порядку денного. Йдеться про пропозицію Олега Тягнибока про проект, реєстраційний номер 4897, щодо лікування постраждалих під час виконання своїх обов'язків в межах антитерористичної операції.</p>
<p>Шановні колеги, є пропозиція підтримати включення до порядку денного проекту 4897. Колеги, була пропозиція керівникам фракцій. Я прошу її підтримати. Прошу, 4897 підтримати включення до порядку денного. Шановні колеги, давайте підтримаємо. &nbsp;Прошу голосувати.</p>
<p>&nbsp;</p>
<p>11:37:41</p>
<p>За-206</p>
<p>Рішення не прийнято.</p>
<p>По фракціях, будь ласка: "Регіони", Партія регіонів – 2, 66 – "Батьківщина", 30 – "УДАР", 24 – "Економічний розвиток", 29 –"Суверенна європейська Україна", 35 – "Свобода", Компартія – 0, позафракційні – 20.</p>
<p>Шановні колеги, ну йдеться про лікування. Я звертаюсь до залу, тих, хто не може визначитися з цього питання. Ну невже у нас є якісь проблеми щодо лікування наших солдат? Це діти в більшості своїй з різних регіонів України<i>. (Шум у залі) </i>Колеги, я прошу, давайте підтримаємо це питання. я ще раз ставлю на голосування і прошу, і звертаюсь і до Партії регіонів, фракцій також, його підтримати.</p>
<p>Прошу, шановні колеги, (4897) прошу&nbsp; голосувати всіх.</p>
<p>&nbsp;</p>
<p>11:38:42</p>
<p>За-223</p>
<p>Колеги!&nbsp; Народного депутата Журавського прошу включити мікрофон.</p>
<p>&nbsp;</p>
<p>11:38:52</p>
<p>ЖУРАВСЬКИЙ В.С.</p>
<p>Шановні брати і сестри, любі депутати! Ну будьте ж людьми, будь ласка. Ну так не можна, розумієте. Відкиньте політичні маніпуляції і проголосуйте за цей проект. Це ж іде розмова про наших людей, наших дітей, які поранені, про їх лікування. Невже ви це не розумієте? Я просив би шановного&nbsp; спікера поставити ще раз на голосування.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Бенюк. Включфть мікрофон.</p>
<p>&nbsp;</p>
<p>11:39:29</p>
<p>БЕНЮК Б.М.</p>
<p>Богдан Бенюк, "Всеукраїнське об'єднання "Свобода".</p>
<p>В мене карточка не спрацювала. Я просив би переголосувати, якщо можна.</p>
<p>&nbsp;</p>
<p>ГОЛОВУЮЧИЙ. Колеги, я прошу, давайте зараз сядемо на свої робочі місця. Я розумію, що підтримаємо закон. Давайте проголосуємо без якихось там політичних гасел і голосних заяв.</p>
<p>Я прошу сісти на свої робочі місця, колеги. Давайте підтримаємо цей&nbsp; проект (4897) щодо включення до порядку денного. Прошу голосувати.</p>
<p>&nbsp;</p>
<p>11:40:09</p>
<p>За-236</p>
<p>Рішення прийнято. Дякую. <i>&nbsp;(Оплески) </i></p>
<p>А давайте в цілому проголосуємо, а, шановні колеги! Зразу по настрою. Давайте&nbsp; в&nbsp; цілому проголосуємо&nbsp;&nbsp; цей&nbsp; закон.&nbsp; Прошу&nbsp; за&nbsp; основу&nbsp; і в цілому № 4897.</p>
<p>&nbsp;</p>
<p>11:40:38</p>
<p>За-234</p>
<p>Рішення прийнято. Дякую шановним народним депутатам. <i>(Оплески) </i></p>
<p>&nbsp;Шановні колеги, по фракціях. по фракціях, будь ласка.&nbsp; Партія регіонів – 7, 71 – "Батьківщина", "УДАР" – 32, 32 – "Економічний розвиток",&nbsp; 32 – "Суверенна європейська Україна", "Свобода" – 35, 0 – Компартія, позафракційні – 25.</p>
<p>Шановні народні депутати, була пропозиція народного депутата Заболотного щодо проекту № 0985. <i>(Шум у залі)</i> Він включений. Що стосується цього проекту, він включений до порядку денного. Питання тільки, коли ми його&nbsp; розглянемо, коли дійде час.</p>
<p>Будь ласка,&nbsp; народний депутат Міщенко. Прошу включити мікрофон.&nbsp;</p>
<p>&nbsp;</p>
<p>11:41:28</p>
<p>МІЩЕНКО С.Г.</p>
<p>Шановний Олександр Валентинович! Шановні колеги! Ви пам'ятаєте, що на минулому тижні ми його вже розглянули у другому читанні. Ми його не голосували, тому що не було в залі депутатів. Я впевнений в тому, що зараз весь&nbsp; сесійний зал проголосує за цей законопроект. Я от бачу, Адам Іванович&nbsp; готовий голосувати. Я бачу, що інші депутати і фракції готові голосувати. У нас є голоси зараз за нього. Чого ми його відкладуємо….</p>
<p>І я хочу сказати, що другий в пакеті іде, який ми теж&nbsp; обговорили, це №4281, який теж стосується цього закону, тому що він до Податкового кодексу. Ми тоді прийняли рішення проголосувати його в першому читанні. Тому давайте проголосуємо цей основний закон, а потім в першому читанні проголосуємо інший закон. Але голоси в залі є. Чому ми його відкладуємо?&nbsp;&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Сергій Григорович, йдеться по №0985. Так я розумію?</p>
<p>&nbsp;</p>
<p>МІЩЕНКО С.Г. Так. Але, Олександр Валентинович,&nbsp; Мін'юст просить до цього закону, щоб редакційно, я зачитав на стенограму одну річ. Що по всьому тексту…</p>
<p>&nbsp;</p>
<p>ГОЛОВУЮЧИЙ. Включіть мікрофон, будь ласка.</p>
<p>&nbsp;</p>
<p>МІЩЕНКО С.Г. По всьому тексту закону необхідна фраза "спадкоємцям першої та другої черги за законом" та "або за заповітом, в тому числі і за правом представлення".&nbsp; Тобто в нашому цьому законі було "за законом". Мін'юст просить добавити "за заповітом". Правильно. Тому що тільки ті, які за законом будуть мати право, щоб не оцінювали майно їх, а "за заповітом" ми не вставили. Тому Мін'юст, я впевнений, вірно запропонував для того, щоб включити і "за заповітом". Тому по всьому тексту закону. І так його можна голосувати.</p>
<p>&nbsp;</p>
<p>ГОЛОВУЮЧИЙ. Сергій Васильович, я прошу! Шановні колеги, я попрошу зараз секретаріат мені підготувати пакет цих документів, щоб я міг… Коли друге читання, то розумієте: тут є процедура. І після перерви ми зараз зразу… Спокійно, колеги! Я ще раз кажу, мені підготують документи, ми з голосу… це серйозні питання. Зразу після перерви буду ставити.</p>
<p>Зараз ми переходимо до розгляду другого читання. Будь ласка, народний… <i>(Шум у залі) </i>&nbsp;Колеги, заспокойтесь, будь ласка. Заспокойтесь!</p>
<p>Народний депутат Кайда.</p>
<p>Зараз мені підготують пакет з цього приводу. Давайте з голосу ми не будемо говорити. Тим паче тут є правки до цього закону.</p>
<p>Будь ласка, включіть мікрофон народного депутата Кайди.</p>
<p>&nbsp;</p>
<p>11:43:55</p>
<p>КАЙДА О.П.</p>
<p>Дякую. Олексій Кайда, фракція Всеукраїнське об'єднання "Свобода".</p>
<p>Шановні колеги депутати! Шановні слухачі, телеглядачі! Україна зараз, ні для кого не секрет, перебуває в стані війни. Війни з терористами, які воюють на сході України проти державності України, проти українського народу.</p>
<p>І, на превеликий жаль, але в стінах парламенту присутні народні депутати, які використовують свої депутатські повноваження не на користь держави, а якраз проти цієї держави. І є такий добродій Царьов. У нас є достатня кількість зараз членів коаліції, присутніх в залі. І тому я, Олександре Валентиновичу, від всієї фракції прошу включити в порядок денний постанову по Царьову щодо позбавлення його недоторканості і проголосувати зараз. <i>(Оплески) </i>&nbsp;І, нарешті, поставити крапку над знущаннями не тільки над парламентом і всього українського народу. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, для того, щоби це питання потребує включення. Воно розглядається&nbsp; по готовності.</p>
<p>Зараз, я дам можливість виступити.</p>
<p>Тому,&nbsp; колеги,&nbsp; готовність у Верховної Ради розглядати це питання, ми маємо юридичні підстави це робити. Я тоді прошу секретаріат запросити до зали виконуючого обов'язки Генерального прокурора, який повинен проінформувати щодо цього питання. Будь ласка, секретаріат, як тільки виконуючий обов'язки приходить, ми можемо переходити до розгляду цього питання.</p>
<p>Будь ласка, колеги, народний депутат Герман. І я дам можливість всім висловитись.</p>
<p>&nbsp;</p>
<p>11:45:37</p>
<p>ГЕРМАН Г.М.</p>
<p>Шановні народні депутати, я погоджуюсь в тому, що ті, хто роздирають нашу державу і став на бік сепаратизму, повинні бути з наших лав виключені. Але я вважаю, що заяви депутатів від партії "Свободи" з парламентської трибуни про те, що треба розстрілювати російськомовних, наробили в Україні більше шкоди ніж сто Царьових, разом взятих.</p>
<p>&nbsp;</p>
<p>ГОЛОВУЮЧИЙ. Колеги, я розумію, що тут назвали фракцію "Свобода" і дуже серйозні звинувачення. Прошу, кому із "Свободи" мікрофон включити? Олегу Тягнибоку, будь ласка.</p>
<p>&nbsp;</p>
<p>11:46:24</p>
<p>ТЯГНИБОК О.Я.</p>
<p>Шановний пане Голово, шановні колеги, ну, не можливо далі слухати таку подібну маячню, яку зараз починають представники Партії регіонів свідомо поширювати в цьому залі на все українське суспільство для того, щоби розсварювати людей і розпалювати тут міжнаціональну ворожнечу. Ми категорично протестуємо проти подібних заяв і проти подібних звинувачень!</p>
<p>І через те, шановне товариство, ми повинні однозначно скористатися цією нагодою, яку нам дає можливість Регламент. І якщо депутати відповідно брехливу інформацію подають в ефір для всеукраїнського суспільства, ми повинні проголосувати, щоби вилучати таких депутатів із залу. <i>(Оплески) </i></p>
<p>&nbsp;</p>
<p>ГОЛОВУЮЧИЙ. Колеги, я прошу давайте до порядку денному.</p>
<p>Литвин Володимир Михайлович, прошу включити мікрофон.</p>
<p><i>(Шум у залі)</i></p>
<p>Будь ласка, Володимир Михайлович, з трибуни.</p>
<p>Шановні колеги! З процедурних питань, будь ласка, Соболєв Сергій Владиславович.</p>
<p>&nbsp;</p>
<p>11:47:54</p>
<p>СОБОЛЄВ С.В.</p>
<p>Шановні колеги! Фракція "Батьківщина", Соболєв. Те, що тільки що дозволила собі пані Герман, це є пряме розпалювання міжнаціональної ворожнечі. Це прямо вона працює на російські телеканали. Я переконаний, що її виступ сьогодні буде показаний по всіх російських телеканалах. І це зроблено з однією метою.</p>
<p>Тому моя пропозиція є такою. Вилучити пані Герман із залу за брехливу інформацію і закінчити раз і назавжди такі речі! Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Шановні колеги, я ще раз кажу, колеги, я звертаюсь до всіх депутатів. Ми, дійсно, не можемо такі речі пропускати. Тому що не було заяви "Свободи", що треба всіх російськомовних, там когось… Тому, колеги, колеги! Я ще раз хочу сказати. <i>(Шум у залі)</i></p>
<p>Ганно Миколаївно, ви можете спростувати свою інформацію? Тому що я тоді буду ставити на голосування щодо видалення із залу –&nbsp; 150 голосів. Фракція "Свобода" такої заяви не робила. Будь ласка. <i>(Шум у залі)</i></p>
<p>&nbsp;За наполяганням двох фракцій я ставлю тоді на голосування. Це регламентне питання щодо видалення із залу за порушення Регламенту.</p>
<p>Будь ласка, прошу визначитись зал, прошу голосувати.</p>
<p>&nbsp;</p>
<p>11:49:36</p>
<p>За-137</p>
<p>Рішення не прийнято.</p>
<p>По фракціях, будь ласка. Будь ласка. 0 – Регіони, "Батьківщина" – 63, 25 – "УДАР", "Економічний розвиток" – 2, "Суверенна європейська Україна" – 5, 35 – "Свобода", 0 – Компартія, позафракційні – 7.</p>
<p>Будь ласка, слово Мартинюку Адаму Івановичу. Колеги, всі мали можливість виступити, я всім даю слово.</p>
<p>&nbsp;</p>
<p>11:49:57</p>
<p>МАРТИНЮК А.І.</p>
<p>Дякую. Мартинюк, фракція комуністів. Шановний Олександре Валентиновичу і шановні колеги! Хто, на щастя, не проживає в готелі і не читає законів, я ще раз наголошую. Ніяких змін у фінансування цей закон не має. Кошти для проживання депутатів в готелях є. Інша справа, що зараз для того, щоб людина, яка проживала в готелі заплатила ці кошти, вона повинна списати тонну паперу. У законі ж пропонується, що депутат подає заяву в бухгалтерію і говорить, що, будь ласка, ті кошти, які мені належать за готель перераховуйте одразу на готель.</p>
<p>Ще раз і ще раз наголошую, це технічне питання і прошу народних депутатів його підтримати. Олександр Валентинович, ви також, як керівник Верховної Ради, знаєте і розумієте, і можете заспокоїти тих, хто думає, що тут йдеться про якісь пільги. Це не пільги, це все те, що є тільки уточнення. Тому прошу поставити на голосування і прийняття закон, який ми включили до порядку денного в цілому 47…</p>
<p>&nbsp;</p>
<p>ГОЛОВУЮЧИЙ. Зрозуміла пропозиція. Шановні колеги, давайте ми завершимо зараз, риску підведемо під питаннями, які включались до порядку денного.</p>
<p>Шановні колеги, ми підводимо риску щодо включення до порядку денного. І зараз у нас блок питань пов'язаних саме з другим читанням проектів законів. Але ж перед тим як розглянути ці питання, шановні колеги, я ще раз кажу, репліку на репліку ми робити не будемо. Колеги, до мене звернулось дві фракції, які, "Економічний розвиток" і "Суверенна європейська Україна" просять перерву, щоб перерву не робити і вони готові оголосити заяву. Я запрошую представника цих двох фракцій – Литвина Володимира Михайловича для оголошення заяви. Будь ласка, Володимир Михайлович.</p>
<p>&nbsp;</p>
<p>11:52:03</p>
<p>ЛИТВИН В.М.</p>
<p>Шановний Голово, шановні народні депутати, я у розвиток виступу емоційного і правильного, який прозвучав з вуст нашого колеги Мирного. Ми зараз обговорюємо з вами начебто дуже &nbsp;важливі питання, які багатьом людям не печуть взагалі.</p>
<p>Я думаю, що сьогодні ключове питання – це як знайти можливість подолати тероризм в Україні і водночас зберегти наших людей,&nbsp; і щоб ми не допустили такої ситуації, що ми будемо вже намагатися замирити людей і заспокоїти жінок, матерів, які сьогодні стоять перед Верховною Радою України.</p>
<p>Як ви пам'ятаєте, шановні колеги, Верховна Рада України прийняла відповідні рішення, в яких містяться рекомендації, в тому числі щодо ротацій та звільнення військовослужбовців. Що можна пояснити сьогодні матері, яка плаче, падає на коліна, в якої п'ятеро дітей? І будь-які звернення до Міністерства оборони як об стінку. Цю людину не звільняють з армії. Якщо потрібно, я продемонструю документи, от троє малолітніх дітей, докричатися неможливо, щоб таких людей звільнили. Я розумію, що дуже просто тих, хто прийшов у військкомат, одразу мобілізували. Ті, хто сховався, їх не мобілізують. У нас же мільйон людей, яких можна призвати в армію. Ми прийняли масу рішень, щоб заохотити таких людей. Треба працювати військкоматам, військовим, Міністерству оборони. Так ні – не працюють.</p>
<p>Тому давайте, шановні колеги, я прошу&nbsp; Голову, після перерви, щоб тут був міністр оборони, щоб він виступив і розповів, що таке АТО? Чи нам потрібно вже ставити питання про інші підходи? Як оберегти людей? Як вижити військовому, який отримує на день літр води на все і про все? І прийняти відповідні рішення. Послухати тут одну з матерів, яка б розказала про те, в яких умовах перебувають діти. Інакше вони поїдуть всі і заберуть дітей, і ми будемо мати тоді ще більше проблем в Україні. Ну, давайте зосередимося на цьому питанні.</p>
<p>От дивіться, маса заяв тільки що, маса крику&nbsp; тут людського, біди людської. Самотні люди, в яких останню надію забрали. Такий підхід треба завершити.</p>
<p>І ще один момент. Ми проголосували з вами закон 4785, який значною мірою знімає всі ці проблеми. Там виявилися розбіжності з поправками, які вносила, зокрема Оксана Продан. Ці поправки враховані. По 131 статті їх треба зараз проголосувати, Олександр Валентинович, і прийняти відповідне рішення.</p>
<p>Ми подали відповідні пропозиції. Дайте команду секретаріату, хай занесуть вам, ви їх оголосите, і ми приймемо відповідне рішення.</p>
<p>І я прошу, коли будемо заслуховувати інформацію міністра, щоб дали можливість виступити одній із жінок для того, щоб ми відчули їх, відреагували і прийняли правильне рішення. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги! Шановні колеги, я прошу! <i>(Шум у залі)</i> Я ще раз, за дорученням народних депутатів, які виступали, як тільки уряд завершиться, зразу запрошу міністра оборони до парламенту. Це перше.</p>
<p>Далі. Колеги, я прошу, заспокойтесь. Тепер, що стосується розгляду питань в порядку денному. Я хотів би, щоб ми зараз до перерви, у нас 5 хвилин залишається, наполягають народні депутати, в другому читанні розглянути питання, яке тертім стоїть, тому що доповідач, голова комітету, повинен від'їхати. Це проект Закону про метрологію та метрологічну діяльність. Юрій Миколайович, Воропаєв… <i>(Шум у залі)</i> Я ще раз… Спокійно, колеги! Будемо обговорювати питання з Міністерством оборони, ми дамо можливість його обговорити. <i>(Шум у залі)</i></p>
<p>&nbsp;Про спадщину? Я сказав, зразу після перерви мені дадуть пакет і поставлю на голосування. Спокійно! Зразу після перерви я ставлю на голосування, я ж пообіцяв.</p>
<p>Будь ласка, прошу, Юрій Миколайович Воропаєв.</p>
<p>&nbsp;</p>
<p>11:56:28</p>
<p>ВОРОПАЄВ Ю.М.</p>
<p>Уважаемый головуючий, уважаемые коллеги! Вы не поняли меня. У&nbsp; нас в два часа дня&nbsp; заседание комитета, на котором рассматривается во втором чтении законопроект о метрологии и стандартизации. Я прошу эти два законопроекта перенести на послеобеденное время, и все.</p>
<p>&nbsp;</p>
<p>ГОЛОВУЮЧИЙ. Зрозуміла пропозиція, шановні колеги. Шановні колеги, я думаю, що ніхто не буде заперечувати для того, щоби ми розглянули питання щодо метрології і стандартизації, це важливі питання, пов'язані з європейською інтеграцією, тоді після перерви випадку, коли ми приймемо таке рішення, і коли комітет їх розгляне.</p>
<p>Зараз, шановні колеги, для того, щоб підготувати питання, на яких наполягають народні депутати, мені таблиці потрібні&nbsp;&nbsp; &nbsp;до другого читання.</p>
<p>Ми оголошуємо перерву на 30 хвилин,&nbsp; до&nbsp; 12&nbsp; години 30 хвилин.&nbsp; Будь ласка,&nbsp; шановні колеги.</p>
<p>Я прошу керівників фракцій коаліції зайти до Голови Верховної Ради.&nbsp;&nbsp;&nbsp;</p>
<p align=center>&nbsp;</p>
<p align=center>ПІСЛЯ ПЕРЕРВИ</p>
<p align=center>&nbsp;</p>
<p>ГОЛОВУЮЧИЙ. Шановні колеги! Прошу сідати, будемо продовжувати нашу роботу.</p>
<p>Я нагадаю, не заважайте мені, що ми домовилися запросити міністра оборони України для того, щоб він міг коротко проінформувати про ситуацію навколо проведення антитерористичної операції і акцентувати на тих питаннях, на яких наполягали народні депутати. Зокрема, йдеться щодо призову до армії людей, які мають право не бути в армії, щоб ми не ставилися бездушно до тих проблем людей, у яких є багато дітей або які з малозабезпечених родин, яким нема чим годувати родини і один годувальних тощо. Хоча, за інформацією, я можу сказати, що багато тих, хто призваний до Збройних Сил, не мають інформації, які закони прийняла Верховна Рада, які повністю забезпечують і збереження робочого місця, і збереження заробітної платні, і інші пільги для наших військовослужбовців, особливо тих, хто приймає участь в антитерористичній операції, зокрема йдеться за статус "Учасника бойових дій" тощо. Тому шановні колеги, давайте 5 хвилин дамо міністру оборони і потім від кожної фракції по питанню задамо.</p>
<p>Будь ласка, Михайло&nbsp; Володимирович.&nbsp; І, безумовно, питання були пане міністре, які стосуються фінансового забезпечення&nbsp; армії використанням грошей&nbsp; Міністерством оборони. Будь ласка.</p>
<p>&nbsp;</p>
<p>КОВАЛЬ М.В.</p>
<p>Шановні народні депутати,&nbsp; Збройні Сили України виконують завдання по забезпеченню недоторканості рубежів нашої держави. Більша частина Збройних Сил знаходиться&nbsp; у визначених районах, де створені оборонні угруповування, деяка частина&nbsp; Збройних Сил України входить до Антитерористичного центру і виконує завдання по плану антитерористичної операції.</p>
<p>Щодо тих питань, які були винесені на ваш розгляд, я повинен доповісти, що всі сили, які входять до сил антитерористичної операції, вони в повному складі таємними наказами включені і &nbsp;виконують завдання тільки відповідно наказу. Те, що у військових частинах сотучними наказамии написано, що вони знаходяться на якомусь із полігонів, це&nbsp; чисто технічне питання. Люди офіційно знаходяться там, де вони є, в бойових порядках виконують завдання, і ми будемо цих людей вносити встановленим порядком відповідно закону до категорії учасників бойових дій.</p>
<p>Щодо фінансування Збройних Сил. Воно надходить своєчасно. Але я повинен сказати, що&nbsp; ми проводимо роботу, яка направлена&nbsp; на те, щоб не було зловживань. На жаль, такі зловживання є. Тільки вчора, я вимушений був віддати наказ про усунення деяких посадовців, які відповідали за забезпечення Збройних Сил, від посад і&nbsp; передачу особових їх справ до прокуратури. Зловживання є, на жаль, чисельні, але ми тримаємо на контролі&nbsp; і їх не допускаємо.</p>
<p>Виконуються всі завдання по забезпеченню Збройних Сил України. Як вам відомо, на початок антитерористичної операції фактично у Збройних Силах України була ліквідована така структура, як продовольча служба. Вона була ліквідована певний час назад. Забезпечення харчування особового складу і всі питання тилового забезпечення займалися люди, які від цього були далекі. Фактично, таких випробувань, які зараз лягли на долю Збройних Сил, їх раніше не було. Тому і питання ці гостро не стояли. На зимових квартирах і на полігонах більш-менш непогано було організовано харчування. Але ті умови, в яких діють зараз Збройні Сили, – це умови, коли наші військовослужбовці виконують завдання на окремих напрямах пошуку, на блок-постах виникає зовсім інше питання, які не були, до яких не були готові ті структури, які виконували завдання по забезпеченню продовольством наших Збройних Сил.</p>
<p>Тому я дякую за те, що прийнято рішення і призначений заступник міністра оборони, який повністю очолив вертикаль, в якій ми знову відроджуємо продовольчу службу, відроджуємо всі питання забезпечення, всебічного забезпечення наших Збройних Сил.</p>
<p>В цілому я повинен сказати, що, не дивлячись на все те, на всі ті негаразди, керівництво Збройних Сил, Генерального штабу реагує на всі ті&nbsp; моменти, які негативні, позитивні, які існують. Ми ідемо на випередження, чітко прогнозуємо, що може бути негативного і робимо так, щоб Збройні Сили виконували чітко завдання, які на них покладені.</p>
<p>&nbsp;</p>
<p>ГОЛОВУЮЧИЙ. Я би просив, Михайло Володимирович, все ж таки питання, які стосуються демобілізації тих військових, які все ж таки повинні бути, скажем, зі своїми родинами. Це стосується малозабезпечених, одних годувальників в родинах, де є інваліди, де є багато дітей. Будь ласка,&nbsp; з цих питань.</p>
<p>&nbsp;</p>
<p>КОВАЛЬ М.В. Це питання практично вирішено, ви документ підписали. І у нас порядку 5,5-6 тисяч таких військовослужбовців, призваних запасу є, ми вже розпочали звільнення.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка,&nbsp; запишіться на питання від фракцій.</p>
<p>Будь ласка,&nbsp; народний депутат Гриневецький, Партія регіонів.</p>
<p>&nbsp;</p>
<p>13:08:23</p>
<p>ГРИНЕВЕЦЬКИЙ С.Р.</p>
<p>Шановний Михайло Володимирович!&nbsp; Вчора на засіданні Комітету з питань національної&nbsp; безпеки і оборони перший заступник начальника Генерального штабу доволі серйозно доповів про&nbsp; ситуацію, яка склалася.</p>
<p>Скажіть, будь ласка,&nbsp; які ще необхідно нормативні акти&nbsp; негайно прийняти Верховній Раді&nbsp; для того, щоб забезпечити максимально ефективну роботу Збройних сил України.</p>
<p>&nbsp;</p>
<p>КОВАЛЬ М.В. Я дякую Верховній Раді за те, що всі документи, які регламентують діяльність Збройних сил в цій ситуації, вони прийняті. Є декілька документів… постанов, які повинен прийняти Кабінет Міністрів України. Прем’єр-міністр проінформований і виконуючий обов'язки Президента. І ми буквально&nbsp; на найближчому засіданні, зараз документи проходять узгодження в усіх міністерствах і відомствах, і ми ці документи винесемо на затвердження.</p>
<p>Дякую. У нас проблемних питань нема в цьому плані.</p>
<p>&nbsp;</p>
<p>ГОЛОВУЮЧИЙ. Шановні колеги, є у нас проблемне питання, зокрема Кабінет Міністрів повинен негайно розглянути питання щодо вдвічі збільшення видатків на харчування військовослужбовців. Це мінімум – вдвічі.</p>
<p>Окрім того, ми говорили з профільним комітетом парламенту щодо… все ж таки це стосується саме десантників,&nbsp; &nbsp;спецназівців, щодо значного, я підкреслюю, підвищення зарплатні тим, хто саме веде бойові дії під час проведення антитерористичної операції. Тобто це не на 100 гривень, це повинно бути в рази. І це питання треба вирішувати. Я думаю, що ми проведемо спільну нараду з Кабінетом Міністрів для того, щоб дотиснути це питання. І ті, хто воюють за Україну, хто захищає своїм життям Україну, ті повинні отримувати гідну зарплатню. Для того, щоб відчувати себе, дійсно, не просто героєм, а людиною, яку поважає країна. Не зважаючи на скрутну економічну ситуацію, ми зобов'язані це зробити.</p>
<p>Будь ласка, Буховець, Компартія.</p>
<p>&nbsp;</p>
<p>13:10:27</p>
<p>БУХОВЕЦЬ О.Ю.</p>
<p>Прошу передати слово Бідьовке.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон.</p>
<p>&nbsp;</p>
<p>13:10:29</p>
<p>БІДЬОВКА В.А.</p>
<p>Скажите, пожалуйста, какие принимаються конкретные меры по обеспечению безопасности мирных жителей. Конкретно в Донецкой области. Я имею в виду города: Славянск, Донецк, Мариуполь –&nbsp; где идет уже на сотни убитых и раненных.&nbsp; До какой степени будут летать боевые самолеты над миллионным городом на бреющем полете и терроризировать все население. Мирное, прежде всего. Ответьте мне, пожалуйста, на этот вопрос.</p>
<p>&nbsp;</p>
<p>КОВАЛЬ М.В. Боевые самолеты и вертолеты будут летать до конца антитеррористической операции. <i>(Оплески)</i></p>
<p>Вооруженные Силы Украины делают все для того, чтобы ни один человек, который не носит в руках оружие, не пострадал. Если бы было наоборот, Славянск давно был бы уже наш.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Панькевич, фракція "Свобода".</p>
<p>&nbsp;</p>
<p>13:11:32</p>
<p>ПАНЬКЕВИЧ О.І.</p>
<p>Прошу дати слово Євгену Мельнику.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Мельника.</p>
<p>&nbsp;</p>
<p>13:11:38</p>
<p>МЕЛЬНИК Є.І.</p>
<p>Шановний пане міністр! В мене є конкретні питання і нарікання на незадовільну роботу міністерства, які стосуються 51 окремої механізованої бригади, яка дислокується у моєму рідному місті Володимир-Волинському, представником якого я є у парламенті як депутат-мажоритарник.</p>
<p>Я хочу зазначити, що сьогодні матері військовослужбовців 51 механізованої бригади перекривають трасу Яготин-Київ. Чому? Матері висловлюють незадоволення незадовільними умовами, &nbsp;як проходять службу військовослужбовці. Вони приймають участь у антитерористичній операції, разом з тим вони говорять, що їхні діти, їхні сини, їхні чоловіки якраз не рахуються учасниками АТО.</p>
<p>Наступне. У них, коли вони проходили, приймали участь під&nbsp; Волновахою у військових діях не було бронежилетів, не було достатньо нормального харчування…</p>
<p>&nbsp;</p>
<p>ГОЛОВУЮЧИЙ. Дайте можливість завершити. Нехай це питання завершить.</p>
<p>&nbsp;</p>
<p>МЕЛЬНИК Є.І.&nbsp; Можна завершити?</p>
<p>&nbsp;</p>
<p>ГОЛОВУЮЧИЙ. Да, будь ласка.</p>
<p>&nbsp;</p>
<p>МЕЛЬНИК Є.І.&nbsp; І тому до вас питання. Хто понесе відповідальність за ці події, які мали місце під Волновахою? Які конкретні&nbsp; генерали&nbsp; будуть відповідати за смерть 18 військовослужбовців непідготовлених? Дякуємо.</p>
<p>&nbsp;</p>
<p>КОВАЛЬ М.В.&nbsp; 51&nbsp; окрема механізована бригада була направлена в числі самих крайніх з'єднань і частин до району проведення антитерористичної операції.&nbsp; До цього бригада була відмобілізована і проходила повне злагодження на Широколанівському навчальному центра.</p>
<p>Трагедія бригади заложена була давно. А трагедія заключалась в тому, що при штаті військового часу 4,5 тисячі чоловік по штату мирного часу в бригаді було 450 чоловік. Із них 3 командири механізованого зводу. Хто служив в армії, трагедію цю не гірше мене зрозуміє.</p>
<p>Другий момент. Зараз після трагедії під Волновахою бригада виведена із району проведення антитерористичної операції, знаходиться на Широколанівському навчальному центрі, і з нею проводяться відповідні заходи. Ті військовослужбовці, які знаходились у складі&nbsp; антитерористичного центру, вибачаюсь, які знаходились у складі військ, які приймали участь в АТО, ті військовослужбовці відповідно чинного законодавства будуть являтися учасниками бойових дій.</p>
<p>Щодо відповідальності генералів. У нас, я теж генерал, причому доповз до цієї посади на животі від взводного, ротного, комбата, комдива, комбрига. І ми не народились зразу генералами. Тому я хотів би, щоб ви до українських генералів відносились з повагою. Ви не говорите про генерал-лейтенанта Муженка, який ходить в цепі разом із солдатами і знищує сепаратистів. А про нього треба говорити з великою повагою. І більшість українських генералів, переважна більшість, - це фахівці своєї справи.</p>
<p>Щодо відповідальності, то ми її понесемо, тому що проводить розслідування прокуратура. Винні будуть визначені і будуть покарані законом. Хотів би попросити, щоб ярлики не вішались.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Журавський, будь ласка.</p>
<p>&nbsp;</p>
<p>13:15:17</p>
<p>ЖУРАВСЬКИЙ В.С.</p>
<p>Прошу передати слово генералу армії Олександру Івановичу Кузьмуку.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон Олександра Івановича Кузьмука.</p>
<p>&nbsp;</p>
<p>13:15:27</p>
<p>КУЗЬМУК О.І.</p>
<p>Шановний Михайло Володимирович, я вам нагадую і всім тут присутнім. Ви очолили Міністерство оборони і Збройні Сили в момент повністю зруйнованої системи державного управління. І ви опанували завдання і свою посаду!</p>
<p>Те, що сьогодні ми згадали, що погано харчують, то я вам скажу. Вісім років набір продуктів добовий не змінюється – в рамках 17 гривень 40 копійок! Так вісім років нас все це влаштовувало?</p>
<p>Але у мене до вас питання. Як буде здійснюватися ротація особового складу в зонах відповідальності, згідно Закону № 7485?..</p>
<p>&nbsp;</p>
<p>КОВАЛЬ М.В. Я зі всією відповідальністю повинен сказати, що ця ротація здійснена не буде. Ми вивели всі сили і засоби. Ми прикрили всі державні кордони. Ми готові до виконання завдань за призначенням. У нас немає ні однієї зайвої людини, щоб виводити і робити ротацію. Тому я вважаю, що та, той пункт, який прийнятий, він оманливий. Цей пункт нічим не підтверджений, і в таку небезпеку, в якій знаходиться держава, виконаний не може бути.</p>
<p>Доповідь закінчив.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Агафонова, фракція "УДАР".</p>
<p>Агафонова, фракція "УДАР". Будь ласка, включіть мікрофон.</p>
<p>&nbsp;</p>
<p>13:17:10</p>
<p>АГАФОНОВА Н.В.</p>
<p>Я прошу передати слово Сергію Капліну.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон Сергія Капліна.</p>
<p>&nbsp;</p>
<p>13:17:17</p>
<p>КАПЛІН С.М.</p>
<p>Шановний пане міністре, я з свого боку так само хочу від імені нашої політичної сили подякувати за те, що в такий складний час ви допомагаєте українському народові боротися проти іноземних диверсантів і терористів. Це перше.</p>
<p>Друге. З огляду на ті події, які відбуваються і подальшу ескалацію ситуації на Сході, її наміри довести до критичного стану ситуацію на Півдні країни з боку Путіна. Чи не вважаєте ви, що прийшов час після, вже після президентських виборів змінити конституційний режим територій Луганської і Донецької області, ввести надзвичайний стан і таким чином покращити рівень управління антитерористичними, антидиверсійними процесами в цих регіонах? І так само вирішити питанням закриття кордону з Росією. Там 245 пропускних пунктів, через які Путін перевозить…</p>
<p>&nbsp;</p>
<p>ГОЛОВУЮЧИЙ. Зрозуміло питання. Будь ласка.</p>
<p>&nbsp;</p>
<p>КОВАЛЬ М.В. У нас є чіткий план дій затверджений виконуючим обов'язки Президента України. В цьому плані все чітко розписано. Цей план приведе до того, що Україна, територія України, а саме схід України буде повністю очищений від сепаратистів. Для здійснення цього плану для Збройних Сил і наших колег, які приймають участь в антитерористичній операції повністю розв'язані руки. Тому, я вважаю, що ми виконаємо ті завдання своєчасно і правильно, і чітко.</p>
<p>&nbsp;</p>
<p>ГОЛОС ІЗ ЗАЛУ.&nbsp; Ввести надзвичайний стан.</p>
<p>&nbsp;</p>
<p>КОВАЛЬ М.В. Це діло політиків.</p>
<p>&nbsp;</p>
<p>ГОЛОВУЮЧИЙ. Шановні колеги, народний депутат Павловський має бажання задати питання.</p>
<p>&nbsp;</p>
<p>13:19:12</p>
<p>ПАВЛОВСЬКИЙ А.М.</p>
<p>Андрій Павловський, "Батьківщина". Прошу передати слово моїй колезі Олександрі Кужель.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон Олександрі Кужель.</p>
<p>&nbsp;</p>
<p>13:19:20</p>
<p>КУЖЕЛЬ О.В.</p>
<p>Шановний пане міністре! Я здесь, подивіться, будь ласка. Я хочу сказати вам як жінка. Ну, по-перше, я розумію, що вам тяжко. Але якщо б ви зрозуміли, як нам розриває серце кожна мама, яка нам телефонує.</p>
<p>У мене є до вас пропозиція. Зверніться до Комітету матерів солдатських, вони кожна візьме кожну частину, яка знаходиться зараз на війні. І ви будете отримувати від них чесну інформацію. Бо, коли розповідають, що кормлять тушонкою з черв'яками, а я тільки приїхала, телефонує дитина, що нема води, нема бронижелетів.&nbsp; Скажіть мені, будь ласка, ви сказали приємні для вуха слова, що там ви відправили деяких заступників. Скажіть нам їх фамілії. А для мене особисто, чи є там Буца, який повинен бути вже за ґратами за ту ситуацію… <i>(Оплески) </i>&nbsp;Бо Юлія Тимошенко його і Єханурова…</p>
<p>&nbsp;</p>
<p>ГОЛОВУЮЧИЙ. Дайте завершити питання.</p>
<p>&nbsp;</p>
<p>КУЖЕЛЬ О.В.&nbsp; Я прошу. Бо Юлія Тимошенко звільняла із Міноборони якраз за зловживання і корупцію.</p>
<p>Я знаю, що не проведені тендери. Я ще раз хочу, я особисто підтримую створення слідчої комісії. Не проти вас, пане міністр, бо я рядом з вами встану на захист тих планів, які ви хочете створити. Але кожній гадюці, яка засіла там в штабі або в міністерстві, не буде життя від українського народу. Вони повинні служити народу України. І всі генерали, ми не проти посади, хай вони сьогодні также віддають серце, як віддаєте ви. Дякуємо вам. <i>(Оплески)</i></p>
<p>&nbsp;</p>
<p>КОВАЛЬ М.В.&nbsp; Я повинен вам подякувати за велике порозуміння. І ми з вами – однодумці, будемо разом захищати і виконувати ті завдання, про які ви говорили. Дякую.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Доній.</p>
<p>&nbsp;</p>
<p>ДОНІЙ О.С.</p>
<p>Прошу передати слово Ігорю Єремеєву.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>ЄРЕМЕЄВ І.М.</p>
<p>Шановний пане міністр, вчора депутати з фракції "Суверенна європейська Україна" від Волині їздили в 51 бригаду Володимир-Волинську. Я би хотів сказати для матерів, які сьогодні нас чують. Ми були на блокпостах і бачили наших солдатів, це герої, які дійсно готові воювати і захищати Україну. Але між тим, ми спілкувалися із бійцями, яких призвали в армію з порушенням законодавства.</p>
<p>Перше. Ми наполягаємо, щоби в 51 бригаду була направлена комісія, яка перевірить законність призву певних категорій бійців.</p>
<p>Друге. Ми хотіли би, щоби найближчим часом були проведені розслідування по тих військкоматах, які призивали з порушенням бійців. І також ми наполягаємо на тому, щоби найближчим часом у Широкому Лані, куди передислокована частина бригади, була…</p>
<p>&nbsp;</p>
<p>ГОЛОВУЮЧИЙ. Дайте можливість завершити питання.</p>
<p>&nbsp;</p>
<p>ЄРЕМЕЄВ І.М.&nbsp; Яка&nbsp; провела повне розслідування тих подій, які відбулися у Волновасі, з розмовою із свідками тих подій. Дякую за увагу.</p>
<p>&nbsp;</p>
<p>КОВАЛЬ М.В. Ви правильно все сказали. Фактично це вже все виконано. Порушена кримінальна справа. Зараз слідча група вона працює на місці, де була трагедія. Тобто ідуть всі слідчі дії. Ми виконуємо саме все те, що ви сказали.</p>
<p>&nbsp;</p>
<p>ГОЛОВУЮЧИЙ. І буде перевірка призову, призовників, які мають право бути демобілізованими.</p>
<p>&nbsp;</p>
<p>КОВАЛЬ М.В.&nbsp; Да, по військовим…&nbsp; по військовим комісаріатам. Зараз деяка частина, це не поодинокий випадок, коли обласні комісаріати Волинської і Рівненської області скерували до війська людей, які по своїм моральним якостям, а&nbsp; також по стану сімейному і фізичному не повинні були іти до Збройних Сил. І ми це все, те, що оці люди зробили, посадовці військкоматів, ми все це зараз поглинаємо. І тому ці люди усуваються, по ним персонально, зараз поки по факту, але буде персоналізація цього діла, порушена кримінальна справа і відповідно цього ми ще почуємо імена цих героїв.</p>
<p>У нас такі ж самі випадки були і по Дніпропетровську, такі ж самі випадки були і по Одещині. Я повинен сказати, що в перспективі, яку ми розглядаємо і будемо, у нас&nbsp; ми відійдемо від тієї структури, яка себе&nbsp; вижила. У нас будуть регіональні центри відбору, які вже апробовані, і ми будемо працювати зовсім в іншому аспекті в цьому плані. Дякую. Однозначно! <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Шановні колеги, я думаю, що ми зараз подякуємо міністру оборони. Я зараз скажу, чому. Будь ласка.&nbsp;&nbsp;</p>
<p>Шановні&nbsp; колеги, шановні колеги, ви дослухайте те, що я скажу, а потім&nbsp; будете руки піднімати. Я прошу, сідайте на місце, будь ласка, Михайло Володимирович.</p>
<p>Шановні колеги, всі питання, які ставили депутати, вони будуть, безумовно, розглянуті,&nbsp; буде створена комісія по розгляду питання, пов'язаного з мобілізацією, частковою&nbsp; мобілізацією наших громадян. Але&nbsp; я хочу, щоб ми всі зрозуміли, на сході країни проти нашої держави йде реальна війна.&nbsp; І зараз я отримав інформацію: прямо з-під Слов'янська терористами з російської зброї ПЗРК був збитий наш гелікоптер, який якраз віз&nbsp; військових для ротації, 14 наших військових загинуло разом з генералом Кульчицьким.</p>
<p>Я прошу, зараз щоб ми встали для хвилини мовчання.</p>
<p><i>(Хвилина мовчання)</i></p>
<p>Прошу сідати.</p>
<p>Шановні колеги,&nbsp; я переконаний, що наші Збройні Сили, наші силові структури доведуть&nbsp; справу очищення від терористів до кінця. І всі злочинці, яких сьогодні фінансує Російська Федерація,&nbsp; зброя Російської Федерації, будуть знищені або сядуть на лаву підсудних. Слава Україні! <i>(Оплески)</i></p>
<p>Колеги, давайте виступи будемо іншим разом робити. Прошу сісти на свої місця.</p>
<p>Шановні колеги, зараз нам краще ніж виступи зробити, я би просив голову профільного комітету&nbsp;&nbsp;&nbsp; Володимира Михайловича Литвина. Нам треба зараз з вами закон, який ми приймали і який очікують в Збройних Силах, довести до логічного завершення. Зараз, зараз… 4785.</p>
<p>Будь ласка, дайте слово… Пане міністре, на хвильку.&nbsp;&nbsp;</p>
<p>Інні Германівні дайте,&nbsp; будь ласка, мікрофон включіть.</p>
<p>&nbsp;</p>
<p>13:27:04</p>
<p>БОГОСЛОВСЬКА І.Г.</p>
<p>Зараз в пресі розповсюджено інформацію, що в період АТО… Я тут, Михайло Васильович. Що в період АТО українські військові застосували гради в Слов'янську. Ми просимо вашого чи підтвердження, чи спростування цієї інформації офіційно, будь ласка.</p>
<p>&nbsp;</p>
<p>КОВАЛЬ М.В. Під час виконання заходів антитерористичної операції ми декілька раз використовували артилерію, але це було, використовувалося, по артилерійським позиціям сепаратистів на відкритій місцевості. Я можу поштучно розказати де це було і як було. Коли міномети&nbsp; обстрілювали наші блокпости. І зараз ми на кожен блокпост поставили теж по групі мінометів для того, щоб вони могли відповідати. Реактивна артилерія у складі АТО є, в складі з'єднань, але вона не використовувалася. Це дуже потужна зброя, і вона б'є по площині, це небезпечно, ми на це не підемо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, шановні колеги, я нагадаю, що ми з вами прийняли законопроект 4785 в другому читанні. Але під час правок до цього закону виникли розбіжності, які комітет просить уточнити Верховну Раду. Відповідно до статті 131 Регламенту Верховної Ради, я нагадую, шановні колеги, що ми з вами голосуємо пропозиції, які не узгоджені комітетом. У випадку підтримки Верховною Радою ці пропозиції проходять, у випадку не підтримки Верховної Ради ці пропозиції відхиляються. Повторно закон в цілому не голосується, він вважається прийнятим.</p>
<p>Будь ласка, Володимир Михайлович, коротко прокоментуйте і давайте визначимось, шановні колеги.</p>
<p>&nbsp;</p>
<p>13:28:56</p>
<p>ЛИТВИН В.М.</p>
<p>Шановний Голово, шановні колеги!&nbsp; 20 травня ми з вами прийняли цей конче потрібний закон. Разом з тим, під час обговорення і під час доповіді в процедурі другого читання, було зафіксовано там двічі в Регламенті, що спочатку враховані 14 поправок, а декілька не враховані. Але потім, за наполяганням депутатів, було сказано, що враховані всі поправки. Таким чином, виникло різночитання і в процесі підготовки технічного опрацювання цього закону для того, щоб Голова Верховної Ради України і&nbsp; виконуючий обов'язки Президента мав його підписати, виникли розбіжності у&nbsp; трактуванні цього моменту&nbsp; за автором поправки Оксани Продан.</p>
<p>Відбулося декілька зустрічей в комітеті. Олександр Івановичу Кузьмук, Оксана Продана і ми&nbsp; намагалися&nbsp; знайти можливість для того, щоб узгодити ці поправки в технічному режимі, як того вимагає стаття 131&nbsp; Регламенту&nbsp; Верховної Ради. Таких поправок було 11, вони всі таким чином враховані. Одна поправка технічно врахована Міністерства оборони, де мова йде&nbsp; про звільнення не лише осіб рядового складу за дискредитацію, а в тому числі осіб сержантського, старшинського і мічманського складу. Таких поправок, ще раз хочу сказати, технічного характеру є 11.</p>
<p>Тому прохання до вас підтримати і&nbsp; проголосувати ці&nbsp; поправки, які комітет запропонував Голові&nbsp;&nbsp; Верховної Ради, він з ними погодився і також вніс на&nbsp; ваш розгляд. У разі, нагадую, якщо&nbsp; вони не будуть підтримані, то&nbsp; відповідно до Регламенту Голова Верховної Ради підпише цей закон сьогодні без цих поправок. Але вони покращують зміст цього закону. Питань при&nbsp; розгляді по 131 статті&nbsp; не ставлять. Тому немає потреби, я думаю, зараз, колего, піднімати руку. Я прошу дуже підтримати всіх. Це кончепотрібний закон, без політичних тут підходів.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я тоді по правках, їх немало, до речі, давайте пройдемось, щоб ми тоді визначились.</p>
<p>1-а.&nbsp; <i>(Шум у залі) </i>Тобто разом пропозиція всі поправки&nbsp; проголосувати. Так я розумію? Шановні колеги, підтримується, тому що їх тут на багато сторінок.</p>
<p>Шановні колеги, я ставлю в межах відповідно до статті 131 Регламенту&nbsp; Верховної Ради України на голосування поправки,&nbsp; редакція яких уточнена комітетом. І саме в цій&nbsp; редакції уточнених положень, я прошу, щоб&nbsp; ми підтримали пропозиції, які зараз доповідав Володимир Михайлович Литвин.</p>
<p>Прошу, шановні колеги, сісти на свої робочі місця і визначитись щодо &nbsp;поправок до цього закону відповідно до 131 статті Регламенту Верховної Ради України. Прошу голосувати, шановні колеги.</p>
<p>&nbsp;</p>
<p>13:32:25</p>
<p>За-241</p>
<p>Рішення прийнято. Дякую, шановні колеги.</p>
<p>Будь ласка, шановні колеги, я зроблю оголошення щодо відповідно статті 13 Закону про статус народного депутата та статті 60 Регламенту Верховної Ради. Народний депутат Попеску Іван Васильович повідомляє про своє входження до депутатської групи "Економічний розвиток".</p>
<p>Шановні колеги, наступне питання. Будь ласка, Рудьковського народного депутата, він довго тримає руку, включить мікрофон, одну хвилинку.</p>
<p>&nbsp;</p>
<p>13:33:00</p>
<p>РУДЬКОВСЬКИЙ М.М.</p>
<p>Шановні народні депутати, я звертаюсь зараз до міністра оборони. Олександр Валентинович, я звертаюсь до вас. Ви зараз виконуєте обов'язки Президента. Вчора я вніс постанову Верховної Ради про введення надзвичайного стану в Луганській, Донецькій області. Якби ми це зробили півтора місяці назад, коли тільки в Луганську захопили СБУ, у нас би не загинули сотні людей на Сході, на Донбасі. У нас би не було мирних мешканців-жертв. Ми зараз затягуємо ситуацію. Гинуть хлопці і якщо там не ввести надзвичайний стан, не захистити мирних громадян, не дати всі&nbsp; юридичні підстави для захисту, для забезпечення харчуванням, всім необхідним наших підрозділів, там загинуть ще тисячі. Чого ми тягнемо? Скільки можна продовжувати? Скільки можна знущатися над людьми? Потрібно діяти!</p>
<p>&nbsp;</p>
<p>ГОЛОВУЮЧИЙ. Шановні колеги, я просив би, щоб піаром тут на цих питаннях не займалися, надзвичайний стан нічого не вирішує. Коли вирішує питання, то це можна говорити тільки про військовий стан в цих регіонах. І це питання, яке є компетенцією Ради національної безпеки і оборони. Але я вам хочу сказати, що раніше ми не могли взагалі це обговорювати питання, тому що в цьому випадку ми не могли б провести&nbsp; президентські вибори, які не менш важливі для нашої країни – мати легітимну владу для того, &nbsp;щоби Україна могла розв'язувати ті проблеми, які сьогодні стоять перед нею, до речі.&nbsp;</p>
<p>Шановні колеги,&nbsp; ми повинні з вами розглянути питання у другому читанні, і я обіцяв, коли йшов на перерву, що ми розглянемо питання, на яких наполягали народні депутати. Зокрема йдеться про закон №4897 в другому читанні. Будь ласка,&nbsp; хто від комітету? Чи автор? Хто буде доповідати? <i>(Шум у залі)</i> Ми говоримо…</p>
<p>Ні, ні, я вибачаюсь. № 0985, да. Я вибачаюсь. Я вибачаюсь, шановні колеги. № 0985. Будь ласка,&nbsp; Міщенко Сергій Григорович від комітету.</p>
<p>Включіть мікрофон народного депутата Міщенка. Він з місця готовий доповідати.</p>
<p>&nbsp;</p>
<p>13:35:39</p>
<p>МІЩЕНКО С.Г.</p>
<p>Шановні колеги! Я знову хочу нагадати, що ми його вже обговорили. Таблиця до другого читання повністю відпрацьована в&nbsp; сесійному залі. Зараз питання –&nbsp; проголосувати. Те, що я зачитував до цього, ми узгодили, що там все це вже є. Тому якщо є якісь там юридично-технічні правки, то це можна вже там відпрацювати, хоча ні в кого із депутатів немає ніяких зауважень.</p>
<p>Тому я вас прошу його поставити на голосування і нарешті вирішити це болюче питання.</p>
<p>І друге. Олександр Валентинович, ми їх розглядали два закони в пакеті, якщо ви пам'ятаєте. Після цього закону йде № 4281, який ми теж розглянули. Тому що якщо ми убираємо оцінку, то автоматично в закон про Податковий кодекс ми повинні встановити нульову ставку. І тому ми тоді оговорили це питання і прийняли рішення прийняти другий закон № 4281 в першому читанні. Щоб його швидко підготував комітет для того, щоб у відповідності до основного…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>13:36:50</p>
<p>МІЩЕНКО С.Г.</p>
<p>Щоб до основного базового закону, він міг працювати. Тому що розумієте, якщо не буде оцінки, то все рівно ніхто не зможе податок збирати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, тут величезна таблиця, і є багато поправок. З президентськими поправками будемо голосувати? З урахуванням президентських правок. Зрозуміло.</p>
<p>Шановні колеги, є пропозиція в цілому прийняти закон, з урахуваннями президентських поправок, які є в таблиці порівняльній.</p>
<p>Будь ласка, прошу підтримати шляхом голосування цей проект. Нагадаю: 0985. Прошу голосувати.</p>
<p>&nbsp;</p>
<p>13:37:52</p>
<p>За-243</p>
<p>Рішення прийнято. <i>(Оплески)</i></p>
<p>&nbsp;Шановні колеги, зараз, я прошу, підготуйте тоді закон, який ми будемо у першому читанні, після законів по Києву одразу поставимо. А нам зараз треба ще два закони у другому читанні розглянути.</p>
<p>Обговорили? Це закон, ще раз, номер 4281. Так я розумію? Шановні колеги, можемо ставити на голосування у першому читанні? Можемо.</p>
<p>Прошу підтримати у першому читанні закон, пов'язаний з цим проектом. Номер закону 4281. Прошу голосувати.</p>
<p>&nbsp;</p>
<p>13:38:49</p>
<p>За-244</p>
<p>Рішення прийнято.</p>
<p>Будь ласка, шановні колеги, прошу, 2499. Друге читання. Щоб ми розглянули і перейшли до першого. Проект Закону про внесення змін…</p>
<p>З цього приводу? Будь ласка, народного депутата Геращенко включіть мікрофон.</p>
<p>&nbsp;</p>
<p>13:39:10</p>
<p>ГЕРАЩЕНКО І.В.</p>
<p>Шановні колеги! Ми, дійсно, проголосували дуже важливі пропозиції щодо спадщини. До всіх нас звертаються наші виборці, щодо неправильності сплати податку з цього приводу. Але тим самим ми &nbsp;допомогли і дуже багатим людям, які тепер, зареєструвавши по 12 квартир на маму і внучатую бабушку, будуть їм це передавати.</p>
<p>Все-таки давайте ми внесемо зміни, доопрацюємо це, щоби там була не тільки спорідненість, але і рівень статків. Щоб прості люди, щоб отримували все-таки в спадок, це без сплати, а там, де є у нас велика така насправді багаті люди, щоби вони сплачували до бюджету України відповідний податок. Це буде правильно. Будь ласка, це є наша позиція.</p>
<p>&nbsp;</p>
<p>ГОЛОВУЮЧИЙ. Шановні колеги, я нагадаю, що 4271 щодо змін до&nbsp; податкового законодавства ми прийняли в першому читанні. Тобто до другого ми зможемо доопрацювати. Да, це не є проблема.</p>
<p>Шановні колеги, давайте працювати далі, 2499, проект Закону про внесення змін до деяких законодавчих актів щодо правил паркування транспортних засобів та встановлення відповідальності за порушення&nbsp; правил паркування транспортних засобів.</p>
<p>&nbsp;Будь ласка, народний депутат Журавський.</p>
<p>&nbsp;</p>
<p>13:40:22</p>
<p>ЖУРАВСЬКИЙ В.С.</p>
<p>Ні для кого не є таємницею, що, з однієї сторони, водії&nbsp; транспортних засобів не бажають платити гроші за паркування, а, з іншої, власники&nbsp; паркувальних майданчиків фізичні та юридичні особи не бажають встановлювати паркувальні автомати. Як правило вони працюють в тіні і ховаються від податківців.</p>
<p>Прийняття закону дозволить, по-перше,&nbsp; притягнути до відповідальності водіїв, що відмовляються сплачувати кошти за паркування. А, по-друге, контролювати власників таких майданчиків, які повинні обладнати їх паркоматами і не ховатись від сплати коштів до бюджету.</p>
<p>&nbsp;При підготовці законопроекту до розгляду в другому читанні до нього надійшло 29 пропозицій, 19 із них враховані повністю, частково або редакційно, 10 відхилено.</p>
<p>Про опрацюванні законопроекту до другого читання склалася технічна помилка. А тому для стенограми примітку до статті 152-1 Кодексу України про адміністративні правопорушення необхідно викласти в такій редакції. Примітка положення частини першої цієї статті не застосовується у випадках, визначених частинами щостою&nbsp; та сьомої&nbsp; статті 30 Закону України "Про основи соціальної захищеності інвалідів в Україні" щодо місць для безоплатного паркування, а також до осіб, які відповідно до закону звільняються від сплати вартості послуг з користування майданчиками для платного паркування транспортних засобів. Сторінка 4 таблиці.</p>
<p>Аналогічне доповнення щодо частин шостої та сьомої статті 30 Закону України про основи соціальної захищеності інвалідів необхідно зробити до статті 52 зі значком 2 Закону України "Про дорожній рух". Сторінка 8 таблиці. Комітетом ухвалено рішення рекомендувати Верховній Ради України прийняти законопроект у другому читанні та в цілому як закон. Просимо підтримати.</p>
<p>&nbsp;</p>
<p>ГОЛОВУЮЧИЙ. Шановні колеги, є питання до доповідача. Я бачу декілька. Давайте по поправкам просто пройдемось. Єдине, з процедури розгляду цього питання, будь ласка, Ар'єву включіть народному депутату мікрофон.</p>
<p>&nbsp;</p>
<p>13:42:42</p>
<p>АР’ЄВ В.І.</p>
<p>Я не з процедури, а якраз з приводу поправки. 10 поправка.</p>
<p>&nbsp;</p>
<p>ГОЛОВУЮЧИЙ. Я прошу, колего, я думав, що у вас є питання до комітету профільного. Прошу тоді по відхиленим поправкам давайте пройдемо, починаючи з восьмої… Зараз, зараз, бачу.</p>
<p>8 поправка, народний депутат Зубко наполягає? Ні, не наполягає.</p>
<p>Будь ласка, 9 поправка. Дійдемо до 10-ї, шановні колеги. Народний депутат, автор наполягає? Не наполягає.</p>
<p>Так, 10 поправка. Написано, врахована, шановні колеги. Але, будь ласка, я прошу включити мікрофон народного депутата Ар'єва щодо 10 поправки.</p>
<p>&nbsp;</p>
<p>13:43:37</p>
<p>АР’ЄВ В.І.</p>
<p>Шановні колеги! Цей закон дуже важливий для того, щоб нарешті можна було наводити порядок з паркуванням на вулицях. Але 10 поправка, вона обмежує використання технічних засобів. Фактично може розраховуватися як лобістська для того, щоб використовувати лише один вид технічних засобів.</p>
<p>В даному разі я дуже наполягаю на тому, щоб ми поставили її на підтвердження, не підтримали для того, щоб в чинній редакції законопроекту залишилося формулювання, яке дозволяє використовувати всі можливі засоби, які існують в європейських країнах для контролю за паркуванням. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, є необхідність коментувати пропозицію?</p>
<p>Я ставлю на підтвердження поправку номер 10. Прошу народних депутатів визначитись з цього питання. Прошу.</p>
<p>&nbsp;</p>
<p>13:44:42</p>
<p>За-61</p>
<p>Рішення не прийнято.</p>
<p>З цього питання? Будь ласка, народного депутата Мартинюка включіть мікрофон.</p>
<p>&nbsp;</p>
<p>13:44:48</p>
<p>МАРТИНЮК А.І.</p>
<p>Шановні колеги, Олександр Валентинович, якщо я правильно розумію 10 поправку, то в 10 поправці говориться про те, що необладнання майданчиків для платного паркування, транспортних засобів паркувальними автоматами або автоматичними в'їзними та виїзними терміналами тягне за собою покладення штрафу на посадових осіб суб'єктів господарювання, які утримують майданчики від 30 до 40 неоподаткованих мінімумів. Тобто ми суть закону зводимо до того, щоб майданчики були обладнані необхідними автоматами, щоб і все йшло для казни, а не в кишеню того, хто утримує цей майданчик.</p>
<p>Якщо ми не підтримуємо цієї поправки, значить так, як брали в свою кишеню парковники, так і будуть брати. Тобто, якщо ми не підтримали цього, то закону не треба, бо тоді в казну не буде нічого йти.</p>
<p>&nbsp;</p>
<p>ГОЛОВУЮЧИЙ. Зараз.</p>
<p>Народний депутат Ар'єв, будь ласка. І я дам комітету прокоментувати.</p>
<p>&nbsp;</p>
<p>13:45:50</p>
<p>АР’ЄВ В.І.</p>
<p>Я дуже прошу не спотворювати ситуацію. Тому що я паркомати, які оплачуються готівкою, є мобільне паркування, яке оплачується через мобільні телефони. Тобто є багато можливостей. Ми таким чином звужуємо, якщо ми залишаємо цю поправку, звужуємо лише до одного виду паркувальної техніки, а обмежуємо від іншої. В даному разі тоді повинні, повинне кожне місто, кожна комунальна громада визначати на основі відкритого конкурсу з можливістю використання тієї техніки, яка переможе на відкритому конкурсі і на тендері, а не нав'язувати свою думку. Дякую.</p>
<p>&nbsp;</p>
<p>ГОЛОВУЮЧИЙ. Віталій Станіславович, будь ласка, коротко.</p>
<p>&nbsp;</p>
<p>ЖУРАВСЬКИЙ В.С. Шановні колеги, цю поправку розглядали в нашому комітеті, Комітеті законодавчого забезпечення правоохоронної діяльності. Це поправка народного депутата Мисика. Суть її зводиться всього з трьох слів: необладнання майданчиків для платного паркування. Ну, що ж тут не ясно? Колега Адам Мартинюк досить чітко все сказав, це треба приймати, підтримати це.</p>
<p>&nbsp;</p>
<p>ГОЛОВУЮЧИЙ. Колеги, ну, Верховна Рада визначилась, не підтримала, ну… Я ж не можу переконати Верховну Раду змінювати свою позицію.</p>
<p>Шановні колеги, наступна поправка, яка не врахована, 16. Наполягає народний депутат? Не наполягає.</p>
<p>18 поправка. Наполягає народний депутат? Не наполягає.</p>
<p>20 поправка. Наполягає народний депутат? Не наполягає.</p>
<p>21 поправка. Наполягає народний депутат? Немає бажання наполягати.</p>
<p>22 поправка.</p>
<p>&nbsp;</p>
<p>ЖУРАВСЬКИЙ В.С. Врахована.</p>
<p>&nbsp;</p>
<p>ГОЛОВУЮЧИЙ. Вибачаюсь, врахована 22-а.</p>
<p>23 поправка. Є наполягання проголосувати? Нема.</p>
<p>24-а і 25-а. 25-а, є, да? Будь ласка, включіть мікрофон народного депутата Опанащенко.</p>
<p>&nbsp;</p>
<p>13:47:49</p>
<p>ОПАНАЩЕНКО М.В.</p>
<p>Шановні колеги, 25 і 29 поправка, це поправки, які відносяться до невеличких міст. Що відбувається зараз? В невеличких містах зобов'язують мерів міста установлювати паркомати. Один паркомат коштує біля 20 тисяч гривень. їм на маленьке містечко, скажімо в 40, в 30 тисяч громадян потрібно їх встановити 7 або 8. Це 160-170 тисяч гривень їм потрібно витратити на ці паркомати. Що відбувається? Вони зараз по закону не мають змоги брати за паркування, тому зовсім не беруть кошти ні на ринках, ніде, тому що це суперечить законодавству. А якщо беруть, то діляться з правоохоронцями і все це йде, ну, неофіційно.</p>
<p>Давайте надамо їм можливість, самим радам місцевим у невеличких містах, приймати рішення, як їм обладнати ці паркувальні місця. Це також буде законне рішення і яке також потрібно буде виконувати. І сама громада буде розпоряджатися цими грошима. Давайте їх не заганяти в кабалу, зараз зовсім ніхто нічого не бере…</p>
<p>&nbsp;</p>
<p>ГОЛОВУЮЧИЙ. Дайте завершити виступ.</p>
<p>&nbsp;</p>
<p>ОПАНАЩЕНКО М.В. Тому у великих містах да, дійсно, потрібно підтримати, де є бюджет, але маленькі містечка, 20, 30 тисяч, 40 тисяч населення, ми їх заганяємо в таке скрутне становище, що і паркомат не встановлять, а якщо й встановлять, то витратять 150 тисяч гривень. Коли вони їх відіб'ють? У мене от питання і до голови комітету, і до всіх. Давайте будемо вже&nbsp;&nbsp;&nbsp; так здраво&nbsp; дивитися на речі. Прошу надати їм можливість&nbsp; брати, підтримати ці поправки 25-у і 26-у. Ми спростимо роботу&nbsp;&nbsp;&nbsp; мера маленьких&nbsp; містечок. Я збирав їх, розмовляв, усі вони дуже просять, давайте дамо можливість&nbsp; місцевим радам і дамо їм повноваження самим встановлювати правила паркування. Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, прокоментуйте.</p>
<p>&nbsp;</p>
<p>ЖУРАВСЬКИЙ В.С.&nbsp; Ну, по-перше, я не голова комітету, у нас голова комітету пан Кожем'якін, шановний пан Кожем'якін,&nbsp;&nbsp; а я –&nbsp; секретар.</p>
<p>А чому відхилив комітет? Комітет&nbsp; відхилив вашу поправку тому, з повагою до вас, що вона суперечить статті 116 Регламенту, і всі правила повинні бути для всіх&nbsp; міст однакові. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, давайте визначимось шляхом голосування.</p>
<p>Ставлю на&nbsp; голосування поправку номер 25 народного депутата Опанащенка. Прошу голосувати.</p>
<p>&nbsp;</p>
<p>13:50:39</p>
<p>За-73</p>
<p>Рішення не прийнято.&nbsp;</p>
<p>Шановні колеги, у нас залишається остання поправка, і ми можемо приймати рішення.</p>
<p>Народний депутат Опанащенко наполягає&nbsp; на 29 поправці? Наполягає.</p>
<p>Включіть мікрофон.</p>
<p>&nbsp;</p>
<p>13:50:54</p>
<p>ОПАНАЩЕНКО М.В.</p>
<p>Шановні колеги, я ще раз до вас звертаюсь. Ну, якщо ми&nbsp; вважаємо, що зараз беруть гроші незаконно, приховано чи взагалі не беруть, і тому&nbsp; меру чи маленького містечка немає змоги відремонтувати ці майданчики, давайте так&nbsp;&nbsp;&nbsp; ситуацію&nbsp; і залишимо, заплющимо очі.</p>
<p>І от тут від колеги прозвучало, що всі повинні бути на рівних умовах. Ну, ви знаєте різницю між містечком в 20 тисяч бюджетом і між Києвом і їхній вплив на розподіл Державного бюджету. Якщо ви розробите&nbsp;&nbsp; механізм, що їм забезпечите кредит дешевий на встановлення цих паркувальних апаратів, я згоден. Якщо ні,&nbsp; ну давайте надамо їм можливість &nbsp;та підтримаємо їх. Нехай беруть кошти та кладуть у казну свого невеличкого містечка, це їм буде велика значна допомога. Я прошу ще раз всіх депутатів підтримати. Дякую.</p>
<p>&nbsp;</p>
<p>ЖУРАВСЬКИЙ В.С.&nbsp; На думку комітету, ця поправка суперечить 116 статті Регламенту. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, давайте визначимось шляхом голосування щодо цієї поправки.</p>
<p>Прошу включити систему "Рада" і проголосувати щодо підтримки поправки. Будь ласка.</p>
<p>&nbsp;</p>
<p>13:52:27</p>
<p>За-64</p>
<p>Рішення не прийнято.</p>
<p>Шановні колеги, ми зараз можемо з вами визначитись щодо прийняття в цілому цього законопроекту. Нагадаю, реєстраційний номер 2499 це проект про внесення змін до деяких законодавчих актів України щодо правил паркування транспортних засобів та встановлення відповідальності за порушення правил паркування транспортних засобів.</p>
<p>Пропозиція комітету прийняти проект в другому читанні і в цілому. Прошу голосувати за цю пропозицію. Колеги, увага, на свої місця. Будь ласка, голосуємо. Прошу голосувати.</p>
<p>&nbsp;</p>
<p>13:53:14</p>
<p>За-193</p>
<p>Рішення не прийнято.</p>
<p>По фракціям, будь ласка. 23- Партія регіонів, "Батьківщина" – 55, "УДАР" – 32, 10 – "Економічний розвиток", 22 – "Європейська Україна",&nbsp; 34 - "Свобода", 0 – Компартія, позафракційні – 17.</p>
<p>Є пропозиції від комітету? Я прошу, Віталій Станіславович, що робити з законом?</p>
<p>&nbsp;</p>
<p>13:53:34</p>
<p>ЖУРАВСЬКИЙ В.С.</p>
<p>Жаль, що депутати не підтримали. Може повернути до комітету на повторне друге читання, все-таки велика робота комітетом проведена. Я хотів би зауважити, що в комітет входять представники різних фракцій і груп, і всі підтримали цей законопроект. Дякую.</p>
<p>&nbsp;</p>
<p>ГОЛОВУЮЧИЙ. З цього питання, колеги? Ні. Адам Іванович, з цього питання? Будь ласка.</p>
<p>Мартинюку, народному депутату, включіть мікрофон.</p>
<p>&nbsp;</p>
<p>13:54:01</p>
<p>МАРТИНЮК А.І.</p>
<p>Шановні колеги, я розумію, що ми знаходимось в такій ситуації інколи, &nbsp;коли не хочемо чути один одного або&nbsp; не заглядаємо&nbsp; у святці,&nbsp; не заглядаємо в те, за що&nbsp; голосуємо.</p>
<p>Я ще раз хотів би, щоб ви почули, що я хочу сказати. Не підтримавши поправки номер 10, ми ліквідували суть закону. Закон писався для того, щоб місцева влада – чи то Київ, чи будь-якого міста – мала б можливість законно заробляти кошти на паркуванні. Для того, щоб вона&nbsp; мала можливість заробляти кошти на паркуванні, треба вставити туди&nbsp; чи автомати, чи кулемети, чи що хочете – будь-який&nbsp;&nbsp;&nbsp; прилад, який фіксуватиме скільки автомобілів і скільки треба заплатити. Щоб цей йшло в бюджет міста. Ми ж, забравши цю поправку, продовжуємо те ж саме, що зараз будуть паркувальники брати собі в кишеню. І смислу такого закону немає приймати.</p>
<p>Якщо ми приймемо із 10 поправкою…</p>
<p>&nbsp;</p>
<p>ГОЛОВУЮЧИЙ. Я розумію, що&nbsp; є пропозиція поставити на голосування з 10 поправкою. Колеги, я вибачаюсь,&nbsp; є пропозиція. Я розумію, ви не підтримуєте цю пропозицію, голосуванням давайте визначимось.</p>
<p>Ар'єва, народного депутата, включіть мікрофон.</p>
<p>&nbsp;</p>
<p>13:55:25</p>
<p>АР’ЄВ В.І.</p>
<p>Шановні колеги, ця поправка може&nbsp; бути ухвалена. Я&nbsp; вам просто скажу, в якому форматі виявляється зараз ця редакція. "Необладнання майданчиків для платного&nbsp; паркування транспортних засобів паркувальними автоматами або автоматичними в'їзними та&nbsp; виїзними терміналами…" Чітко перераховується. Або тоді додати "або іншими засобами…"&nbsp; От якщо таке буде&nbsp; враховано, то без проблем:&nbsp; або іншими засобами контролю за оплатою послуг паркування. Тоді може бути. Якщо всі погоджуєтесь, то тоді може бути прийнято в такій редакції, без обмеження технічних засобів. Дякую.</p>
<p>&nbsp;</p>
<p>ГОЛОВУЮЧИЙ. Народного депутата Журавського включіть мікрофон.</p>
<p>&nbsp;</p>
<p>13:56:08</p>
<p>ЖУРАВСЬКИЙ В.С.</p>
<p>Я вважаю, що це доцільно прийняти. Це правильна пропозиція, треба це включити і проголосувати за цей закон.</p>
<p>&nbsp;</p>
<p>ГОЛОВУЮЧИЙ. Шановні колеги, я ще раз спробую зафіксувати пропозицію.</p>
<p>Тобто ми враховуємо при&nbsp; голосуванні в цілому за&nbsp; закон 10 поправку, але в редакції, яку висловив народний депутат Ар'єв. Тобто або іншими технічними засобами, &nbsp;які забезпечують там контроль за паркуванням, так я розумію, і сплату за паркування. Да.</p>
<p>Тобто саме в такій редакції ми давайте проголосуємо, спробуємо в цілому проголосувати закон з урахуванням 10 поправки, яка була не підтримана, але в редакції, яку оголосив народний депутат Ар'єв. Прошу, шановні колеги, всіх проголосувати. Прошу голосувати.&nbsp; В цілому.</p>
<p>&nbsp;</p>
<p>13:57:21</p>
<p>За-232</p>
<p>Рішення прийнято.</p>
<p>Будь ласка, народний депутат Кайда з цього питання.</p>
<p>&nbsp;</p>
<p>13:57:32</p>
<p>КАЙДА О.П.</p>
<p>Дякую, шановний пане Голово. Я не з цього питання. Я знаю, що зараз в Верховній Раді присутній виконуючий обов'язки Генерального&nbsp; прокурора, і наша фракція наполягає, щоб зараз було розглянуто питання по Царьову, зняття з нього депутатської недоторканості вже, зараз і негайно. Слава Україні! <i>&nbsp;</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, єдине, що я дивлюсь, що в нас небагато депутатів, але є коли наполягання фракції. Я прошу, Генеральний прокурор є у нас в залі? Колеги, ну, давайте підійде Генеральний прокурор – ми визначимося.</p>
<p>Шановні колеги, я хотів вам внести пропозицію. Ми говорили з керівниками деяких фракцій, я би пропонував наступне, щоб ми на півгодини зараз продовжили ранкове засідання і наступне потім закрили наше засідання сьогоднішнє, а уже, як відповідно до нашого календарного плану, продовжили роботу у вівторок 3 червня. Нема заперечень? <i>(Шум у залі)</i> Нема, тобто продовжуємо на півгодини ми ранкове засідання. <i>(Шум у залі)</i> Іще раз.</p>
<p>Шановні колеги, прошу Генерального прокурора на трибуну. Колеги, я прошу секретаря запросити всіх народних депутатів до залу. Будь ласка.</p>
<p>Шановні колеги, 12 травня 2014 року до Верховної Ради надійшло подання&nbsp; виконуючого обов'язки генпрокурора Олега Ігоревича Махніцького про надання згоди на притягнення до кримінальної відповідальності народного депутата Царьова Олега Анатолійовича та надання дозволу на затримання та обрання стосовно нього запобіжного заходу у вигляді тримання під вартою.</p>
<p>Шановні колеги, є прохання, що ми зараз заслухали Генерального&nbsp; прокурора. При необхідності можемо заслухати… я, єдине, не бачу голову Регламентного&nbsp; комітету, і визначилися з цього&nbsp; питання. Нема заперечень? Нема. Ми б надали слово і народному депутату Царьову, але ж, на жаль, останнім часом він не присутній на засіданнях Верховної Ради.</p>
<p>Будь ласка,&nbsp; пане виконуючий Генерального прокурора.</p>
<p>&nbsp;</p>
<p>МАХНІЦЬКИЙ О.І.</p>
<p>Дозвольте. Шановні присутні! Слідчим управлінням прокуратури міста Києва 15 квітня цього року до Єдиного реєстру досудових розслідувань за номером 42014100000000349 за частиною третьою статті&nbsp; 109, частиною третьою статті 110 Кримінального кодексу України внесено відомості за заявами Рудника, Кувіта, Маркуса та Карпи про вчинення народним депутатом України Царьовим Олегом Анатолійовичем через засоби масової&nbsp; інформації&nbsp; публічних закликів до насильницької зміни чи повалення конституційного ладу в Україні, а також закликів до дій по зміні меж&nbsp; території України на порушення порядку, встановленого Конституцією України.</p>
<p>Досудовим розслідуванням встановлено, що відповідно до статті 364 Кримінального кодексу України народний депутат&nbsp; України Царьов Олег Анатолійович є службовою особою, яка постійно здійснює функції&nbsp; представника влади та відповідно до частини першої статті 9 Закону України "Про державну службу" займає особливо&nbsp; відповідальне становище.</p>
<p>Відповідно до Закону України "Про статус народного депутата України" із змінами і доповненнями народний депутат є представником Українського народу у Верховні Раді України і повинен дотримуватися прав і обов'язків, визначених у розділах ІІ і ІІІ згаданого закону.</p>
<p>Більше того, пунктом 1 статті 8 вказаного закону передбачено, що у своїй діяльності народний депутат повинен дотримуватися загальновизнаних норм моралі, завжди зберігати власну гідність, поважати честь і гідність інших народних депутатів, службових та посадових осіб і громадян, утримуватися від дій, заяв та вчинків, що компрометують його самого, виборців, Верховну Раду України та державу.</p>
<p>У відповідності до статті 2 Конституції України Україна є унітарною державою. Територія України у межах існуючого кордону є цілісною і недоторканою. Не дивлячись на ці вимоги конституції та законів України, народний депутат України Царьов Олег Анатолійович у період березня-квітня 2014 року умисно, відкрито, застосовуючи у тому числі засоби масової інформації вчиняв публічні заклики до насильницької зміни і повалення конституційного ладу України.</p>
<p>Більше того, він умисно відкрито вчиняв заклики з метою зміни меж території і державного кордону України, на порушення порядку, встановленого Конституцією України, що призвело до тяжких наслідків у вигляді чисельних жертв станом на сьогоднішній день, правоохоронців та мирного населення. Також заподіяння тяжких тілесних ушкоджень громадянам, захоплення адміністративних будівель, варварського руйнування та пошкодження майна державної, комунальної та приватної власності, спричинення збитків державі, цілеспрямованого блокування діяльності правоохоронних органів на місцях.</p>
<p>Факт вчинення народним депутатом України Царьовим кримінальних правопорушень, передбачених частиною третьою статті 109, частиною третьою&nbsp; статті 110 Кримінального кодексу України, а саме вчинення публічних закликів до насильницької зміни, повалення конституційного ладу і вчинення &nbsp;закликів з метою зміни меж території і державного кордону України на порушення порядку, встановленого Конституцією України, що призвело до тяжких наслідків, достатньо повно підтверджується законно зібраними у кримінальному провадженні доказами. Зокрема показаннями свідків, оглядами відеоматеріалів та матеріалів засобів масової інформації, в тому числі в мережі Інтернет, і висновками судових експертиз та іншими доказами.&nbsp;</p>
<p>Допитані в якості свідків громадяни Рудник, Кувіта, Маркус, Карпа та інші, на сьогоднішній день – 16 осіб, показали, що неодноразово протягом березня-квітня 2014 року через засоби масової інформації вони особисто бачили та чули заклики народного депутата Царьова до насильницької зміни, повалення конституційного ладу, а також заклики з метою зміни меж території і державного кордону України на порушення порядку встановленого Конституцією України, що призвело до тяжких наслідків.</p>
<p>Крім того, у вільному&nbsp; доступі слідчим виявлено значну кількість відеоматеріалів на яких зафіксовано висловлювання Царьова спрямовані на насильницьку зміну та повалення конституційного ладу в Україні, а також на зміну меж території України.&nbsp; Зокрема 11 квітня 2014 року в приміщенні Донецької обласної держадміністрації, виступаючи перед так званими протестуючими, він визнав існування самопроголошеної Донецької народної республіки та навіть погодився її очолити.</p>
<p>Проведеної Київським науково-дослідним інститутом&nbsp; судових експертиз судово- лінгвістичною експертизою, а також психолінгвістичним аналізом висловлювань Царьова достовірно встановлено, що тексти його виступів містять публічні заклики до невизнання легітимності існуючої влади, децентралізація регіонів з метою зміни територіального устрою України в порушення порядку, встановленого Конституцією України, а також підтримку анексії Криму, намагання сформувати в аудиторії негативне ставлення до держави України та її громадян в цілому. Відкриті заяви про нібито утискання російськомовного населення та прохання до Росії і надалі продовжувати окупацію.</p>
<p>Крім того, народним депутатом України Царьовим аналогічні злочини вчинено і 11 квітня цього року в місті Донецьку під час виступу на мітингу, де він висловлював не тільки незадоволення діями державної влади України та суспільно-політичною обстановкою у країні, а й погодився очолити так званий рух "Південно-Східний опір", спрямований на зміну територіальної цілісності України шляхом її федералізації.</p>
<p>За даним фактом прокуратурою Донецької області 16 квітня цього року також розпочато кримінальне провадження за частиною другою статті 110 Кримінального кодексу України і на цей час провадиться досудове розслідування.</p>
<p>До цього треба врахувати навіть останні події в Луганську та Донецьку, під час яких Царьов продовжив свою протиправну діяльність, давши згоду на очолення так званого "Руху опору" на Сході.&nbsp; Під час розслідування встановлено, що Царьов 11 квітня цього року під час виступу на мітингу в місті Донецьку висловлював незадоволення діями державної влади України, суспільно-політичною обстановкою у країні, погодився очолити рух "Південно-східний опір", спрямований на зміну територіальної цілісності України шляхом, насильницьким шляхом.</p>
<p>Також прокуратурою Луганської області розслідувалось кримінальне провадження від 15 квітня 2014 року за&nbsp; частиною другою статті 110 Кримінального кодексу України стосовно народного депутата України Царьова, який 12 квітня біля будівлі Управління Служби безпеки України в Луганській області здійснював публічні заклики щодо змін меж території України.</p>
<p>Всі вище вказані провадження об'єднано та визначено підслідність за Головним слідчим управлінням Генеральної прокуратури України.</p>
<p>Крім того, 26 травня першим заступником Генерального прокурора України за слідчими Головного слідчого управління Генеральної прокуратури України визначено підслідність у кримінальному провадженні №4201400000000433 , що розслідувалося стосовно Царьова слідчим управлінням Служби безпеки України в Луганській області за частиною другою статті 110 Кримінального кодексу України.</p>
<p>Згідно з вимогами частини статті 80 Конституції України, частини першої статті 27 Закону України "Про статус народного депутата України" народні депутати України не можуть бути притягнуті до кримінальної відповідальності, затримані чи заарештовані без згоди Верховної Ради України.</p>
<p>Відповідно до частини другої статті 482 Кримінально-процесуального кодексу України притягнення до кримінальної відповідальності народного депутата України, його затримання або обрання стосовно нього запобіжного заходу у вигляді тримання під вартою чи домашнього арешту не може бути здійснено без згоди Верховної Ради України.</p>
<p>Враховуючи викладене, керуючись частиною другою статті 80 Конституції України, частиною першою статті 27 Закону України "Про статус народного депутата України", частиною другою статті 482 Кримінально-процесуального кодексу України, статтею 218 Закону України "Про Регламент Верховної Ради України", Генеральною прокуратурою України внесено подання про надання згоди на притягнення народного депутата України Царьова Олега Анатолійовича до кримінальної відповідальності, а також на його затримання та обрання стосовно нього запобіжного заходу у вигляді тримання під вартою.</p>
<p>На підставі викладеного, прошу розглянути ці подання і дати згоду на притягнення народного депутата України Царьова Олега Анатольовича 2 червня 1970 року народження, який народився в місті Дніпропетровську, українця за національністю, громадянина України обраного народним депутатом України по одномандатному виборчому округу № 40, Дніпропетровська область від Партії регіонів на чергових виборах народних депутатів України 28 жовтня 2012 року, набув повноважень народного депутата України Верховної Ради України сьомого скликання 12 грудня 2012 року, раніше не судимого, до кримінальної відповідальності передбаченої частиною третьою статті 109, частини третьої статті 110 Кримінального кодексу України, його затримання та обрання стосовно нього запобіжного заходу у вигляді тримання під вартою. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я хочу з вами порадитися. До мене підходили деякі керівники фракцій, говорили, що багато депутатів, які хотіли би проголосувати за це рішення, зараз відсутні.</p>
<p>Я би пропонував, шановні колеги, щоб ми зараз не зірвали процес голосування, визначитися з цього питання у вівторок. Зараз ми його обговорили і у вівторок давайте ми визначимося, приймемо рішення, уже доповідь нам буде не потрібна Генерального прокурора, ми все почули. І Верховна Рада зможе приймати рішення. Ми Царьова постійно запрошуємо, він переховується від українського народу.</p>
<p>Я можу сигнальне поставити голосування, давайте сигнальне голосування, але ж воно не проявить нам ніякої позиції. Прошу пропозиції давайте.</p>
<p>Народний депутат Журавський. Потім – народний депутат Зарубінський.</p>
<p>&nbsp;</p>
<p>14:12:42</p>
<p>ЖУРАВСЬКИЙ В.С.</p>
<p>Шановні колеги, для того, щоб зал мав гарне обличчя, треба все-таки, щоб було рішення профільного комітету. Хочу сказати, що рішення профільного комітету немає, бо не було кворуму. Далі – порахуйте реально, скільки сьогодні є депутатів у залі. Треба ставити питання це тоді, коли тут є зал.</p>
<p>Тому я би хотів підтримати пана Олександра і перенести на вівторок і включити у порядок денний. Дякую.</p>
<p>&nbsp;</p>
<p>ГОЛОВУЮЧИЙ. Колеги, я прошу, спокійно. Спокійно.</p>
<p>Будь ласка, народний депутат Зарубінський.</p>
<p>&nbsp;</p>
<p>14:13:24</p>
<p>ЗАРУБІНСЬКИЙ О.О.</p>
<p>Шановний Олександр Валентиновичу, якщо голосування сьогодні, то я питання своє зараз знімаю. Якщо, як ви сказали, голосування у вівторок, то в мене прохання до виконуючого обов'язки&nbsp; Генпрокурора: надати депутатам оте, що ви сказали, до вівторка, якщо це буде вівторок, в письмовому вигляді серйозно оцю мотиваційно-організаційну частину. Я пам'ятаю, така практика у Верховній Раді була. Тобто подавалася брошурка, де от всі серйозні звинувачення були в письмовому вигляді. І якщо сьогодні ставити, то зрозуміло, що сьогодні тоді вже такої брошурки не треба. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Єремеєва.</p>
<p>&nbsp;</p>
<p>14:14:07</p>
<p>ЄРЕМЕЄВ І.М.</p>
<p>Шановний Голово, шановні народні депутати! ми сьогодні з вами маємо війну і народний депутат Царьов закликав воювати проти українського народу, а там гинуть діти, брати і чоловіки наших сімей і наших українців. Тому ми питання повинні поставити сьогодні, якщо випадково в залі не вистачає голосів, я пропоную, поставте сигнальне голосування, щоб ми розуміли готовність до цього важливого для держави рішення. Злочинці повинні відповідати перед законом. Дякую за увагу.</p>
<p>&nbsp;</p>
<p>ГОЛОВУЮЧИЙ. Повністю з вами погоджуюся.</p>
<p>Народний депутат Богословська, будь ласка, мікрофон.</p>
<p>&nbsp;</p>
<p>14:14:43</p>
<p>БОГОСЛОВСЬКА І.Г.</p>
<p>Шановні колеги, не вдаючись до погроз, я хочу сказати, що кожен день парламент робить дії чи не робить тих дій, які збільшують обурення парламентом в суспільстві. Якщо сьогодні… Зараз, дійсно, треба провести сигнальне голосування. якщо у вівторок не буде рішення щодо зрадника країни, народного депутата, який закликає до розколу країни і фактично до смертей, то це означає, що цей парламент сам риє собі могилу. Всі що, думають, що люди вже закрили очі, люди вже не думають і не аналізують тих, хто предає, хто зраджує країні&nbsp; всередині парламенту, законодавчого органу?! Не грайтеся з людьми, не грайтеся із суспільством, бо воно піде знову під стіни парламенту і тоді вже пеняйте кожен на себе за рішення, котре ви покриваєте своїм неголосуванням&nbsp; злодіїв, які повинні сидіти на цугундері вже давно!</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, давайте сигнальне голосування. Я прошу сісти на свої робочі місця.</p>
<p>Будь ласка, хвилину для заключного&nbsp; прокурору.</p>
<p>&nbsp;</p>
<p>МАХНІЦЬКИЙ О.І. Дозвольте. Шановні народні депутати! Що стосується питання народного депутата Зарубінського, то подання відповідне внесено Генеральною прокуратурою до Верховної Ради 12 травня ще.</p>
<p>Що стосується питання відносно засідання регламентного комітету, то я вас хочу проінформувати, що регламентний комітет двічі намагався&nbsp; зібратися. Я на нього прибув, як це&nbsp; передбачено Законом про Регламент і іншим законодавством України, однак регламентний комітет не міг зібратися.&nbsp; І відповідно ж до цього закону таки у випадку, коли регламентний комітет не може прийняти рішення,&nbsp; таке питання вноситься безпосередньо на розгляд Верховної Ради&nbsp;&nbsp; України.</p>
<p>Що стосується розгляду&nbsp; і термінів розгляду цього подання, то я&nbsp; просто хочу вам нагадати, що поки що, поки не знята депутатська недоторканість, ця особа відносно якої внесено подання, продовжує, зловживаючи своєю депутатською недоторканістю,&nbsp; продовжує вчиняти злочини, які становлять національну безпеку для …</p>
<p>&nbsp;</p>
<p>ГОЛОВУЮЧИЙ. Колеги,&nbsp; є необхідність сигнального голосування? Є необхідність. Ну, колеги тобто я ще раз хочу&nbsp; сказати, щоб ми самі себе просто не підставили. Давайте&nbsp; сигнальне голосування і у вівторок, я відчуваю, що ми остаточно приймемо рішення, 100&nbsp; відсотків.</p>
<p>Будь ласка, я прошу включити систему "Рада" для сигнального голосування. Прошу,&nbsp; шановні колеги,&nbsp; визначитись щодо сигнального голосування по наявності&nbsp; народних депутатів в залі.</p>
<p>&nbsp;</p>
<p>14:17:54</p>
<p>За-206</p>
<p>Шановні колеги, я переконаний, що…</p>
<p>По фракціям, будь ласка, по фракціях: 1 – Партія регіонів, 73 – "Батьківщина", "УДАР" – 36, 17 – "Економічний розвиток", 23 – "Суверенна європейська Україна", "Свобода" – 35, 0 – Компартії, 21 – позафракційні.&nbsp;&nbsp;</p>
<p>Шановні колеги, я переконаний, що у вівторок ми приймемо рішення з цього питання остаточно. Немає заперечень? Першим питанням, у вівторок,&nbsp;&nbsp;&nbsp; після виступів, ми поставимо це питання для&nbsp; прийняття рішення.</p>
<p>Колеги, я прошу не розходитись, колеги, я прошу, важливе питання. Давайте, наполягає фракція "УДАР", два коротких закони в першому читанні приймемо. Прохання. Закон 4940 і 4939.&nbsp;&nbsp;&nbsp;&nbsp;&nbsp;</p>
<p>Я прошу, народний депутат Гєллєр (4940) є для того, щоб&nbsp; доповісти Закон?</p>
<p>Віталій …, хто готовий доповісти 4940 за скороченою процедурою?</p>
<p>Карпунцов, народний депутат. Будь ласка, за скороченою процедурою. Прошу підтримати розгляд цього питання. Прошу, шановні колеги, за скорочену процедуру.</p>
<p>&nbsp;</p>
<p>14:19:11</p>
<p>За-131</p>
<p>Рішення не прийнято.</p>
<p>Я прошу ще раз сісти на свої робочі місця. Колеги, не розходьтеся.&nbsp; Я прошу, за скорочену процедуру, підтримати розгляд цього питання. Прошу голосувати.</p>
<p>&nbsp;</p>
<p>14:19:41</p>
<p>За-147</p>
<p>Колеги, я думаю, що давайте перенесемо на вівторок, тому що нереально зараз прийняти рішення. Давайте, шановні колеги.</p>
<p>Шановні колеги, ми з вами відпрацювали сьогодні достатньо серйозні питання, і ми закриваємо сьогоднішнє засідання. Верховна Рада продовжить свою роботу 3 червня о 10 годині ранку. До побачення.</p>
<p>&nbsp;</p>
<p>&nbsp;</p>
</div>
