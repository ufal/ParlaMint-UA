Стенограма пленарного засідання
19 березня 2021

<p><b> </b></p>
<p align=center>ПОЗАЧЕРГОВЕ ЗАСІДАННЯ</p>
<p align=center>Зал засідань Верховної Ради України</p>
<p align=center>19 березня 2021 року, 13 година 20 хвилин</p>
<p align=center>Веде засідання Голова Верховної Ради України РАЗУМКОВ Д.О</p>
<p><b> </b></p>
<p>ГОЛОВУЮЧИЙ. Шановні колеги, будь ласка, керівники депутатських фракцій та груп підійдіть на хвилинку до президії, будь ласка.</p>
<p>Шановні колеги, добрий день, ще раз! Відповідно до частини восьмої статті 19 Регламенту Верховної Ради України ми сьогодні проводимо позачергове пленарне засідання Верховної Ради України на вимогу понад 150 народних депутатів України для розгляду проекту Постанови (реєстраційний номер 5272) про внесення змін до календарного плану проведення п'ятої сесії Верховної Ради України.</p>
<p>Шановні народні депутати, прошу підготуватися до електронної реєстрації. Нагадую, що реєстрація, Сергій Володимирович, як завжди, відбувається шляхом натискання зеленої кнопки або першої зліва, із застосуванням сенсорної кнопки. Прохання утримувати до фіксації результатів реєстрації.</p>
<p>Готові реєструватися?</p>
<p>Готові? Прошу реєструватись.</p>
<p></p>
<p>13:33:05</p>
<p>У залі зареєстровано 293 народних депутати України.</p>
<p>Шановні колеги, надійшла заява про перерву з заміною на виступ. Я так розумію, що вона ще буде й не одна. Так? 3 хвилини, будь ласка.</p>
<p>Хто виступає – Герасимов? До трибуни, хто буде виступати?</p>
<p>Забродський.</p>
<p></p>
<p>13:33:38</p>
<p>ЗАБРОДСЬКИЙ М.В.</p>
<p>Шановні колеги, шановні співвітчизники! Протягом останніх тижнів ключові світові ЗМІ вийшли з повідомленнями про зрив спецоперації із затримання "вагнерівців". Головне питання: чи здатна Україна сама розслідувати цю справу?</p>
<p></p>
<p>ГОЛОВУЮЧИЙ. Шановні колеги! Шановні колеги, будь ласка, давайте поважати один одного, приберіть, будь ласка, свій банер. Шановні колеги, ведіть себе нормально по відношенню до своїх колег. Дякую.</p>
<p>Продовжіть час, будь ласка.</p>
<p></p>
<p>13:34:31</p>
<p>ЗАБРОДСЬКИЙ М.В.</p>
<p>Саме так, говоримо ми, але лише шляхом створення парламентської ТСК. Чому це важливо?</p>
<p>По-перше, якщо винні залишаються безкарними, вони і надалі будуть створювати передумови для витоку державних секретів прямо до Кремля.</p>
<p>По-друге, істину потрібно встановити не лише для відновлення довіри західних партнерів, а й для того, щоб покарати винних. А саме цій довірі був нанесений несподіваний і немотивований удар шляхом зриву спецоперації.</p>
<p>І, по-третє, ПВК "Вагнера" є терористичним угрупуванням, яке виконує для режиму Путіна найбруднішу роботу в усіх точках земної кулі, і наш український Донбас не є виключенням. У складі злочинної групи планувалося затримати двох терористів, причетних до збиття малайзійського "Боїнгу МН-17", і двох військово-транспортних літаків. За лічені години до успішного затримання військових злочинців ймовірний кріт у військовому керівництві України гарантував свободу цим вбивцям і знищення ще однієї порції доказів, особисто Путіна, проти України.</p>
<p>Наголошуємо, що створення парламентської ТСК і встановлення істини в цій справі є надважливим питанням саме національної безпеки, який має об'єднати всіх без виключення депутатів, які находяться в цій залі, без урахування партійної належності.</p>
<p></p>
<p>КОСТЕНКО Р.В. Шановні колеги! Сьогодні здійснюється шалений тиск на всіх учасників цієї спецоперації, і влада паралельно хоче створити іншу ТСК, якою хоче поховати, під соусом різних завдань хоче поховати цю ТСК і правду. Послідовність цих дій показує, що ніхто не хоче людям сказати правду.</p>
<p>Ми вимагаємо, щоб, проголосувавши нашу ТСК 4105, парламент один раз і назавжди показав всім, що ми захищаємо всіх тих, хто стоїть на захисті нашої держави. Ми повинні показати це людям і показати наступним парламентам, що ми будемо захищати наших захисників. Ми вимагаємо, щоб проголосувати нашу Постанову 4105.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, є ще бажаючі виступити, ні? Заяв більше нема про перерву із заміною на виступ?</p>
<p>Шановні колеги, переходимо до першого питання порядку денного.</p>
<p>Вам запропонований до розгляду проект Постанови про внесення змін до календарного плану проведення п'ятої сесії Верховної Ради України дев'ятого скликання (реєстраційний номер 5272).</p>
<p>Готові голосувати? Без обговорення, да. Готові голосувати?</p>
<p>Готові? Прошу підтримати та проголосувати.</p>
<p></p>
<p>13:38:02</p>
<p>За-298</p>
<p>Рішення прийнято. Постанова прийнята в цілому. Дякую, шановні колеги.</p>
<p>Шановні колеги, вже зібрана необхідна кількість підписів для позачергового засідання, наступного позачергового засідання. Зараз буде підготовлено розпорядження, і ми його розпочнемо, прохання не розходитись.</p>
<p>Це позачергове пленарне засідання Верховної Ради України оголошую закритим.</p>
<p></p>
