Стенограма пленарного засідання
14 грудня 2007
<div>
<p align=center>ЗАСІДАННЯ&nbsp; ОДИНАДЦЯТЕ</p>
<p align=center>Сесійний зал Верховної Ради України</p>
<p align=center>14 грудня&nbsp; 2007 року, 10:08 година</p>
<p align=center>Веде засідання Голова Верховної Ради України ЯЦЕНЮК А.П.</p>
<p>&nbsp;</p>
<p>ГОЛОВУЮЧИЙ. Усім доброго ранку. Шановні народні депутати, я прошу зареєструватися у системі „Рада”.</p>
<p>10:09:36</p>
<p>У залі зареєструвалося 268 народних депутатів України. Ранкове засідання Верховної Ради України оголошується відкритим.</p>
<p>Шановні народні депутати України! Ми вчора продовжували засідання Погоджувальної ради, сьогодні також розпочали день із засідання Погоджувальної ради. Я хотів би вас проінформувати про те, що відбувається у стінах Верховної Ради у частині спроби знайти той чи інший компроміс.</p>
<p>Пункт перший, що стосується обрання Прем'єр-міністра України. Ще раз нагадаю про те, що у Верховній Раді України знаходиться подання Президента України на призначення на пост Прем'єр-міністра України Тимошенко Юлії Володимирівни. За статтею 200 Регламенту Верховної Ради України визначений п’ятиденний присічний термін розгляду даного питання.&nbsp;</p>
<p>За таких обставин ми в принципі повинні сьогодні розглянути це питання, тому що п’ятий день припадає на неділю. Якщо це питання не буде розглянуто сьогодні, то формально може бути перенесений термін, тому що таким чином обчислюються календарні терміни на вівторок. Одначе, фракції Юлії Тимошенко та „Наша Україна” - Народна самооборона” настоюють на розгляді даного питання саме сьогодні.</p>
<p>Пункт другий. Це те, що стосується зміни способу голосування. Дві фракції настоюють на зміні способу голосування. На даний момент за Регламентом голосування відбувається через електронну систему „Рада”. Стаття 37 Регламенту Верховної Ради України передбачає інші способи відкритого голосування. Є два способи, які пропонуються до розгляду і які є за статтею 47 Регламенту процедурними рішеннями, тобто потребують прийняття за умови наявності 150 голосів. А це поіменний спосіб голосування через підняття рук і об’єктивно з поіменною фіксацією кожного народного депутата, який голосує „за”, „проти” чи „утримався” по відповідній кандидатурі. Другий спосіб – це спосіб голосування іменними бюлетенями.</p>
<p>Я хотів би підкреслити про те, що, на моє переконання, зміна способу голосування повинна відбутися в рамках Регламенту і за умови сприйняття всіма учасниками процесу цього питання. При цьому ми не маємо права порушувати право фракцій на внесення відповідно до Регламенту питання щодо зміни способу голосування. Задля того, щоби зникли будь-які підстави щодо звинувачення чи то системи „Рада”, чи то тих чи інших народних депутатів України в&nbsp; голосуванні чи не голосуванні за кандидатуру Прем’єр-міністра України. За умови&nbsp; зміни способу голосування, звичайно, це може в майбутньому викликати ті чи інші труднощі щодо подальших голосувань, але я думаю, що ми їх врегулюємо. А щодо цієї специфічної ситуації, то треба прислухатися до фракції і зробити транспарентний і прозорий підхід&nbsp; щодо зміни способу голосування в частині обрання Прем’єр-міністра України.</p>
<p>Наступне питання - це те, що стосується двох постанов. Це постанова про поділ комітетів у Верховній Раді України. Вчора за пропозицією керівника фракції „Блок Литвина” Литвина Володимира Михайловича ми поділили цю постанову на дві частини. Перша частина – це фіксування кожного окремо взятого комітету за відповідною фракцією, а&nbsp; друга частина – це вже персональний розподіл, як персональний, так і фракційний розподіл за першим заступником... за заступник, перший заступник та секретар комітету. В принципі, в нас поділений за відповідальністю кожен комітет, але на привеликий жаль, фракція Партії регіонів так вчора і не надала персональний склад комітетів Верховної Ради. Тому я ще раз хочу звернутися до фракції Партії регіонів надати персональний склад задля того, щоб ми кількісно змогли сформувати комітети.</p>
<p>Ще раз нагадаю, що стаття 34 Закону України „Про комітети” визначає взаємозалежність перших заступників та заступників голів комітету від кількісного складу таких комітетів. Тому, якщо ми не знаємо кількість депутатів, які будуть входити до складу того чи іншого комітету, ми фізично не зможемо поділити посади.</p>
<p>І з огляду на це, поступила заява двох фракцій, це в принципі була заява блоку, вибачте,&nbsp; фракції Партії регіонів, і тут я хотів би формально-юридично підійти до цього питання. Колеги, дозвольте! Я хотів би формально-юридично підійти до цього питання. Мені потрібно на стіл заяву про 30-хвилинну перерву. Ми на Погоджувальній раді домовились про 30-хвилинну перерву.</p>
<p>Я прошу подати мені відповідну заяву на стіл щодо 30-хвилинної перерви, щоб ми&nbsp; продовжили консультації.</p>
<p>Є велике прохання до всіх народних депутатів…</p>
<p>&nbsp;</p>
<p>ІЗ ЗАЛУ. Вони в залі не зареєстровані.</p>
<p>&nbsp;</p>
<p>ГОЛОВУЮЧИЙ. Це не є підставою для мене не брати їх заяву.</p>
<p>Поступила заява на 30 хвилин, і, дійсно, я хотів би звернутися до фракції Партії регіонів і до інших фракцій, які, можливо, не встигли зареєструватися з побажанням і з проханням, все-таки зареєструватися в залі Верховної Ради для того, щоб у&nbsp; нас було не 268. Реєстрація – це є виключно волевиявленням фракції працювати в стінах Верховної Ради. Я був би вдячний, якщо б фракції зареєструвалися в повному обсязі, щоб ми довели про те, що дійсно Верховна Рада працездатна.</p>
<p>Шановні народні депутати! Сьогодні я хотів би завершити вступне слово позитивним, сьогодні день народження у народного депутата Луценка Юрія Віталійовича. Я проси би всіх привітати Юрія Віталійовича з днем народження і побажати йому всього найкращого. Юрій Віталійович! Щиро вітаю. (О п л е с к и).</p>
<p>З огляду на те, що поступила заява щодо оголошення перерви, я прошу вибачення у народних депутатів, ми йдемо на перерву і на продовження засідання Погоджувальної ради з усіма фракціями. Дякую.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ.&nbsp; ...колег з фракцій, тому що надзвичайно складна робота проходить. Зараз йде мова про те, коли голосуємо Прем’єр-міністра. Значить, внесена наступна пропозиція, якщо дозволите, дуже уважно.</p>
<p>Пункт перший. Приймаємо спільне рішення про зміну способу голосування, задля того, щоб ні в кого ніколи не виникало жодних питань з приводу достовірності чи недостовірності голосування по важливому кадровому питанню, що обрання Прем’єр-міністра України. Я хочу ще раз зазначити, спільне рішення, тобто при такому голосуванні, а&nbsp; саме поіменне голосування шляхом підняття руки і фіксація як відео, так і аудіо фіксації, ні Партія регіонів, ні інші фракції не блокують таку процедуру голосування, а це повинно пройти виключно у узгодженому порядку. Зараз про це йдуть переговори. Остаточного рішення не прийнято.</p>
<p>Пункт другий. Партія регіонів&nbsp; виставила умову щодо голосування у вівторок. Значить, при цьому ми тоді, мною запропоновано наступний підхід: ми заходимо в зал, голосуємо перше – за формування порядку денного вівторка, який буде складатися з декількох питань. Перше – формування&nbsp; уряду і декілька підблоків – обрання Прем’єр-міністра, звільнення Прем’єр-міністра, звільнення складу уряду, обрання уряду, припинення повноважень народних депутатів, тобто це п’ять питань.</p>
<p>Другий блок питань вівторка, це вже на вечірньому засіданні – це формування комітетів і керівних органів. До вівторка обіцяють про те, що накінець-то узгодять, що кому, куди з пирога відходить. Але це жодним чином не стосується голосування за Прем’єр-міністра, це два розділених питання.</p>
<p>Зараз вони фактично взяли ще 15 хвилин на остаточне прийняття рішень. Я закликаю всі фракції, всіх членів Погоджувальної ради, зайти в зал, проголосувати формування порядку денного і проголосувати зміну способу голосування. Я вам доповів останню історію, дайте ще 15 хвилин. Вибачайте, що так все це тягнеться, але просто, просто зрозумійте, що процес йде дуже, дуже складно.</p>
<p>&nbsp;</p>
<p align=center>ПІСЛЯ&nbsp; ПЕРЕРВИ</p>
<p>&nbsp;</p>
<p>ГОЛОВУЮЧИЙ. Ми продовжуємо ранкове засідання Верховної Ради&nbsp; України.</p>
<p>Шановні народні депутати, просто було прохання щодо надання слова. Я думаю, що, якщо ми зараз&nbsp; перейдемо до надання слів, ми знову зайдемо у ситуацію, яка абсолютно ні до чого не приведе.</p>
<p>Я прошу всіх народних депутатів зайняти&nbsp; місця, не столпитися біля трибуни Верховної Ради. Колеги, будь ласка, займіть свої місця, у нас все узгоджено, я зараз все поінформую, сідайте, будь ласка.</p>
<p>Шановні народні депутати, розпочну з того, що&nbsp; видається, що набагато легше дійти консенсусу навіть на Генеральній Асамблеї Організації Об`єднаних Націй, де більше 190 країн, але ми все-таки це зробили. І я вдячний всім керівникам фракцій за те, що сьогодні прийнято&nbsp; одностайне рішення Погоджувальної ради і є підписи всіх керівників фракцій під цим рішенням.</p>
<p>Я, напевне, розпочну з, власне кажучи, того, що пропонується на розгляд народних депутатів України.</p>
<p>Перше,&nbsp; обговорювалося питання&nbsp; щодо формування порядку денного на вівторок. Прийнято остаточне рішення щодо розгляду питання щодо формування складу Кабінету Міністрів у вівторок. Це повинно бути перше питання порядку денного у вівторок.</p>
<p>Я формально юридично&nbsp; з вашого дозволу зачитаю сформатований Погоджувальною радою одностайно підписаний порядок денний вівторка.</p>
<p>Пункт перший. Про&nbsp; призначення&nbsp; Прем'єр-міністра України.</p>
<p>Пункт другий. Про звільнення з посади Прем'єр-міністра України Януковича Віктора Федоровича.</p>
<p>Пункт третій. Про припинення повноважень діючого складу Кабінету Міністрів&nbsp; України.</p>
<p>Пункт четвертий. Про формування складу Кабінету Міністрів України.</p>
<p>Пункт п’ятий. Про дострокове припинення повноважень народних депутатів України, призначених до складу Кабінету Міністрів України.</p>
<p>Пункт шостий. Про обрання Першого заступника та заступника Голови Верховної Ради України.</p>
<p>Пункт сьомий. Про розподіл керівних посад у комітетах Верховної Ради України та Спеціальній контрольній комісії з питань приватизації.</p>
<p>Та пункт восьмий. Про призначення голів, перших заступників голів та секретарів, заступників голів та секретарів комітетів Верховної Ради України та Спеціальної контрольної комісії з питань приватизації.</p>
<p>Друге. Погоджувальною радою одностайно дійшли до згоди про те, що та вимога, яка передбачена – перше – 49 статтею Регламенту, а саме прийняття процедурних рішень, і 37-ю пунктом п’ятим Регламенту щодо зміни способу голосування, є прийнятною. І саме те, що на розгляд Верховної Ради буде внесено питання щодо зміни способу голосування і це відбудеться сьогодні.</p>
<p>Таким чином, є третій, дуже важливий елемент, який стосується розгляду питання щодо розподілу комітетів за даним протоколом. Блок Литвина настоював на тому, щоб в даному протоколі було зафіксовано чітко два комітети, які відходять до цього блоку, я хотів би зачитати – це Комітет з питань&nbsp; бюджету та Комітет з питань прав людини, національних меншин і міжнаціональних відносин, протокольно і одностайно прийнято рішення щодо фіксації прав фракції Блоку Литвина на цих два комітети, і це дуже правильне рішення. Таким чином, ми демонструємо те, що Верховна Рада захищає права менших фракцій, і думаю, що це демократично, і це входить в ті основи парламентаризму, які ми намагаємося закласти в стінах Верховної&nbsp; Ради України.</p>
<p>Наступне питання – щодо погодження питання щодо переходу на … щодо переходу на голосування. Це була настійлива пропозиція фракції Партії регіонів щодо голосування саме у вівторок. І тут фракції більшості пішли назустріч Партії регіонів і прийняли рішення щодо прийняття рішення щодо обрання Прем’єра і формування складу уряду у вівторок.</p>
<p>Наступне, дуже важливе –&nbsp; що стосується голосування по керівним органам Верховної Ради України і першим заступникам, заступникам голів комітетів Верховної Ради України.</p>
<p>Я взяв на себе політичне зобов’язання і підписав цей протокол, яке полягає у наступному. Якщо не буде узгодженого проекту постанови Верховної Ради щодо розподілу комітетів та призначення на керівні органи і якщо не буде такої постанови, яка підписана всіма представниками чи керівниками відповідних фракцій, ця постанова не буде внесена на розгляд Верховної Ради України. Це моє політичне зобов’язання, яке підтримано всіма керівниками фракцій. Воно полягає у наступному: ми повинні захистити права опозиції. Це елемент захисту прав опозиції, збалансований підхід щодо розподілу комітетів. Я вдячний безпосередньо як пану Кириленку, та і Юлії Володимирівні Тимошенко за підтримку даної позиції. З огляду на це, шановні народні депутати, я просив би, щоб ми прийняли декілька рішень.</p>
<p>Рішення перше – формально юридичне. Нам потрібно продовжити засідання Верховної Ради&nbsp; України до того моменту, доки ми не завершимо розгляд порядку денного. Я ставлю на голосування питання щодо продовження нашого засідання до моменту розгляду всіх питань, які одностайно підтримані Погоджувальною радою.</p>
<p>Шановні депутати! Я прошу уважно тиснути на кнопку в системі „Рада”. Ставлю на розгляд це питання.</p>
<p>&nbsp;</p>
<p>14:24:57</p>
<p>Дякую.&nbsp;За – 274 голоси.</p>
<p>Рішення прийнято. Прошу по фракціям.</p>
<p>Партія регіонів – 0,&nbsp; "Блок Юлії Тимошенко" – 156, "Наша Україна - Народна самооборона" – 71, блок Комуністична партія України – 27,&nbsp;&nbsp; "Блок Литвина" – 20.</p>
<p>Шановні народні депутати! Пункт другий, я ставлю на голосування питання щодо формування порядку денного пленарного засідання Верховної Ради України 18 грудня 2007 року, яке складається з таких питань, я ще раз&nbsp; їх хочу зачитати.</p>
<p>Про призначення Прем’єр-міністра України, про звільнення з посади Прем’єр-міністра України Януковича Віктора Федоровича, про припинення повноважень діючого складу Кабінету Міністрів України, про формування складу Кабінету Міністрів України, про дострокове припинення повноважень народних депутатів України призначених до складу Кабінету Міністрів України, про обрання Першого заступника та заступника Голови Верховної Ради України, про розподіл <a name=Temp></a>керівних посад у комітетах Верховної Ради України та Спеціальній контрольній комісії з питань приватизації, про призначення голів, перших заступників та заступників голів секретарів комітетів Верховної Ради України та Спеціальної контрольної комісії з питань приватизації. Я прошу голосувати за порядок денний сесії 18 грудня, яка почнеться, вибачте, пленарного засідання 18 грудня, яка почнеться о 10 у вівторок. Прошу поставити на голосування.</p>
<p>&nbsp;</p>
<p>14:26:36</p>
<p>За-274</p>
<p>Прошу по фракціям. Рішення прийнято.</p>
<p>По фракціям. Партія регіонів – 0, „Блок Юлії Тимошенко” – 156, „Наша Україна” – Народні самооборона” – 71, Комуністична партія України – 27, „Блок Литвина” – 20.</p>
<p>Шановні народні депутати, відповідно до пункту 5 статті 37 Регламенту Верховної Ради України та відповідно до статті 49 Регламенту Верховної Ради України я ставлю на голосування процедурне питання щодо зміни способу голосування за кандидатуру&nbsp; на пост Прем’єр-міністра України та за склад Кабінету Міністрів України. Я хотів би оголосити, яка запропонована процедура голосування.</p>
<p>Перше. Кожен народний депутат знаходиться (той який зареєстрований і який бажає прийняти участь в голосуванні) знаходиться на своєму робочому місці.</p>
<p>Друге. Голова Верховної Ради України за алфавітним списком зачитує кожного народного депутата України.</p>
<p>Третє. Кожен народний депутат України, чиє прізвище оголошено, в тому випадку, якщо він голосує „за” -&nbsp; він піднімає руку і голосує „за” і каже „за”, якщо він голосує „проти” чи „утримався” - не піднімаючи руки, сидячи на своєму місці, оголошує про власне рішення.</p>
<p>Четверте. При оголошенні&nbsp; рішення наша відео- і аудіосистема по-перше, включає мікрофон кожного окремо взятого народного депутата, по-друге, вмикає&nbsp; відеозапис кожного народного депутата.</p>
<p>І останнє. Результати контролюються Лічильною комісією і за результатами голосування оформлюється протокол&nbsp; Лічильної комісії. Це той спосіб голосування,&nbsp; який я прошу, щоб стенограма велася, щоб було&nbsp; все відображено в стенограмі і той спосіб голосування, який відображений в протоколі&nbsp; Лічильної комісії.</p>
<p>Плюс. Шановний Олександр Валентинович, я зрозумів.</p>
<p>Таким чином, я формально юридично ще раз, з вашого дозволу, зачитую протокол:</p>
<p>„Зміна способу голосування про звільнення з посади прем’єр-міністра України, про припинення повноважень складу Кабінету Міністрів, формування складу Кабінету Міністрів з відповідно до тієї системи, яка щойно була оголошена Головою Верховної Ради України”. Я ставлю це питання на голосування. Прошу голосувати, шановні народні депутати.</p>
<p>&nbsp;</p>
<p>14:29:21</p>
<p>За-253</p>
<p>Я прошу по фракціям. Рішення прийнято.</p>
<p>Партія регіонів – 0, Блок Юлії Тимошенко – 156, „Наша Україна-Народна самооборона” – 71, блок комуністів – 26, „Блок Литвина” - 0.</p>
<p>Шановні народні депутати, таким чином ми сьогодні, як на мене, дійшли до надзвичайно важливих консенсусних рішень.</p>
<p>Перше. Ми сформували порядок денний.</p>
<p>І Верховна Рада України у вівторок виконає свій конституційний обов’язок щодо формування ключової гілки української влади, чим є виконавча влада.</p>
<p>Друге. Ми забезпечуємо повністю транспарентний процес щодо обрання керівних органів Кабінету Міністрів України. Щоб не сипались звинувачення про те, що щось у когось спрацювало, щось у когось не спрацювало. Таким чином, я вдячний всім керівникам фракцій за дуже складну, але, як на мене, правильну роботу як для Верховної Ради, так і для українського суспільства. Всім до вівторка, дякую.</p>
<p>Засідання, пленарне засідання Верховної Ради України&nbsp; оголошую закритим.</p>
<p>&nbsp;</p>
<p>&nbsp;</p>
</div>
