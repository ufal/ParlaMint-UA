Стенограма пленарного засідання
21 листопада 2013
&nbsp;
<p align=center>ЗАСІДАННЯ ТРИДЦЯТЬ ПЕРШЕ</p>
<p align=center>Сесійний зал Верховної Ради України</p>
<p align=center>21 листопада 2013 року, 10 година</p>
<p align=center>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ. Доброго ранку, шановні народні депутати! В Україні з візитом перебувають керівники Моніторингової місії Європейського Парламенту Александр Кваснєвський та пан Пет Кокс. Давайте привітаємо їх, побажаємо плідного відвідування нашої держави. <i>(Оплески)</i></p>
<p>&nbsp;Прошу народних депутатів підготуватися до реєстрації. Увімкніть систему "Рада".</p>
<p>10:04:06</p>
<p>В залі зареєструвалося&nbsp;413 народних депутатів.&nbsp; Ранкове засідання Верховної Ради України оголошую відкритим.</p>
<p>Шановні народні депутати! Гості Верховної Ради! Я прошу хвилину уваги. В суботу 23 листопада Україна і світ вшануватимуть 80-ті роковини пам'яті мільйонів жертв Голодомору 1932-33 років. Ці страшні роки ніколи не будуть забуті. Світла пам'ять про безневинно загиблих навічно в наших серцях. Прошу вшанувати пам'ять усіх жертв Голодомору 32-33-х років хвилиною мовчання. Вічна їм пам'ять і Царство Небесне.<i> </i></p>
<p><i>(Хвилина мовчання) </i></p>
<p>Прошу сідати.</p>
<p>Шановні народні депутати, життя продовжується. Сьогодні день народження народних депутатів України. Давайте поздоровимо Ярослава Ярославовича Гінку з днем народження. Костянтина Олександровича Гузенка з днем народження. І Наталію Василівну Новак з днем народження. Побажаємо їм добра і успіхів. <i>(Оплески) </i></p>
<p>Шановні народні депутати, порядок денний у вас є. Тому переходимо до розгляду питань порядку денного.</p>
<p>Розглядається у другому читанні. Проект Закону (реєстраційний номер 3396) про внесення змін до деяких законодавчих актів України щодо вдосконалення законодавства з питань проведення виборів. Друге читання, із скороченим строком підготовки.</p>
<p>Слово для доповіді надається голові Комітету з питань державного будівництва та місцевого самоврядування Давиду Важаєвичу Жванії. Прошу.</p>
<p>&nbsp;</p>
<p>10:07:42</p>
<p>ЖВАНІЯ Д.В.</p>
<p>Шановний головуючий, шановні колеги, до проекту Закону України про внесення змін до деяких законодавчих актів щодо вдосконалення законодавства з питань проведення виборів (реєстраційний номер 3396) (друге читання).</p>
<p>За доручення Верховної Ради України Комітет з питань державного будівництва та місцевого самоврядування розглянув на своїх засіданнях 18 і 20 листопада 2013 року зауваження і пропозиції суб'єктів права законодавчої ініціативи до проекту Закону України про внесення змін до деяких законодавчих актів України щодо вдосконалення законодавства з питань проведення виборів (реєстраційний номер 3396). Подано народними депутатами України: Олександром Єфремовим, Володимиром Олійником, Дмитром Шпеновим. Та прийнятому у Верховній Раді України за наслідками розгляду в першому читанні і за основу 8 листопада 2013 року зі скороченою процедурою до 7 днів.</p>
<p>На виконання доручення Верховної Ради України та, користуючись статтею 116 Регламенту Верховної Ради України, комітет забезпечив протягом 7-и денного строку прийняття пропозицій всіх народних депутатів України, які вважали за необхідне їх подати. Загалом від 19 народних депутатів України, які представляють усі депутатські фракції парламенту надійшло 457 пропозицій, з яких за результатами розгляду комітетом враховано 79, частково враховано 11, враховано з редакційним уточненням 1, відхилено 366.</p>
<p>Звертаю вашу увагу, що 240 поданих пропозицій не відповідали вимогам частини першої статті 116 Регламенту Верховної Ради України, відповідно до якої пропозиції та поправки до законопроекту, який готується до другого читання, можуть вноситися лише до тексту законопроекту ……. Частин, пунктів, речень, які прийняті Верховною Радою за основу. Серед цих пропозицій було багато слушних, що заслуговують на увагу.</p>
<p>Проте, керуючись нормами Регламенту, комітет за згоди всіх її членів відхилив вищезгадані пропозиції. Остаточна редакція законопроекту підготовлена комітетом, завізована Головним юридичним управлінням Апарату Верховної Ради із зауваженнями. За результатами всебічного обговорення комітет одноголосно ухвалив висновок рекомендувати Верховній Раді України відповідно до пункту 3 частини першої статті 123 Регламенту Верховної Ради України проект Закону України про внесення змін до деяких законодавчих актів України щодо вдосконалення законодавства з питань проведення виборів (реєстраційний номер 3396) за результатами розгляду в другому читанні прийняти в другому читанні та в цілому.</p>
<p>Хотів би наголосити, що під час підготовки тексту прийнятого закону для підпису Голови Верховної Ради України комітет спільно з Головним юридичним управлінням здійснить її технічне і юридичне доопрацювання.</p>
<p>Шановні колеги, також взяти до уваги, що документ у стислі строки готувався на розгляд…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ЖВАНІЯ Д.В. Вам роздано порівняльну таблицю. Права колонка – це не редакція прийнятого у першому читанні, як вказано у назві, а редакція, запропонована комітетом. Прошу вважати це технічним уточненням. Прошу підтримати рішення комітету. Дякую за увагу.</p>
<p>&nbsp;</p>
<p>ГОЛОВУЮЧИЙ. Сформулюйте рішення комітету, щоб депутати зрозуміли.</p>
<p>&nbsp;</p>
<p>ЖВАНІЯ Д.В. У другому… За результатами розгляду у другому читанні прийняти у другому читанні та в цілому.</p>
<p>&nbsp;</p>
<p>ГОЛОВУЮЧИЙ. Дякую. Сідайте. Шановні колеги, пропозиція комітету зрозуміла? Ніхто не наполягає на розгляді поправок? Прошу народних депутатів підготуватися до голосування. Сідайте. Прошу підготуватися до голосування. Я буду ставити питання для прийняття рішення на голосування.</p>
<p>Ставлю на голосування проект Закону (№3396) про внесення змін до деяких законодавчих актів України щодо вдосконалення законодавства з питань проведення виборів для прийняття в другому читанні та в цілому.&nbsp;</p>
<p>Прошу народних депутатів голосувати.</p>
<p>&nbsp;</p>
<p>10:12:46</p>
<p>За-365</p>
<p>Проти - 0, утримались - 0, не голосували - 58.</p>
<p>Рішення прийнято.&nbsp;</p>
<p>По фракціях. Партія регіонів - 176, "Батьківщина" - 88, "УДАР Віталія Кличка" - 38, "Свобода" - 35, Компартії - 0, позафракційні - 28.&nbsp;</p>
<p>З чим я вас і поздоровляю всіх.</p>
<p>Шановні народні депутати, переходимо до розгляду питань першого читання. Прошу від&nbsp; фракцій&nbsp; по хвилині висловити свої пропозиції.</p>
<p>Прошу, Арсеній Яценюк, хвилина.</p>
<p>&nbsp;</p>
<p>10:13:48</p>
<p>ЯЦЕНЮК А.П.</p>
<p>Шановні народні депутати,&nbsp; Юлія Тимошенко закликала українську опозицію&nbsp;&nbsp;&nbsp; проголосувати за всі законопроекти,&nbsp; які дають можливість Україні&nbsp; підписати Угоду з Європейським Союзом, не дивлячись&nbsp; на те, що ці законопроекти дуже далекі від досконалості.&nbsp; І ми сьогодні&nbsp; продемонстрували на Законі про вибори, що опозиція одностайна в європейському виборі.</p>
<p>Пане Голово, звертаюсь до вас&nbsp; з проханням. Перед тим, коли ми будемо розглядати всі&nbsp; законопроекти, що стосуються звільнення&nbsp; Юлії Тимошенко&nbsp; і надання їй можливості отримати медичну допомогу, включити законопроект до порядку денного&nbsp; номер 3599, який вчора пройшов&nbsp; комітет, це буде п'ятий законопроект. Авторами цього законопроекту&nbsp; є члени робочої групи від опозиції. Для того, щоб ми сьогодні вже дали&nbsp; чітку відповідь і зняли всі маски. Тобто є прохання включити до порядку денного&nbsp; і п'ятим розглянути законопроект&nbsp; номер 3599, внесений&nbsp; народними депутатами&nbsp; від опозиції і членами робочої групи.&nbsp;&nbsp; Дякую.</p>
<p>&nbsp;</p>
<p>ГОЛОВУЮЧИЙ. Да, я надам вам. Ми зараз розглянемо це питання.</p>
<p>Прошу, фракція "УДАР", Ірина Геращенко, хвилина. Прошу.</p>
<p>&nbsp;</p>
<p>10:15:06</p>
<p>ГЕРАЩЕНКО І.В.</p>
<p>Шановні колеги, у відкритому доступі я знайшла, як мінімум, 17 посилань на слова Президента України відносно того, що питання Тимошенко потрібно вирішити у правовому полі. І сьогодні це є відповідальність парламенту вирішити це питання в правовому полі, особливо звертаємось до партії влади. Ви не одноразово повторювали, що слова Президента потрібно виконувати, а не обговорювати. Опозиція готова сьогодні підключитися до цього, щоб виконати цю позицію по виконанню проблеми цієї в правовому полі. І ми доєднуємося до позиції наших колег по "Батьківщині" і "Свободі", просимо включити в порядок денний закон, про який ми говорили на нашій робочій групі.</p>
<p>Більше того, шановні колеги, фракція Партії регіонів внесла туди чимало важливих і конструктивних доповнень до закону, про який говорив Арсеній Петрович. І це буде дійсно така консолідована позиція Верховної Ради. Просимо розглянути сьогодні цей законопроект так само в сесійній залі. Дякуємо.</p>
<p>&nbsp;</p>
<p>ГОЛОВУЮЧИЙ. Дякую. Прошу, об'єднання "Свобода". Кому слово? Керівнику фракції. Олег Тягнибок, прошу.</p>
<p>&nbsp;</p>
<p>10:16:22</p>
<p>ТЯГНИБОК О.Я.</p>
<p>Дякую. Олег Тягнибок, фракція Всеукраїнського об'єднання "Свобода".&nbsp; Шановне товариство, сьогодні ми почали роботу з того, що всі, цілим залом, вшанували хвилиною мовчання &nbsp;трагічні, "чорні дні" для України – дні Голодомору 1932-1933 року і вшанували пам'ять жертв.</p>
<p>Володимире Васильовичу, я вам дуже дякую, що ви це зробили саме сьогодні, зал це об'єднало. І я сподіваюсь, що цей четвер для України не буде "чорним четвергом" і ми зможемо проголосувати всі&nbsp; необхідні так звані євроінтеграційні закони.</p>
<p>Фракція Всеукраїнського об'єднання "Свобода" буде навіть без обговорення голосувати за всі ініціативи з однією метою, щоб через тиждень у Вільнюсі була підписана позитивно асоціація України з Європою. Бо це є наш шлях, це є наше майбутнє. І саме до того, ми закликаємо усіх, щоб не було ніяких перекручувань, не було ніяких інтриг – наш шлях сьогодні до Європи. І наше рішення голосувати за все є …</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Фракція Партія регіонів, народний депутат Володимир Олійник, прошу.</p>
<p>&nbsp;</p>
<p>10:17:39</p>
<p>ОЛІЙНИК В.М.</p>
<p>Шановний Володимир Васильович! Шановні колеги! Безперечно, питання не просте, практично майже в Європі відсутня така норма, яка б давала право особам осудженим лікуватись за межами країни, де вони відбувають покарання. Ми прописуємо практично новацію і це складний і не простий процес, бо є плюси і є мінуси. В той же час в цьому залі в опозиції недостатньо голосів, щоб самостійно прийняти таке рішення. Недостатньо голосів і у нас, у Партії регіонів, і позафракційних, які нас підтримують, щоб прийняти таке рішення. І тому 8 листопада Верховна Рада утворила робочу групу для пошуку консенсусу і потрібно продовжувати роботу.</p>
<p>Сьогодні опозиція, ставлячи ці питання на голосування, по суті хоче закрити двері, а ми за те, щоб зберегти перспективу і в розгляді цього питання. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Фракція Компартії України, керівник фракції, Петро Симоненко.</p>
<p>&nbsp;</p>
<p>10:18:48</p>
<p>СИМОНЕНКО П.М.</p>
<p>Симоненко, фракція Компартії. Я хочу всіх громадян України проінформувати про те, що фракція Компартії і Компартія в цілому сприяла тому, що народ України висловив своє бажання розглядати питання вектору&nbsp;зовнішньоекономічної інтеграції тільки після проведення референдуму.</p>
<p>Я інформую представників якраз Європи, які присутні тут&nbsp; у залі у&nbsp; нас, і вже не спостерігають, а контролюють голосування фракцій відносно того, як виконують все те, що Європа вимагає від України. Так ось&nbsp; народ України, я і пана Кваснєвського і Кокса інформую,&nbsp; зібрали 3,5 мільйонів підписів, які вимагають провести&nbsp; референдум і тільки після того розглядати все те, що має відношення до вектору інтеграції. Все те, що сьогодні робиться,&nbsp; це знущання над незалежністю України і над волею народу України. Ви не декларуєте, а вже, так скажімо, примушуєте Верховну Раду України сьогодні приймати те, що вам вигідно. І це не європейські цінності, це ганьба! Це недовіра до&nbsp; політичної незалежності України. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Всі керівники фракцій висловили&nbsp; свої думки. Я прошу уваги народних депутатів. Давайте визначимося.</p>
<p>Шановні народні депутати! На цей час у Верховній Раді України зареєстровано шість законопроектів щодо можливості лікування за кордоном осіб, засуджених до позбавлення волі. Чотири з цих законопроектів&nbsp;&nbsp; були нами включені до тижневого розкладу пленарних засідань у вівторок, а саме: номер 3461 – народного&nbsp; депутата Анжеліки Лабунської, 3479 – народних депутатів Арсенія Яценюка, Віталі Кличка та Олега Тягнибока, номер 2453 – народного депутата Сергія Міщенка, номер 3526 –&nbsp; народного депутата Володимира Купчака.</p>
<p>Тимчасова робоча група з&nbsp; підготовки законопроекту щодо можливості лікування за кордоном осіб, засуджених до&nbsp; позбавлення волі, свій проект ще не напрацювала.</p>
<p>Проекти законів: номер 3596&nbsp; народного депутата Олега Ляшка та номер 3599, який доопрацьований та&nbsp; внесений 18 листопада групою народних депутатів України на чолі з Андрієм Кожем'якіним, комітетом розглянуті вчора ввечері.</p>
<p>Тому вношу пропозицію про включення і цих двох законопроектів, як і просили депутати, до сьогоднішнього порядку денного. Я прошу підготуватися до голосування.</p>
<p>Ставлю на голосування пропозицію про включення до сьогоднішнього порядку денного пленарного засідання проекту Закону (реєстраційний номер 3596) (народного депутата Олега Ляшка) про звільнення Тимошенко Юлії Володимирівни від подальшого відбування покарання. Зрозуміли? Ставлю на голосування. Прошу народних депутатів голосувати.</p>
<p>&nbsp;</p>
<p>10:22:41</p>
<p>За-372</p>
<p>Проти – 0, утрималися – 0, не голосувало – 54.</p>
<p>Рішення прийнято.</p>
<p>По фракціях: Партія регіонів – 180, "Батьківщина" – 90,&nbsp; "УДАР Віталія Кличка" – 38, "Свобода" – 35, Компартія – 0, позафракційні – 29.&nbsp;</p>
<p>Я ставлю на голосування пропозицію про включення до сьогоднішнього порядку денного пленарного засідання проекту Закону (номер 3599) (групи народних депутатів України на чолі з Андрієм Кожем'якіним) про внесення змін до деяких Законів України щодо реалізації принципу гуманізму при виконанні окремих видів покарань.</p>
<p>Шановні колеги, зрозуміла пропозиція? Ставлю на голосування цю пропозицію прошу народних депутатів голосувати.</p>
<p>&nbsp;</p>
<p>10:24:00</p>
<p>За-369</p>
<p>Проти – 0, утримались – 0, не голосували – 56.</p>
<p>Рішення прийнято.</p>
<p>По фракціях. По фракціях. Партія регіонів – 178, "Батьківщина" – 90, "УДАР Віталія Кличка" – 37, "Свобода" – 34, Компартія – 0, позафракційні – 30.</p>
<p>Я хочу спитати в народних депутатів, які пропозиції? Як будемо розглядати ці питання? Скорочена процедура. Прошу, хто підтримує скорочену процедуру, прошу народних депутатів проголосувати. Не кричить, голосуйте. Прошу голосувати.</p>
<p>&nbsp;</p>
<p>10:25:02</p>
<p>За-359</p>
<p>Проти – 1, утримались – 0, не голосували – 64.</p>
<p>Рішення прийнято.</p>
<p>Я вношу пропозицію народним депутатам: надати слово всім аквторам законопроектів&nbsp; по дві хвилини, всім, вони презентують. Потім запишетесь від фракцій по дві хвилини виступити і будемо по кожному закону приймати рішення. Домовились? Домовились. <i>(Шум у залі)</i> Я вже... процедуру – всі домовились.</p>
<p>Я прошу народного депутата України Анжеліку Вікторівну Лабунську. У вас дві хвилини для представлення свого законопроекту.</p>
<p>&nbsp;</p>
<p>10:26:01</p>
<p>ЛАБУНСЬКА А.В.</p>
<p>Доброго дня, колеги! Доброго дня, шановні гості! Доброго дня, виборці! Ви знаєте, я хочу вам всім сказати, що сьогодні ми присутні на історичному засіданні Верховної Ради. Я вважаю, що це за значимістю це друга подія в історії нашої країни після отримання Незалежності. Знаєте, давайте ми не будемо робити вигляд, що ми сьогодні приймаємо&nbsp; закони щодо лікування засуджених за кордоном.</p>
<p>Ми навіть не приймаємо сьогодні Закон про звільнення Юлії Володимирівни Тимошенко. Ми сьогодні приймаємо закони – ми сьогодні обираємо шлях, яким піде далі наша держава.</p>
<p>Те, що ми вже увійшли в історію цієї країни, повірте мені, це вже ні в кого не виникає ніякого сумніву. Але що скажуть про нас наші з вами нащадки, це залежить виключно тільки від нас. І мені дуже прикро буде, коли наші нащадки будуть нам дорікати, що ми втратили невідомо на який термін час, коли Україна може розвиватися чесним, справедливим, демократичним шляхом. Скажіть мені, будь ласка, сьогодні ми заговорили проблему, сьогодні ми намагаємося вирішити проблему вибіркового правосудді. Скажіть мені, будь ласка, чи хочемо ми в Європу? Я думаю, ми не маємо права схиблювати з цього шляху. Я вважаю, що сьогодні 60 відсотків наших людей точно хочуть в нашій країні європейських цінностей. Це не стосується тільки економіки, але і економіки це стосується, тому що сьогодні, як сказав один з представників Партії регіонів, інвестор, який приходить в країн, він в "трусах" йде. Та ні, шановні, він не в "трусах" йде – він голий з цієї країни тікає і з нього здирають десять шкур. І ви думаєте, що зміниться щось в пенсійній реформі? Ви думаєте, щось зміниться в медичній реформі? Ні. Поки не запрацює економіка, ніхто нічого в нашій країні сьогодні не змінить.</p>
<p>Тому я сьогодні звертаюся…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ЛАБУНСЬКА А.В.&nbsp; … до депутатів Партії регіонів. Я вас дуже прошу: проголосуйте хоч якийсь проект. Давайте не схибимо, виконаємо волю наших виборців і виконаємо волю Президента, який теж каже про європейський шлях. Дякую. І прошу всіх проголосувати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, шановні колеги, після доповіді всіх авторів законопроектів я надам слово керівнику комітету. І потім будемо обговорювати всі закони.</p>
<p>Я запрошую для доповіді народного депутата України Арсенія Петровича Яценюка. Прошу, Арсеній Петрович.</p>
<p><b>&nbsp;</b></p>
<p>10:29:06</p>
<p>ЯЦЕНЮК А.П.</p>
<p>Шановні народні депутати України! Це момент істини. Момент істини для Президента України Віктора Януковича. Чи дійсно він готовий підписати угоду з Європейським Союзом, чи протягом останніх двох років це була брехня і торги українською державою тільки задля того, щоб виторгувати собі місце у 2015 році.</p>
<p>Ми як українська опозиція голосуємо за всі законопроекти, які необхідні для підписання угоди. Сьогодні Юлія Тимошенко звернулась до всієї української опозиції і до українського парламенту з закликом підтримати Закон про вибори, підтримати Закон про прокуратуру і підтримати будь-який закон щодо надання можливості лікування незалежно від його редакції.</p>
<p>Мова іде про майбутнє країни. І Юлія Тимошенко, і українська опозиція чудово усвідомлюють: наступних 360 років у нас немає для того, щоб очікувати на історичний вибір української держави, куди нам іти. У нас немає сьогодні вибору між Заходом і Сходом. У нас є тільки сьогодні вибір між майбутнім і минулим. І Україна повинна іти в майбутнє, в наше спільне об'єднане європейське майбутнє.</p>
<p>Я звертаюсь зараз тільки до Віктора Януковича, який повинен дати вказівку своїй партії і своїй більшості проголосувати за закони, які дають можливість Україні стати гідним асоційованим членом Європейського Союзу. І зараз ми побачимо на табло парламенту, чи Віктор Янукович буде підписувати угоду у Вільнюсі, чи ні.</p>
<p>Ми як українська опозиція чітко заявили, що всі закони будуть підтримані.</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ЯЦЕНЮК А.П.&nbsp; Навіть не дивлячись на те, що ці закони далекі від досконалості. Але це майбутнє нашої країни, це майбутнє народу України. І заради цього майбутнього ми пішли на всі поступки. Юлія Тимошенко пішла на всі поступки. І ми очікуємо дій, а не слів від Януковича і його партії. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошується для доповіді народний депутат України Сергій Григорович Міщенко.&nbsp;Говоріть.</p>
<p>&nbsp;</p>
<p>10:31:55</p>
<p>МІЩЕНКО С.Г.</p>
<p>Шановні громадяни України! Шановні присутні, запрошені! Сьогодні Господь Бог дає нам&nbsp; шанс: чи увійти в історію, чи в неї вляпатися. Так щоб не вляпатися в історію, треба сьогодні парламенту показати згуртованість і єдність, як це вже в цих стінах показали, коли голосували за незалежність України.</p>
<p>Ви думаєте, сьогодні ми голосуємо за законопроекти? Ні. Сьогодні це не законопроекти, це ключі до дверей Європи. Але, якщо ми сьогодні всі шість ключів викинемо, то тоді ми будемо битися в ці двері головою. І розбивши лоба, сядемо біля цих дверей і будемо посипати попелом цю голову&nbsp; розбиту.</p>
<p>А для того, щоб це не трапилося, тут біля десятка претендентів на президентське крісло. Треба зараз прибрати всі свої рейтинги, антирейтинги інших колективів, які будуть боротися за свого представника.</p>
<p>Я в першу чергу хочу звернутися до Партії регіонів. Виконайте свою обіцянку, коли ви говорили, що за закон Міщенка ви будете голосувати як один. І що ви будете робити все можливе, щоб потім його доопрацювати і прийняти в остаточному варіанті.</p>
<p>Тому я впевнений в тому, що сьогодні всі опозиційні сили будуть голосувати за всі шість законопроектів, незалежно від прізвища.</p>
<p>А тепер до партії влади. Покажіть своє обличчя всьому народу.</p>
<p>Думайте, як після цього ви вляпаєтесь в історію. Дякую.</p>
<p>&nbsp;</p>
<p>ГОЛОВУЮЧИЙ. Дякую. Запрошується для доповіді народний депутат України Володимир Романович Купчак. Прошу, виступайте.</p>
<p>&nbsp;</p>
<p>10:34:19</p>
<p>КУПЧАК В.Р.</p>
<p>Шановні громадяни України, сьогодні величне християнське свято Архангела Михаїла. То ж, перш за все, я хотів би привітати всю Україну з цим величним християнським святом.</p>
<p>Свою доповідь я хотів би розпочати з того, що я, Володимир Купчак, мажоритарщик з Франківщини, який висувався на округ від об'єднаної опозиції. Сьогодні я позафракційний, хоча і залишаюсь опозиційним депутатом. Я залишаюсь вірним тим обіцянкам, з якими йшов на вибори, а серед них і скасування пенсійної реформи, і недопущення ринку землі, і відміна так званого мовного закону і десятки інших обіцянок, з якими ми йшли на вибори. Чи не найголовніша з цих обіцянок – це звільнення Юлії Володимирівни Тимошенко. Для мене це перше скликання, я доволі молодий політик, хоча, незважаючи на свій юний вік, довелося бачити в житті і підлості, і брехні, і цинізму. Проте, тут у Верховній Раді для мене було абсолютним дикунством зіткнутися з тим, що можна багато говорити. Обіцяти і нічого не робити, можна вдавати з себе казна-що, приходити у Верховну Раду в спортивних штанях, зневажаючи таким чином народ України, можна одягати вишиванки, навіть не будучи етнічним українцем, вдягати майки з надписами: "Юлі волю!", а, насправді, робити все для того, щоб вона залишилась за гратами та не заважала реалізовувати власні політичні амбіції псевдоопозиційних лідерів. З якою легкістю ставляться штампи зрадників на тих, хто відмовляється брати участь в цьому театрі лицемірства. Проте, час йде, а обіцянки залишаються невиконаними. Кому потрібні ці пусті гасла. Ситуація в країні дійсно складна, легко не буде, проте, не треба купуватися на так звані бренди, інерційно видаючи величезний аванс довіри тим, хто нехтує всіма принципами заради власної користі. Цьому потрібно покласти край.</p>
<p>Закон поданий мною повністю повторює законопроект поданий свого часу лідерами опозиційної фракції "Батьківщина". Документ активно обговорювався на фракції і включав положення, що влаштовували опозицію.</p>
<p>Проте, коли перспектива прийняття закону стала реальною, його було відкликано з невідомих причин. Тому я, зареєструвавши даний законопроект, пропоную знайти універсальний проект для досягнення&nbsp;єдності у парламенті і насамкінець наблизити Україну до Європи. Прошу підтримати даний законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>&nbsp;</p>
<p>ГОЛОСИ ІЗ ЗАЛУ. Тушка! Тушка! Тушка!</p>
<p>&nbsp;</p>
<p>ГОЛОВУЮЧИЙ. Запрошую для доповіді народного депутата України Олега Валерійовича Ляшко. Прошу.</p>
<p>&nbsp;</p>
<p>10:36:51</p>
<p>ЛЯШКО О.В.</p>
<p>Олег Ляшко, Радикальна партія. Люди, які виступали переді мною, колеги-депутати, вони вже наголосили про те, що ми сьогодні можемо, цей день бути або історичним або це може бути днем української ганьби на сотні років вперед.</p>
<p>Я думаю, що і представники Партії регіонів, і представники опозиції усвідомлюють ту відповідальність, яка лежить на нас перед прийдешніми поколіннями. Якщо ми зараз не сядемо в оцей європейський поїзд, наша збірна в Бразилію не поїхала, давайте хоч ми в Європу приїдемо. От якщо ми зараз не прийдемо до Європи, якщо ми сьогодні не скористаємося цим історичним шансом, винні будуть усі. Всі. Бо прийдешні покоління скажуть, що і оті, і оті, і оті як барани на містку зійшлися і стояли один проти одного, поки обоє не звалилися в прірву.</p>
<p>Давайте ми сьогодні знайдемо спільну мову. Давайте ми сьогодні, світ клином зійшовся на Тимошенко. Європа каже, що без звільнення Тимошенко не буде угоди. Давайте ми сьогодні приймемо рішення, я звертаюся до Президента Януковича. Вікторе Федоровичу, я знаю, що ви зараз дивитеся події у Верховній Раді, не бійтеся, звільняйте Тимошенко. Ви зробите правильну річ, якщо ви забудете про свої страхи, якщо ви перестанете боятися цю тендітну жінку. Бо мова йде про майбутнє нашої країни.</p>
<p>І останнє, про що я хотів би сказати. На відміну від декого, хто закликав посадити Юлю, а сьогодні кричить про її звільнення, я маю моральне право стояти на цій трибуні і вимагати її звільнення, бо я пропахав своїм пузом і робив усе, щоб вона стала Президентом України. На жаль, не склалося. Багато з тих, хто робив усе, щоб вона не стала Президентом, сьогодні рвуть на собі рубашку і кажуть, що вони хочуть її звільнити. От я хочу, громадяни України,&nbsp;<a name=Temp></a>щоб ви бачили,&nbsp; яка насправді фарисейська українська політика.</p>
<p>Юлі - волю! Україні - волю!</p>
<p>&nbsp;</p>
<p>ГОЛОВУЮЧИЙ.&nbsp; Дякую. Запрошую для доповіді&nbsp; Андрія Анатолійовича Кожем'якіна по Закону&nbsp; 3599. І потім&nbsp; від комітету… Скільки вам хвилин треба? П'ять?&nbsp; П'ять хвилин давайте.</p>
<p>&nbsp;</p>
<p>10:39:24</p>
<p>КОЖЕМ’ЯКІН А.А.</p>
<p>Доброго дня! Шановні громадяни&nbsp; України, шановний Голово, шановні члени Моніторингової місії&nbsp; Європарламенту, шановні присутні!&nbsp; Пропонований&nbsp;&nbsp; представниками&nbsp;&nbsp;&nbsp; опозиції законопроект&nbsp; необхідно сьогодні розцінювати як крайню точку&nbsp; можливого компромісу у розв'язанні&nbsp; проблеми вибіркового правосуддя В Україні.</p>
<p>Пригадаємо підходи щодо розв'язання цієї проблеми в частині політично вмотивованого ув'язнення Юлії Тимошенко. Спочатку йшлося&nbsp; про декриміналізацію статті Кримінального кодексу номер 365, за якою&nbsp; було засуджено Юлію Тимошенко та інших&nbsp; опозиційних політичних діячів. Потім –&nbsp; про амністію, помилування чи звільнення з повною реабілітацією.&nbsp; Сьогодні говоримо про мінімальне тимчасове звільнення Тимошенко від відбування покарання для забезпечення&nbsp; її лікування за кордоном.&nbsp;&nbsp; На ці поступки ми йдемо свідомо, намагаючись знайти консенсус&nbsp; з діючою владою і виходячи&nbsp; з надзвичайної важливості для України підписання Угоди про асоціацію&nbsp; з Європейським Союзом.</p>
<p>Суть нашого проекту 3499д полягає&nbsp; у законодавчому закріпленні&nbsp; можливості звільнення&nbsp; засудженої особи&nbsp;&nbsp; і відбування&nbsp; покарання&nbsp; для її лікування за кордоном. Наголошую ще раз:&nbsp; йдеться не про остаточне, а про тимчасове&nbsp; звільнення від відбування покарання, фактично про переривання покарання на час лікування. Проектом регламентовано&nbsp; правові аспекти процесу проходження лікування.&nbsp;</p>
<p>Безперечно,&nbsp; шановні колеги, ми провели велику роботу&nbsp; і в робочій групі дійсно було складно. Але сьогодні ми пішли на компроміс і показуємо цей приклад. Представники опозиційних фракцій у групі сприйняли і включили до цього законопроекту всі 19 пунктів, які були запропоновані представниками від фракції Партії регіонів, які входять у робочу групу.</p>
<p>Сьогодні в цьому законопроектів, в новому законопроекті, такого законопроекту немає ще ні в Європі, ні в світі, навіть той законопроект, який нам показували як зразковий, я маю на увазі, який сьогодні існує в Польщі, навіть і український сьогодні зроблений ще досконаліше, ще професійно і ще юридично правильно. Тому що Науково-експертне управління нагадало нам і сказало, що так, є суттєві зауваження, але в цілому цей законопроект досконалий.</p>
<p>Тому, шановні колеги, сьогодні Європа чекає від нас, від влади сигналу про те, що вона перестане здійснювати кримінальне переслідування політичних опонентів і виправить ситуацію із вже застосованим вибірковим судочинством. Ухвалення цього закону, шановні колеги, але будь-якого іншого з цих, які сьогодні представлені, про можливість засуджених до позбавлення волі лікуватися за кордоном, має бути сьогодні таким сигналом.</p>
<p>Ми звертаємось до Президента, ми звертаємось до провладної фракції Партії регіонів в парламенті, давайте разом дамо такий сигнал.</p>
<p>Він буде "зеленим світлом" для підписання Угоди про асоціацію, і таким чином ми забезпечимо перспективу демократичного розвитку України.</p>
<p>Що стосується цих законопроектів, які тільки що були представлені. Так, дійсно, комітет розгляну їх. На жаль, було прийнято рішення, за яке проголосувало члени Партії регіонів, тому що ми там знаходились в меншості. За результатами розгляду&nbsp; на пленарному засіданні в першому читанні всі проекти пропоновано відправити авторам законодавчої ініціативи на доопрацювання. Але сьогодні не та ситуація в Україні, щоб відправляти авторам будь-який законопроект. Колеги, я вас прошу, щоб сьогодні зробити вибір. У кожного тут присутнього є сьогодні два моменти, дві мотивації: перша – політична, тому що треба буде допомагати Україні і українському народу,&nbsp; і друга – моральна, про яку я тут вже казав. Політична – це та, за яку нам не буде соромно потім&nbsp; перед своїми дітьми і онуками. А моральна – це та,&nbsp; за яку нам не буде соромно перед нашими мамами, доньками і онучками. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Прошу народних депутатів записатися на обговорення цих законів від фракцій. Прошу об'єднання "Свобода", народний депутат Міщенко. Прошу.</p>
<p>&nbsp;</p>
<p>10:44:42</p>
<p>МІЩЕНКО А.М.</p>
<p>В ці хвилини в стінах&nbsp; українського парламенту пишеться новітня історія Європи. Саме, товариство,&nbsp; від кожного з нас залежить чи розпочнеться європейська Європа для України, чи держава розвернеться в бік Азії?</p>
<p>Асоціація з Європейським Союзом – це не просто договір, це повернення в європейську сім'ю, відродження верховенства права, встановлення європейських стандартів, рух до зменшення&nbsp;повальної корупції.</p>
<p>Товариство, в робочій групі, до якої я належу, опозиція підготувала законопроект&nbsp; про виїзд ув’язнених для&nbsp; лікування за кордон. Підготовили та зареєстрували законопроект 3599д, який у повній мірі реалізовує вимоги європейської спільноти перед Україною.</p>
<p>Законопроект передбачає інститут перерви відбування покарання на період лікування за кордоном. Особа, яка потребує лікування, дає письмове зобов’язання повернутися в Україну. Якщо засуджена особа не повертається вчасно до України, то в установленому законом&nbsp; порядку вирішується питання її екстрадиції.&nbsp; Також нами враховано, передбачено, що рішення про&nbsp; звільнення відбування покарання на період лікування за кордоном ухвалюється&nbsp;&nbsp;&nbsp; виключно за умови, якщо чинний міжнародний договір є з цією державою, яка приймає особу на лікування.</p>
<p>Але товариство, на&nbsp; сьогоднішній день перед нами стоїть питання не в правовій площині, перед нами стоїть питання в політичній площині. Зараз ми маємо для себе&nbsp; ухвалити рішення для того, щоб ми&nbsp; підписали Угоду з Євроасоціацією.&nbsp;&nbsp; Тому "Свобода" наполягає на ухваленні, буде голосувати за будь-який законопроект, який&nbsp; пришвидшить підписання асоціації з Європою.</p>
<p>Українська нація повинна знати кожного, хто не підтримає законопроекти і знищить надію на відродження великої, заможної, соціальної та національної справедливої української держави. Слава Україні!</p>
<p>&nbsp;</p>
<p>ГОЛОВУЮЧИЙ. Фракція "Батьківщина", народний депутат Олександр Турчинов. Прошу.</p>
<p>&nbsp;</p>
<p>10:47:15</p>
<p>ТУРЧИНОВ О.В.</p>
<p>Шановні колеги! Тут деякі&nbsp; виступаючі від правлячої більшості розповідають про недолуге законодавство. Так, закони, які&nbsp; сьогодні&nbsp;&nbsp; приймаються, недолугі.&nbsp; Це стосується і змін до виборчого законодавства, які не захищають громадян України&nbsp; від фальшування&nbsp; Партії регіонів у результаті виборів. Це стосується і закону, якого вони бояться щодо прокуратури, який також недолугий і не вирішує принципово ті позиції, на яких навіть наполягає Венеціанська комісія. І, безумовно, недолугий закон,&nbsp;&nbsp;&nbsp; &nbsp;що стосується лікування Юлії Тимошенко, тому що Юлія Тимошенко не чинила жодного злочину, вона не винна і повинна бути на свободі без будь-яких&nbsp; видуманих вами законів! <i>(Оплески)</i></p>
<p>Але опозиція, підтримуючи вимоги Європи, які заблоковані Партією регіонів щодо декриміналізації українського законодавства, щодо припинення політичних репресій, буде голосувати, як і голосувала, за зміни до виборчого законодавства і за ці недолугі закони, і за Закон "Про прокуратуру". Чому? Тому що саме це відкриває шлях України до Європи, шлях, який сьогодні блокує Президент Віктор Янукович і Партія регіонів. І сьогоднішнє голосування буде демонстрацією позиції, хто готовий вести країну до Європи і хто готовий зрадити власну країну, власну Батьківщину і підпорядкувати її іншій країні, протекторату інших політиків, інтереси яких протирічать інтересам нашої нації.</p>
<p>Тому, шановні колеги, я звертаюсь до кожного, це голосування одне з багатьох, яке є знаковим, до якого будуть повертатися десятки років. Я дивлюся Партії регіонів в очі. Комуністи – це вже безперспективна політична сила. Це голосування будуть…</p>
<p>&nbsp;</p>
<p>ГОЛОВУЮЧИЙ.&nbsp; Прошу завершувати.</p>
<p>&nbsp;</p>
<p>ТУРЧИНОВ О.В. Саме воно відкриває або закриває шлях України до Європейського Союзу. Україна буде в Європі! Слава Україні! <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Фракція&nbsp; Партії регіонів, народний депутат Ганна Герман.</p>
<p>&nbsp;</p>
<p>10:49:47</p>
<p>ГЕРМАН Г.М.</p>
<p>Дорогі друзі! Досягти консенсусу у цьому залі можна лише&nbsp; доброзичливістю. Не треба тут говорити, хто має перспективу у парламенті, хто не має. Треба говорити про ті речі, які можуть нас об'єднати.</p>
<p>Коли ми чуємо з вуст лідера Батьківщини про те, що Президент України має дати вказівку парламенту, я ставлю собі запитання, чи розуміє Арсеній Петрович, куди ми йдемо? В Європі президенти не дають парламентам вказівку, в Європі парламенти є незалежними гілками влади і саме до таких стандартів ми повинні прагнути. І ми сьогодні розуміючи, що нема прагнення до консенсус з боку опозиції, будемо робити все, щоб питання – найважливіше і найскладніше питання в цьому процесі не було закрите, щоб крапка на ньому не була поставлена. Президент України доручив створити робочу групу, яка повинна виробити такий законопроект, який буде дбати не лише про долю однієї людини, а про долю всього суспільства і всіх людей. Така робоча група повинна продовжити&nbsp; роботу і дати перспективу для позитивного вирішення цього питання. Це є важливо для нас, важливо дотримувати стандарти європейські вже зараз. А не чекати, коли ми підемо в Європу і тоді дотримувати стандартів, а зараз давати якісь вказівки. Ніхто, жоден Президент в світі не дає вказівок парламенту, Арсенію Петровичу. Це вам від мене маленький урок демократії.</p>
<p>Загалом Партія регіонів за те, щоб знайти консенсус, що в цьому залі проголосувати і Закон про прокуратуру. На жаль, Арсеній Петрович, ви і тут слова не дотримали. Ви обіцяли зняти 500 поправок... <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ГЕРМАН Г.М. І не зробили цього. В крайньому разі ви не дотримуєте слова. Але ми будемо робити все, щоб перспектива європейська для України&nbsp; була реальною. Дякую за увагу.&nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Фракція "УДАР Віталія Кличка", керівник фракції Віталій Кличко.</p>
<p>&nbsp;</p>
<p>10:52:25</p>
<p>КЛИЧКО В.В.</p>
<p>Шановний головуючий, шановні колеги, шановні&nbsp; гості!</p>
<p>Я хочу звернутися до представників масової інформації, до всіх, хто зараз дивиться трансляцію з Верховної Ради. Зараз настав момент істини, відступати і відтягувати вже неможливо. Сьогодні від нас залежить майбутнє. Можна розповідати багато речей з цієї трибуни. Вже багато було пропозицій, звернень щодо європейської інтеграції. Але одна справа – робити пропозиції, звертатись і говорити про європейську інтеграцію, і зовсім інше – робити.</p>
<p>Я хочу звернути вашу увагу: зараз буде голосування. Що стосується опозиційних сил: ми пішли на все, щоб врахувати всі зауваження, всі поправки були зняті, ми пішли на всі компроміси, для того щоб законопроекти європейські, від яких залежить підписання угоди в Вільнюсі, були сьогодні прийняті в цьому залі. <i>(Оплески)</i></p>
<p>&nbsp;Я закликаю всіх дивитися уважно, і оцінювати людей не по словах, а по справах. Зараз ми готові проголосувати за будь-які рішення, які зможуть, які є вимогою Європейського Союзу, для того щоб європейська інтеграція повинна була підписана. Тому що європейська інтеграція – це, перше, інвестиції в країну; по-друге, це робочі місця; по-третє, це соціальні гарантії для кожного; і найважливіше – це впевненість в завтрашньому дні.</p>
<p>Я впевнений в тому, що у вас буде зараз, через декілька хвилин, можливість подивитися, хто не на словах, а на праці, робить все для того, щоб Україна стала Європою. Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую. Фракція Компартії України, хвилина є у вас. Народний депутат, керівник фракції Петро Симоненко.</p>
<p>&nbsp;</p>
<p>10:54:37</p>
<p>СИМОНЕНКО П.М.</p>
<p>Шановні громадяни України, я вас інформую про те, що фракція Компартія в цьому шабаші приймати участь не буде. І інформую вас про те, що сьогодні на вимоги Європейської спільноти намагаються прийняти закон щодо звільнення одного олігарха, а для 45 мільйонів громадян України в цій угоді записано вимоги, за які зараз голосують олігархи: підвищити ціни і тарифи на газ і електрику до рівня світових – це вам, шановні громадяни України, підвищити тарифи на послуги житлово-комунальних господарств – це вам, шановні громадяни; скоротити фінансування соціальних програм, тобто не фінансувати закони щодо афганців, чорнобильців, дітей війни, ветеранів Великої Вітчизняної війни – це вашим дітям забезпечити вимагають захист соціальних меншин, одностатеві шлюби і таке інше.&nbsp; Все це є зрадою національних інтересів. І я хочу, щоб ви знали, шановні громадяни, хто є зрадником національних інтересів.</p>
<p>І останнє. Я все ж таки сподіваюсь, що сьогодні в першу чергу треба розуміти, що через…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>СИМОНЕНКО П.М. Я сподіваюсь, що сьогодні через стенограму пишеться протокол для слідчого, який буде розслідувати факти державної зради. Оце сьогодні треба зрозуміти. І як виступають представники опозиції. Я хочу сказати, що вони сьогодні і за чорта проголосують, продаючи український народ. Дякую.</p>
<p>&nbsp;</p>
<p>ГОЛОВУЮЧИЙ. Дякую. Прошу, репліка, хвилина. Народний депутат Яценюк.</p>
<p>&nbsp;</p>
<p>10:56:21</p>
<p>ЯЦЕНЮК А.П.</p>
<p>Наші політичні опоненти можуть сміло в свій статут партії писати про те, що за брехню – підвищення по політичній лінії. Саме тому я хочу зараз продемонструвати 12 заяв членів опозиції про відкликання всіх, а саме: 459 поправок до Закону України "Про прокуратуру".</p>
<p>Юлія Тимошенко закликала голосувати за закон. І ми будемо голосувати. Але тут кажуть про історичну відповідальність. Я би хотів сказати про кримінальну відповідальність.</p>
<p>Якщо мова іде про виконання чинного закону, то нагадаю провладній партії і Президенту Януковичу. Він підписав Закон про основи національної безпеки, де передбачено тільки членство в ЄС. Якщо угода не буде підписана, то відповідно до статті 111 Кримінального кодексу України – державна зрада.&nbsp; Тобто діяння, умисне вчинене громадянином України на шкоду суверенітету і територіальній цілісності української держави…</p>
<p>&nbsp;</p>
<p>ГОЛОВУЮЧИЙ. Завершуйте. Завершуйте, говоріть.</p>
<p>&nbsp;</p>
<p>ЯЦЕНЮК А.П. Завершую.&nbsp; … від 10 до 15 років тюрми, пане Президенте. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Шановні народні депутати, сідайте. Заспокоїлися. Будемо переходити до прийняття рішень по законопроектах.</p>
<p>Я хочу проінформувати депутатів. Кириленко Іван Григорович&nbsp; у відпустці. Так? У відрядженні. Є Іван Григорович. Далі. Народний депутат Мошак у відпустці. Так? Немає. Народний депутат Повалій. Немає. У відпустці.</p>
<p>Хворі. Валерій Віталійович Карпунцов. Є. Хворий, але прийшов. Так, да? Народний депутат Махніцький є? Прийшов. Далі, на лікарняному народний депутат Сабій Ігор Михайлович. Є? Прийшов.&nbsp; Народний депутат Парубок Омелян Никонович. Є? На лікарняному у мене написано. Народний депутат Марія Василівна Матіос. На лікарняному. Другої інформації в мене немає.</p>
<p>Підготувалися? Прошу уваги! Ставлю на голосування проект&nbsp; Закону (№ 3461) (народного&nbsp; депутата України Анжеліки Вікторівни Лабунської) про внесення змін до статті 84 Кримінального кодексу України щодо можливості лікування за кордоном осіб, засуджених до позбавлення волі, -&nbsp; для прийняття за основу. Прошу народних депутатів голосувати.</p>
<p>&nbsp;</p>
<p>11:00:10</p>
<p>За-194</p>
<p>Проти – 0, утрималось – 17, не голосувало – 208.</p>
<p>Рішення не прийнято.</p>
<p>По фракціях. Партія регіонів – 1, "Батьківщина" – 88, "УДАР Віталія Кличка" – 41, "Свобода" – 35, Компартія – 0, позафракційні – 29.</p>
<p>Ставлю на голосування проект Закону (№ 3479) (народного депутата України Яценюка Арсенія Петровича) про заборону вибіркового правосуддя та зняття перешкод до підписання Угоди про асоціацію між Україною та Європейським Союзом і його державами-членами –&nbsp;&nbsp; для прийняття за основу. Прошу народних депутатів голосувати.</p>
<p>&nbsp;</p>
<p>11:01:20</p>
<p>За-192</p>
<p>Проти – 0, утрималось – 18, не голосували – 207.</p>
<p>Рішення не прийнято.</p>
<p>По фракціях. Партія регіонів – 0, "Батьківщина" – 90, "УДАР Віталія Кличка" – 41, "Свобода" – 35, Компартія – 0, позафракційних – 26.</p>
<p>Ставлю на голосування проект закону (2453а) (проект народного депутата Міщенко Сергія Григоровича) про внесення змін до Кримінально-виконавчого кодексу України щодо забезпечення права засуджених на лікування за кордоном –&nbsp;&nbsp; для прийняття за основу. Прошу народних депутатів голосувати.</p>
<p>&nbsp;</p>
<p>11:02:31</p>
<p>За-195</p>
<p>Проти – 1, утрималось – 21, не голосували – 201.</p>
<p>Рішення не прийнято.</p>
<p>По фракціях. Партія регіонів – 1, "Батьківщина" – 90, "УДАР Віталія Кличка" – 41, "Свобода" – 35, Компартія – 0, позафракційні – 28.</p>
<p>Ставлю на голосування проект Закону (№3526) (народного депутата Володимира Романовича Купчака) про внесення змін до деяких законодавчих актів України щодо гуманізації законодавства про попереднє ув'язнення та забезпечення конституційних прав і свобод осіб, взятих під варту, осіб, засуджених до позбавлення волі, а також засуджених, які перебувають на лікуванні в закладах охорони здоров'я за межами установ виконання покарань –&nbsp; для прийняття за основу. Прошу народних депутатів голосувати.</p>
<p>&nbsp;</p>
<p>11:03:54</p>
<p>За-193</p>
<p>Проти – 0, утрималося – 22, не голосували -202.</p>
<p>Рішення не прийнято.</p>
<p>По фракціях. Партія регіонів – 1, "Батьківщина" – 90, "УДАР Віталія Кличка" – 40, "Свобода" – 35, Компартія – 0, позафракційні – 27.</p>
<p>Сталю на голосування проект Закону (№3596) (народного депутата України Ляшко Олега Валерійовича) про звільнення Тимошенко Юлії Володимирівни від подальшого відбування покарання –&nbsp;&nbsp; для прийняття за основу. Прошу народних депутатів голосувати.</p>
<p>&nbsp;</p>
<p>11:04:56</p>
<p>За-190</p>
<p>Проти – 1, утрималося – 21, не голосували – 205.</p>
<p>Рішення не прийнято.</p>
<p>По фракціях. Партія регіонів - 1, "Батьківщина" - 90, "УДАР Віталія Кличка" - 41, "Свобода" - 45, Компартії - 0, позафракційні - 23.&nbsp;</p>
<p>Ставлю на голосування проект Закону (№ 3599) (народного депутата України Кожем'якіна Андрія Анатолійовича і&nbsp; інших) про внесення змін до деяких законів України щодо реалізації принципу гуманізму при виконанні окремих видів покарань – &nbsp;для прийняття за основу.</p>
<p>Прошу народних депутатів голосувати.</p>
<p>&nbsp;</p>
<p>11:06:00</p>
<p>За-195</p>
<p>Проти –&nbsp; 0, утримались –&nbsp; 23, не голосували –&nbsp; 197.</p>
<p>Рішення не прийнято.&nbsp;&nbsp;</p>
<p>По фракціях. Партія регіонів - 1, "Батьківщина" - 90, "УДАР Віталія Кличка" - 41, "Свобода" - 35, Компартії - 0, позафракційні - 28.&nbsp;</p>
<p>&nbsp;</p>
<p>ГОЛОСИ ІЗ ЗАЛУ. Ганьба! Ганьба! Ганьба!</p>
<p>&nbsp;</p>
<p>ГОЛОВУЮЧИЙ. Депутати просять висловитись від фракцій по одній хвилині. Прошу.</p>
<p>Фракція&nbsp;&nbsp; "УДАР". Прошу, Ірина Геращенко.&nbsp; Чи хто? Прошу, Ірина Геращенко, хвилину.</p>
<p>&nbsp;</p>
<p>11:07:32</p>
<p>ГЕРАЩЕНКО І.В.</p>
<p>Шановні колеги, ми звертаємось від нашої фракції і від трьох опозиційних фракцій до Президента України, сьогодні ж зібрати робочу групу з питань помилування і розглянути звернення президентів Кокса, Кваснєвського та 173 народних депутатів України і помилувати Юлію Тимошенко. Це звернення не фізичних осіб, це звернення мільйонів громадян України, це звернення 28 європейських країн та 500 мільйонів європейців.</p>
<p>І я звертаюсь від нашої фракції до панове Кокса і Кваснєвського. Будь ласка, прийшов час вводити санкції проти тих, хто сьогодні гальмує європейську інтеграцію України. Ці люди говорять про якісь економічні збитки. Так ось, давайте порахуємо, які економічні збитки сьогодні несе Україна і Європейський Союз через оцих людей, які загальмували європейську інтеграцію. Будь ласка, не пускайте їх у Європу, нехай шурують у Митний союз.</p>
<p>&nbsp;</p>
<p>ГОЛОВУЮЧИЙ. Я прошу, фракція "Батьківщина", хвилина. Арсеній Яценюк, хвилина. Прошу.</p>
<p>&nbsp;</p>
<p>11:08:52</p>
<p>ЯЦЕНЮК А.П.</p>
<p>Шановні члени парламенту, це був Президент Янукович, який боявся підписати Указ про помилування Тимошенко і "перекинув м'яч" на плечі парламенту, фактично ховаючись із-за власного страху за тими, кого він привів до Верховної Ради у вигляді Партії&nbsp; регіонів, і запропонував прийняти в парламенті закон&nbsp; і одночасно дав вказівку своїй партії не голосувати за жоден закон. Це персонально Президент Янукович, який зупиняє поступ України на шляху до Європейського Союзу. Янукович відмовився голосувати за закон, його партія відмовилась.</p>
<p>Пане Голово, я вам офіційно передаю проект Указу Президента України про помилування Юлії Тимошенко. Нехай підписує Указ і нехай не боїться того, що його політичний опонент вийде на свободу. Слава Україні!</p>
<p>&nbsp;</p>
<p>ГОЛОВУЮЧИЙ. об'єднання "Свобода", хвилина, Олег Тягнибок. Прошу.</p>
<p>&nbsp;</p>
<p>11:10:09</p>
<p>ТЯГНИБОК О.Я.</p>
<p>Брати і сестри українці! Я думаю, що зараз ви всі побачили, хто насправді є винен в тому, що є величезна загроза того, що у Вільнюсі може бути не підписана асоціації з європейськими структурами – це Партія регіонів і комуністи. І всі їхні так звані "відмазки", всі їхні чіпляння за те, що вони не голосують тому, що там не так кома стоїть, а там не так крапка стоїть –&nbsp; все це є брехня і неправда, все це є маніпулювання свідомістю людей.</p>
<p>Партія регіонів, ми готові проголосувати за будь-який запропонований вами проект постанови, будь-який! Пропонуйте&nbsp; і не бавтеся в ті ігрища. Тому що ви в даному випадку ставите під загрозу майбутнє української держави, ви хвилюєтеся тільки за інтереси&nbsp; своєї власної кишені. А&nbsp; щодо звернення до наших європейських партнерів, я хочу попросити вас, проголосуйте асоціацію…</p>
<p>&nbsp;</p>
<p>ГОЛОВУЮЧИЙ.&nbsp; Завершуйте.</p>
<p>&nbsp;</p>
<p>ТИГНИБОК О.Я. Проголосуйте позитивно асоціацію навіть в такому випадку. Мотивація вашого позитивного голосування має бути не бандитський режим сьогодні&nbsp;в Україні, а має бути майбутнє України&nbsp; і майбутнє Європи. Слава Україні!</p>
<p>&nbsp;</p>
<p>ГОЛОВУЮЧИЙ. Я прошу Партію регіонів, народний депутат Володимир Олійник. Прошу.</p>
<p>&nbsp;</p>
<p>11:11:54</p>
<p>ОЛІЙНИК В.М.</p>
<p>Шановні колеги! Не влаштовуйте політичний шабаш з цього питання. <i>(Шум у залі) </i>&nbsp;Якась дивна&nbsp; істерика в цьому залі і непідкупна радість на ваших обличчях, що це питання сьогодні&nbsp; уже не&nbsp; буде розглядатися. Але ми вам такого шансу не дамо. Ми закликаємо до роботи в робочій групі, продовжити&nbsp; шукати компроміс. Це питання не просте. Для того, щоб підтвердити, я пошлюсь на&nbsp; рішення Європейського Суду, який двічі розглядав клопотання Юлії Тимошенко про лікування в Німеччині і відхилив це клопотання.</p>
<p>Тому припиняйте шабаш влаштовувати у Верховній Раді. Не ставте крапку на&nbsp; євроінтеграції. Не радійте з того, що&nbsp; ми не прийняли сьогодні рішення. Зберігаємо можливість прийняття такого рішення в найближчий час. Дякую за увагу.</p>
<p>&nbsp;</p>
<p>ГОЛОВУЮЧИЙ. Прошу фракція Компартія України, керівник фракції Петро&nbsp; Симоненко.</p>
<p>&nbsp;</p>
<p>11:13:10</p>
<p>СИМОНЕНКО П.М.</p>
<p>Шановні громадяни України! Я ще раз інформую вас про те, що фракція Компартії буде послідовна і наполягатиме на тому, щоб виконана була&nbsp; воля, ваша&nbsp; 3,5 мільйонів громадян України,&nbsp; щодо проведення референдуму з проблем вибору вектору інтеграції. Це перше.</p>
<p>А далі. Ми сьогодні хочемо, щоб Верховна Рада в першу чергу розглянула питання щодо захисту громадян України&nbsp; і захистити в даному випадку від вимог Європейського Союзу щодо підвищення тарифів на житлово-комунальне господарство введенням мораторію, як запропонувала фракція Компартії.</p>
<p>Фракція Компартії запропонувала ввести сьогодні заборону на вилучення житла в зв’язку з тим, що&nbsp; якраз вимагає європейська спільнота, не фінансувати соціальні&nbsp; програми, а також обмежити в субсидіях наших громадян. Ми також пропонуємо сьогодні прийняти закон щодо введення 0,5 процента&nbsp; пені за затримку у виплаті заробітної плати за кожний день на користь громадян України, яким не виплачують заробітну плату. Оцим треба займатися, а не тим шабашем, який сьогодні…</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Прошу, народний депутат&nbsp; Ляшко, хвилина.</p>
<p>&nbsp;</p>
<p>11:14:39</p>
<p>ЛЯШКО О.В.</p>
<p>Олег Ляшко. Сьогодні насправді, ви, регіонали і комуністи, ви не проголосували не за звільнення Тимошенко, ви не проголосували за звільнення України, ви не проголосували за майбутнє країни на тисячу років вперед.</p>
<p>І я дивлюся от на вас, і я вам скажу, ви сьогодні сидите, посміхаєтесь, я хотів би подивитися на ваші обличчя, коли ви на Колимі будете сидіти, у "таёжному" союзі. От коли вас&nbsp; туди відправлять, усіх "радетелей" і передачі вам ніхто не носитиме. От я подивлюся, як ви будете сміятися!</p>
<p>Прийдешні покоління українців, сьогодні громадяни України вас проклинають. У вас немає ні честі, ні совісті, ні відповідальності. Ви не думаєте ні за народ, ні за себе, ні за своїх дітей. Бо ви й своїх дітей… Ви думаєте, ви їх по "європах" поховаєте? Ні, отута всі будете, тому що і там достане НКВД, КГБ, ФСБ і так далі.</p>
<p>У вас немає розуму, у вас немає відчуття патріотизму! Ви не бачите далі свого носа! Ви – не політики, ви дармоїди, які сидите&nbsp; на шиї українського народу! Гнать вас, паразитів, всіх в шию надо! Ганьба Партії регіонів і комуністам! <i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати, я звертаюся до керівника робочої групи, до Васильєва Геннадія Андрійовича. Геннадій Андрійович, я прошу збирати робочу групу і працювати, і внести пропозицію, внести закон, який Верховна Рада має розглянути. Домовилися? <i>(Шум у залі)</i></p>
<p>Переходимо до розгляду питання в другому читанні.</p>
<p>Шановні народні депутати, зараз розкладом пленарного засідання передбачено&nbsp;розглянути законопроект (реєстраційний номер 3541)&nbsp; про прокуратуру. При підготовці законопроекту до другого читання надійшло 804 пропозиції від народних депутатів України. Під час розгляду законопроекту у Комітеті з питань законодавчого забезпечення правоохоронної діяльності народні депутати відкликали 441 своїх пропозицій. Тобто залишилося для розгляду в комітеті 363 пропозиції.</p>
<p>Верховна Рада прийняла... <i>(Шум у залі)</i> Дослухайте, а потім ставайте&nbsp; і по очереди кричить. Верховна Рада прийняла політичне рішення щодо скорочення строків підготовки цього законопроекту на половину, хоча частиною другою статті 116 Регламенту дозволяється таке скорочення тільки до законопроектів кількість статей чи пунктів якого менше 100. Но ми прийняли з вами політичне рішення. Але строк стосується внесення пропозицій, а не строку для підготовки законопроекту до другого читання.</p>
<p>Порівняльна таблиця до законопроекту про прокуратуру не підготовлена і не надана народним депутатам.&nbsp; Частина 5 статті 118 передбачає розгляд законопроекту в редакції першого читання без порівняльної таблиці тільки у&nbsp; випадку, коли пропозиції народних депутатів не надходили. Тобто відповідно до Конституції України стаття 89 та Регламенту ми не можемо розглядати&nbsp; цей законопроект без таблиці.</p>
<p>Тому я хочу надати слово керівнику робочої групи, яку затвердив комітет, і керівнику комітету – по дві хвилини, щоб вони поінформували депутатів Верховної Ради. Прошу, дві хвилини – Олійник і дві хвилини – керівник комітету. Прошу вас.</p>
<p>&nbsp;</p>
<p>11:19:40</p>
<p>ОЛІЙНИК В.М.</p>
<p>Шановний Володимире Васильовичу, шановні колеги! Виконуючи рішення Верховної Ради про скорочену процедуру, ми отримали останні поправки в минулу п'ятницю о 17.00. Робоча група тільки могла приступити до роботи у вівторок. Чому? Тому що технічно тільки в понеділок станом на 18.00 була складена таблиця, технічно. Перше засідання робоча група провела у цьому приміщенні о 12 годині у вівторок. Ми напрацювали алгоритм роботи з цими поправками. Уже в середу на засіданні комітету ми отримали заяви від депутатів Петренка, від депутатів Агафонової, Чумак, Паламарчук, Карпунцов про те, що вони відкликають свої поправки. Це право депутатів. З іншого боку, ми прийняли рішення затвердити таблицю не в кількості поправок 804, а, враховуючи те, що на момент засідання комітету були відкликані цими депутатами поправки, ми затвердили таблицю в 620 поправок. І прийняли рішення: доручити членам комітету індивідуально попрацювати з цією таблицею з метою прискорення розгляду цих поправок і дати свої пропозиції, де підтримується поправка, а де – відхиляється, для того щоб секретаріат в найближчий час узагальнив ці зауваження, і там, де наші думки збігаються, ми не дискутуємо; там, де є розходження, проводимо засідання робочої групи і комітету і проводимо фахову дискусію.</p>
<p>Ми категорично проти такого підходу, коли подаються сотні поправок. Тоді дайте відповідь: чи це не процедура зриву самого розгляду&nbsp;законопроекту? А якщо це в сутності важливі юридичні поправки, то, напевно, їх потрібно розглядати, бо вони можуть вдосконалити цей законопроект. Поки що робоча група не отримала від жодного депутата і зокрема від опозиції свої пропозиції…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ОЛІЙНИК В.М. Вважаю за необхідне буквально найближчим часом і закликаю депутатів негайно подати нам ці зауваження до тих поправок, які надійшли, для того, щоб провели перше засідання і робочої групи, і комітету. Дякую за увагу.</p>
<p>&nbsp;</p>
<p>ГОЛОВУЮЧИЙ. Прошу, керівник комітету Андрій Кожем'якін. 2 хвилини.</p>
<p>&nbsp;</p>
<p>11:22:17</p>
<p>КОЖЕМ’ЯКІН А.А.</p>
<p>Шановні колеги! Я хочу ще раз нагадати про ту ситуацію, яка склалася. Є 3 законопроекти, які треба проголосувати для того, щоб Україна була, мала можливість підписати угоду. Сьогодні ми проголосували один. Другий завалила Партія регіонів.</p>
<p>І третій, який підготував сам Президент, почесний голова Партії регіонів, той, хто вніс цей законопроект, законопроект пройшов, позитивний висновок отримав Венеціанської комісії. Він майже бездоганний, як доповідав нам радник Президента. Ми навіть відмовились, опозиційні депутати, від поправок, які стосуються вимог, які підтверджують вимоги Венеціанської комісії.</p>
<p>Ми відкликали всі 459…&nbsp; 441 поправку. Всі депутати, всі, ось заяви. Цей законопроект не бездоганний, але ми закрили очі, ми проголосували в першому читанні.</p>
<p>Ми готові, шановний Володимире Васильовичу, проголосувати за цей законопроект, який надав Президент України, (до якого 400 поправок подала його ж партія і його ж фракція, яка його не поважає), проголосувати зараз в першому читанні і в цілому. Стаття 118 Регламенту нам дає таку пожливість.</p>
<p>Тому я вимагаю поставити це питання тут зараз. І поставити крапку на очах представників Євросоюзу. Дякую.</p>
<p>&nbsp;</p>
<p>ГОЛОВУЮЧИЙ. Дякую. Прошу по хвилині. По хвилині від фракцій висловити свої пропозиції. Прошу, хто? Прошу, Арсеній Яценюк. По хвилині від всіх фракцій пропозиції.</p>
<p>&nbsp;</p>
<p>11:24:07</p>
<p>ЯЦЕНЮК А.П.</p>
<p>Те, що Партія регіонів не підтримує Віктора Януковича – це позитивний сигнал. Це означає, що вибори 2015 року він таки програє.</p>
<p>Пане Голово, у мене копія документу за підписом Президента&nbsp; України Віктора Януковича, який подав до парламенту Закон про прокуратуру. Ми як українська опозиція, не дивлячись на недолугість цього законопроекту , готові проголосувати за нього в редакції, яку подав ваш лідер партії, ваш керівник і поки що чинний Президент Віктор Янукович. Ми вимагаємо поставити закон на голосування і прийняти цей законопроект.</p>
<p>Пане Голово, ми вимагаємо від вас дати чітку відповідь, чи буде зараз проголосований законопроект в редакції Віктора Федоровича Януковича,&nbsp; і щоб Партія регіонів підтримати свого Президента.</p>
<p>&nbsp;</p>
<p>ГОЛОВУЮЧИЙ. Хто від фракції "УДАР"? Прошу, Віталій Ковальчук, хвилину, прошу.</p>
<p>&nbsp;</p>
<p>11:25:18</p>
<p>КОВАЛЬЧУК В.А.</p>
<p>Шановні громадяни України, шановні колеги! Я хочу звернутися від фракції "УДАР" до народних депутатів Партії регіонів.</p>
<p>Я думаю, що ви розумієте, що зараз в ваших руках знаходиться позиція з приводу того, чи відкриються двері для України в Європу. Хочу оголосити позицію фракції "УДАР". Ми, безумовно, вимагаємо, щоб зараз був поставлений на голосування законопроект про прокуратуру у редакції, який поданий Президентом. І будемо вважати, що якщо Партія регіонів не підтримає цей законопроект, то вона таким чином продемонструє своє реальне ставлення до Президента, який є почесним головою їхньої політичної сили. Дякую.</p>
<p>&nbsp;</p>
<p>ГОЛОВУЮЧИЙ. Фракція об'єднання "Свобода", Андрій Міщенко, прошу увімкнути мікрофон.</p>
<p>&nbsp;</p>
<p>11:26:24</p>
<p>МІЩЕНКО А.М.</p>
<p>Андрій Міщенко, Всеукраїнське об'єднання "Свобода".</p>
<p>Ми розуміємо відповідальність, яка зараз лежить перед українською нацією перед підписанням угоди Вільнюського саміту. Всеукраїнське об'єднання "Свобода" розуміє ризики ухвалення цього законопроекту, тому що фактично він не реформує галузь, а водить, зацементовує радянського типу прокуратуру в українському суспільстві. Але, натомість ми розуміємо, коли ставимо на шальки терез чи бути в Європі, чи бути в Митному Союзі, то ми для себе вибираємо, ми для себе ухвалюємо рішення бути в Європі і подальше бути від Москви. Тому, товариство, ми, Всеукраїнське об'єднання "Свобода", буде голосувати за цей законопроект. Більше того, ми зробили кроки направлені на те, щоб він був швидше ухвалений в цій сесійній залі. 22 поправки відкликані мною і 33 поправки відкликані Махніцьким. Тому шлях відкритий для голосування за цей законопроект. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Я прошу фракція Партії регіонів, народний депутат Журавський, у вас хвилина.</p>
<p>&nbsp;</p>
<p>11:27:45</p>
<p>ЖУРАВСЬКИЙ В.С.</p>
<p>Шановні колеги, вчора Комітет з питань законодавчого забезпечення правоохоронної діяльності завершив роботу о 19.30. Ми маємо на сьогоднішній день, принаймні, до сьогоднішнього ранку, до засідання, пленарного засідання Верховної Ради 620 поправок від різних депутатів і від позафракційних також. Тому, на жаль, сьогодні народні обранці не мають таблиці. І я закликаю опозицію до співпраці в роботі комітету, кожну поправку треба розглянути, це понад 100 статей. Ми повинні прийняти серйозний Закон про прокуратуру, який відповідає європейським стандартам ось, а не поспіхом. Закликаю опозицію до роботу в комітеті. Дякую.</p>
<p>&nbsp;</p>
<p>ГОЛОВУЮЧИЙ. Я прошу, фракція Компартії України хвилину. Адам Іванович Мартинюк.</p>
<p>&nbsp;</p>
<p>11:28:58</p>
<p>МАРТИНЮК А.І.</p>
<p>Шановні колеги, шановні виборці, ми маємо, мабуть, порадіти, що представники, достойні представники Європи спостерігають, яким ходом заднім ми намагаємося пропхатися до Європи.</p>
<p>Ми йдемо на свідоме порушення прийнятих нами законів. В Європі такого немає. Вам Голова Верховної Ради нагадав, що ви, більшість присутніх в залі, по політичним "понятіям" порушили норму Регламенту, статтю 109 про те, що законопроекти, де більше ніж 100 статей в законопроекті, не мають права голосуватися за скорочену підготовку. Ви&nbsp; цим знехтували. І далі продовжуєте нехтувати законодавством України, прагнучи до європейського. А так там не живуть. Давайте жити по-європейськи.</p>
<p>&nbsp;</p>
<p>ГОЛОВУЮЧИЙ. Прошу, хвилину від позафракційних. Петро Порошенко.</p>
<p>&nbsp;</p>
<p>11:30:17</p>
<p>ПОРОШЕНКО П.О.</p>
<p>Дуже дякую, пане Голово. Шановні колеги, безумовно, Закон "Про прокуратуру" є надзвичайно важливим. Він формує інвестиційний клімат, він захищає права людини, а не міфічні права держави, він позбавляє від загального нагляду, коли лише суд встановлює вину, а не прокурор, який наділений абсолютно неймовірними правами, і це все не по-європейськи.</p>
<p>Але хіба про прокуратуру ми зараз говоримо? Чому не несе відповідальність міфічна робоча група, яка не здатна була за тиждень опрацювати законопроект, а 45 мільйонів українських громадян стають жертвою бездіяльності декількох народних депутатів.</p>
<p>Тому що мова йдеться не про це. Мова йдеться не про це, дорогі мої, мова йдеться про те, що сьогодні є персоніфікація відповідальності. Опозиція прийняла рішення і це рішення – підтримати законопроект, який поданий Президентом. Від цього залежить наш крок в Європу. Інша частина залу прийняла рішення –&nbsp;&nbsp; заблокувати наш крок в Європу.</p>
<p>Але це не …</p>
<p>&nbsp;</p>
<p>ГОЛОВУЮЧИЙ.&nbsp; Завершуйте.</p>
<p>&nbsp;</p>
<p>ПОРОШЕНКО П.О. … це відповідальність, яка лежить на Президенті України. Бо тільки представники Євросоюзу, 28-и країн, і Президент&nbsp;&nbsp; України&nbsp; сьогодні можуть або&nbsp; відкрити крок в Європу, або закрити його для українців&nbsp; назавжди. Пам'ятайте про цю відповідальність і голосуйте Закон про прокуратуру. Дякую!</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Шановні народні депутати, різні думки, різні пропозиції.&nbsp;</p>
<p>Тому&nbsp; я оголошую 30 хвилин&nbsp; перерви для узгодження&nbsp; позицій. Через 30 хвилин продовжимо нашу&nbsp; роботу.</p>
<p>Керівників фракцій прошу зайти, порошу зайти керівника комітету, прошу зайти до мене керівника робочої групи.</p>
<p>Через&nbsp;&nbsp; 30 хвилин, о 12 годині, продовжимо нашу роботу.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні народні депутати! Продовжуємо нашу роботу. Керівники фракцій, ми домовились, що по хвилині всі керівники фракцій виступлять.</p>
<p>То я думаю, я думаю, хто з фракцій починає виступати? Я звертаюся до керівників опозиційних фракцій. Виступаєте? Прошу.</p>
<p>Запрошуйте депутатів до зали, запрошуйте.</p>
<p>Шановні народні депутати, я не бачу виступаючих, тому йдемо по порядку денному працювати.</p>
<p>Розглядається питання ратифікації. Прошу, є бажаючи виступити від керівників фракцій. Петро Миколайович Симоненко. Прошу.</p>
<p>&nbsp;</p>
<p>12:58:52</p>
<p>СИМОНЕНКО П.М.</p>
<p>Симоненко, фракція Компартії. Шановні громадяни України, хочу вас проінформувати про те, що зараз відбулися переговори, які ще і ще раз у присутності представників Євросоюзу засвідчилися, що фракція Компартії у своїх вимогах і у постановці питання щодо захисту національних інтересів була повністю, на всі 200 відсотків, права. Те, що відбувається зараз в Україні, це відбувається зрада національних інтересів.</p>
<p>Я також вас інформую про те, що на вимоги Компартії Кабінет Міністрів зараз терміново розглядає питання щодо рішення про призупинення роботи над подальшою угодою щодо Угоди про асоціацію Україна-ЄС і формулювання, тому що це загрожує національній безпеці України.</p>
<p>Я все ж таки сподіваюся, що уряд прийме мужнє рішення і, врешті-решт, буде захищати народ України, а не виконувати забаганки, ті, які сьогодні Європа нав'язує народу України.</p>
<p>&nbsp;</p>
<p>ГОЛОВУЮЧИЙ. Дякую. Фракція "УДАР", хто виступає? Прошу увімкніть мікрофон Віталія Кличка. Прошу.</p>
<p>&nbsp;</p>
<p>13:00:03</p>
<p>КЛИЧКО В.В.</p>
<p>Шановні колеги, шановні представники засобів масової інформації, зараз тільки що закінчилась нарада у Голові Верховної Ради, де обговорювались питання, що стосуються євроінтеграційних законів.</p>
<p>Складається така ситуація, що на сьогоднішній день в комітетах знаходиться більшість від Партії регіонів. На сьогоднішній день в залі Верховної Ради також знаходиться більшість. І опозиція, на жаль, немає голосів, щоб підтримати європейські закони. Робиться все для того, щоб не прийняти Закон про лікування за кордоном, не прийняти Закон про прокуратуру. На сьогоднішній день вся відповідальність знаходиться в руках Партії регіонів, яка блокує роботу, і ми сподіваємось, що в найближчий час буде, як домовились, спікер каже, що завтра зранку будуть закони прийняті і винесені. Якщо ці закони і робоча група не відпрацює, так як більшість робочої групи находиться в комітетах і більшість на сьогоднішній в залі, відповідальність лежить на Партії регіонів і персонально на Президенті Януковичу. Дякую.</p>
<p>&nbsp;</p>
<p>ГОЛОВУЮЧИЙ. Дякую. Об'єднання "Свобода". Хто виступає? Прошу, керівник фракції Олег Тягнибок.</p>
<p>&nbsp;</p>
<p>13:01:17</p>
<p>ТЯГНИБОК О.Я.</p>
<p>Шановне товариство, шановні колеги, шановні українці! Зараз ситуація є наступною: для позитивного рішення у Вільнюсі нам необхідно ще два позитивних голосування в цьому залі – вирішення питання Тимошенко і ухвалення Закону "Про прокуратуру".</p>
<p>Щодо Закону "Про прокуратуру". На нинішній час немає жодних перешкод поставити його в зал і проголосувати, окрім того, що цей закон за авторством Президента Януковича має перейти до комітету профільного і комітет мав розглянути правки до цього законопроекту виключно депутатів від Партії регіонів. Усі опозиційні депутати, а також позафракційні (більшість) ці правки свої відкликали. Отже сьогодні все в руках Партії регіонів, формально, неформально, але вони, виходячи зі своєї політичної волі, у випадку голосування позитивного за і правки ми можемо виносити закон і тут його голосувати і вирішити питання. Якщо цього не буде, вся вина на Партії…</p>
<p>&nbsp;</p>
<p>ГОЛОВУЮЧИЙ. Прошу, Арсеній Яценюк – керівник фракції об'єднання.</p>
<p>&nbsp;</p>
<p>13:02:42</p>
<p>ЯЦЕНЮК А.П.</p>
<p>Шановний народ України, всі маски зірвані. Президент Янукович і Партія регіонів не збиралися і не збираються підписувати ніяку угоду з Європейським Союзом.&nbsp; Вкотре вони продемонстрували, що, перше, страх перед Юлією Тимошенко затьмарив їм будь-що. І друге, за закони, які вніс Президент Віктор Янукович, навіть не готова голосувати його партія, яка його зробила Президентом.</p>
<p>Ми офіційно заявляємо, що в п'ятницю парламент зі слів Голови парламенту повинен розпочати роботу з Закону "Про прокуратуру" і з закону про надання можливості Юлії Тимошенко отримати медичну допомогу. Це останній пленарний день. До п'ятниці українська опозиція не буде голосувати за жоден законопроект, який є сьогодні у порядку денному. Ми вимагаємо голосування по законам, які роблять Україну європейською державою.</p>
<p>&nbsp;</p>
<p>ГОЛОВУЮЧИЙ. Фракція Партії регіонів. Прошу, народний депутат Олійник.</p>
<p>&nbsp;</p>
<p>13:04:02</p>
<p>ОЛІЙНИК В.М.</p>
<p>Шановний Голово, шановні колеги, у Голови Верховної Ради ми знайшли на нарді непогане рішення. Перше рішення – це продовжити роботу робочої групи щодо узгодженого проекту по питанню лікування осуджених за кордоном. Я вам скажу, це добра новина. Можливо,&nbsp; вона окремих із лідерів опозиції розчарує, бо ми не ставимо крапку, ми продовжуємо роботу. І, безперечно, ми будемо думати як вийти з ситуації, бо я ще раз кажу, двічі Європейський суд відмовляв Юлії Тимошенко в лікуванні в Німеччині.</p>
<p>Друга новина – це новина, пов'язано в тому, що ми також будемо продовжувати шукати компроміс і по питанню прокуратури. Але закликаю вас, колеги, по формі не провокуйте і не ображайте інших в залі, бо, коли ви ображаєте і просите підтримки, то, повірте, підтримки не&nbsp;буде. Бо це та форма, яка не складає базу для компромісу. Не ображайте, находьте європейські методи спілкування. Дякую.</p>
<p>&nbsp;</p>
<p>ГОЛОВУЮЧИЙ. Всі висловилися? Переходимо до розгляду питань порядку денного. Питання ратифікації.</p>
<p>Проект Закону розглядається (№ 0050) про ратифікацію Меморандуму про взаєморозуміння між Україною як Позичальником та Європейським Союзом як Кредитором і Кредитної угоди між Україною як Позичальником, Національним банком України як Агентом позичальника та Європейським Союзом як Кредитором щодо надання Україні макрофінансової допомоги Європейського Союзу у сумі до 610 мільйонів євро.</p>
<p>Доповідає міністр фінансів Юрій Володимирович Колобов. Прошу. У вас є до 10 хвилин.</p>
<p>&nbsp;</p>
<p>КОЛОБОВ Ю.В.</p>
<p>Шановний Володимир Васильовичу, шановні народні депутати та присутні! Вашій увазі пропонується законопроект про ратифікацію Меморандуму про взаєморозуміння між Україною як Позичальником та Європейським Союзом як Кредитором і Кредитної угоди між Україною як Позичальником, Національним банком України як Агентом позичальника та Європейським Союзом як Кредитором щодо надання Україні макрофінансової допомоги Європейського Союзу у сумі до 610 мільйонів євро, внесений на розгляд Верховної Ради Президентом України.</p>
<p>Основним завдання законопроекту є набуття чинності для України відповідно до положень Закону "Про міжнародні договори України", Меморандуму про взаєморозуміння та Кредитної угоди щодо надання Україні кредитних ресурсів Європейського Союзу у сумі до 610 мільйонів євро. Згідно положень зазначених договорів, вони не наберуть чинності з дати отримання Європейським Союзом офіційних письмових повідомлень&nbsp;від України про виконання внутрішньодержавних процедур, передбачених українським законодавством. Меморандумом про взаєморозуміння визначено передумови виділення коштів, зокрема, загальні умови – задовільне проведення заходів з реалізації майбутніх домовленостей, досягнутих між Україною та МВФ, а&nbsp; також позитивні результати оцінки ЄС&nbsp; успіхів щодо проведення структурних реформ.</p>
<p>Кредитна угода визначатиме технічні особливості надання позикових коштів. Зазначеними договорами передбачено, що макрофінансова допомога може бути надана Україні чотирма траншами у сумі: 100, 10, 250 та 250 мільйонів євро відповідно. Період між наданням першого, другого, третього та четвертого траншу становить не менше три місяці. Строк погашення кредиту не більше 15 років. Точна відсоткова ставка запозичення буде відома в час виходу Європейської&nbsp; комісії, що має найвищий кредитний рейтинг&nbsp;Triple A на зовнішній ринок запозичень, для отримання коштів, що перерахововуватимуться Україні за тією ж кредитною ставкою. Детальні умови фінансування, які найкращим чином відповідають потребам України? визначатимуть спільно українською та європейському сторонами за результатами консультацій. Після таких консультацій українська сторона направлятиме запит на надання траншу? визначаючи основні бажані умови.</p>
<p>З огляду на те, що протягом 2012-2013 років запозичення Європейською комісією на зовнішньому ринку на строк 15 років здійснювалась зі ставкою від 2,5 до 2,9 відсотків? очікується, що ставка залучення кредитних коштів макрофінансової допомоги для України буде не більше 3 відсотків.</p>
<p>Перший транш допомоги буде виділено після ратифікації Меморандуму про взаєморозуміння та Кредитної угоди Верховною Радою України за умови отримання Україною виплат в рамках домовленостей, що буде досягнуто з Міжнародним валютним фондом. Наступні транші надаватимуться за результатами виконання Урядом України визначених у Меморандум критеріїв у сферах: перше –&nbsp; в управління державними фінансами, друге –&nbsp; торгівлі, третє – енергетики, а також реалізації, четверте – податкової політики та п’яте –&nbsp; політики у фінансовому секторі.</p>
<p>Оскільки переговорний процес щодо узгодження умов надання Україні макрофінансової допомоги ЄС тривав тривалий час, певні заходи, необхідність реалізації яких зазначена згаданим меморандумом, вже перебувають на стадії активної реалізації. Залучення макрофінансової допомоги&nbsp; ЄС є актуальним питанням перш за все з огляду на прийнятну процентну ставку запозичення кредитних ресурсів. Крім того, отримання кредитних ресурсів Эвропейською комісією в&nbsp; доповнення до майбутньої Угоди з Міжнародним валютним фондом має бути показником&nbsp; стабільності фінансово-бюджетної системи України та сигналом для потенційних інвесторів.</p>
<p>Важливим аспектом&nbsp; отримання вказаної допомоги є також поглиблення фінансового співробітництва між Україною та Європейським Союзом за умови проведення&nbsp; в Україні необхідних реформ. Головним результатом прийняття законопроекту буде набуття чинності для України вказаних договорів з ЄС і подальше отримання Україною кредитних ресурсів у сумі&nbsp; 610 мільйонів євро. Дякую за увагу. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую. Є питання до міністра?&nbsp; Я прошу записатися, 3 хвилини відповіді на питання. Зараз питання.</p>
<p>Прошу, Володимир Бондаренко, фракція "Батьківщина".</p>
<p>&nbsp;</p>
<p>13:10:57</p>
<p>БОНДАРЕНКО В.Д.</p>
<p>Щойно після того, як&nbsp; провалене голосування&nbsp; по євроінтеграційним законам, дивно розглядати Закон про&nbsp; позику в банку європейському грошей для України. Ви мене вибачте, давайте&nbsp; якось орієнтуватися в один бік. Якщо ми з Європою дружимо, якщо ми хочемо бути в Європі, і вони про це заявляють, що&nbsp; вони готові давати нам кошти, в тому числі кредити дуже вигідні, то давайте йти цим шляхом, але комплексно. А не просто взяти гроші, їх розікрасти або спустити в трубу каналізаційну, і на цьому все закінчиться.</p>
<p>Тому я думаю, що та позиція, яку опозиційні фракцій зайняли, –&nbsp; не підтримувати жодний законопроект – вона викликана перш за все абсолютним ігноруванням Партії регіонів та комуністами можливості вступи в європейську спільноту шляхом підписання асоціації. Тому думаю, що&nbsp; голоси з цього боку, з опозиції за цей законопроект не будуть. Хоча він безумовно, Україні очевидно потрібен. Але треба бути зорієнтованими в одному напрямку. Добре.</p>
<p>&nbsp;</p>
<p>ГОЛОВУЮЧИЙ. Питання, коментарі були. Прошу, фракція Партії регіонів, народний депутат Смітюх.</p>
<p>&nbsp;</p>
<p>13:12:12</p>
<p>СМІТЮХ Г.Є.</p>
<p>Дякую. Шановний Юрій Володимирович, безперечно, що&nbsp; Партія регіонів буде&nbsp; підтримувати цей законопроект.&nbsp; Тому що цей законопроект&nbsp; направлений на те, щоб&nbsp; фінансовий стан України поліпшувався і економіка розвивалася.</p>
<p>Але одночасно хочу вас запитати. Скажіть, будь ласка, як Міністерство фінансів на сьогоднішній день планує подальшу роботу проводити в плані роботи в комерційних банках, адже якщо ми плануємо собі приєднатися до європейської асоціації, то ви знаєте, що&nbsp;&nbsp; банківська&nbsp; система фінансує реальний сектор у межах 3-4-5 процентів. А у нас – більше 20 процентів. Чи не плануєте ви разом з Національним банком якісь заходи зробити, і в тому числі, внести&nbsp; законопроект у Верховну Раду для того, щоб обмежити комерційні банки над високими ставками кредитування в економіці України. Будь ласка.</p>
<p>&nbsp;</p>
<p>КОЛОБОВ Ю.В.&nbsp; Дякую за запитання. Це дуже важливе питання для нашої держави. Но я хотів би, щоб ми усі розуміли, що процентна ставка – це плата за риск. І якщо у нас не буде працювати на достойному рівні процес захисту прав кредиторів, то такі ставки і будуть.</p>
<p>Тому у нас є робоча група з народних депутатів, з Національним банком, і ми над цим питанням, дуже важливим питанням, постійно працюємо. І я думаю, в найближчий час ми на розгляд Верховної Ради&nbsp; низку законопроектів предложим. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Сідайте.</p>
<p>Запрошується для співдоповіді голова Комітету з питань європейської інтеграції Григорія Михайловича Немирю. Прошу, Григорій Михайлович.</p>
<p>&nbsp;</p>
<p>13:14:09</p>
<p>НЕМИРЯ Г.М.</p>
<p>Шановний Володимир Васильович, шановні колеги! Ми розглядаємо питання, яке стосується кількох пов'язаних між собою проблем. Це проблема відновлення&nbsp; співпраці України з Міжнародним валютним&nbsp; фондом, це проблема відносин України з Європейським Союзом. І третя проблема – це дотримання Україною не лише макроекономічних показників, і, відповідно, питань моніторингу виконання чи невиконання структурних показників. Це також питання дотримання відповідних стандартів в тому, що стосується демократії і прав людини. Хочу нагадати, що ця потенційна макрофінансова допомога складається на підставі двох рішень – рішення, яке було прийнято 2002 року Європейським парламентом і рішення, яке було прийнято 2010 року Європейським парламентом і Європейською радою, 110 плюс 500 мільйонів євро. Надання коштів не є гарантованим, а залежить від кількох умов, про які я зараз скажу додатково.</p>
<p>Перше. Передумовою виділення коштів в рамках&nbsp; допомоги першого траншу, ідеться про сто мільйонів євро є задовільне проведення заходів з реалізації домовленостей, що може бути досягнуті між Україною та Міжнародним валютним фондом. Що означає: без відновлення програми співпраці з Міжнародним валютним фондом навіть перший грант... перший транш не може бути наданий. Також хочу сказати, що наступні транші у випадку відновлення такої співпраці можуть бути надаватися лише в результаті позитивної оцінки з боку європейської комісії, яка діє від імені Європейського Союзу щодо прогресу досягнутого в економічній стабілізації і структурних реформах.</p>
<p>Хотів би звернути увагу на наступне, на мою думку, безпрецедентний пункт, який вперше включений в меморандум такого роду – меморандум про розуміння. Це пункт 9, я хочу, щоб всі уважно, шановні колеги, послухали цей пункт. Ця допомога реалізується з розумінням того і залежно від того, що влада&nbsp; України поважатиме верховенство права, демократію і права людини. Це те саме, що називається демократичною умовою, хотів би щоб мене почули. Тому що питання, які ми&nbsp; розглядали сьогодні вранці і не були успішними &nbsp;в розгляді їх, мають пряме відношення до питань макрофінансової допомоги.</p>
<p>Окремо хотів би наголосити, що з огляду на проблеми, пов'язані з високим рівнем корупції в Україні, відповідний пункт меморандуму і кредитної угоди, які є складовою того пакету, який пропонується для ратифікації, зазначає, що Європейська комісія, в тому числі Європейська служба боротьби проти шахрайства мають право здійснювати контроль. Включаючи перевірки на місцях, а Європейський суд аудиторів, Рахункова палата мають право проводити аудиторські перевірки, якщо доцільно, також безпосередньо на місцях. Строк до погашення кредиту не має перевищувати 15 років.</p>
<p>Також хочу сказати, що у випадку виникнення спорів будь-який такий спір має розглядатися у виключній юрисдикції Суду Європейського Союзу, згідно статі 272 Угоди про діяльність Європейського Союзу. І рішення Суду Європейського Союзу мають бути повною мірою обов'язковими для виконання.</p>
<p>Завершуючи хочу сказати, що Комітет з питань європейської інтеграції розглядав питання ратифікації. Було прийнято рішення запропонувати підтримати її. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Питання є у народних депутатів? Прошу записатися. Прошу, фракція Компартії України, народний депутат Дзарданов.</p>
<p>&nbsp;</p>
<p>13:19:29</p>
<p>ДЗАРДАНОВ М.С.</p>
<p>Григорий Михайлович, добрый день! Все-таки не понятно, куда будут расходоваться средства? На комитете я этого не услышал.</p>
<p>&nbsp;</p>
<p>ГОЛОСИ ІЗ ЗАЛУ. Українська! Українська! Українська!</p>
<p>&nbsp;</p>
<p>НЕМИРЯ Г.М. Коли ми розглядали це питання, колега Дзарданов утримався, так я так розумію, при голосуванні.</p>
<p>Мета цього кредиту – це структурна стабілізація, макрофінансові показники. І відповідно у тексті кредитної угоди Меморандуму про взаєморозуміння йдеться про систему моніторингу. А саме, це стосується державних позабюджетних коштів, окремо звертається увага на ситуацію з НАК "Нафтогаз України", "Укравтодором", Державною іпотечною установою, і йдеться про надсерйозний моніторинг виконання відшкодування по ПДВ у формації грошових, а не вексельних.</p>
<p>Також хотів би сказати, що окремо сферою моніторингу згідно з додатками є кількість і загальна фінансова вартість процедур державних закупівель з відповідною…</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка", народний депутат Ванзуряк.</p>
<p>&nbsp;</p>
<p>13:21:06</p>
<p>ВАНЗУРЯК Р.С.</p>
<p>Прошу передати Розенку.</p>
<p>&nbsp;</p>
<p>ГОЛОВУЮЧИЙ. Прошу, Павло Розенко.</p>
<p>&nbsp;</p>
<p>13:21:12</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка". Шановний Григорію Михайловичу, я хотів би, щоби ми для наших колег, в першу чергу, від Партії регіонів, повторили той меседж, про який ви сказали. Бо дуже дивно виглядає у нас. Коли є риторика про те, що люди хочуть отримати допомогу від Європейського Союзу, вони хочуть інтегруватися на словах до Європейського Союзу. Але коли постає питання демократичного вибору, демократизація органів прокуратури, демократизація виборчого законодавства, припинення процесів вибіркового правосуддя, ці люди голосувати не хочуть.</p>
<p>І тому я от прошу вас, щоб, можливо, ви ще раз повторили цю тезу про те, що ці питання невід'ємні. Якщо ми говоримо про європейський вибір, ми повинні це підтверджувати конкретними діями, конкретними законопроектами.</p>
<p>&nbsp;</p>
<p>НЕМИРЯ Г.М. Я дякую за запитання, тому що воно цілком слушне і має відношення… До речі, коли ми підтверджуємо, що в нашому законодавстві є чіткий орієнтир на майбутнє членство в Європейському Союзі, і коли чотири з п'яти фракцій, представлені в українському парламенті, стверджують, що вони поділяють цю мету, то очевидно умови, які формулюються чітко в меморандумі, я їх ще раз повторю.</p>
<p>Передумовою виділення коштів в рамках допомоги є: відновлення співпраці з Міжнародним валютним фондом – раз. Це задовільні звіти щодо оцінки з боку європейської комісії щодо дотримання необхідних показників – два. І третій. Зачитую: ця допомога реалізується з розумінням того, що влада України поважатиме верховенство право, демократію і права людини. Ці три умови є взаємозв'язаними. Якщо їх не буде дотримано, то ніякої макрофінансової допомоги не прийде.</p>
<p>&nbsp;</p>
<p>ГОЛОВУЮЧИЙ. Сідайте. Дякую.</p>
<p>Я прошу записатися від фракцій, народних депутатів, на обговорення цього питання. Фракція "Батьківщина", народний депутат Турчинов. Прошу.</p>
<p>&nbsp;</p>
<p>13:23:52</p>
<p>ТУРЧИНОВ О.В.</p>
<p>Я хочу зараз звернутися, в першу чергу, до українських громадян, наших виборців. Зверніть увагу, шановні друзі, на цинізм Партії регіонів. Сьогодні, коли ставились на голосування, питання, пов'язані з демократизацією країни, питання, пов'язані з припиненням політичних репресій, з демократизацією правоохоронних органів, жодного голосу Партія регіонів не дала. Більше того, ці закони випливали*** з особистих зобов'язань Президента Януковича і Прем'єр-міністра Азарова за дорученням уряду. Жодного голосу. Тобто жодних демократичних змін. Жодного бажання не продемонстровано хоч щось змінити позитивно в Україні, щоб&nbsp;наблизитися до європейських стандартів і забезпечити гарантоване підписання угоди у Вільнюсі.</p>
<p>Але зараз голосується за кредит від Європейського Союзу. І побачите, сто відсотків Партія регіонів отдаст за цей закон, чтоб отримати гроші від Європейського Союзу. Ніякі зобов'язання не збираються виконувати, гроші отримувати хочуть.</p>
<p>Шановні друзі, в Україні дуже небезпечна ситуація. Фактично вся економіка країни перетворена на грандіозну піраміду. Економіка України знищується щоденно. Уряд існує тільки завдяки залученню все додаткових і додаткових кредитів. В банках вся ліквідність базується на облігаціях внутрішнього займу. Замість розрахунків по ПДВ – векселя. Замість розрахунків за комунальні послуги зараз знову запускають векселя. Вся економіка закредитована. Борг колосальний і зараз знову, цинічно проваливши попередні закони, вони хочуть голосувати, дайте їм гроші, гроші, гроші. Хто їм дасть більше грошей, туди вони і підуть. Ніяких світоглядних позицій, які стосуються європейського вибору, у Партії регіонів і Януковича не існує.</p>
<p>Опозиція не буде голосувати за цей закон, поки Верховна Рада не проголосує за законодавчі акти, які повинні продемонструвати бажання Україною змінити ситуацію на краще. Поки не буде прийнято рішення по звільненню лідера опозиції Юлії Тимошенко, поки не буде почати реформування правоохоронної системи і припинення політичних репресій. Ми дали шанс до завтрашнього ранку повернутися до вирішення цих питань. До вирішення цих питань опозиція жодного голосу за жадний закон давати не буде. Дякую.</p>
<p>&nbsp;</p>
<p>ГОЛОВУЮЧИЙ. Дякую. Фракція Компартії України, народний депутат Дзарданов.</p>
<p>&nbsp;</p>
<p>13:26:50</p>
<p>ДЗАРДАНОВ М.С.</p>
<p>Фракция Коммунистической партии Украины не будет голосовать за этот законопроект по следующим обстоятельствам. Прежде всего, под видом так называемой финансовой, экономической стабилизации намечается очередная финансовая афера. Кредиты все равно придется возвращать,&nbsp;а значит&nbsp; и проценты&nbsp; по кредитам.&nbsp; Уже&nbsp; сегодня внешний долг Украины&nbsp; составляет более 30 миллиардов долларов. Только в течение&nbsp;&nbsp; этого года&nbsp; и следующего,&nbsp; придется возвращать более 10 миллиардов долларов.&nbsp;&nbsp; <i>(Шум у залі) </i>&nbsp;Так называемые "финансовые пирамиды" будут&nbsp; полностью продолжать свою деятельность. Еще не подписав Угоду про ассоциацию,&nbsp;&nbsp; Европейский Союз уже&nbsp; будет контролировать&nbsp;&nbsp; деятельность финансовых&nbsp; структур экономики, энергетики, торговли в независимой&nbsp; Украине. Уже сейчас товарооборот с Россией&nbsp; падает. Все страны, которые брали кредиты, становятся "наркоманами" Международного&nbsp; валютного фонда. Ирландия, Южная Корея, Венгрия, только за прошлый&nbsp; год должны&nbsp;&nbsp; 60 миллиардов долларов.&nbsp; 4 процента населения&nbsp; Украины хотят&nbsp; жить как на Западе, учить своих детей как на Западе, отдыхать и развлекаться на Западе. А&nbsp; для Президента – это "лифт" в будущие президентские выборы. В Николаевской&nbsp; области рухнет&nbsp; все сельское&nbsp; хозяйство. Уже сейчас судостроение стоит, более 25 тысяч&nbsp; жителей Николаевской области останутся&nbsp; без работы.</p>
<p>На заседании&nbsp;&nbsp; Комитета по евроинтеграции&nbsp; я не&nbsp; услышал, куда будут расходоваться средства. Мы не знаем, куда исчезли&nbsp; деньги после продажи "Криворожстали". Взятка ЕС в 610 миллионов&nbsp; может разрушить экономические связи с Россией и в результате&nbsp; мы можем потерять ежегодно более 10 миллиардов.&nbsp;&nbsp; Так что&nbsp; народ Украины, 3,5 миллиона, высказались&nbsp; за Таможенный союз.&nbsp; Наша партия будет настаивать на&nbsp; этом курсе. Учитывая степень коррупции в нашем государстве, мы думаем, что эти деньги тоже будут украдены. Именно по этому коммунисты против. Спасибо.</p>
<p>&nbsp;</p>
<p>ГОЛОВУЮЧИЙ. Фракція об"єднання "Свобода", народний депутат Черняков.</p>
<p>&nbsp;</p>
<p>13:29:59</p>
<p>ЧЕРНЯКОВ В.В.</p>
<p>Прошу передати слово Олександру Шевченку.</p>
<p>&nbsp;</p>
<p>ГОЛОВУЮЧИЙ. Прошу передати Олександру Шевченку. Прошу, виступайте.</p>
<p>&nbsp;</p>
<p>13:30:09</p>
<p>ШЕВЧЕНКО О.О.</p>
<p>Олександр Шевченко, Всеукраїнське об'єднання "Свобода". Я повинен зазначити, що метою допомоги цієї є зменшення, насамперед, зовнішнього фінансового тиску на Україну, поліпшення її платіжного балансу і забезпечення бюджетних потреб, а також підсилення її позиції стосовно валютних резервів. Допомога надається з тим, щоб влада України поважала, як вже зазначалося тут, верховенство права, демократії, права людини. Хоча, я повинен сказати, що ратифікація угоди посилить фінансовий тягар на Державний бюджет України.</p>
<p>У відповідності до даних Національного банку України, на кінець першого півріччя 2013 року валовий зовнішній борг України становив 134,4 мільярда доларів США і скоротився на 0,7 мільярда доларів у порівнянні з початком року цього. Але взяття цих кредитів підвищує знову заборгованість України до стану, на якому він існував на початку року. Отже, в цілому то полегшує, до певної міри, тягар бюджету України, але, я&nbsp; сказав би, не повністю усуває ті загрози кризові в економіці і у фінансах України, які спостерігаються. Кредит надається на 15 років під 2 проценти річних, це досить низький процент і вигідний для України. І мені подобається в угоді те, що… в договорі те, що в цілому Європейський Союз буде контролювати витрати цього кредиту, зокрема як зазначено в статті 9 пункту "д": Кредитор може оголосити погашену основну суму кредиту такою, що підлягає негайній сплаті разом з нарахованими процентами в разі, якщо встановлено, що у зв’язку з цим кредитом Позичальник або Агент позичальника були залучені до&nbsp; будь-якого шахрайства або корупції, або будь-якої іншої незаконної дії. Разом з тим і Позичальник зобов’язується проводити аудит використання.</p>
<p>Проте, в Україні до сих пір не створено антикорупційного комітету, який би вів боротьбу, а Рахункова палата не наділена аудитом стосовно надходжень кредитів. Тому є певні сумніви і, звичайно, "Свобода" підтримає надання Україні такого кредиту і вітає співробітництво із Європейським Союзом у цій сфері. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Фракція Партія регіонів, народний депутат Колесніченко.</p>
<p>&nbsp;</p>
<p>13:33:39</p>
<p>КОЛЕСНІЧЕНКО В.В.</p>
<p>Уважаемый Владимир Васильевич! Уважаемые коллеги! <i>(Шум у залі) </i>&nbsp;Предлагаемый проект соглашения безусловно очень важный, поэтому если и обсуждать, что такое кредитная политика, то мы должны понимать, что ни одна страна в мире не обходиться без кредитов. Другое дело насколько эффективно и грамотно эти кредиты используются. При этом я хотел бы напомнить, особенно тем, кто кроме украинского языка никакого другого не знает и стремиться в Европу, что проблемы в бюджете Украины возникли именно благодаря "оранжевой власти". И благодаря этой узилище, в которой находится госпожа Тимошенко, мы получили дыру&nbsp; в бюджете более 12 миллиардов долларов. Вот о ком идет речь. Кого отпускать? И если бы не эти колоссальные траты, которые мы несем&nbsp; и еще будем нести, то, конечно же, бюджет нашего государства был бы гораздо более здоровым. И мы сегодня, принимая на себя эти обязательства, понимаем, что мы несем&nbsp; ответственность за&nbsp; те долги, которые сделала нам Тимошенко. Но это понимают только умные&nbsp; люди, а те, кто это не понимает, могут стучать головой об столы в&nbsp; нашем здании.</p>
<p>И при этом, я хочу обратить&nbsp; внимание, что нам Международный валютный фонд готовый сегодня выдать 12 миллиардов долларов&nbsp; кредита под одно условия, чтобы мы подняли цену на газ для населения.</p>
<p>Однако, позиция Партии регионов, позиция Президента, Премьер-министра, категорична – мы на эти условия не идем, потому что понимаем, что они для нас не приемлемы и мы их не можем выполнить.&nbsp; А вот то соглашение, которое нам предлагают под 2 процента на 15 лет – это сверхвыгодный&nbsp; кредит. При этом он идет под жестким и однозначным контролем.&nbsp; И мы можем быть спокойными, в том, что эти деньги будут израсходованы правильно и оздоровят наш платежный баланс и самое главное, обеспечат наше развитие без каких-либо политических требований в адрес нашего государства. Что особенно важно, когда сегодня мы обсуждаем возможность развития нашего государства, и получаем политические, порой просто необоснованные требования, которые&nbsp; по сути нарушают наш суверенитет в части компенсаций тех потерь, которые у нас есть. Мы ничего не видим и ничего не слышим.&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Поэтому естественно подобный сверхвыгодный кредит, который смогла добиться наша власть получить, мы должны поддержать. Это благодаря работе и Министерству финансов, и Министерству экономики, и Кабинета Министров, и слаженной работе нашего&nbsp; парламента, и фракции Партии регионов. Потому что мы продемонстрировали, что мы правильная сторона для ведения переговоров и мы правильно используем деньги этого сверхвыгодного кредита. Спасибо за внимание.</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка", народний депутат Розенко.</p>
<p>&nbsp;</p>
<p>13:36:51</p>
<p>РОЗЕНКО П.В.</p>
<p>Прошу передати слово Валентину Наливайченко.</p>
<p>&nbsp;</p>
<p>ГОЛОВУЮЧИЙ. Прошу Валентин Наливайченко.</p>
<p>&nbsp;</p>
<p>13:36:57</p>
<p>НАЛИВАЙЧЕНКО В.О.</p>
<p>Валентин Наливайченко, фракція "УДАР Віталія Кличка".&nbsp; Шановні наші виборці! Шановні колеги!</p>
<p>Ми хотіли б звернути увагу на головне, що сьогодні відбувається в парламенті. Угода про асоціацію та вільну торгівлю з Європейським Союзом означає, як і сказав Віталій Кличко відверто ще на початку цього засідання, притік інвестицій, можливості вільно торгувати і подорожувати з 28-а країнами світу. Це також означає, що має бути зупинене розкішне життя влади і всіх приспішників, це означає суттєве скорочення бюджету і ненабирання додаткових кредитів і боргових зобов'язань, який є удавкою&nbsp; для людей, для наших громадян, і є можливість далі жирувати тим, хто є бюрократами і чиновниками.</p>
<p>Відтак, у нас офіційний запит від усього "УДАРу Віталія Кличка" і до всіх правоохоронних органів: 57 мільярдів гривень щорічно розкрадається з України і виводиться за кордон. Якщо це не кредит, то поверніть ці гроші в бюджет. Якщо не знаєте, як робити, ми вам зразу говоримо, і я думаю, фахівці є не тільки в нашій фракції, які знають, як це робиться: державний фінансовий моніторинг – раз, Національний банк України – два, правоохоронні органи і кримінальне провадження щодо тих фінансових українських спекулянтів, які виводили гроші або розкрадали. Тому почніть із себе: поверніть гроші і поверніть їх в бюджет України.</p>
<p>Друга наша вимога і пряме звернення до Уряду. Відомо всьому світу, що державний борг України наразі складає 552 мільярди гривень, з них 200 мільярдів гривень – це борг державний вже цього уряду Азарова. Питання: як цей борг і хто буде повертати?</p>
<p>Питання номер три, на яке ми теж вимагаємо відповіді: як, шановні друзі, щодо міжнародних фінансових спекулянтів, які вже у штаті Каліфорнія, є такий штат у США, за допомогою цього уряду мають в одних руках 5 мільярдів доларів суверенних державних зобов'язань боргових від Уряду України? Про які кредити можна говорити, якщо не отримали три ключові відповіді?</p>
<p>Відтак, наша ініціатива: сюди&nbsp; корупціонерів і тих, хто розкрадають гроші; заощадження і жорстке скорочення бюджету, насамперед, на&nbsp; органи влади і третє – зупинити процес гальмування всіх процесів, які пов'язані з європейською інтеграцією. Відновіть відверту роботу, ухваліть євро-закони і тоді і кредитори будуть довіряти, і будемо розуміти, що кредити витрачаються не на владу, а на реальні потреби українців, виробників і нашої національної економіки. Дякую за увагу.</p>
<p>&nbsp;</p>
<p>ГОЛОВУЮЧИЙ. Запрошую до слова Петра Порошенка, позафракційний. Прошу.</p>
<p>&nbsp;</p>
<p>13:40:09</p>
<p>ПОРОШЕНКО П.О.</p>
<p>Вельмишановний пане Голово, шановні колеги! Я прошу звернути увагу на розташування цих законів в нашому порядку денному. Невипадково спочатку стояли закони, які дозволяють підписати Україні Угоду про асоціацію і після цього стоїть Закон про ратифікацію Меморандуму про макрофінансову допомогу між&nbsp; Україною та Європейським Союзом. Бо мета розробки концепції цієї макрофінансової допомоги, а я пишаюся тим, що я брав участь ще в 2009 році, коли визначилася основна позиція цієї концепції полягала саме в тому, щоб компенсувати можливі втрати України після підписання Угоди про асоціацію та тимчасового застосування поглибленої та всеохоплюючої зони вільної торгівлі. Всі ті ризики, які зараз, сьогодні відчуває економіка України передбачалися ще в 2009 році. І 610 мільйонів євро на дуже довгий термін за дуже низькою ставкою Європейський Союз надає у&nbsp; вигляді макрофінансової допомоги для компенсації можливих втрат.</p>
<p>Друга позиція. Європейський Союз не обмежується лише 610 мільйонами євро, бо зараз Європейський Союз запропонував переговори про макрофінансову допомогу "плюс", яка буде значно більше і яка буде покривати ризики України, включаючи дефіцит платіжного балансу, забезпечуючи стабільність національної грошової одиниці і забезпечуючи працездатність національної економіки.</p>
<p>Третя позиція, яка є надзвичайно важливою: умовою отримання цих коштів є повноцінне відновлення співпраці з Міжнародним валютним фондом. І це означає, що це буде допомога за нижчою ставкою на більш довгий термін, ніж нібито найдешевші ресурси в світі – ресурси Міжнародного валютного фонду.</p>
<p>Таким чином, ратифікація цієї угоди дозволить одночасно з кредитами Міжнародного валютного фонду отримати майже мільярд доларів і продовжити переговори про надходження макрофінансової допомоги-2, яке знімає значну частину ризиків у зв'язку з поглибленою та всеохоплюючою зоною вільної торгівлю.</p>
<p>Отже, поділяючи логіку, я хотів би знову-таки повернутися до відповідальності. Зрив підписання Угоди про асоціацію, блокування євроінтеграційних законів позбавить Україну можливості отримати майже мільярд доларів макрофінансової допомоги від Європейського союзу. Давайте сьогодні вирішувати і питання макрофінансової допомоги, і голосування законів: про прокуратуру і які дозволять направити Тимошенко на лікування за кордон, - для розблокування Угоди про асоціацію. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я прошу народних депутатів записатися на виступи.</p>
<p>Я прошу, фракція об'єднання "Свобода", народний депутат Ігор Мірошниченко.</p>
<p>&nbsp;</p>
<p>13:43:43</p>
<p>МІРОШНИЧЕНКО І.М.</p>
<p>Прошу передати Олександру Оксеньтійовичу Шевченку.</p>
<p>&nbsp;</p>
<p>ГОЛОВУЮЧИЙ. Прошу передати Шевченку виступ.</p>
<p>&nbsp;</p>
<p>13:43:50</p>
<p>ШЕВЧЕНКО О.О.</p>
<p>Олександр Шевченко, фракція Всеукраїнського об'єднання "Свобода". Як я вже говорив, ми готові вітати ратифікацію такої угоди, але, разом з тим, у нас є певні застереження, як я вже зазначав. Зокрема, позичальник не готовий до того, щоб боротися із шахрайством, чи так званими відкатами, які існують в Україні. Це величезні суми, по суті справи на вітер викидаються. Тому я хотів би звернути вашу увагу, що якщо буде ратифіковано цю, цей закон, то Україна, вірніше угоду, то уряд національної альтернативи Всеукраїнського об'єднання "Свобода" буде простежувати її досить ретельно. Витрати, куди саме ці фінанси підуть.</p>
<p>Разом з тим, беручи до уваги те, що сьогодні не вдається прийняти основні закони, спрямовані на інтеграцію України у європейську спільноту, зокрема маємо на увазі деякі законопроекти не можемо проголосувати, Всеукраїнське об'єднання "Свобода" дотримується тієї позиції, якої дотримується вся опозиція. Хоча мені здається, це взагалі-то буде шкодити Україні в цілому. І не надасть їй авторитету в очах світової громадськості.</p>
<p>Я хотів би сказати, що взагалі не підписання Угоди про асоціацію відкине Україну на багато років назад. По суті справи розверне її розвиток в протилежному від європейської спільноти напрямку. Що завдасть непоправної шкоди її міжнародному іміджу, її становищу як суб'єкта міжнародних відносин, і взагалі великої шкоди населенню, яке чекає і вільного пересування, і робочої сили, і по суті справи, товару між Україною і Європейським Союзом.</p>
<p>Але розворот на 180 градусів, я сказав би, по суті справи загальмує подальший розвиток України, її прогрес. І животіння народу, яке воно було до цього, буде закріплено остаточно. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Фракція Партії регіонів, народний депутат Гузенко.</p>
<p>&nbsp;</p>
<p>13:46:44</p>
<p>ГУЗЕНКО К.О.</p>
<p>Шановний Володимире Васильовичу! Прошу слово передати народному депутату Гайдошу.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>13:46:52</p>
<p>ГАЙДОШ І.Ф.</p>
<p>Іштван Гайдош, фракція Партії регіонів. Шановний Володимире Васильовичу, шановні колеги! Підтримка стабільності фінансово-економічної системи є важливою, з точки зору діяльності будь-якої економіки. І позитивно, що Кабінет Міністрів України спільно з Національним банком здійснюють кроки, які зміцнюють вітчизняну економіку.</p>
<p>Залучення макрофінансової допомоги від ЄС дасть змогу розвивати такі сфери, як торгівлю, енергетику, податкову політику, політику у фінансовому секторі і так далі. Але головним результатом прийняття проекту закону України буде набуття чинності для України важливих договорів з Європейським Союзом і подальше отримання Україною&nbsp; додаткових кредитних ресурсів для підтримання стабільності її фінансово-економічної системи. Провал ратифікації цього меморандуму не сприятиме євроінтеграційному процесу України.</p>
<p>Тому пропоную підтримати цей законопроект. Фракція Партії регіонів буде голосувати "за". Дякую.</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка", народний депутат Павло Розенко. Прошу вас.</p>
<p>&nbsp;</p>
<p>13:48:45</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка". І хочу почати з того, що сьогодні на засіданні уряду Микола Янович Азаров пообіцяв спитати у опозиції, що йому бідному робити з Міжнародним валютним фондом.</p>
<p>Так я хочу відповісти Миколі Яновичу Азарову. Якщо ви не знаєте що робити Україні&nbsp; з Міжнародним валютним фондом і Кабінету Міністрів&nbsp; України в економіці України, то варто набратися сміливості і подати у відставку. Досить мучити своєю присутністю на посаді Прем'єр-міністра України, розводити руками, казати, що я нє можу нічого зробити, і перекладати всю відповідальність із хворої &nbsp;голови на здорову голову. Вибачте, але я просто хочу нагадати, що персональну відповідальність за стан економіки, за стан соціальних виплат, за стан взагалі сьогодні життя пересічного українця несе персонально Микола Янович Азаров і Кабінет Міністрів України. І сьогодні, коли економіка України півтора року падає, сьогодні зменшення ВВП у нас відбувається на 1,5&nbsp; відсотки, промислове виробництво&nbsp; 2 роки падає на 5 відсотків. Від цих покращень українському народу вже невідомо, що хочеться робити, уже до суїцидів доходить.</p>
<p>Тому, Микола Янович, наберіться мужності, прийдіть до Верховної Ради України, покладіть Голові Верховної Ради України заяву про відставку і, я думаю, ми всіма 450 голосами її задовольнимо.</p>
<p>А тепер переходячи, я хочу відреагувати на те, що сказав представник Партії регіонів, що жодна країна в світі не може обійтися без кредитів. Це, справді, так. Але я хочу сказати інше, що жодна країна в світі не може обійтися вперше і перше – це без Державного бюджету України. І сьогодні ми бачимо одне, що сьогодні рік вже закінчується. А ми не знаємо, що буде в наступному році з Державним бюджетом України. І чому до цього часу ні уряд, ні Міністерство фінансів не подало на розгляд Верховної Ради України Державний бюджет на 2015 рік. У вас є десятки промисловців, людей, які очолюють виробництва, як їм планувати своє майбутнє, якщо сьогодні вони не знають який розмір мінімальної заробітної плати буде в 20015 році. Ну, це ж абсурд, робіть же щось з своїм урядом, примусьте їх працювати або відправляйте у відставку.</p>
<p>І тому фракція "УДАР" вимагає, щоб на цьому тижні у Верховну Раду України поступив державний бюджет, проект бюджету на 2014 рік, в якому була змінена ідеологія державного бюджету і від забезпечення інтересів та соціальної…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>РОЗЕНКО П.В. … від забезпечення інтересів та соціальних проблем влади, чиновників і тих, хто її захищає, перейти до забезпечення соціальних прав та підвищення рівня життя простих українців. Це має бути лейтмотивом бюджету на 2014 рік.&nbsp;</p>
<p>&nbsp;</p>
<p>ГОЛОВУЮЧИЙ. Я прошу, фракція "Батьківщина". В'ячеслав Кириленко. Прошу.</p>
<p>&nbsp;</p>
<p>13:52:23</p>
<p>КИРИЛЕНКО В.А.</p>
<p>В'ячеслав Кириленко, фракція "Батьківщина", партія "За Україну!"&nbsp; Шановні виборці, шановні колеги, після сьогоднішнього неголосування Партією регіонів євроінтеграційних законів шанс на підписання угоди у Вільнюсі вже не нуль. Станом на цю секунду він менше нуля. Тому, звичайно, саме час нам всім обговорити питання фінансування цієї влади теперішньої з боку Європейського Союзу. Саме час. Щойно все провалили, а тепер дайте нам за це 610 мільйонів євро.</p>
<p>Тому треба сказати, що країні як країні дешеві фінансові ресурси завжди потрібні. Це правда. Але в країні завжди є влада. От зараз влада така як вона є – нечесна, безвідповідальна і антиєвропейська. Варто під таку владу, щоб всі європейські народи давали свої дешеві кредитні ресурси? Для мене особисто питання, тому що влада повинна діяти чесно. Яка чесність нам продемонстрована? Хороводи водили з європейцями. "Звільнимо Тимошенко", - сказав Янукович. Спочатку сказав, помилує. Потім сказав: "Ні, частково помилую". Потім сказав: "Ні, як парламент вирішить, я тут же підпишу". Тепер всім нам ясно, як парламент вирішить і як він підпише.</p>
<p>Так, вибачте, знаєте, перефразовуючи одного попереднього Президента, "цыники высшей меры" – Партія регіонів, якщо себе так поводять у питанні євроінтеграції.&nbsp;</p>
<p>По-друге, кошти повинні видаватися під владу європейську. Що це, європейська влада? Вчора Азаров у Москві каже: унікальні можливості він побачив у діяльності СНГ. Це там, де Україна навіть повного членства не має, там, де наші цукерки погані&nbsp; їм, там, де наші&nbsp; труби погані їм,&nbsp; там, де вагони наші погані їм, м'ясо погане, молоко погане! А Азаров, Прем'єр-міністр, знайшов унікальні можливості саме там!&nbsp; Так вибачте,&nbsp; влада європейська, чи вона вже азіатська?&nbsp; Чи вона вже пішла туди,&nbsp; а тут "розводить" всіх: Кокса, Кваснєвського, Фюле&nbsp; і всхі, всіх, всіх.&nbsp;&nbsp; І думає, що це назавжди!</p>
<p>Ну і останнє: гроші повинні видаватися&nbsp; під владу&nbsp; відповідальну. А це що, відповідальність, коли кульбіти&nbsp; із плюса на мінус?&nbsp; Місяць&nbsp; євроінтеграція,&nbsp; значить Росія поливає всю Україну брудом через центральні&nbsp; телеканали! Путін і Мєдвєдєв всіх нас ображають! А тепер все,&nbsp; хтось там десь домовився і тепер "розвертаємо&nbsp; оглоблі" і йдемо в Москву і Кремль! Це що, хтось зрозуміє!?&nbsp; В Брюсселі, в Києві, у Львові, по всій країні, в Донецьку&nbsp;&nbsp; тому ж самому?! Та ніхто&nbsp; цього не зрозуміє із людей, які слідкують за владою, читають&nbsp; і аналізують. Тому,&nbsp; гроші будуть, але під європейську&nbsp; цивілізовану владу. Слава&nbsp; Україні!</p>
<p>&nbsp;</p>
<p>ГОЛОВУЮЧИЙ.&nbsp;&nbsp;&nbsp; Фракція "Батьківщина", Іван Стойко. Прошу.</p>
<p>&nbsp;</p>
<p>13:55:37</p>
<p>СТОЙКО І.М.</p>
<p>Дякую. Шановний пане Голово, шановні колеги! Іван Стойко,&nbsp; фракція "Батьківщина", Партія "За Україну!". Справді,&nbsp; меморандум, який ми розглядаємо сьогодні, він&nbsp; дійсно потрібен Україні. Тій&nbsp;&nbsp;&nbsp; країні, яка сьогодні,&nbsp;&nbsp; на жаль, має падіння виробництва, де економіка&nbsp; загальмована саме цією владою, а не "папєрєднікамі", як раніше&nbsp; ви говорили про це. Сьогодні, коли пройшло 4 роки,&nbsp; вже ні Микола Янович, ні&nbsp; пан Президент не можуть цього сказати.&nbsp;</p>
<p>Але ми як опозиційна фракція заявили, що&nbsp; в протест того, що сьогодні&nbsp; Партія регіонів&nbsp; зрадила на сьогоднішній день європейський напрямок, ми за жоден&nbsp; законопроект&nbsp;&nbsp; не голосуємо. І це справді так, тому що&nbsp; було багато надано обіцянок і європейським структурам, і в Україні. Але, на жаль,&nbsp; "припливши до берега", ми&nbsp; починаємо "топити" свою державу саме руками&nbsp; Партії регіонів.&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Тому Україна повинна про це знати і я думаю, що українці зроблять свій висновок. Але, якщо говорити про нинішню ситуацію, то дійсно не зрозуміло, чому немає зараз у нас, коли вже закінчується листопад, ще бюджету в парламенті? Чому Прем'єр-міністр, перебуваючи в Росії, заявляє, що все залежатиме від позиції України в процесі домовленостей з Росією і таким буде бюджет? І тут одночасно приходить міністр фінансів і каже, нам потрібні кошти, а це практично 5 мільярдів для того аби стабілізувати економіку і таке інше.</p>
<p>Шановні друзі, сьогодні Україна повинна вирішити одне питання –&nbsp; питання європейськості, питання свого майбутнього. І тому фракція "Батьківщина" як і вся опозиція категорично виступає проти того напрямку, який нам сьогодні пропонує Партія регіонів і її сателіти. Це кремлівський напрямок, це напрямок в завтрашній день, це напрямок в нікуди, це напрямок, який ліквідовує фактично українську державність. І ми не дозволимо всіма засобами і методами, аби ви ліквідували те, за що боролися українці сотнями років. Ми будемо все робити, щоб Україна була і вона буде вічно. Слава Україні!</p>
<p>&nbsp;</p>
<p>ГОЛОВУЮЧИЙ. Шановні народні депутати, час на виступи вичерпано. Тому, яка є пропозиція? Підійшло время до перерви. За цей закон проголосували завтра, після розгляду євроінтеграційних законів, тому що це дуже важливе питання для держави.</p>
<p>А зараз я ранкове засідання Верховної Ради оголошую закритим. І в 16 годин продовжимо нашу роботу. Дякую.</p>
<p>&nbsp;</p>
<p>&nbsp;</p>

