Стенограма пленарного засідання
04 квітня 2006
<div>
<p align=center>ЗАСІДАННЯ ДВАДЦЯТЕ</p>
<p align=center>Сесійний зал Верховної Ради України</p>
<p align=center>4&nbsp; квітня 2006 року, 10.00 година</p>
<p align=center>Веде засідання Голова Верховної Ради України ЛИТВИН В.М.</p>
<p>&nbsp;</p>
<p>ГОЛОВА. Доброго ранку, шановні народні депутати, запрошені та гості Верховної Ради України. Прошу, шановні колеги, підготуватися до реєстрації. Увімкніть систему „Рада”.</p>
<p>10:03:45</p>
<p>Зареєструвалися&nbsp;в сесійній залі 397 народних депутатів. Ранкове засідання Верховної Ради України оголошую відкритим.</p>
<p>Шановні народні депутати, сьогодні день народження нашого колеги Миколи Михайловича Гапочки. Давайте привітаємо його і побажаємо успіхів. (Оплески)</p>
<p>Шановні колеги, 26 березня відбулися вибори до Верховної Ради України, тобто народних депутатів України, депутатів місцевих органів влади. Я хотів би, користуючись нагодою, привітати всіх переможців виборчих перегонів і побажати плідних успіхів в ім'я українського народу. (Оплески)</p>
<p>Шановні колеги, погоджувальна рада вирішила рекомендувати Верховній Раді України на сьогоднішньому засіданні розглянути ряд невідкладних законопроектів.</p>
<p>Шановні колеги, ще одне питання. Оскільки 26 квітня мають відбутися парламентські слухання, приурочені до 20 річниці аварії на Чорнобильській АЕС, ми не можемо закрити засідання Верховної Ради України.&nbsp;&nbsp; Я думаю, що ми можемо це зробити після 26 квітня.</p>
<p>Я хотів би з розумінням&nbsp; поставитися до… Шановні колеги, я прошу уваги. Тоді на Погоджувальній раді ми обговорили це питання, тоді треба відмінити&nbsp; постанову і Погоджувальна рада про проведення парламентських слухань прийняла відповідне&nbsp; рішення.</p>
<p>В іншому випадку, якщо не буде бажання збиратися для закриття урочистого засідання Верховної Ради України вона автоматично припинить свою діяльність з початком роботи першого дня засідання новообраної Верховної Ради України&nbsp; чергового скликання і не потрібно тут шукати якихось політичних підтекстів.</p>
<p>Перелік питань для розгляду у вас є.</p>
<p>Оголошується&nbsp; до розгляду проект Закону про внесення змін до Закону України "Про статус депутатів місцевих рад" (щодо скасування недоторканості депутатів).</p>
<p>Дві фракції просять оголосити перерву на 30 хвилин для проведення консультацій щодо підсумків виборчої кампанії. Ні, шановні колеги, я оголосив до розгляду питання. Завершимо розгляд питання, а потім далі будемо радитися. Прошу&nbsp; заспокоїтися. Так, будь ласка, Борис Беспалий.</p>
<p>А, Юрій Ключковський буде доповідати. Будь ласка. Будь ласка, Юрій Ключковський.</p>
<p>&nbsp;</p>
<p>10:06:44</p>
<p>КЛЮЧКОВСЬКИЙ Ю.Б.</p>
<p>Шановні колеги! Проблема так званої недоторканості депутатів місцевих рад набула значного суспільного&nbsp; розголосу і стала однією з центральних тем передвиборчих баталій. Ця тема вже довго дискутується у нас в стінах Верховної Ради України. У лютому цього року Погоджувальна рада Верховної Ради доручила нашому комітету на підставі кількох&nbsp; законопроектів, внесених Президентом України, а також народними депутатами України Онопенком і Зайцем Іваном, розробити&nbsp; узгоджений законопроект щодо&nbsp; внесення змін до Закону України про "Про статус депутатів місцевих рад". Цей законопроект під номером 7732-7 був внесений народними депутатами України – членами нашого комітету, представниками різних фракцій. Цим законопроектом передбачається виключити частину сьому статті 30-ї Закону „Про статус депутатів місцевих рад”, яка передбачає, що відкриття кримінальної справи можливе лише після попереднього рішення ради. Отже, цю норму пропонується вилучити. Водночас пропонується встановити певні обмеження, чи певний порядок, спеціальний порядок притягнення до відповідальності депутатів місцевих рад. Ці положення викладені в новій редакції статті 31-ї закону.</p>
<p>Передбачається законопроектом, що кримінальну справу щодо депутата місцевої ради може порушити Генеральний прокурор України, заступник Генерального прокурора України, прокурор Автономної Республіки Крим, області, міста Києва або Севастополя в межах його повноважень. І про відкриття кримінальної справи не пізніше наступного робочого дня повідомляється відповідна рада. Запобіжний засіб щодо депутата місцевої ради у вигляді підписки про невиїзд або про взяття під варту може застосовуватися виключно в судовому порядку. І суд, який обрав такий запобіжний засіб, повинен негайно, не пізніше наступного робочого дня повідомити про це відповідну місцеву раду.</p>
<p>Таким чином, підвищено рівень того прокурора, який може відкривати кримінальну справу, і передбачено виключно судовий порядок взяття під варту. Водночас передбачено негайне повідомлення відповідної ради, що виключає можливість, так би мовити, тихенького, таємного відкриття кримінальної справи, про яке ніхто не знає аж до моменту, поки не гряне грім.</p>
<p>Ми вважаємо, що такий спосіб притягнення до відповідальності депутатів&nbsp; місцевої ради, по-перше, виключає зловживання правоохоронних органів, які можливі для тиску на депутатів місцевої ради, а, з другого боку, знімає оту вже преславуту недоторканність депутатів місцевих рад, яка викликала загальне несприйняття в суспільстві.</p>
<p>Комітет просить підтримати цей законопроект. Дякую за увагу.</p>
<p>&nbsp;</p>
<p>ГОЛОВА. Дякую. Шановні колеги, оскільки ми довго обговорювали це питання, оскільки практично всі фракції підписалися під відповідним законопроектом, у нас є всі підстави поставити його на голосування для прийняття&nbsp; відповідного Закону. З мотивів голосування запишіться, будь ласка, 5 хвилин. Так, будь ласка, Володимир Демьохін, „Регіони України”.</p>
<p>&nbsp;</p>
<p>10:10:21</p>
<p>ДЕМЬОХІН В.А.</p>
<p>Я прошу передать слово Валентину Ивановичу Ландыку. Ландык Валентин Иванович.</p>
<p>&nbsp;</p>
<p>ГОЛОВА. Ландик, будь ласка, мікрофон.</p>
<p>&nbsp;</p>
<p>10:10:34</p>
<p>ЛАНДИК В.І.</p>
<p>Уважаемый Владимир Михайлович, уважаемые депутаты. Владимир Михайлович, давайте будем все-таки последовательными. Если мы говорим: снимаем недоторканість з депутатів місцевих рад, тогда&nbsp; давайте с Верховного Совета снимать с депутатов. Это будет логично. А то&nbsp; все выступали, и давайте со всех снимать нормально, это первый вопрос.</p>
<p>И второй вопрос: мы сегодня приходили сюда, чтобы вы закрыли сессию. Мы собирались, последние вы докладывайте и мы сегодня закрываем сессию. Вы начинаете говорить: якась погоджувальна рада вирішила і так далі. Пожалуйста, объясните, так не годится. Спасибо.</p>
<p>&nbsp;</p>
<p>ГОЛОВА. Так, будь ласка Юрій Соломатін.</p>
<p>&nbsp;</p>
<p>10:11:23</p>
<p>СОЛОМАТІН Ю.П.</p>
<p>Юрій Соломатін, фракція комуністів. Шановні колеги, Володимире Михайловичу,&nbsp; з вашою тезою про те, що можна голосувати зазначений законопроект, можна і треба погодитися. Питання визріло і перезріло. Але я хотів би звернути нашу спільну&nbsp; увагу на те, що суть&nbsp; цього законопроекту ні в тому, що певна частина депутатів буде позбавлена так званої недоторканості, а в тому, що наш народ, суспільство і наш політикум не вірять у тих, кого вони обирають.</p>
<p>Якщо так люто ми і наполегливо стверджуємо, що навіть усі депутати – бандюки, то кого тоді обирають, пропонують до списків політичні партії, кого тоді обирає наш народ? Я хотів сказати на закінчення своєї репліки, це питання ключове і нам слід буде знову і знову ще до нього повертатися. А ми підтримуємо цей законопроект безумовно.</p>
<p>&nbsp;</p>
<p>ГОЛОВА. Чичков, фракція Блоку Юлії Тимошенко.</p>
<p>&nbsp;</p>
<p>10:12:31</p>
<p>ЧИЧКОВ В.М.</p>
<p>Прошу передати слово Тарану (Терену).</p>
<p>&nbsp;</p>
<p>ГОЛОВА. Віктор Терен.</p>
<p>&nbsp;</p>
<p>10:12:37</p>
<p>ТАРАН В.В.</p>
<p>Віктор&nbsp; Терен, блок Юлії Тимошенко.</p>
<p>Шановні колеги, ми маємо достойно закінчити сесію і маємо прийняти закон про скасування депутатської недоторканості депутатів місцевих рад. Категорично. Ми про&nbsp; це говорили людям, ми обіцяли, і наша фракція категорично буде за це.</p>
<p>І спроба „Регіонів” ув’язати із депутатською недоторканістю депутатів Верховної&nbsp; Ради, щоб не проголосувати за цих, це лицемірство.</p>
<p>Сьогодні, прийнявши закон про скасування депутатської недоторканості депутатів місцевих рад, ми маємо ініціювати, наша фракція, ми маємо тепер більше ста чоловік у фракції, ми будемо категорично ініціювати скасування недоторканості депутатів Верховної&nbsp; Ради. Всі перед законом мають бути рівні.</p>
<p>І друге, Володимир Михайлович, за вашим підписом у&nbsp; Верховній&nbsp; Раді роздаються фальшивки. Давайте достойно закінчимо сесію. Там, де документи дають. І тут хто у кого вкрав голоси. Давайте порахуємо.</p>
<p>&nbsp;</p>
<p>ГОЛОВА. Я хочу сказати Віктору Терену, це не з моєї практики – роздавати фальшивки. Ви подивіться, де мій підпис стоїть.</p>
<p>Развадовський, будь ласка, Віктор Развадовський.</p>
<p>&nbsp;</p>
<p>10:13:52</p>
<p>РАЗВАДОВСЬКИЙ В.Й.</p>
<p>Дякую, Володимир Михайлович.</p>
<p>Прошу передати слово Олександру Марковичу Бандурці.</p>
<p>&nbsp;</p>
<p>ГОЛОВА. Бандурка.</p>
<p>Я ваше прізвище не згадував. Так що сидіть, будь ласка.</p>
<p>&nbsp;</p>
<p>10:14:02</p>
<p>БАНДУРКА О.М.</p>
<p>Шановний Голово, шановні народні депутати!</p>
<p>До місцевого самоврядування 26 березня обрано 680 тисяч депутатів – кращих людей, представників політичних сил, яких ви назвали у своїх списках.</p>
<p>Я хотів тут наголосити у зверненні до лідерів тих партій, які є переможцями. У обласних, районних, міських, сільських (селищних) радах тепер будуть створені фракції з ваших представників. Чому ж ми маємо заранєє&nbsp;&nbsp; вішати на них&nbsp; ярлики, що це злочинці, що їх треба заранєє уже апріорі готувати до суду. У нас завжди радувалися, якщо горить хата і когось тягнуть до тюрми.</p>
<p>От ми зараз у стані тих, хто радується.</p>
<p>Ми закінчуємо свої повноваження. Хай Верховна Рада новообрана приймає ці рішення непопулярні...</p>
<p>&nbsp;</p>
<p>ГОЛОВА.&nbsp; Матвієнков. Я прошу вас, будь ласка, я вас благаю просто.</p>
<p>&nbsp;</p>
<p>10:15:07</p>
<p>МАТВІЄНКОВ С.А.</p>
<p>Прошу передати Рудьковському.</p>
<p>&nbsp;</p>
<p>ГОЛОВА.&nbsp; Микола Рудьковський, будь ласка.</p>
<p>&nbsp;</p>
<p>10:15:14</p>
<p>РУДЬКОВСЬКИЙ М.М.</p>
<p>Рудьковський, фракція соціалістів.</p>
<p>Шановні колеги,&nbsp; шановні народні депутати. Ви розумієте, саме цією Верховною Радою було прийнято рішення про надання відповідного статусу недоторканості депутатам місцевих рад. Ми побачили, що на цих виборах у список стало багато людей із кримінальним минулим та з тими, які зараз знаходяться і переховуються від кримінальної відповідальності. Нам це питання потрібно сьогодні вирішити для того, щоб вони не набули статусу депутата і не сіли, і не продовжили як депутати вже керувати своїми злочинними групами. Це, по-перше.</p>
<p>По-друге, на 26 квітня давайте замінимо парламентські слухання на громадські слухання, і сьогодні закриємо сесію. Я прошу це питання поставити на голосування, відповідну постанову ми проголосували, для чого нам затягувати з цим питанням. Ми розуміємо, для чого це робиться.</p>
<p>&nbsp;</p>
<p>ГОЛОВА.&nbsp; Шановні колеги,&nbsp; ми обмінялися з мотивів голосування. Дозвольте дати пояснення з приводу тих питань, які порушувалися. Валентин Ландик,&nbsp; про недоторканність народних депутатів.</p>
<p>Я хочу сказати, Верховна Рада України сьогодні намагається вирішити проблему щодо тих домовленостей, які були досягнуті між Президентом, між фракцією Регіонів і між виконувачем обов’язки Прем'єр-міністра Юрієм Івановичем Єхануровим щодо того, щоб підтримати кандидатуру Прем'єр-міністра, і було прийнято рішення про підписання Закону про недоторканність депутатів місцевих рад. Так що ви, будь ласка, Валентине Івановичу, добивайтеся виконання своїх домовленостей з тими, з ким підписували меморандум.</p>
<p>Щодо закриття сесії. Внесіть, будь ласка, проект постанови про те, щоб відмінити парламентські слухання. Верховна Рада хай прийме відповідне рішення, інакше ми будемо порушувати відповідний регламент роботи Верховної Ради України і календарний план. Будь ласка, давайте. Але вчора&nbsp;на Погоджувальній раді всі зійшлись на тому, що це питання має виключно важливе політичне значення і потрібно провести парламентські слухання, тим більше, що Верховна Рада України прийняла з цього приводу відповідне рішення.</p>
<p>І ще раз хочу сказати, шановні колеги, не шукайте тут політичної якоїсь&nbsp; основи. Таким чином прошу уваги, шановні колеги. Репліка, будь ласка, Ландик. Будь ласка, репліка.</p>
<p>&nbsp;</p>
<p>10:17:50</p>
<p>ЛАНДИК В.І.</p>
<p>Уважаемый Владимир Михайлович, уважаемые коллеги, вы вспомнили о том, що хто з ким підписав.</p>
<p>Все мы знаем, Президент Украины отозвал свою подпись под тем меморандумом, который подписывали. Пожалуйста, теперь&nbsp; не надо увязывать одно с другим. Мы каждый шли на выборы и говорили, что, онедоторканності всех депутатов. Поэтому мы и настаиваем, если недоторканність, то і депутатів Верховної Ради. Спасибо.</p>
<p>&nbsp;</p>
<p>ГОЛОВА. Валентин Іванович, тут є велике лукавство. Ви прекрасно знаєте, що статус недоторканності депутатів місцевих рад регламентується законом, а щодо депутатів, народних депутатів України, це зміни до Конституції.</p>
<p>У вас буде можливість у Верховній Раді України, маючи найбільшу фракцію, внести відповідні зміни до Конституції. Я переконаний, що українське суспільство вас гаряче підтримає. Я побачу, як ви будете реалізовувати цю ініціативу.</p>
<p>Я ще раз ту сказав, Валентин Іванович, заспокойтеся, тут всі закони хорошо знають.</p>
<p>Шановні колеги, прошу підготуватися до голосування. Вноситься на голосування пропозиція про прийняття у першому читанні і в цілому як закон проект Закону України про внесення змін до Закону України „Про статус депутатів місцевих рад”, реєстраційний номер 7732-7. Прошу голосувати.</p>
<p>&nbsp;</p>
<p>10:19:26</p>
<p>За-296</p>
<p>Закон прийнято. По фракціях, будь ласка, будь ласка. „Регіони України” – 1, комуністів – 56, Блок Тимошенко – 41, Народна партія – 31, „Наша Україна” – 39, СПУ – 26, Народний блок – 17, СДПУ(О) – 2,&nbsp;Українська Народна партія&nbsp; - 18, Народний Рух України – 14, Партія промисловців і підприємців України&nbsp; - 13, Відродження – 2, Реформи і порядок – 13, позафракційні – 23.</p>
<p>Закон, шановні колеги, ще раз хочу наголосити, прийнято.</p>
<p>Так, шановні колеги, переходимо до розгляду питання… Слово будете говорити? Будь ласка, Олександр Мороз від імені двох фракцій в зв’язку з тим, що просили перерву на 30 хвилин, зараз, будь ласка, є можливість виголосити.&nbsp; З якого приводу брали перерву?</p>
<p>&nbsp;</p>
<p>10:20:42</p>
<p>МОРОЗ О.О.</p>
<p>Шановні колеги! Шановні громадяни! Заява такого змісту щодо політичної ситуації. Після голосування 26 березня люди чекають зрозумілого завершення політичної кампанії, початку роботи Верховної Ради України, створення коаліції фракцій та формування Кабінету Міністрів.</p>
<p>І хоч підрахунок голосів проведено з численними порушеннями закону,&nbsp; виявленими фактами підтасовок, підкупу і шантажу в цілому вибір громадян відбувся, він є остаточним з корекціями, котрі внесе перерахунок голосів у випадках, передбачених законом. Таких порушень могло бути значно менше, якби після виборів 2004 року зловмисники були справедливо покарані. Бездіяльність влади в цьому відношенні заслуговує осуду і&nbsp; відповідної реакції Президента та тих політичних сил, які братимуть участь в кадрових призначеннях за підсумками виборів-2006. Як відомо уповноважені представники Блоку Юлії Тимошенко, „Наша Україна” та Соцпартія України погодили текст меморандуму про порядок та умови створення передбаченої Конституцією України парламентської коаліції, притому соціалісти не заперечують участі у владі представників інших політичних сил, маючи на увазі важливу мету – подолання штучно нав’язаного суспільству напруження по лінії Схід-Захід.</p>
<p>Сьогодні ніщо не заважає&nbsp; підписанню згаданого меморандуму, на перешкоді стоять суб’єктивні фактори, що характеризують взаємини між „Нашою Україною” і Блоком Тимошенко. Ми ще раз наполягаємо на прискореному узгодженні позиції цих політичних сил, на прозорому та гласному проведенні дискусій і завершенні домовленостей.</p>
<p>Натомість 3 квітня цього року ми одержали від „Нашої України” новий проект відповідного документу зміст якого&nbsp;&nbsp; &nbsp;повертає всіх нас&nbsp; на два місяці назад і, по суті, означає спробу затягнути процес і виграти час.</p>
<p>Виникає питання, для чого? Відповідь знаходимо у низці дій, спрямованих на досягнення небезпечного для країни наміру: заблокувати&nbsp; політичну реформу, повернути в суспільство і державу до диктатури.&nbsp;</p>
<p>Саме з цією метою, всупереч відомому&nbsp; рішенню Верховної Ради від 14 грудня минулого року, нав’язується приведення сьогодні до присяги&nbsp; суддів Конституційного Суду України.</p>
<p>Поза всяким сумнівом, Конституційний Суд треба створити якомога скоріше, але не для того, щоб тиснути на нього, добиватися авантюрних рішень відхилення Закону&nbsp; „Про внесення змін до Конституції”.</p>
<p>Введення такого Закону припиняє спробу його відмінити, а це&nbsp; можливо лише з початком роботи Верховної Ради України п’ятого скликання. Так передбачено в Конституції.</p>
<p>В черговий раз заявляємо: ревізія&nbsp; політичної реформи не пройде. Авторитаризм, котрий за п’ятнадцять років незалежності приніс Україні безконечну низку бід, паралізував всю правову систему корупцією, злодійством і хабарництвом, повинен безповоротно піти в небуття.</p>
<p>Вимагаємо припинити спроби протягування через парламент ризикованих для суспільства рішень, котрі ніяк не враховують політичні уподобання громадян, що виявилися під час голосування 26 березня.</p>
<p>Пропонуємо припинити проведення пленарних засідань Верховної Ради, зосередитися над підготовкою&nbsp; проектів нормативних актів в комітетах і фракціях, підготувати достойне закриття останньої сесії парламенту четвертого скликання.</p>
<p>Вважаємо, що керівники всіх&nbsp; політичних партій і блоків, представлених у наступному парламенті, найперше БЮТ і Наша Україна,&nbsp;&nbsp;</p>
<p>Є застереження? Погодили розклад? Вірніше, порядок розгляду цього питання? Дякую. Будь ласка. До слова запрошується співголова Тимчасової спеціальної комісії Георгій Корнійович Крючков.</p>
<p>&nbsp;</p>
<p>10:25:05</p>
<p>КРЮЧКОВ Г.К.</p>
<p>Шановні Володимире Михайловичу, Адаме Івановичу! Шановні колеги, співвітчизники! Центральною виборчою комісією оприлюднені попередні підсумки виборів до Верховної Ради України. Найближчими днями, сподіваємося, має завершитися нарешті підбиття підсумків виборів до органів місцевого самоврядування.</p>
<p>Зрозуміло, що ґрунтовний аналіз перебігу і підсумків виборчої кампанії, її позитивних і негативних сторін, політичних і соціальних наслідків може бути зроблені лише після опублікування офіційних даних по результатам голосування. Це потребує часу. Але перші висновки можна і потрібно зробити вже зараз, так би мовити, по гарячих слідах.</p>
<p>Важливим, на думку, нашої комісії є насамперед те, що попри труднощів, яких було немало, вибори відбулися. В них взяли участь більше двох третин виборців внесених у списки для голосування. Обрано Верховну Раду України, Верховну Раду Автономної Республіки Крим, органи місцевого самоврядування, хоча і не в усіх округах.</p>
<p>До організації виборів була залучена велика кількість людей, тільки у виборчих комісіях було задіяно більше 600 тисяч.</p>
<p>За виборами спостерігали численні спостерігачі, з них більше 3,5 тисяч з інших держав та від міжнародних організацій.</p>
<p>Вибори обійшлися платникам податків більше ніж в 1 мільярд гривень. Це половина бюджетів найбільшого бюджету в Україні міста столиці України міста Києва.</p>
<p>Стільки ж коштів витрачено суб’єктами виборчого процесу на передвиборну агітацію. Про це навряд чи хто може сказати точно. В пресі називались різні цифри від 1 до 10 мільярдів доларів. Таких дорогих виборів Україна ще не знала і, дай, Боже, щоб не знала ніколи.</p>
<p>При всьому тому, що голосування як офіційно проголошується, в цілому пройшло організовано, уникнути прикрих недоліків і порушень не вдалося, їх було дуже багато. Масові недоліки були допущені при складанні списків виборців, через що сотні тисяч громадян не змогли взяти участі у виборах. У деяких містах до списків не були внесені виборці з цілих вулиць і навіть кварталів. Траплялися ситуації анекдотичного характеру. Не знаходили себе у списках виборців дехто з місцевих керівників, які ці списки підписували. Здійснення перекладу списків з російської на українську мову з використанням комп’ютерів призвело до численних перекручень прізвищ виборців, назв вулиць і викликало справедливі нарікання громадян. Обмеження можливості голосувати за відкріпними посвідченнями лише на одній виборчій дільниці в межах територіального виборчого округу також позбавило багатьох громадян можливості взяти участь у виборах. Не змогли проголосувати тисячі людей похилого віку, інвалідів, громадян, які через хворобу не можуть рухатись.</p>
<p>Комісія оперативно реагувала на повідомлення про порушення конституційних виборчих прав громадян, які надходили, зокрема з Луганської, Миколаївської, Херсонської, Житомирської та інших областей. Частину проблем вдалося вирішити шляхом внесення за ініціативою Центрвиборчкому і нашої комісії змін до виборчого закону. Зокрема, була надана можливість проголосувати членам дільничних виборчих комісій на тих дільницях, де вони проводили вибори.</p>
<p>Але вносити зміни за кілька днів до виборів, це не є нормальним. І вину за недосконалість виборчого закону має взяти на себе Верховна Рада. До того ж, відмова Президента України підписати закон, згідно з яким громадянам, які не були включені чи виключені зі списків, надавалась би можливість взяти участь у голосуванні за рішенням суду в день голосування, не дозволила їм реалізувати свої конституційні права.</p>
<p>Як відомо, за законом, дільничні виборчі комісії мали створюватися так, щоб на одну дільницю припадало не більше двох з половиною тисяч виборців. Проте, в деяких містах, особливо у столиці України на окремих дільницях кількість виборців становила 3-4 тисячі і більше. Загалом встановлена законом гранична чисельність виборців була перевищена на 11 відсотках виборчих дільниць. Це призвело до того, що створювались великі черги, люди годинами не могли проголосувати. Хоча подекуди голосування тривало до третьої і навіть до п’ятої години ранку. А частина громадян взагалі не змогла реалізувати своє конституційне право.</p>
<p>Що так буде, стало очевидним ще до виборів. На це своєчасно зверталася увага органів державної влади і&nbsp; місцевого самоврядування, в тому числі нашою комісією, а також у зверненні Уповноваженого Верховної Ради України&nbsp; з прав людини до народних депутатів.</p>
<p>Однак частина місцевих рад і державних адміністрацій попри настанови, які були викладенні в указі Президента України „Про забезпечення проведення демократичних, чесних і прозорих виборів” не приділила належної уваги складанню списків виборців, забезпеченню виборчих комісій підготовленими приміщеннями, комп’ютерною технікою, засобами зв’язку.</p>
<p>Це питання подекуди почали вирішувати тільки в останні кілька днів до виборів, нерідко в порядку штурму. Тому непоодинокими&nbsp; були випадки, коли голосування проводилось в непристосованих приміщеннях, у підвалах. Щоб забезпечити доставку до&nbsp; ЦВК виборчої&nbsp; документації голова держвиборчкому&nbsp; змушений був звертатись&nbsp; до Президента і просити главу держави вплинути на місцеві держадміністрації&nbsp;&nbsp; аби був виділений транспорт.</p>
<p>Таке безвідповідальне ставлення до організації виборчої кампанії важко зрозуміти. Мимоволі виникає думка, а чи не свідомо все це робилося?&nbsp; Чи в цій державі все так вже розвалилося, що ніхто нізащо&nbsp; не&nbsp; відповідає?</p>
<p>&nbsp;Гострою проблемою стало формування виборчих комісій. Ця справа за законом була покладена на суб’єктів виборчого процесу - політичні партії, їх організації на місцях.&nbsp; Проте багато з них без належної відповідальності підійшли до цієї справи, а частина взагалі виявилась неспроможною виділити необхідну кількість людей для роботи у виборчих комісіях.</p>
<p>&nbsp;Внесення змін до виборчого закону, вирішення&nbsp; питання про оплату праці членів комісії дещо пом’якшили ситуацію. Однак, проблеми подекуди&nbsp; виникали до самого завершення виборів.</p>
<p>На нашу думку, заслуговує на увагу пропозиція про те, що формуванням комісій мають займатися органи місцевого самоврядування, а політичні партії&nbsp; повинні мати право як рекомендувати кандидатури до складів виборчих комісій, так і відводити їх.</p>
<p>Зміна норм закону&nbsp;&nbsp; щодо участі у виборах громадян України, які перебувають за кордоном, призвела до того, що кількість їх, які змогли цього разу проголосувати на виборах, суттєво зменшилась.&nbsp; Якщо, скажімо, у Придністров’ї, де проживає&nbsp; 75 тисяч громадян України на Президентських виборах було створено 5 виборчих дільниць, то на цих виборах - жодної. А до Кишинева чи&nbsp; Бєльців добратись могли одиниці.</p>
<p>Звичайно, можна пояснювати це відсутністю можливостей для охорони виборчих дільниць, іншими причинами, але ж ці проблеми були і під час минулих виборів, однак, виборцям тоді надавалася можливість проголосувати. Тут є&nbsp; підстави для роздумів.</p>
<p>Слід сказати і про те,&nbsp; що намагання&nbsp; максимально деталізувати у законі виборчий процес часом необгрунтовано зв’язувало руки&nbsp;&nbsp; організаторам виборів.&nbsp; Не обійшлося і без відвертого, часом цинічного, брутального підкупу виборців. Лише один приклад. У місті&nbsp; Києві, принаймні, 50 тисячам виборців&nbsp; було вручено посвідчення громадянського помічника&nbsp; політичного Блоку Леоніда Черновецького підписаного керівником блоку.&nbsp; Посвідченням гарантується тим, кому воно було вручено, цитую,&nbsp; особистий прийом депутатів, отримання безкоштовно юридичних консультацій, отримання адресної&nbsp; матеріальної допомоги. На жаль, цього&nbsp; своєчасно не помітили ні виборчі комісії, ні спостерігачі, ні інші органи. Хоча вже сам факт&nbsp; безцеремонного підкупу виборців&nbsp; мав бути підставою для&nbsp; зняття такого кандидата з&nbsp; реєстрації.</p>
<p>Наша комісія спільно з утвореною Президентом України&nbsp; громадською радою провела дві зустрічі &nbsp;із спостерігачами, в тому числі з тим, що прибули&nbsp; в Україну у зв’язку з виборами з інших держав. Під час&nbsp; зустрічі, а також у своїх попередніх письмових&nbsp; звітах, спостерігачі, відзначаючи позитивні&nbsp; моменти, звертали&nbsp;&nbsp; увагу на численні організаційно-технічні&nbsp; недоліки і прорахунки&nbsp; у проведенні виборчої кампанії. Їх спостереження в цілому&nbsp; співпадають з тим, що говорилося вище.&nbsp;</p>
<p>Деякі зарубіжні спостерігачі&nbsp; радили не поспішати&nbsp; з оцінкою проведений в Україні виборів до встановлення і оприлюднення їх результатів. Так Роберт Філінг, директор&nbsp; української, білоруської&nbsp; і молдавської програм&nbsp; Американського центру&nbsp; профспілкової солідарності&nbsp; говорив на зустрічі&nbsp; 28 березня: наша організація ( а Філінг представляв&nbsp; 10 спостерігачів з&nbsp; п’яти західних країн) ще не висловилася&nbsp; ці вибори демократичні чи ні. Чого не можна сказати до кінця, коли всі голоси&nbsp; ще не були підраховані.&nbsp;</p>
<p>І далі. Я думаю, це дуже важливо: трохи утриматися від&nbsp; остаточних коментарів відносно&nbsp; „демократичних, вільних, прозорих&nbsp; і так далі” виборів.</p>
<p>Тому&nbsp; мене дивує цей проект, який&nbsp; внесений, послатись на міжнародних спостерігачів&nbsp; і дати&nbsp; оцінку&nbsp; нашим виборам.</p>
<p>Як з’ясувалося, після завершення&nbsp; голосування&nbsp; зауваження було дуже слушним, адже численні заяви суб’єктів виборчого процесу&nbsp; про масові факти порушень при підрахунку голосів викликають серйозне занепокоєння.. Вже проведені в ряді місць перерахунки&nbsp; бюлетенів виявили невідповідність у багатьох &nbsp;оприлюднених даних фактичним результатам. Це стосується і виборів до Верховної Ради і ще більше до виборів до органів місцевого самоврядування. За браком часу не наводжу конкретні приклади, їх безліч. Ви маєте, сьогодні одержали деякі матеріали. Сьогодні при розгляді нашої доповіді на засіданні нашої комісії були пред'явлені документи, які повністю підтверджують те, що тут сказано. Я можу до дати до того, що там посилаються, що не знайшли деякі бюлетені. В Алчевську 53 списки виборів, проголосовані з відмітками, знайдені на смітнику. А те, що робиться зараз в Криму, що робиться в Одеській області, в інших регіонах, це викликає просто тривогу.</p>
<p>Надзвичайно велика кількість сигналів про фальсифікацію робить обґрунтованою постановку питання про перерахування бюлетенів. Воно має бути розглянуто при&nbsp; обговоренні внесених проектів постанов&nbsp; Верховної Ради, які&nbsp; знаходяться на порядку денному сьогоднішнього засідання. Тільки після цього можна буде об'єктивно оцінити, чи насправді чесними були вибори, хоча у членів комісії різні є думки.</p>
<p>Можна було б сказати і про адміністративний ресурс. Він був не такий, як на минулих виборах, але те, що добровільно, в лапках, записували людей у партії, членами яких є керівники відповідних міністерств і відомств, що балотувалися, про те, як одностайно, в лапках, у деяких містах підтримували списки тих чи інших партій на зборах ветеранів за участю керівників відповідних служб, як прозорий натяк правильно, в лапках, провести вибори, було сприйнято попередження про можливу заміну у квітні після виборів керівних кадрів в областях, попередження, яке було повторене під час підрахунку голосів.</p>
<p>Вже повідомлено, що розбір польотів з організаційними висновками буде зроблений на засіданні уряду наприкінці квітня, і що результати голосування будуть одним із критеріїв оцінки керівників областей. Виборче законодавство, на нашу думку, потребує удосконалення. Щодо цього організаторами виборів, громадськими організаціями висловлюється багато пропозицій, в тому числі стовно вдосконалення пропорційної системи, порогу для проходження до парламенту, місцевих рад, в розведення у часі виборів до Верховної Ради і місцевих рад. Їх слід&nbsp;&nbsp; &nbsp;&nbsp;узагальнити і уважно розглянути в ході підготовки законодавчих актів. На часі є створення Загальнодержавного реєстру виборців, про що пропозиції вносилися і Уповноваженим Верховної Ради&nbsp; з прав людини, багатьма громадськими організаціями раніше, але цього не було зроблено. На часі&nbsp; є створення виборчого кодексу.</p>
<p>Насамкінець про фінансування виборів з боку інших держав. У засобах масової інформації повідомлялось, зокрема, з посиланням&nbsp; на посла США пана Джона Гербста, що у рамках загальної допомоги Україні США надають приблизно 13,3 мільярда доларів на підтримку чесних і вільних виборів. Посол не уточнив кому конкретно пішли ці кошти. Така ж картина була і на&nbsp; минулих виборах. Але як, через які канали,&nbsp; у який спосіб поступають ці гроші, як вони розподіляються – невідомо навіть Центрвиборчкому. Гроші на організацію виборів йдуть величезні, заявляв голова ЦВК Ярослав Васильович Давидович. Але про джерела їх надходження ми взагалі нічого не знаємо.&nbsp; До речі, ще під час минулих виборів я особисто як депутат звертався з цього приводу до&nbsp; урядових інстанцій. Конкретної, внятної відповіді я не отримав. Чи не межує ця, так звана, допомога&nbsp; у проведення (в лапках) „вільних” і чесних виборів з втручанням у внутрішні справи нашої держави?</p>
<p>Шановні колеги! Завершуючи свою депутатську діяльність, хотів би скористатися&nbsp; цією нагодою,&nbsp; щоб висловити вам, дорогі колеги, керівництву Верховної Ради, працівникам Апарату щиру вдячність за співпрацю, за допомогу, а також поздоровити новообраних&nbsp; парламентарів, побажати їм виправдати виявлене їм високе&nbsp; довір`я, побажати, щоб у них не виникали&nbsp; проблеми з можливістю виконувати велике навантаження, якого вимагає робота у&nbsp; Верховній Раді.&nbsp; Дякую за увагу.</p>
<p>&nbsp;</p>
<p>ГОЛОВА.&nbsp; Шановні колеги, доповідь &nbsp;завершено.&nbsp;&nbsp;&nbsp;&nbsp;&nbsp; Будь ласка, запишіться на&nbsp; питання, якщо у вас такі є.</p>
<p>Прошу показати на табло. Ярослав Сухий, „Регіони України ”.</p>
<p>&nbsp;</p>
<p>10:39:18</p>
<p>СУХИЙ Я.М.</p>
<p>Дякую.&nbsp; Ярослав Сухий, Запоріжжя, „Регіони України”.</p>
<p>Володимире Михайловичу, я прошу слово передати колезі Стояну.</p>
<p>&nbsp;</p>
<p>ГОЛОВА.&nbsp; Олександр Миколайович Стоян, мікрофон.</p>
<p>&nbsp;</p>
<p>10:39:31</p>
<p>СТОЯН О.М.</p>
<p>Шановний&nbsp; Георгій Корнійович! Ну дійсно, вибори відбулися, як сказав Президент, без великих порушень, є деякі порушення під час підрахунку голосів, є уже протоколи, які треба, дійсно, чи заяви, розглянути і вирішити питання. Тому що, дійсно, потрібно навести порядок, треба довести, що будуть чесні і порядні.</p>
<p>У зв’язку з цим у мене до вас запитання: скажіть, будь ласка, чи ви наполягаєте на тому, щоб взагалі зробити перерахування всіх результатів виборів, чи вибірково, як це відповідає закону, тільки там, де є зауваження і де є звернення окремих політичних сил? Дякую.</p>
<p>&nbsp;</p>
<p>КРЮЧКОВ Г.К. Я висловлюю свою особисту думку. Оскільки зараз пішов просто такий потік про порушення, масові порушення, я вважаю, що треба нам очиститися від цієї скверни і сказати правду, якими були вибори. У Сполучених Штатах Америки пішли на це. Я думаю, що це для нас в цьому відношенні досить повчальний приклад.</p>
<p>&nbsp;</p>
<p>ГОЛОВА. Анатолій Оржаховський, фракція комуністів.</p>
<p>&nbsp;</p>
<p>10:40:34</p>
<p>ОРЖАХОВСЬКИЙ А.В.</p>
<p>Дякую, Володимире Михайловичу. Анатолій Оржаховський, фракція Компартії України , Херсонщина.</p>
<p>Шановний Георгію Корнійовичу, я з вашими висновками практично з усіма погоджуюся, і з пропозиціями на перспективу. Хочу сказати, що, дійсно, кожний із нас був на місцях і ми бачили, наскільки велике порушення законодавства. І це не прозорі вибори були, а просто-на-просто жахливі! І те, що робляться якісь висновки, там, ОБСЄ і деякими іншими, мабуть, оця система їм дуже до вподоби.</p>
<p>Тому сьогодні у мене до вас запитання такого роду. Перше: яка ваша думка щодо наявності окремих списків виборців до різних рівнів рад? І друге: чи не вважаєте ви, що має відповідати ЦВК, виконавча влада за обман, який ще в жовтні місяці був сказаний про те, що списки виборців готові на 80, 90 і так далі відсотків, а виявилося, що ці списки потім доопрацьовувалися – і мільйони людей взагалі не проголосували?</p>
<p>Дякую.</p>
<p>&nbsp;</p>
<p>КРЮЧКОВ Г.К. Ну, перше питання я не зовсім зрозумів.</p>
<p>&nbsp;</p>
<p>ГОЛОВА. Це до Верховної Ради і до місцевих органів влади – два списки було.</p>
<p>&nbsp;</p>
<p>КРЮЧКОВ Г.К. Ну, з цього приводу є різна практика. Наприклад, у Сполучених&nbsp; Штатах Америки обирають одночасно і сенаторів, і до своїх штатних органів, і шерифів, і інших. І це робиться книжечкою, і все це досить <a name=Temp></a>компактно і зручно. Чому ми до цього не додумались? Ну, мабуть, ми ще від рівня папуасів далеко не пішли, не пішли. А відносно другого питання, за порушення повинні відповідати всі ті, хто вчинив неправильні, незаконні дії.</p>
<p>&nbsp;</p>
<p>ГОЛОВА. Так, Олег Білорус, фракція "Блоку&nbsp; Юлії Тимошенко" .</p>
<p>&nbsp;</p>
<p>10:42:26</p>
<p>БІЛОРУС О.Г.</p>
<p>Шановний Володимире Михайловичу, шановні колеги, міжнародні&nbsp; організації ОБСЄ дали високу оцінку рівню демократичності виборів, зробили заяву звітну, що вибори пройшли за вищими стандартами і демократичними нормами. Але є окремі порушення, це прерогатива правоохоронних органів. І треба цим займатися. Що стосується загального перерахунку, то де в Україні ще мільярд 200 мільйонів, щоб цим бавиться? Де гарантія, що ці перерахунки дадуть принаймні, одну соту зрушення?</p>
<p>&nbsp;Треба серйозно до цього ставиться. Нема&nbsp; закону і нема жодної жалоби з боку громадян. А політичні сили, їх інтереси ми розуміємо, але народ сказав своє слово. І тому перерахунок – це абсурд.</p>
<p>&nbsp;</p>
<p>КРЮЧКОВ Г.К. Я,&nbsp; що я можу сказати з цього приводу? Дійсно, міжнародні організації і&nbsp; деякі державні діячі поспішили дати найвищу оцінку виборам, бо це вписується в їхню стратегію. Але ж вони це говорили тоді ще, коли&nbsp; не було підрахунку голосів.</p>
<p>На жаль, ми перебуваємо на такому стані розвитку нашого суспільства, що головне&nbsp; не те, як голосують, а головне – як підраховують. А саме на цьому етапі міжнародних спостерігачів не було. А було б добре, якби вони були. Якби вони подивилися н те неподобства, на ті, на те безладдя і на ті злочини, я б сказав, які чинилися на користь певних політичних сил, які зараз не&nbsp; хочуть очистити нашу совість і нашу&nbsp; країну від оцього всього&nbsp; негативу, який виявився на цих виборах.</p>
<p>&nbsp;</p>
<p>ГОЛОВА. Володимир&nbsp; Стретович, „Наша Україна”.</p>
<p>&nbsp;</p>
<p>10:44:27</p>
<p>СТРЕТОВИЧ В.М.</p>
<p>Володимир Стретович, Християнсько-демократичний союз „Наша Україна”.</p>
<p>Георгій Корнійович, я вам задаю питання як правник правнику: скажіть, будь ласка, а на кому лежить левова частка вини за неправильний підрахунок голосів? Чи на за тими представниками політичних партій, які делеговані були в комісії, які не виконали&nbsp; свою функцію. В результаті ми сьогодні 34 тисячі дільниць&nbsp; робимо винними в тому, що&nbsp; партії в нас ще не стали партіями, вони поміщуються на одному дивані, а тільки називаються партіями.</p>
<p>Чи не доцільно здійснити перерахунок&nbsp; по дільницях, де допущені порушення і суди повинні зобов’язати здійснити цей перерахунок&nbsp; для остаточного результату виборів?&nbsp; Будь ласка, дякую.</p>
<p>&nbsp;</p>
<p>КРЮЧКОВ Г.К.&nbsp; Я з вами, колего, повністю погоджуюся, що тут вина і політичних партій, які виділили таких представників, що не забезпечили нормального проведення виборів і підрахунку голосів. То це абсолютно нормально.</p>
<p>Але часто це діялося уже за межами уваги і впливу&nbsp; представників політичних партій. І тут я як правник правникові хочу сказати, хто це вчинив, той за це повинен відповідати.</p>
<p>&nbsp;</p>
<p>ГОЛОВА. Олег Зарубінський, Народна партія.</p>
<p>&nbsp;</p>
<p>10:45:44</p>
<p>ЗАРУБІНСЬКИЙ О.О.</p>
<p>Шановний Георгій Корнійович!</p>
<p>Як ви можете прокоментувати таке, що під час перерахунку голосів, здається, не було жодної&nbsp; політичної сили, які б не трясли бюлетенями по телевізору і не показували, що в такій-то області&nbsp; масові фальсифікації при підрахунку, в таких-то регіонах&nbsp; сотні, тисячі випадків невірного, неправильного підрахунку і так далі. Чому зараз змінилася позиція? Влаштувала кон’юнктура? Перше питання.</p>
<p>Друге питання. Чи вважаєте ви, що це не була масові порушення, коли навскид, вибірково в Криму з половини бюлетенів проаналізованих&nbsp; 33,6% порушень? Запорізька область – 12, Івано-Франківська – 11, Київська – 17, Львівська – 21 і так далі?</p>
<p>І нарешті, чи не вважаєте ви, що якщо на сьогоднішній&nbsp; день всюди, абсолютно всюди, де зроблені перерахунки, є серйозні неспівпадіння між тим, що сьогодні знаходиться у мішках з бюлетенями і в тих протоколах, які нам показує ЦВК? Чи це&nbsp; не є масовість і&nbsp; чи це не є симптом того, що треба, дійсно, перерахувати все?</p>
<p>&nbsp;</p>
<p>КРЮЧКОВ Г.К. Шановний Олеже Олександровичу!</p>
<p>&nbsp;Ви тільки підтвердили те, що я говорив у своєму виступі. Порушення носять масовий характер і розібратися, де їх не було, дуже важко. Бо, дійсно, чи більше заглиблюються у цю проблему, тим більше з’ясовується, я б сказав, злочинних дій, продуманих і явно на користь певних політичних сил.</p>
<p>&nbsp;</p>
<p>ГОЛОВА.&nbsp; Микола Садовий, фракція Соціалістичної партії України.</p>
<p>&nbsp;</p>
<p>10:47:21</p>
<p>САДОВИЙ М.І.</p>
<p>Микола Садовий, фракція Соціалістичної партії України.</p>
<p>Вибори відбулися. Це вже факт. Флуктуації, як і у будь-якому процесі, безумовно, є, і вони будуть. Запитання такого порядку, перше запитання. Якого порядку у процентах є відхилення від тої справедливості, яка повинна бути, підрахунку голосів.</p>
<p>І наступне. У Кіровограді уже перерахували шість дільничних виборчих комісій, все зійшлося. А тепер знову починаємо перерахунок. А за цей період уже здійснені такі дії. Наприклад, голова Кіровської територіальної виборчої комісії уже відкривала, закривала кімнату. Уже є розпаковані мішки з бюлетенями. Уже є блокування роботи комісії бувшими членами сотого виборчого округу, у тому числі і ... .</p>
<p>Тому запитання таке. Ми можемо сьогодні прийняти рішення, а воно буде законним чи ні?</p>
<p>&nbsp;</p>
<p>КРЮЧКОВ Г.К.&nbsp;Рішення прийматиме Верховна Рада, і це її справа.</p>
<p>Дійсно, є певні проблеми, в тому числі і по Кіровограду. Перераховували там, по п’яти дільницях мали перераховувати повністю, було рішення по шести. Але дивіться, якщо по 103 дільниці дільнична комісія визнала недійсними 224 бюлетені, а окружна комісія 441 і так по інших дільницях, то говорити про якусь тут справедливість важко.</p>
<p>Той, хто хоче розібратися, той розбереться. Хто хоче, щоб не була встановлена істина, буде робити все для того, щоб це не відбулося.</p>
<p>&nbsp;</p>
<p>ГОЛОВА.&nbsp; Анатолій Мороз, будь ласка.</p>
<p>&nbsp;</p>
<p>10:49:16</p>
<p>МОРОЗ А.М.</p>
<p>Шановний Георгій Корнійовичу. Мороз, 83 виборчий округ, Запорізька область. Дійсно, дуже багато&nbsp;скарг надходить від наших виборців про те, що багато було порушень з боку і виборчих комісій, і недоробка органів місцевого самоврядування в плані організації і проведення виборів, хоча дуже багато було звернень і на нашу адресу, що, мовляв, ми не передбачили законом.</p>
<p>Я думаю, те, що на виборчих дільницях не організували належним чином роботу і проведення виборів, це не вина Верховної Ради і не вина, але я погоджуюся з тими висновками, які ви зробили і думаю, що, дійсно, доцільно, треба провести перерахунок тих результатів виборів, які проведені на виборчих округах і на виборчих дільницях.</p>
<p>Правильно говорять мої колеги і ви про це говорили, що в Сполучених Штатах Америки проводили перерахунки голосів і від цього держава не постраждала, не постраждав авторитет цієї держави.</p>
<p>&nbsp;</p>
<p>КРЮЧКОВ Г.К. Мені коментувати нічого.</p>
<p>&nbsp;</p>
<p>ГОЛОВА. Так, дякую, Георгій Корнійович, сідайте, будь ласка. Ігор Рафаїлович Юхновський. Поки Ігор Рафаїлович Юхновський іде, я дам довідку. Ту&nbsp; по Кіровограду ставили питання, треба не вводити в оману людей. По Кіровограду було прийнято рішення про повторний підрахунок голосів по 6 виборчих дільницях. Порахували дві – 103 і 74. Різниця сфальшованих бюлетенів 441 плюс 171. Після того припинили підрахунок, перерахунок, заборонили після того. Читайте, будь ласка. Ігор Рафаїлович, будь ласка, ваш виступ.</p>
<p>&nbsp;</p>
<p>10:51:02</p>
<p>ЮХНОВСЬКИЙ І.Р.</p>
<p>Шановний Володимире Михайловичу, шановні депутати, дозвольте мені висловити загальні висновки Комісії Верховної Ради по нагляду за виборами.</p>
<p>Важким у долі держави був кінець правління Леоніда Даниловича Кучми. Однією з найбільш драматичних і переломних подій стали вибори Президента і оранжева українська революція. Події ці розділили Україну на два табори і блоки.</p>
<p>Передпрезидентські обіцянки обох головних кандидатів на пост Президента, затверджені нашою Верховною Радою, породили страшні фінансові штопори в економіці держави і це лягло густою хмарою як на увесь перебіг виборів до Верховної Ради і місцевих рад, так на неймовірні труднощі в економічній політиці урядів Тимошенко і Єханурова.</p>
<p>У цій ситуації у виборах у виграші могла бути тільки опонуюча сторона, так воно і сталося.&nbsp; Невизнання авторитетів в блоці „Наша Україна” породила декілька десятків дрібних блоків, найчастіше з певним депутатом на чолі. В результаті виборів багато досвідчених керівників партій і блоків залишилися поза&nbsp; Верховною Радою. Це створює&nbsp; можливість комплектувати майбутній уряд добрими спеціалістами, не вихолощуючи кадри вибраних депутатів. Вибори не носили характеру боротьби програм, а скоріше боротьби осіб, в іграх про демократію здеформовано і дивно називалися блоки: Лазаренка, Литвина, Юрія Кармазіна, Костенка-Плюща, Наталії Вітренко, Бориса Олійника, Михайла Сироти, Євгена Марчука і інших. Між тим у програмах партій виділялися два чіткі напрями: об’єднання населення України на основі національних цінностей українського народу та ідеї космополітизму на фоні досить ґрунтовно виписаних заходів в галузі економіки.</p>
<p>&nbsp;Вибори до Верховної Ради відбулися, конкретною передумовою переважною&nbsp; правдивості виборів є показник комплектування виборчих комісій. Зокрема, стосовно представників партій і блоків у складі окружних виборчих комісій можна навести таку інформацію. На виконання статті 27 Закону про вибори до Верховної Ради&nbsp; за кількістю представників у складі окружних виборчих комісій перше місце займає „Наша Україна” і 84 відсотки. Друге місце ділять „Регіони”, Соцпартія і Народна партія Литвина -5,81 сотих відсотків. Третє місце блок - Юлії Тимошенко - 5,78. Четверте місце - Українська Народна партія – 5,71. П’яте місце – Соціал-демократична партія (об’єднана). Сумарно за рахунок представників інших партій найбільше представництво мала „Наша Україна”. Притому „Наша Україна”&nbsp; перебуває на несподіваному третьому місці за результатами виборів – це один із симптомів, що вибори проходили чесно, відкрито і демократично. Інша справа – підрахунок голосів.</p>
<p>Загальна оцінка виборів, як говорив Георгій Корнійович, може вважатися позитивною, якщо не брати&nbsp;&nbsp; до уваги результати перерахунків виборів.</p>
<p>Зауваження стосувалися,&nbsp;&nbsp;&nbsp; в основному,&nbsp; технічних проблем. Так технічні проблеми, стосовно так званого машинного перекладу з поганими комп’ютерними&nbsp; програмами не можуть бути штучно використані для оцінки&nbsp; проходження виборів, а скоріше, як предмет&nbsp; анекдоту і ознака лінивості&nbsp; місцевих органів.</p>
<p>Більш серйозно, що у виборчих дільницях працювали люди, не навчені&nbsp; виборчого процесу.&nbsp; В майбутньому слід проводити роздільні вибори до Верховної Ради і до місцевих рад.</p>
<p>Необхідно&nbsp; зменшити число виборців на виборчих дільницях. Ключові зміни&nbsp;&nbsp;&nbsp; у виборчому законі не були&nbsp; доведені до відома виборців. Як вже говорилося, території, положені по периметру держави,&nbsp; кордону, практично позбавлені інформації українського&nbsp; радіо і телебачення. Виборчі фонди партій&nbsp;&nbsp; не були ні означені, ні контрольовані.</p>
<p>Слід створити реєстр виборців рівно, як і реєстр приміщень для виборів. Кошти держави мали б спрямовуватися на організацію виборів, а не на подарунки.</p>
<p>Уніфікований виборчий процес&nbsp; розв’яже питання зі списками. Голосування за кордоном не було належно забезпечене.</p>
<p>Необхідно прийняти до уваги значне кількість українців, що&nbsp; виїхали&nbsp; за кордон. Необхідно всюди створювати консульські пункти української держави, зокрема,&nbsp; це відноситься і до Придністров’я.</p>
<p>Україні має в дальшому вестися&nbsp; детальна дискусія про виборчий закон. Дуже на часі ще цією Верховною Радою 26 квітня прийняти Закон про парламентську меншість, про парламентську опозицію. Слід провести&nbsp; дальшу законотворчу політику&nbsp;&nbsp; так, щоб парламентська меншість мала шанси прийти до влади в результаті майбутніх парламентських виборів, або через одні вибори.</p>
<p>Тому опозиція&nbsp; не може бути слабкою. Але, найголовніша робота більшості і опозиції має бути&nbsp; конструктивною. Саме така перспектива вимальовується в результаті виборів.</p>
<p>На моє глибоке переконання, політична свідомість і відповідальність подавляючих мас населення стала&nbsp; &nbsp;державницькою. Поразка кожної з крупних партій, що є зараз у Верховній Раді має своє об’єктивні причини і вони, в першу чергу пов’язані як з оцінкою поведінки представників цієї партії у Верховній Раді, так і з вболіванням населення за долю держави.</p>
<p>В заключення Тимчасова спеціальна комісія по догляду за виборами сердечно дякує тим героїчними працівникам дільничних виборчих комісій, працівникам окружних виборчих комісій і, особливо Центральній виборчій комісії та її голові Ярославу Давидовичу за самовіддану жертовну працю. Слава вам! Ми бажаємо розуму і успіху депутатам нового скликання.</p>
<p>Про перерахування результатів голосування. Фізично це майже неможливо, законодавчо не забезпечено і перерахування не принесе достовірних результатів, в свою чергу буде знову таки опротестоване.</p>
<p>Загальне перерахування може відбутися тільки за рішенням суду. Воно може торкнути лише певних дільниць, кінці-кінців ті, що порушують Закон „Про вибори” мають понести кримінальну відповідальність.</p>
<p>Так.</p>
<p>&nbsp;</p>
<p>ГОЛОВА. Дайте можливість завершити виступ, будь ласка.</p>
<p>&nbsp;</p>
<p>ЮХНОВСЬКИЙ І.Р. Так поступово ми будемо демократизувати наше суспільство. Дякую.</p>
<p>&nbsp;</p>
<p>ГОЛОВА. Так. Дякую, Ігор Рафаїлович.</p>
<p>Шановні колеги, тепер переходимо до виступів від депутатських фракцій. Будь ласка, запишіться, бо записались тільки два представники. Заєць Іван Олександрович, ви від фракції? Ну, поки немає, давайте таким чином зараз. Пеклушенко Олександр, підготуватися Кафарському. І прошу записатись, шановні колеги, якщо є бажаючі на виступи. Ні? Тоді будемо переходити до рішення.</p>
<p>&nbsp;</p>
<p>10:58:59</p>
<p>ПЕКЛУШЕНКО О.М.</p>
<p>Уважаемые коллеги, радиослушатели, телезрители! Фракция партии «Регионов Украины» целиком и полностью поддерживает ту тревогу, которая сегодня есть в обществе в вопросе демократического проведения выборов, их достоверности при подсчете голосов.</p>
<p>Одновременно фракция считает, что вопрос установления законности результата выборов не может быть использован как инструмент политического давления и шантажа. Любая крайность, будь-то попытка сдержать объективное рассмотрение со стороны&nbsp; ЦИК, правоохранительных органов, так и попытка бездоказательного, огульного обвинения до оглашения официальных результатов, по нашему мнению, не только вредно, но и преступно.</p>
<p>Партия регионов с первого дня избирательного процесса говорила о том, что имеются ошибки и прямые нарушения закона на выборах. Самые существенные из них, очевидные, мы все это видели, это прежде всего списки, качественный состав избирательных комиссий. Если бы не гражданская ответственность избирателей, то процесс голосования мог бы стать братской могилой не только всех результатов выборов 2006 года, но и всех демократических завоеваний в стране. Дух возможности срыва выборов витал в стране до последнего дня предвыборной кампании. В то же время мы понимаем: сегодня экзитполы, система параллельного подсчета голосов позволяет партиям практически вместе с ЦИК, а иногда и раньше, иметь оперативный анализ, близкий к окончательному результату выборов. Алгоритм, который закладывается после оценки 30-40 процентов бюллетеней и участков, редко меняется в обратную сторону. Поэтому многие партии получили давно четкий прогноз задолго до окончания выборов, начали информационную борьбу с ЦИКом и партиями, лидирующими в избирательном списке, не обращая при этом внимания ни на оценки международных наблюдателей, ни на отсутствие официальных результатов. Уже сегодня их отдельные представители клеят ярлыки и выносят приговоры, идет массированная подготовка общества к возможности пересмотра результатов выборов, отмене но и к новому витку гражданской нестабильности страны в целом.</p>
<p>Партия регионов разделяет и поддерживает тревогу всех и требования по расследованию каждой жалобы, каждого заявления о нарушении. Мы готовы принять участие в пересчете на каждом участке, где суд вынесет законное решение по пересчету, не зависимо от того, сколько таких участков будет по решению суда, один процент или девяносто девять. Но мы не поддержим и не допустим незаконного вмешательства в работу ЦИК и судов со стороны кого бы ни было. Нам всем есть за что&nbsp; критиковать законы и друг друга. Но вносить кардинальные изменения в процедуру закона подсчета голосов сегодня – это все равно, что менять&nbsp; колеса поезда во время его движения …</p>
<p>&nbsp;</p>
<p>ГОЛОВА.&nbsp;Так, Володимир Кафарський, фракція&nbsp; Партії промисловців і підприємців, підготуватись Рудьковському.</p>
<p>&nbsp;</p>
<p>11:02:32</p>
<p>КАФАРСЬКИЙ В.І.</p>
<p>Шановні колеги, проблем, які ми сьогодні обговорювали, ми всі чекали і розуміли, що вони будуть.&nbsp; Справа в тому, що невідповідність правового реформування реальному стану розвитку політичних інститутів якраз і проявилися на цих виборах. Вони проявилися на тому, наскільки якісно сформовані наші політичні партії і як вони структуровані. В результаті ми одержали&nbsp; надзвичайно велику кількість блоків, які по суті діла не змогли&nbsp; дійти на місця, і особливо на виборах до місцевих органів влади.</p>
<p>Процесі політичної структуризації на місцевому рівні&nbsp; наражалися на суттєву проблему - слабкість реальних політичних структур. Якщо подивитися на&nbsp; партійність депутатів місцевих рад, то вони складають 22 відсотки загальної чисельності після виборів 2002 року, тоді як у Верховній Раді 46. Крім того,&nbsp; політичні партії менше представлені на місцевому рівні. А це говорить про те, що підбирали всіх, хто хотів піти по партійних списках.</p>
<p>В результаті з одної сторони формувалися списки, в яких деякі корпоративні місцеві групи&nbsp; закладали, як зозуля своїх яєць в&nbsp; кожну партію своїх представників, а з другого боку посилали у виборчі комісії людей, у яких не було рівня високої ні свідомості, ні правової культури, ні відповідальності перед суспільством.&nbsp; Все це дало ті результати.</p>
<p>Але, якщо сьогодні говорити про вибори, то слід сказати, що&nbsp;&nbsp;&nbsp; перерахувати, дійсно, всі вибори в Україні неможливо.&nbsp; Це потрібно приймати рішення судом &nbsp;інстанції України.&nbsp; Але коли ми бачимо, що відбувається у Кіровограді і в інших&nbsp; місцях, то, напевне, треба приймати відповідні&nbsp; міри, щоби вийти з цього становища.</p>
<p>Тому я вважаю, що ми повинні підтримати&nbsp; постанову&nbsp; Верховної Ради підготовлену&nbsp; Ключковським, Одайником, в якій чітко виражені ці позиції.</p>
<p>Дякую за увагу.</p>
<p>&nbsp;</p>
<p>ГОЛОВА.&nbsp; Микола Рудьковський, фракція Соціалістичної партії України. Підготуватися Олегу Зарубінському.</p>
<p>&nbsp;</p>
<p>11:04:56</p>
<p>РУДЬКОВСЬКИЙ М.М.</p>
<p>Шановні колеги народні депутати!&nbsp; Дійсно, питання&nbsp; достовірності і дійсності результатів виборів – це принципове питання для&nbsp; всієї нашої держави. Але ми не&nbsp; повинні переходити в істерію. Я, як перший секретар Чернігівського обкому Соціалістичної партії, контролював результати виборів на Чернігівщині. Ми мали на кожній виборчій дільниці члена комісії і двох спостерігачів. Вибори пройшли без ніякого тиску, впливу чи шантажу. Підрахунок голосів так само проходив без нервового напруження, не в&nbsp; порівнянні з тими виборами, які були&nbsp; до цього.</p>
<p>Ми зібрали протоколи&nbsp; з усіх виборчих дільниць. Ми порівняли результати, які ми отримали&nbsp; в області за нашими протоколами і ті, які ми маємо&nbsp; на Центральній виборчій комісії на сайті, вони фактично співпали. Зараз&nbsp; я отримав інформацію з 95&nbsp; округу Кіровоградської області, де на&nbsp; шістьох дільницях знову ж таки&nbsp; перерахували голоси, і суттєвих відмінностей немає. Кілька голосів&nbsp; в одну чи в іншу сторону. Це&nbsp; може&nbsp; бути поясненням одним, що люди працювали більше 36 годин без сну, і вони дійсно&nbsp; могли допустити механічну помилку. Звинувачувати всю Україну,&nbsp; ті півмільйона громадян, які знаходилися в територіальних комісіях&nbsp; від різних партій, що вони фальсифікували свідомо результати виборів, я б&nbsp; цього&nbsp; не хотів і не міг. І&nbsp;&nbsp; тому я переконаний, що, дійсно, можна і потрібно перераховувати голоси, але на тих дільницях, де зафіксовані згідно чинного діючого закону порушення. Дійсно, були і на деяких дільницях порушення, були спроби винести бюлетень. Але якщо тільки людям було пояснено, що цього робити не можна було, люди здійснили голосування. Якщо в деяких регіонах України відбулися порушення і вони були зафіксовані, чи суттєва різниця в протоколах, які були подані комісіями і спостерігачами, там потрібно провести перерахунок голосів. Але ми в законі не передбачили такий пункт, як уточнений протокол, бо коли привозили дільничні комісії, не маючи досвіду, протокол, приїжджали в окружну і їм говорили – перепишіть протокол, бо ви неправильно занесли і так далі, то тоді дійсно могли бути якісь розбіжності, але знову ж таки звинувачувати всю Україну ми не можемо в фальсифікації. Немає в законі положення про перерахунок голосів. Постанова на допоможе, закон потрібно приймати, зміни до закону. На слідуючи вибори…</p>
<p>&nbsp;</p>
<p>ГОЛОВА. Так, Олег Зарубінський має слово. Підготуватися Стретовичу.</p>
<p>&nbsp;</p>
<p>11:08:15</p>
<p>ЗАРУБІНСЬКИЙ О.О.</p>
<p>Шановний Володимире Михайловичу, шановні колеги, шановні представники засобів масової інформації і ті, хто є дипломатичні представники, я хотів би&nbsp; зараз дезавуювати декілька міфів і страшилок з приводу перерахунку голосів. Але перед цим хочу привернути вашу увагу, як швидко змінилися позиції деяких політичних сил, які під час виборів 27, 28, 29 числа казали про численні порушення і навіть казали - фальсифікації практично в усіх областях України, до речі, незалежно від регіональної приналежності. Очевидно, зараз вже є інші інтереси. А що стосується деяких страшилок і міфів.</p>
<p>З приводу висновку міжнародних спостерігачів. Шановні пані і панове, більшість міжнародних спостерігачів поїхала, і я це добре знаю, там є багато моїх друзів особистих, вранці 27 березня, бо ці люди не розуміють, що можна провести більш-менш нормально вибори, а потім організувати технологію фальсифікації саме підрахунку голосів, що і було зроблено.</p>
<p>Ми представимо в усі дипломатичні представництва. Міжнародні організації без аналітики, просто сухі документи фальсифікацій підрахунку голосів, і я пропоную тоді вам зробити свої висновки&nbsp; на підставі того, що ви побачите своїми власними очима. З мокрими печатками, з прямими фактами фальсифікації і так далі.</p>
<p>&nbsp;Що ж до страшилок. Нам весь час кажуть дехто хто тут присутній,&nbsp; що неможливо перерахувати, цей півроку, це рік і так далі. Ну не кажіть неправду! Не кажіть, шановні, неправду. Це робиться все протягом 2 тижнів. І коли Президент Польщі Кваснєвський&nbsp; захотів, щоб його влада була легітимна, він сам є гарант Конституції, ініціював перерахунок для того, щоб не було сумнівів суспільства щодо легітимності цієї влади. Тут треба політична воля і не треба нікого обманювати, бо це було не тільки в Польщі, це було&nbsp; і в інших країнах і це нормальна практика.</p>
<p>Щодо того, що неможливо&nbsp; в законодавчому порядку це зробити – теж неправда. Ніде не сказано, що&nbsp; заборонений перерахунок голосів. Тут же багато правників і&nbsp; юристів, ви прекрасно знаєте, що коли не заборонено законом, то це значить, що&nbsp; це дозволено. Ніхто не заважає провести перерахунок&nbsp; голосів.</p>
<p>Наступний момент. Як ви думаєте, шановні, чому&nbsp; після того, як почалися серйозні розмови з фактажем, з показом статистики порушень, почали зникати виборчі бюлетені? Чому на багатьох дільницях вони вже розкриті, там є туалетний папір? Тому що люди знають, що доведеться понести відповідальність, коли буде перерахунок голосів і відповідальність не тільки&nbsp; кримінальну, але відповідальність і політичну. І чому&nbsp; сьогоднішній день, коли на більшості виборчих дільниць, де… на всіх виборчих&nbsp; дільницях, де перераховано, вже знайшли серйозні неспівпадіння, які йдуть від 10 до сотень голосів. Уявіть собі, по&nbsp; кожній виборчій дільниці. Може тому&nbsp; суди вже припиняють і забороняють рахувати далі?</p>
<p>Ми вважаємо, що влада має бути чесною, перерахунок має бути&nbsp; здійсненим. Дякую.&nbsp;</p>
<p>&nbsp;</p>
<p>ГОЛОВА.&nbsp;&nbsp; Так, Володимир Стретович, будь ласка. Фракція „Наша Україна”. Підготуватись Терену.</p>
<p>&nbsp;</p>
<p>11:11:33</p>
<p>СТРЕТОВИЧ В.М.</p>
<p>Шановний&nbsp;&nbsp; пане Голово! Шановні колеги депутати! Я думаю, що кожен з вас переконаний в тому, що наша демократія є молодою, що наша демократія є зростаючою, а в маленьких дітей є неминучі дитячі хвороби.</p>
<p>Врешті-решт, 15 років незалежності ми не можемо досягти тих стандартів, яких досягала англійська демократія протягом тисячоліття чи американська демократія 200 років. Але відома теза про те, що якщо не знаєш, як діяти, дій відповідно до закону.</p>
<p>Ми вперше в нашій практиці в закон, який називається „Про вибори народних депутатів”, включили цілий розділ оскарження рішень, дій чи бездіяльності виборчих комісій - суб’єктів виборчого процесу. Там достеменно виписано, хто має право оскаржувати, починаючи зі спостерігача, члена дільничної комісії, кандидата в депутати, представника в ЦВК і так далі. Сьогодні ж, коли ми піднімаємо істерію навколо перерахунку, я хочу сказати: що, в нас 34 тисячі дільниць і їх членів – це нечесні люди? Да, порушення були, да, надходили такі сигнали: в Чернігівській області, де переписували голоси з однієї політичної сили на іншу, Запорізької, Кіровограда. Але це випадки, яким треба давати правильну, адекватну відповідь.</p>
<p>Тому в цій ситуації, що сьогодні склалася в державі, для того щоб партії зрозуміли, що до виборів треба готуватися не півроку, а всі чотири роки, і мати своїх представників, які будуть працювати не за гроші, за 300 чи 500 гривень, а за ідею, сьогодні нам треба по кожній виборчій дільниці, встановивши такий факт, відповідно до процесуального закону оскаржити в суді, піднявши тим авторитет суду, суд постановить, що це треба здійснити, перерахувати досить швидко – і поставити крапку в цьому процесі. Ви послухайте прямі ефіри за участю наших громадян-виборців, які кажуть: „Ви нічого не робили, тепер спохватилися, а результат – він відомий”. Народ мудрий, народ не помиляється. Якщо хтось, якась з політичних сил набере, може, якийсь відсоток в результаті цього, але в цілому волевиявлення громадян України не зміниться. Україна прагне зміни, і ці зміни неодмінно будуть.</p>
<p>Ми провели відкриті, демократичні передвиборчі перегони. Ми провели відкрите, демократичне голосування. Але нас чекала небезпека в підрахунку голосів. Наступні чотири роки ми будемо готуватися до того, щоб цього не було. І я переконаний, що кожна політична сила не піде з виборчої дільниці, доки не буде мати на руках документа, що посвідчує результат по цій виборчій дільниці. Якщо такі факти сьогодні у вас на руках є, держава гарантує вам судовий захист, тому я пропоную по кожній виборчій дільниці, встановивши помилки в підрахунку голосів їх перерахувати, не збурювати ситуацію берегти бюджет і встановлювати демократію. Слава Україні!</p>
<p>&nbsp;</p>
<p>ГОЛОВА. Так, Віктор Терен, фракція "Блоку&nbsp; Юлії Тимошенко" . Підготуватися Володимиру Черняку.</p>
<p>&nbsp;</p>
<p>11:14:36</p>
<p>ТАРАН В.В.</p>
<p>Віктор Терен, "Блок&nbsp; Юлії Тимошенко". Шановні колеги,&nbsp; ну, справді ж, світова громадськість визнала вибори відкритими і демократичними і, справді, це є перемогою помаранчевої революції. І на цих виборах люди голосували не лише за програми, а вони голосували і за тих лідерів, які здатні ці програми виконувати. І люди зробили цей вибір, і коли Георгій Корнійович тут&nbsp; нарікав на демократичність і скаржився, що, мовляв, у комуністів, це можна було так прочитати, теж вкрали голоси, то я нагадаю, що в попередньому парламенті, в попередньому парламенті було десь, біля 140 депутатів-комуністів, якщо мені не зраджує пам’ять, тепер 60, в наступному буде 21. І тут рахуй, не рахуй – отримаєш те саме.</p>
<p>Бо голоси в комуністів вкрали самі комуністи,&nbsp; вкрали своєю антиукраїнською ідеологією, вкрали своєю діяльністю на шкоду Україні. Вимагає перерахунку голосів Вітренко, та Вітренко, яка перед цим програла два вибори, на двох мажоритарних, по мажоритарці два рази, двічі програла по пропорційній системі. То що країна не буде працювати, буде лише перераховувати голоси Вітренко та інших подібних політичних банкротів?</p>
<p>Перерахунок голосів, справді, неможливий. Голосува…, рахуванням голосів,&nbsp; посилаюся на Давидовича, займалося понад 500 тисяч чоловік,&nbsp; понад 500 тисяч чоловік. Це що, знову відривати людей від роботи? Знову починати&nbsp; перерахунок, який триватиме місяці? І вибачте, будь ласка, де ці протоколи? І де ці протоколи, чи ви їх попалили вже, чи, вибачте, поїли? Де вони ділися ті протоколи? І місці буде той самий склад Верховної Ради? І місяці буде те саме керівництво Верховної Ради? Це&nbsp; що, спосіб продовжити агонію?</p>
<p>І це знову нам треба голосувати за зміни в бюджеті і виділяти мільярди на перерахунки. Категорично, ми за перерахунок на кожній&nbsp; дільниці, де буде рішення &nbsp;суду. Крапка.</p>
<p>Але перераховувати по всій країні – це є абсурд. Є цілі області, округи, де немає жодної скарги, де немає жодного нарікання. Сиділо 12-15 членів комісії, 50 спостерігачів і так далі. І, вибачте, хто кричить за перерахунок? Може, ті, хто взяв чужі гроші, але не дав результату?</p>
<p>Зараз по Конституції треба оголосити офіційні результати виборів. ЦВК має оголосити вибори, і зараз обговорювати взагалі до оголошення&nbsp; - нонсенс. Це&nbsp; - тиск на ЦВК. Лише тільки після оголошення офіційних результатів взагалі щось можна говорити.</p>
<p>І я хочу сказати, що коли&nbsp; посилаються на перерахунки по Президентах, то це було. Але європейська практика не знає жодного випадку, коли був би&nbsp; перерахунок голосів при&nbsp; виборах до парламентів.</p>
<p>&nbsp;</p>
<p>ГОЛОВА. Так, Володимир Черняк. Є Володимир Кирилович? Фракція „Реформи і порядок”. Підготуватися Хмарі.</p>
<p>&nbsp;</p>
<p>11:17:57</p>
<p>ЧЕРНЯК В.К.</p>
<p>Шановні народні депутати! У мене немає жодного особистого мотиву ставити під сумнів результати виборів. Я не претендую більше на депутатське крісло. Але як діючий депутат і як громадянин України я зобов’язаний сказати наступне: ці&nbsp; вибори не є перемогою „помаранчевої революції”, депутате Терене, ці вибори є поразкою „помаранчевої революції”; ці вибори не є перемогою демократії, ці вибори є поразкою демократії;&nbsp; ці вибори не є перемогою справедливості, ці вибори є поразкою справедливості. Складається враження, що фальсифікація на парламентських і місцевих виборах 2006 року була масштабнішою, ніж фальсифікація на президентських виборах 2004 року.</p>
<p>Існує дві основних відмінності фальсифікації 2006 року від фальсифікації 2004 року.</p>
<p>Перша. Фальсифікація здійснювалася не владою, а політичними партіями. Друга. Фальсифікація здійснювалася не до виборів, не під час виборів і навіть не під час підрахунку голосів. Фальсифікація здійснювалася після підрахунку голосів. Ось чому це є найбільш скритна, підступна форма фальсифікацій. Якщо на минулих виборах були „каруселі”, відкріпні талони, це можна помітити було. Ця фальсифікація здійснювалася головами дільничних і окружних комісій. Уже коли були підписані протоколи, по дорозі до окружних комісій і в окружних комісіях здійснювалася фальсифікації. І немає підстав тішити себе мокрими печатками, це підмочені печатки. Тому що вони ставилися в сфальсифіковані бюлетені.</p>
<p>У зв’язку з цим виникає принаймні два запитання. Перше. Чи можна оголошувати результати виборів, якщо справи розглядаються у судах, і якщо є рішення судів про необхідність перерахунку голосів на окремих дільницях.</p>
<p>І друге. Що значить „уточнені бюлетені”? Це взагалі українське ноу-хау.</p>
<p>&nbsp;</p>
<p>ГОЛОВА.&nbsp; Дякую. Степан Ількович Хмара, будь ласка. Наступним буде виступати Петро Симоненко.</p>
<p>&nbsp;</p>
<p>11:21:19</p>
<p>ХМАРА С.І.</p>
<p>Заява фракції Української народної партії.</p>
<p>26 березня 2006 року відбулися знакові вибори представницької влади усіх рівнів у сучасній історії України. Цими виборами закінчився другий етап української помаранчевої революції поразкою українського народу.</p>
<p>В боротьбі за владу в Україні перемогу отримали представники великих олігархічних космополітичних кланів. У новообраній Верховній Раді України в сумарній кількості абсолютну більшість отримали представники трьох олігархічних кланів, які конкурують між собою за контроль над Україною, її багатствами.</p>
<p>&nbsp;Вперше з 90-го року у Верховній Раді не буде представництва українських патріотичних&nbsp; національно-демократичних сил, виразників національно-культурних, економічних і соціальних інтересів українського народу. Нинішнім переможцям, представникам великого олігархічного космополітичного капіталу, який виріс на розграбуванні національних багатств українського народу, чужі проблеми національної культури, малого і середнього національного бізнесу, соціальні проблеми української людності.</p>
<p>Склад парламенту п’ятого скликання є найбільш неукраїнським за всю історію незалежної України. Створилася парадоксальна ситуація, народ своєю волею проголосував проти своїх інтересів. Сталося це внаслідок розчарування немічністю і безпорадністю влади, що спонукували значну частину виборців пійматися на популістські приманки Партії регіонів і Блоку Юлій Тимошенко, повної відсутності контролю за використанням астрономічних фінансових ресурсів на виборчу кампанію, що дозволило олігархічним кланам досягти величезного фінансового та організаційного домінування над неолігархічними політичними партіями у виборчому процесі, беззастережної брехні і недосвідченості виборців, майже повної непоінформованості виборців про персональний склад виборчих списків олігархічних кланових команд, захованих за абстрактними назвами партій, того, що значна частина патріотичного електорату стала жертвою обману, прагнучи звільнитися від сваволі олігархів і симпатизуючи особисто Юлій Тимошенко, вона проголосувала за антиукраїнську олігархічну кучмівську команду БЮТ.</p>
<p>Результати виборів засвідчують, що становище українського народу не покращилося, а значно погіршилося. І головна&nbsp;боротьба за права українців ще попереду. Ми дякуємо всім тим українським виборцям, які проголосували за Український народний блок, проявивши свою високу свідомість і громадянську відповідальність. Щастя вам і до …</p>
<p>&nbsp;</p>
<p>ГОЛОВА. Петро Симоненко, фракція комуністів, будь ласка.</p>
<p>&nbsp;</p>
<p>11:24:37</p>
<p>СИМОНЕНКО П.М.</p>
<p>Уважаемые избиратели! Уважаемые коллеги!&nbsp;</p>
<p>З самого начала своего выступления&nbsp; хотел бы искренне поблагодарить всех, кто нашел в себе мужество, проявил последовательность и принципиальность и проголосовал в поддержку партии, которая является выразителем левых идей, партии, которая предлагает сегодня совершенно иную модель развития нашего общества - за нас, за коммунистов. Спасибо.</p>
<p>Еще раз хочу подчеркнуть, что мы будем последовательно выполнять те обещания, которые мы взяли в период избирательной кампании.</p>
<p>Во-вторых. Я хотел бы предложить&nbsp; тем, кто сегодня выступает с различными заявлениями, определиться, какая будет коалиция в будущем парламенте? Она неизбежно должна быть левой, потому что все вы, обманывая избирателей, шли на выборы, какраз с левыми идеями.</p>
<p>Далее. Я хотел бы, так же, обсуждая сегодня&nbsp; ситуацию с выборами, предложить следующее.</p>
<p>&nbsp;Уважаемые избиратели! Сегодня&nbsp; под стенами Верховной Рады находятся те, которые год назад с этими же лозунгами «Не дадим украсть наши голоса» были под этими же стенами Верховной Рады. Таким образом, вопрос задаем: а что изменилось в обществе? Оказывается, ничего. Все развивается по тому же сценарию, как мы коммунисты и предполагали при условии, когда во власти находится крупный криминальный капитал, власть антинародная, антиукраинская. И в итоге те, кто сегодня как раз и льет крокодильи слезы, должны отвечать&nbsp; за все то, что было сделано&nbsp; год назад. Поэтому мы и считали бы возможным прежде всего подчеркнуть, и обратить внимание на то, что нарушение носили системный характер, потому что они&nbsp; являлись проявлениемсистемы, которая сегодня утверждена во власти. И этот системный характер касался, прежде всего, и того, как формировались комиссии, и тех технических условий голосования. Потому что многие просто не имели возможности реализовать свое право, и подкуп избирателей, шантаж и запугивание.</p>
<p>Я считаю, что мы сегодня должны серьезным образом говорить о том, как капитал развратил в целом систему и как он ее сегодня подчинил себе.</p>
<p>Одному из выступающих передо мной хотел бы напомнить, что вот сейчас в Кировоградской области&nbsp; осуществляется пересчет голосов&nbsp; по 95-му округу – это известный 100-й округ.&nbsp;</p>
<p>Так вот, в каждом мешке, который сегодня открывается,&nbsp; от 50-ти до 100 голосов, то есть бюллетеней,&nbsp;&nbsp; от коммунистов забрано в пользу Блока Тимошенко. Это в каждом мешке, я сейчас говорю, только то, что осуществляется пересчет.</p>
<p>Поэтому, уважаемые избиратели, я хотел бы&nbsp; подчеркнуть, что мы, коммунисты, будем голосовать сегодня в поддержку инициативы о проведении пересчета голосов.&nbsp; Каким образом? Это надо все бюллетени свезти сюда в Киев и&nbsp;&nbsp; ЦВК должна провести этот пересчет и средств для этого выделять не надо.</p>
<p>Во-вторых. Самый худший сценарий, к сожалению, развивается у нас в Украине. Избрана не Верховная Рада, а избран клуб олигархов и сегодня центр коррупции переместился из структур исполнительной власти&nbsp; в законодательный орган.</p>
<p>Выводы. Я хотел бы предложить Президенту:</p>
<p>Первое. Инициировать&nbsp; самому пересчет. Потому, что сегодня&nbsp; большая опасность в условиях политической реформы заключается в одном: пришли, якобы с чистыми руками, а потом оказывается, что все с грязными руками. Поэтому</p>
<p>&nbsp;</p>
<p>ГОЛОВА. Шановні коллеги, всі, хто записався&nbsp; на виступ від фракцій, виступили. Зараз переходимо до процедури представлення проектів постанов з цього питання. Я&nbsp; в порядку реєстрації постанов буду надавати слово.</p>
<p>Перше право на виступ має …</p>
<p>Справа в тому, що не треба кричати. Питання розглянули&nbsp; і після прийняття питання ми приймаємо рішення&nbsp; і нічого включати в порядок денний не треба. Вивчіть Регламент, що ви говорите.&nbsp; Ми ж розглянули питання, а за наслідками питання розгляду ми приймаємо рішення, про що ви говорите?</p>
<p>Шановні коллеги, я думаю, вам треба засвоїти старий і новий Регламент і все буде нормально.</p>
<p>Будь ласка, Микола Комар, проект Постанови&nbsp; № 9270, а потім буде № 9270-1.</p>
<p>&nbsp;</p>
<p>КОМАР М.С. Шановні колеги, проект постанови, він дещо має стосунки, звичайно, до інформації комісії. Але це не постанова по звіту комісії, це зовсім інше. І я, вважаю, що згідно з Регламентом ми повинні були б закінчити розгляд того питання, а потім перейти до розгляду постанов. Але, якщо мені надано слово, то я буду доповідати.</p>
<p>Як відомо із повідомлення в засобах масової інформації, окремі політичні сили, що отримали неприйнятний для себе результат на виборах закликають до проведення повторного підрахунку голосів виборців в межах загального державного виборчого округу на всіх, без виключення, виборчих дільницях, що суперечить встановленому законодавством України порядку. Такі дії ставлять під загрозу громадянський мир і спокій в Україні.</p>
<p>Подібні наміри суперечать статті 77 Конституції України, відповідно до якої порядок проведення виборів народних депутатів України встановлюється та визначається виключно законом, а також встановленому частиною другою статті 61 Конституції індивідуальному характеру юридичної відповідальності.</p>
<p>Прагнучи розвивати демократично-правову державу, дбаючи про сурове забезпечення виборчих прав громадян в час встановлення їх волевиявлення на виборах 26 березня, вважаю необхідним, визнати народних депутатів, вибори депутатів Верховної Ради Республіки Крим, місцевих рад такими, що відбулися і в цілому відповідають справжньому волевиявленню виборців, а також зобов’язати Центральну виборчу комісію забезпечити суворе дотримання визначених статтею 96 Закону України „про вибори” порядку та строки встановлення результатів виборів народних депутатів.</p>
<p>З огляду на викладене вище, вважаю за доцільне встановити, що рішення щодо проведення повторного підрахунку голосів може бути прийняте тільки уповноваженим на прийняття такого рішення органом та виключно стосовно окремо взятої виборчої дільниці. І відповідно рішення щодо проведення повторного підрахунку голосів може бути прийнято по кожній виборчій дільниці тільки окремо.</p>
<p>Проектом постанови визначається, що окружні виборчі комісії відповідно до вимог статті 92 закону „Про вибори” приймають рішення про проведення повторного підрахунку голосів виборців на окремі виборчі дільниці за наявності відповідних підстав. Так само територіальні окружні виборчі комісії повинні забезпечити проведення повторного підрахунку голосів виборців на кожній конкретній виборчій дільниці, за наявності підстав, визначених Законом України про вибори депутатів Верховної Ради Автономної Республіки Крим, місцевих рад та сільських, селищних, міських голів. Дякую за увагу.</p>
<p>Запитання?</p>
<p>&nbsp;</p>
<p>ГОЛОВА. Ні. Є запитання? Немає. Сідайте, будь ласка.</p>
<p>Тепер постанова 9270-1, Юрій Кармазін, будь ласка.</p>
<p>&nbsp;</p>
<p>11:32:23</p>
<p>КАРМАЗІН Ю.А.</p>
<p>Юрій Кармазін. Шановні народні депутати! Шановні громадяни України! Не вбий, не вкради, - це основні заповіді, які відомі кожному християнину. Від трьох до шести – один, кожна одна людина стояла на виборчій дільниці, щоб віддати свій голос. Щоб віддати свій голос, а потім сотнями тисяч голосів ви, хто сьогодні проти перерахунку, ці голоси крали!!! І сьогодні при всіх хочете сказати: „Не треба перераховувати!” Сотнями тисяч голосів, які виходять в мільйони на кожну фракцію і ви сьогодні говорите: „Перераховувати довго. Та де ті протоколи знаходяться?” Де ж вони знаходяться. А я нагадую тим, хто не знає, бо це Закон про вибори. Тут, частина п’ята статті 118 говоре: „Виборчі бюлетені, контрольні талони зберігаються у місцевих архівних установах протягом чотирьох років”. Ось де вони знаходяться, пане Давидович! Мають там знаходитись. А ви не знаєте, де знаходяться?!</p>
<p>Тепер ви кажете, треба перераховувати дуже багато часу. Давайте порахуємо, що, якщо на один бюлетень буде тратиться одна хвилина, а члени територіальних комісій будуть працювати по 8 годин в день, це 480 хвилин в день. То перерахунок займе, поділіть 25 мільйонів на 480 хвилин,&nbsp;всього від 12 до 19 діб, але буде встановлена правда. Буде встановлено те, що&nbsp; вчора перехоплені в&nbsp; Енергодарі&nbsp; Запорізької області бюлетені і інша виборча документація&nbsp; по виборам депутатів місцевих рад, міських голів, яка підлягала знищенню у зв’язку з тим, що організоване злочинне угрупування&nbsp; сфальсифікувало результати.</p>
<p>&nbsp;Пакети з виборчою документацією були самовільно розпечатані і&nbsp; замінювали вміст пакетів замість оригіналів протоколів, опломбовували підроблені спеціально для цього виготовлені трафарети з підписами&nbsp; членів&nbsp; ДВК,&nbsp; що зафіксовано на відеоплівці.&nbsp; Серед речових доказів знайдено&nbsp; в одному з пакетиків і&nbsp; записочка:&nbsp; „Полегенько&nbsp; доделывает подписи, осталось должна два протокола на місцеву раду і два протоколи на облраду”.&nbsp;&nbsp;</p>
<p>Нормальну владу ви&nbsp;готуєте, пане Давидовичу, нормальну&nbsp; владу ви готуєте!</p>
<p>По виборах до Верховної Ради України. Тільки на&nbsp; 91 дільниці 103 округу до Луганську де найбільше в Луганський області зроблена фальсифікація, як і в Запорізький, яке і в Криму, як і в Кіровограді по одному у часточку у Вітренко крадуть 10 голосів, за то на користь „Регіонів”&nbsp; 96, у Кармазіна 9 голосів, у комуністів 45, у ПОРИ - 2,&nbsp; у „Вперед Україна” - 2, у „Віче” - 6, по&nbsp; іншому округу&nbsp; 114 голосів вкидається. …</p>
<p>&nbsp;</p>
<p>ГОЛОВА.&nbsp; Так, дякую, Юрію Анатолійовичу.</p>
<p>Так, тепер проект постанови 9270-2, Богдан Губський, будь ласка, підготуватися Юрію Ключковському.</p>
<p>&nbsp;</p>
<p>11:35:53</p>
<p>ГУБСЬКИЙ Б.В.</p>
<p>Шановний Володимире Михайловичу,&nbsp; шановні колеги.</p>
<p>Вибори відбулися. Їх демократичність є визнаною. Разом з тим протягом&nbsp; виборчої кампанії уповноваженими особами політичних партій, в тому числі Блоку Юлії Тимошенко, було зафіксовано численну кількість порушень виборчого законодавства. Як наслідок були скарги до виборчих комісій всіх рівнів та до ЦВК, були звернення до судів.</p>
<p>Останнім часом ми знаємо,&nbsp; що з’явилися такі&nbsp; також безпідставні і безвідповідальні заклики щодо повторного перерахунку всіх голосів.</p>
<p>Я хотів би тут&nbsp; всім нагадати, що відповідно до статті 77 Конституції України порядок проведення виборів народних депутатів&nbsp; України регламентується виключно законом України. У Законі ж&nbsp; України „Про вибори народних депутатів”&nbsp; норми&nbsp; про можливість проведення перерахунку всіх голосів по виборам народних депутатів відсутні.&nbsp; А у випадку тих чи інших порушень за наявності скарг, підтверджених оформленими актами&nbsp; чи рішеннями суду, можливий перерахунок&nbsp; голосів на окремих дільницях.</p>
<p>У зв’язку з цим ми і пропонуємо.</p>
<p>Перше. Рекомендувати Центральній виборчій комісії розглянути скарги стосовно порушень законодавства&nbsp; України під час голосування.</p>
<p>Друге. Рекомендувати&nbsp; суб’єктам виборчого процесу&nbsp; у разі виявлення ознак злочину чи&nbsp; адміністративних правопорушень при проведенні виборів 26&nbsp;&nbsp; березня негайно інформувати правоохоронні органи України.</p>
<p>Третє. Звернути увагу посадових осіб органів&nbsp; державної влади на неприпустимість втручання у здійснення виборчими&nbsp; комісіями своїх повноважень та&nbsp; встановлену за це законом кримінальну відповідальність.</p>
<p>Тут слід зазначити,&nbsp; що стаття 157 Кримінального кодексу&nbsp; за втручання службової особи&nbsp; з використання службового становища у здійснення виборчими комісіями&nbsp; їх &nbsp;повноважень передбачає&nbsp; покарання у вигляді позбавлення волі&nbsp; від 2 до 5 років. Ініціаторам цих перерахунків і впливу, і тиску політичного на комісію, а також якихось&nbsp; наказів і вказівок&nbsp; я&nbsp; просив би цю норму запам’ятати.</p>
<p>Блок Юлії Тимошенко&nbsp; виступає проти порушення Закону&nbsp; „Про&nbsp;&nbsp;&nbsp; вибори народних депутатів”, адже ми впевнені, що це спрямовано на зрив виборів. Саме тому ми проти пропозиції&nbsp; по перерахунку всіх голосів. Ми проти, і Блок Юлії Тимошенко проти це ще раз кажемо проти прийняття авантюрних політичних рішень, які&nbsp; спрямовані на задоволення власних&nbsp; амбіцій деяких політичних&nbsp; сил та фактично на зрив&nbsp; виборів, на зрив&nbsp; волевиявлення громадян України.</p>
<p>Тут треба чесно сказати, що всі розмови про перерахунок голосів&nbsp; мають на меті саме зирив виборів. І, товариші-ініціатори, визнайте це. Тому я закликаю всіх діяти в рамках закону і підтримати наш проект постанови&nbsp; і не підтримувати перерахунок голосів. Дякую.</p>
<p>&nbsp;</p>
<p>ГОЛОВА.&nbsp; Микола Одайник, будь ласка, щодо проекту постанови&nbsp; 9270-3.</p>
<p>&nbsp;</p>
<p>11:38:47</p>
<p>ОДАЙНИК М.М.</p>
<p>Шановні депутати! Шановні виборці! Доброго вам дня, доброго здоров’я! Сьогодні ми розглядаємо дуже серйозне питання&nbsp;&nbsp; - питання виборів народних депутатів, які відбулися 26 березня. Вперше&nbsp; Україна одержала висновки &nbsp;міжнародних спостерігачів про те, що вибори народних депутатів України були вільними, справедливими і відповідали демократичним світовим стандартам. Але на жаль, ті сили, які не пройшли до Верховної Ради, заднім числом, я повторюю, заднім числом не можуть погодитись з результатами виборів, і їх можна зрозуміти.</p>
<p>Можна погодитись, що незначні порушення були. Тому в своїй постанові ми вимагаємо суворо дотримуватись норм законодавства всіма виборчими комісіями, судовими інстанціями, зокрема при розгляді скарг та звернень суб'єктів виборчого процесу з питань застосування виборчого законодавства.</p>
<p>Вимагаємо від правоохоронних органів та органів прокуратури невідкладного розгляду фактів порушення виборчого законодавства та притягнення винних осіб до юридичної відповідальності. У зв'язку з неможливістю забезпечити належний контроль за дотримання виборчого законодавства під час виборів депутатів Верховної Ради Автономної Республіки Крим, місцевих рад та сільських, селищних, міських голів, застосування принципів справедливості та відкритості вважати за недоцільне подальше проведення виборів до Верховної Ради України одночасно з виборами депутатів Верховної Ради Автономної Республіки Крим, місцевих рад та сільських, селищних, міських голів. Прошу підтримати. Дякую за увагу.</p>
<p>&nbsp;</p>
<p>ГОЛОВА. Шановні колеги, представлення проектів постанов завершено. Перед тим, як перейти до голосування, будь ласка, з мотивів, якщо є таке бажання. П'ять хвилин з мотивів. Запишіться з мотивів голосування. На табло прізвища народних депутатів, що записались для виступів. Ігор Алексєєв, будь ласка, фракція комуністів.</p>
<p>&nbsp;</p>
<p>11:40:56</p>
<p>АЛЕКСЄЄВ І.В.</p>
<p>Прошу передати слово Петру Миколайовичу Симоненко.</p>
<p>&nbsp;</p>
<p>ГОЛОВА. Петро Симоненко, будь ласка.</p>
<p>&nbsp;</p>
<p>11:41:02</p>
<p>СИМОНЕНКО П.М.</p>
<p>Симоненко, фракция коммунистов.</p>
<p>Я еще раз подтверждаю, что фракция коммунистов будет голосовать за решение, по которому обязывается Центральная избирательная комиссия осуществить пересчет голосов по избранию народных депутатов непосредственно в городе Киеве, затребовав все протоколы и, естественно, бюллетени из областей. Но я хотел бы обратить внимание и на то, что если Президент является гарантом Конституции, то он первым должен сегодня инициировать через&nbsp; свою политическую силу непосредственно пересчет этих голосов по той простой причине, что он ставит задачу как гарант Конституции объединение Украины и объединение ее&nbsp; в результате того, что состоялся конкретный выбор, как некто&nbsp; утверждает.</p>
<p>Далее. С учетом того, что по политической реформе&nbsp; власть переходит в руки&nbsp; непосредственно&nbsp; Верховной Рады и Кабинета Министров, надо чтобы эти руки по-настоящему были чистые, как кое-кто заявлял, говоря о своей позиции в исполнительной власти.</p>
<p>&nbsp;</p>
<p>ГОЛОВА.&nbsp; Олена Бондаренко, фракція Блоку Юлії Тимошенко.</p>
<p>&nbsp;</p>
<p>11:42:09</p>
<p>БОНДАРЕНКО О.Ф. Прошу передати слово Сергію Сасу.</p>
<p>&nbsp;</p>
<p>ГОЛОВА.&nbsp; Сергій Сас, будь ласка.</p>
<p>&nbsp;</p>
<p>11:42:17</p>
<p>САС С.В. Дякую, Олена Федорівна.</p>
<p>Шановні колеги, я хотів звернути увагу головуючого на засіданні, що він в черговий раз грубо порушив Регламент Верховної Ради і поставив на розгляд питання, не включивши їх до порядку денного. Це перше.</p>
<p>І наступне. Порядок організації і проведення виборів в Україні регламентується&nbsp;&nbsp; пунктом 20 частини 1 статті 92 Конституції України, і це відбувається виключно відповідно до закону. Відповідно до закону, органи державної влади, яким, відповідно до частини 1 Закону про&nbsp; Центральну виборчу комісію є Центральна виборча комісія, керуються в своїй діяльності, відповідно до частини 2 статті 19 Конституції, Конституцією і законами України. Тому ми переконані, що&nbsp; жодне… всяке порушення закону при проведенні підрахунку голосів веде до зриву&nbsp; виборів.</p>
<p>&nbsp;</p>
<p>ГОЛОВА.&nbsp; Юрій Кармазін, будь ласка.</p>
<p>&nbsp;</p>
<p>11:43:23</p>
<p>КАРМАЗІН Ю.А.&nbsp; Юрій Кармазін.</p>
<p>Шановні народні депутати! Шановний&nbsp; український народе! Ви побачили, що парламент буде нелегітимний, якщо не буде проведено перерахунку. Ви побачили, що органи,&nbsp; які будуть ним сформовані, не будуть&nbsp; визнані народом. Ви побачили, що є спроба&nbsp; державного перевороту в Україні через, так звані, вибори, через, так званий, підрахунок голосів, коли на користь двох олігархічних кланів &nbsp;все перераховується.</p>
<p>У зв’язку з масштабністю фальсифікацій я стверджую, що існує загроза безпеці України, яка полягає в знищенні демократичного суспільного режиму, основою якого і є, власне, право громадян вільно обирати і бути обраними. Саме через це я прошу вас проголосувати другу постанову, яку я вношу: щодо забезпечення дотримання Конституції України, законів України на всій її території та про чесний перерахунок голосів, який міг би здійснюватися під контролем…</p>
<p>&nbsp;</p>
<p>ГОЛОВА. Василь Надрага, Народна Партія, будь ласка.</p>
<p>&nbsp;</p>
<p>11:44:38</p>
<p>НАДРАГА В.І.</p>
<p>Уважаемые коллеги, я обращаюсь к вам и обращаюсь к тем, кто слушает и смотрит нашу сессию. Один вопрос. Все знают, что следующая сессия Верховной Рады нового созыва начнется не раньше 15 мая. У меня единственный вопрос: что мешает нам, если мы говорим, что все было честно, до 15 мая посчитать? Ну, от лукавого, мне кажется. Все остальное есть от лукавого, потому что закон ничего не меняет. Год назад отменили даже итоги голосования, а здесь начинаются ссылки на всевозможные казуистические моменты, говорят о невозможности просто пересчета, не то что переголосования. Спасибо.</p>
<p>&nbsp;</p>
<p>ГОЛОВА. Філіндаш, фракція Соціалістичної партії України.</p>
<p>&nbsp;</p>
<p>11:45:22</p>
<p>ФІЛІНДАШ Є.В.</p>
<p>Прошу передати слово Вінському.</p>
<p>&nbsp;</p>
<p>ГОЛОВА. Йосип Вінський, мікрофон, будь ласка.</p>
<p>&nbsp;</p>
<p>11:45:29</p>
<p>ВІНСЬКИЙ Й.В.</p>
<p>Шановні народні депутати, дійсно, в ряді регіонів встановлені дуже серйозні порушення при підрахунку голосів. Є і пусті протоколи з печатками, є і по два – по три протоколи на одну виборчу дільницю, є невідповідність між бюлетенями там, де зробили перерахунок, і протоколами; є багато інших порушень. Але це не значить, що Верховна Рада також повинна порушити закон.</p>
<p>Тому наша фракція, абсолютно виступаючи за те, аби створити всі можливості для встановлення істини по всіх виборчих дільницях, де такі порушення відбулися, не буде підтримувати варіант, коли ми втягуємо Україну в політичну авантюру. А те, що пропонується в окремих проектах, - це саме є політична авантюра, яка веде до безвладдя в державі і до фактичного затягування підведення підсумків виборів до Верховної Ради, місцевих органів влади. Тому ми підтримуємо&nbsp; варіант, який забезпечить чіткий перерахунок…</p>
<p>&nbsp;</p>
<p>ГОЛОВА. Так, шановні народні депутати, я прошу запросити депутатів до сесійної зали. Зараз будемо приймати відповідне рішення. Дозвольте перед голосуванням декілька слів. Шановні колеги, я хотів би дуже&nbsp; завершити каденцію без звинувачень, в тому числі&nbsp; з боку народних депутатів, порушення регламенту. Я хочу нагадати шановним депутатам, що вчора на погоджувальній раді ми&nbsp; говорили про те, що&nbsp; буде розглядатися інформація тимчасової спеціальної комісії. За підсумками заслуховування інформації будуть винесені на розгляд Верховної Ради&nbsp; України всі проекти рішень, які будуть запропоновані. І коли ми розглядаємо питання, яке є у порядку денному, немає потреби включати до порядку денного з цього&nbsp; приводу проекти рішень. Це просто&nbsp; абсурд. Відносно, власне, виборів.</p>
<p>Шановні колеги, вибори відбулися. Я вважаю, що потрібно, щоб якомога швидше були офіційно оприлюднені результати, оскільки не можна себе примусити любити. Голосування було вільним і демократичним. Міжнародна спільна спільнота це, фактично, визнала. Втім іншого і не могло бути, особливо після виборів, які відбувалися скажімо у Білорусії, треба …. була демократія.</p>
<p>Підрахунок голосів було сфальшовано і, я думаю, що всі це визнають, за рахунок застосування нової технології. Сумніви 2004 року під час президентської кампанії стали предметом для відповідних рішень Верховної Ради&nbsp; України. І тоді, шановні колеги, хотів би зауважити, що ніхто не говорив, що порушили Закон і ніхто не закликав діяти по Закону. По Закону не передбачалося прийняття відповідної&nbsp; Постанови Верховної Ради України. Але тоді зняли будь-які сумніви&nbsp; і заспокоїли українське суспільство.</p>
<p>Ті, хто активно виступає проти, проти проведення перерахунку голосів і активно педалює тему Закону, очевидно, мають підстави для того, щоб побоювання мати. І побоюються підрахунку голосів, бо буде встановлена істина. Чого боятися? Щодо рішення судів, то я хочу сказати, шановні колеги,&nbsp; у 2004 році спочатку була позиція Верховної Ради&nbsp; України, а потім було рішення суду. Бо була політична позиція Верховної&nbsp; Ради України, а тоді було політико-правове&nbsp; рішення суду. І давайте ми це також будемо визнавати.</p>
<p>Зараз, фактично, судами блокується перерахунок голосів. Приклад? Будь ласка: територіальна виборча комісія Харкова приймає рішення про перерахунок голосів, суд забороняє це робити. На якій підставі?</p>
<p>(Шум у залі)</p>
<p>Світова практика, дійсно, не знає&nbsp;&nbsp; перерахунку голосів. Але світова практика не&nbsp; знає&nbsp; української практики.</p>
<p>(Оплески)</p>
<p>На&nbsp; превеликий жаль, я хотів би сказати, шановні колеги, що мова звелася до того, як одним утриматися у владі, а іншим – як захопити владу. Ніхто не говорив про те, що ж очікує Україну завтра. На превеликий жаль.</p>
<p>Шановні колеги, у порядку реєстрації я буду ставити на голосування проекти постанов. Першою ставиться на голосування… проект постанови, автор&nbsp; - народний депутат Комар Микола, 9270, про забезпечення законності під час встановлення результатів, що відбулися&nbsp; 26 березня 2006 року та проведення повторного підрахунку голосів виборців.</p>
<p>Ставлю на голосування для схвалення проекту як постанови. Прошу визначатися.</p>
<p>&nbsp;</p>
<p>11:50:34</p>
<p>За-61</p>
<p>Рішення не прийнято.</p>
<p>Шановні колеги, ну, немає тут підстав, одна фракція проголосувала.</p>
<p>Ну, будь ласка, по фракціях. Дивіться по фракціях.</p>
<p>„Регіони України” – 55, комуністів, Блок Тимошенко – нулі, Народна партія – 2, „Наша Україна”, СПУ, Народний блок, СДПУ(о) – нулі, Українська народна партія, Народний Рух України – нулі, Партія промисловців і підприємців – 3, „Відродження” – 0,&nbsp; „Реформи і порядок” – 0, позафракційні – 1.</p>
<p>Тепер вноситься на голосування&nbsp; проект постанови, реєстраційний номер 9270-1, автор – Юрій Кармазін і інші народні депутати, про ситуацію, що виникла під час підрахунку голосів виборців на виборах &nbsp;народних депутатів України та депутатів місцевих рад і сільських, селищних, міських голів 26 березня 2006 року. Ставлю на голосування для схвалення проекту постанови як постанови. Прошу голосувати.</p>
<p>&nbsp;</p>
<p>11:51:49</p>
<p>За-198</p>
<p>Рішення не прийнято. По фракціях, будь ласка.</p>
<p>„Регіони України” – 0, комуністів – 56, Блок Тимошенко – 0, Народна партія – 36, „Наша Україна” – 3, СПУ – 0, Народний блок – 20, СДПУ(о) - 16, Українська народна партія – 10, Народний Рух України – 0, „Промисловців і підприємців” – 3, „Відродження” – 13, „Реформи і порядок” – 13, позафракційні – 28.</p>
<p>Ставлю на голосування проект постанови, реєстраційний номер 9270-2. Автор Богдан Губський та інші народні депутати. Про заходи щодо неухильного виконання суб’єктами виборчого процесу Конституції України та законодавство України про вибори. Прошу визначатися.</p>
<p>&nbsp;</p>
<p>11:52:48</p>
<p>За-48</p>
<p>По фракціях, будь ласка. „Регіони України”, комуністи – 0, Блок Тимошенко – 6, Народна партія – 0, „Наша Україна” – 4, СПУ – 23, Народний блок – 0, СДПУ(о) – 0, Українська народна партія – 1, Народний Рух&nbsp; України – 13, Партія промисловців і підприємців – 1, „Відродження”, „Реформи і порядок” і позафракційні – 0.</p>
<p>Вноситься на голосування... Я хочу пояснити гарячому народному депутату, що завершити треба питання і проголосувати всі проекти постанов, які були обговорені.</p>
<p>Вноситься на голосування проект постанови, реєстраційний номер 9270-1 (автори: Ключковський, Одайник) про інформацію Тимчасової спеціальної комісії Верховної Ради України з питань моніторингу виборчого законодавства для схвалення проекту в цілому як … що, що? А, вибачте, шановні колеги, проект постанови, реєстраційний номер 9270-3 про інформацію Тимчасової спеціальної комісії Верховної Ради України з питань моніторингу виборчого законодавства, автори проекту Ключковський і Одайник для схвалення постанови в цілому. Прошу визначатись.</p>
<p>&nbsp;</p>
<p>11:54:32</p>
<p>За-52</p>
<p>Рішення не прийнято. По фракціях, будь ласка. „Регіони”, комуністів – 0, „Тимошенко” – 1, Народна партія – 0, „Наша Україна” – 32, СПУ, Народний блок, СДПУ(О) – 0, Українська народна партія – 1, Народний рух України – 10, Партія промисловців і підприємців – 5, „Відродження” – 0, „Реформи і порядок” -&nbsp; 3, позафракційні – 0.</p>
<p>&nbsp;</p>
<p>МАРТИНЮК А.І. Шановні колеги, давайте підемо за усталеною практикою, оскільки одна із чотирьох проектів постанов набрала найбільшу кількість голосів, повернутися до її переголосування.</p>
<p>&nbsp;</p>
<p>ГОЛОВА. Шановні колеги, давайте таким чином, щоб, одну хвилиночку, ну не кричіть, ви ж не перекричите. Давайте, щоб дотриматись тої практики демократичної, яка була, постанова, яка набрала найбільше голосів, я поставлю на голосування про повернення.</p>
<p>Шановні колеги, я прошу вас, так же ж&nbsp; було завжди прийнято в нас. Я ставлю на голосування до повернення до розгляду проекту постанови, реєстраційний номер 9270-1, яка набрала 198 голосів. Прошу голосувати. Про повернення до розгляду.</p>
<p>&nbsp;</p>
<p>11:56:12</p>
<p>За-199</p>
<p>Рішення не прийнято. По фракціях, будь ласка. І проекти постанов відхилені.</p>
<p>„Регіони України” – 1, комуністів – 56, Блок Тимошенко – 0, Народна Партія&nbsp; - 35, „Наша Україна” – 3, СПУ – 0, Народний блок – 20, СДПУ(О) – 16, Українська Народна Партія – 11, Народний Рух України – 0, Промисловців і підприємців – 4, Відродження” – 13, „Реформи і порядок” – 13, Позафракційні – 27.</p>
<p>Шановні народні депутати!&nbsp; Оголошується перерва на 30 хвилин до 12 години 30 хвилин.&nbsp;&nbsp;&nbsp;&nbsp;&nbsp;&nbsp;</p>
<p><b>&nbsp;</b></p>
<p align=center>ПІСЛЯ&nbsp; ПЕРЕРВИ</p>
<p>&nbsp;</p>
<p>ГОЛОВА. Запросіть народних депутатів до сесійної зали для того, щоб ми могли&nbsp; продовжити нашу роботу, будь ласка.</p>
<p>Шановні колеги, ми домовлялися з вами, що о 12.30 ми, як зазвичай, розглядаємо проекти постанов про обрання суддів та звільнення суддів. Правильно?</p>
<p>У нас є для обрання суддів ціла низка людей, то давайте, можливо, розглянемо, а потім буде радитися, що ж вас так турбує, в даному разі.</p>
<p>Шановні колеги, на вимогу двох фракцій, прошу уваги: фракції Регіони України&nbsp; та&nbsp; Соціал-демократичної партії України (об’єднаної)&nbsp; оголошується перерва на 30 хвилин.</p>
<p>Прошу керівників депутатських фракцій зібратися на третьому поверсі в залі нарад для проведення засідання Погоджувальної ради. Будь ласка, через п’ять хвилин. Перерва до 13-ї години</p>
<p>&nbsp;</p>
<p align=center>ПІСЛЯ&nbsp; ПЕРЕРВИ</p>
<p>&nbsp;</p>
<p>ГОЛОВА. Відповідно до Регламенту для проведення Погоджувальної ради з метою вироблення узгоджених позицій. На превеликий жаль, деякі з ініціаторів перерви навіть не прийшли на засідання Погоджувальної ради. То, будь ласка, вам є можливість виголосити для чого ви брали перерву. Хто буде виступати? Будь ласка, Микола Комар.</p>
<p>&nbsp;</p>
<p>13:04:27</p>
<p>КОМАР М.С.</p>
<p>Микола Комар, фракція „Регіони України”. Я був на Погоджувальній раді і я і виступаю.</p>
<p>Шановні колеги, коли ми розглядали на засіданні Регламентного комітету, я член цього комітету, календарний план проведення поточної сесії, то ми планували на 4 квітня провести заслуховування інформації Тимчасової комісії спеціальної парламентської по моніторингу виборчого законодавства та провести урочисте закриття сесії. Що ми бачимо сьогодні в порядку денному, тут цілий ряд законів, які, ну, скажімо, ратифікація угоди між урядом України та урядом Його Величності султана Іянг Діпертуана A. Ну, може, дійсно, це й треба було б ратифікувати. Але чому робити це в останній день. Султанів багато, а сесія у нас одна і вона сьогодні закінчується.</p>
<p>Тому є пропозиція, ну і інші закони, скажімо, приватизація заводу „Маяк”. Чому не понятно сьогодні, саме сьогодні має лобіюватися це питання в Верховній Раді? Чому має сьогодні „Укрнафта” лобіюватися у Верховній Раді, коли ми планували урочисте закриття сесії?</p>
<p>Тому є дві постанови, які знімають всі питання щодо закриття сесії. Сьогодні говорили, що ми запланували з вами на 26 квітня парламентські слухання. Ось, вона зареєстрована постанова номер 9273 і ми вимагаємо її проголосувати про проведення не парламентських, а громадських слухань, на які запросити депутатів всіх скликань. Це буде набагато ширше про Чорнобильську катастрофу і це вже&nbsp;не вимагає від нас тримати сесію незакритою. Можна закривать сесію.</p>
<p>Ну, і друга постанова, яка, власне, в якій йдеться про закриття поточної сесії. Це постанова номер 9274. Фракція „Регіони України”, фракція СДПУ(о) вимагають поставити ці питання на голосування. Дякую за увагу.</p>
<p>&nbsp;</p>
<p>ЛИТВИН В. М. Дякую. Шановні колеги, я просив би колегу Миколу Степановича, коли він виступає від імені фракції, тим більше такої авторитетної, заглядати в Святці і читати. Там було написано, що 4 квітня у нас буде пленарне засідання. Це перше.</p>
<p>Друге. Коли ми прийняли рішення і про це я попереджав, коли ми голосували про те, що не можемо проводити парламентські слухання,&nbsp; парламентські слухання з нагоди 20-х роковин аварії на Чорнобильській АЕС, оскільки це виходить за межі календарного плану, який визначили, тоді було сказано про те, що Верховна Рада України продовжить свою роботу.</p>
<p>І третє. Я тоді просив би вас, шановний колего, коли ви виступаєте, відкликати і пропозиції, які звучали від вашої фракції щодо невідкладного розгляду законів, які стосуються того, щоб не пустити в продаж ліквідні підприємства. Це ваші пропозиції були і ви на цьому наполягали. У тому числі від Спеціальної контрольної комісії, яку очолює представник вашої фракції.</p>
<p>Так що ви у себе розберіться у фракціях. А потім будете виходити із звинуваченнями когось, що хтось хоче щось продовжити.</p>
<p>І ще один момент. Шановні колеги, я вам сказав сьогодні, комітет хай розгляне. Ви – представник регламентного комітету. Внесе, бо у вас з коліс можуть з’являтися щоденно якісь&nbsp; пропозиції для того, щоб задовольнити ваші політичні бачення процесу, який у нас розвивається надзвичайно швидко і динамічно.</p>
<p>Тому я пропоную зараз, шановні колеги, поки збереться Погоджувальна рада для того, щоб нам визначитись як ми будем поступати по суддях Конституційного Суду. Основний мотив що ви вимагаєте закрити – бо не хочете виконувати рішення ані першого, про обрання суддів Конституційного Суду від Верховної Ради України, давайте хоча б оберемо від Верховної Ради України. У нас є пропозиції з наших колег, Вернидубов, ваш представник, Степан Богданович Гавриш, Марія Андріївна Маркуш і Олександр Задорожній. Хоча би&nbsp; оберемо суддів Конституційного Суду, хай тоді нова Верховна Рада&nbsp; приведе їх&nbsp; до присяги. Коли ви розказуєте про регламент, то, очевидно, за регламентом і за законом&nbsp; Верховна Рада України має виконувати свої призначення. Але, я так думаю, що ж тоді буде в новій&nbsp; Верховній Раді України? Коли ви будете домінувати&nbsp; і вимагати, щоб кожен день голосували так, як вам заманеться, тим більше, коли ви не читаєте документів, і не знаєте про що йде мова взагалі, і&nbsp; виступаєте від імені за дорученням фракції.</p>
<p>&nbsp;Тому, шановні колеги,&nbsp; ранкове засідання Верховної Ради України&nbsp; оголошується закритим.</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
