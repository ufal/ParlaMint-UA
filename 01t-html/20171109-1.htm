Стенограма пленарного засідання
09 листопада 2017
&nbsp;
<p align=center>ЗАСІДАННЯ ДВАДЦЯТЬ СЬОМЕ</p>
<p align=center>Сесійний зал Верховної Ради України</p>
<p align=center>09 листопада 2017 року, 16 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p><b>&nbsp;</b></p>
<p>16:03:23</p>
<p>ГОЛОВУЮЧИЙ. Шановні колеги, час відведений для перерви, завершений. Я прошу заходити в зал, займати робочі місця і приготуватись до&nbsp; реєстрації у вечірньому засіданні. Будь ласка, прошу&nbsp; заходити в зал, займати робочі місця.</p>
<p>Колеги, я хочу вам нагадати: зараз у нас&nbsp; стоїть на розгляді блок законів економічної політики. Перший з них - це проект Закону&nbsp; про внесення змін до Закону&nbsp; України "Про публічні закупівлі", 4738 і&nbsp; 4738-депутатський (д), дуже&nbsp; важливий, дуже прогресивний&nbsp; закон. І нам, колеги, треба якийсь тримати&nbsp; баланс між реваншем і&nbsp; прогресом у залі. І тому я буду&nbsp; просити його підтримати всім&nbsp; залом.</p>
<p>І прошу, колеги… О, є Андрій Іванчук, це вже на 50 успіх роботи вечірнього засідання. І, я бачу, всі вже&nbsp; готові для того, щоб ми&nbsp; змогли провести реєстрацію. Так?</p>
<p>Прошу, колеги, заходити&nbsp; в зал приготуватись до реєстрації. І прошу зареєструватись.</p>
<p>&nbsp;</p>
<p>16:05:49</p>
<p>Зареєстровано 354 народних депутати. І вечірнє пленарне засідання Верховної Ради України оголошую відкритим. І хочу вам повідомити, колеги, що на пленарному засіданні Верховної Ради України присутня делегація групи Міжпарламентської співпраці парламенту Грузії з Україною на чолі з керівником групи Георгієм Мосідзе. <i>(Оплески)</i> Я прошу привітати наших грузинських побратимів. <i>(Оплески)</i> Дякую вам. В 2008 році в цьому залі ми робили все можливе, щоб підтримати Грузію під час російської агресії. Сьогодні ви підтримуєте Україну. Ми вам дякуємо за це і впевнені, ми спільно ввійдемо і в ЄС, і НАТО плече до плеча як&nbsp; держави-побратими. Вітаю вас! <i>(Оплески) </i></p>
<p>Колеги, тепер переходимо до питання порядку денного. І першим стоїть на розгляді, як я вже і попереджав, проект Закону про внесення змін до Закону України "Про публічні закупівлі" та деяких інших законів України щодо здійснення моніторингу закупівель.</p>
<p>І, колеги, ми зранку згаяли багато часу, тому я дуже прошу всіх, не залежно від&nbsp; фракцій, підтримувати&nbsp; пропозицію про скорочений розгляд. Ми інакше не встигнемо навіть частину нашого амбітного плану виконати сьогодні. І тому я прошу вас, колеги, підтримати пропозицію розгляду проекту Закону "Про публічні закупівлі" (4738)&nbsp; за скороченою процедурою, колеги,&nbsp; це&nbsp; важливе питання. І я прошу усіх зайняти робочі місця і підтримати цю пропозицію згуртовано і відповідально. Прошу голосувати. Прошу підтримати пропозицію розгляду за скороченою процедурою. Колеги, прошу підтримати, прошу проголосувати за скорочену. Це прогресивний, правильний закон. Прошу підтримати.</p>
<p>&nbsp;</p>
<p>16:08:09</p>
<p>За-107</p>
<p>107. Не всі перейнялися важливістю даного&nbsp; законопроекту.</p>
<p>Колеги, це ж правильний, прогресивний закон. Я прошу всіх підтримати розгляд за скороченою процедурою.</p>
<p>Прошу зайти в зал, зайняти робочі місця.</p>
<p>Колеги, я просто бачу, ще не всі депутати підійшли. Будь ласка,&nbsp; займіть робочі місця. Члени коаліції, займіть робочі місця, будь ласка. Якщо ми ввійдемо в повний розгляд, це більше години. Це означає: ті закони, які є на порядку денному, ми просто не встигнемо розглянути.</p>
<p>Готові до голосування? Отже я ставлю на голосування пропозицію розгляду за скороченою процедурою проекту&nbsp; Закону 4738 і&nbsp; 4738-д "Про публічні закупівлі". І прошу усіх підтримати, колеги. Прошу проголосувати уважно, кожен голос має вагу.&nbsp; Прошу проголосувати. Прошу підтримати, колеги. Голосуємо.&nbsp;&nbsp; <i>(Шум у залі) </i>&nbsp;Добре.</p>
<p>&nbsp;</p>
<p>16:10:04</p>
<p>За-131</p>
<p>Не встигли. Бачу, що не встигли.&nbsp; Але ж логіка дуже проста, колеги. Ми маємо наступний Закон "Про захист економічної конкуренції", ми маємо наступний закон щодо забезпечення принципів процесуальної справедливості та підвищення ефективності проваджень. Це всі прогресивні, важливі закони. Якщо ми ввійдемо в повну&nbsp; процедуру, ми просто не встигнемо і близько виконати той перелік законів, які стоять на порядку денному.</p>
<p>Колеги, прошу відповідально підійти до голосування.</p>
<p><a name=_GoBack></a>Прошу максимально запросити депутатів в зал і підтримати. Всі громадські експерти очікують прийняття цих законів і наголошують на їхній важливості для економічного розвитку України. Вас закликає Андрій Володимирович Іванчук навіть проголосувати за скорочену процедуру. І я не розумію, який заклик може бути більш вагомий для депутатів. Я прошу всіх сконцентруватись і проголосувати. Ставлю. Готові. Бачу підійшли депутати.</p>
<p>Отже, колеги, займіть робочі місця. Будь ласка, приготуйтесь до голосування. І я ставлю на голосування пропозицію, щоб ми проект Закону про публічні закупівлі (4738) розглянули за скороченою процедурою. Я прошу проголосувати. І прошу усіх підтримати. Прошу підтримати, колеги. Голосуємо. Прошу проголосувати. Голосуємо.</p>
<p>&nbsp;</p>
<p>16:12:18</p>
<p>За-160</p>
<p>Рішення прийняте.</p>
<p>І я запрошую до доповіді голову Комітету з питань економічної політики Іванчука Андрія Володимировича. Андрій Володимирович, будь ласка.</p>
<p>&nbsp;</p>
<p>16:12:41</p>
<p>ІВАНЧУК А.В.</p>
<p>Шановний пане Голово, шановні народні депутати, на ваш розгляд вносяться два законопроекти: 4738 і 4738 (доопрацьований).</p>
<p>Спочатку розглядали ми законопроект 4738, але в результаті обговорення велику увагу привернула дана законодавча ініціатива її уряду, Державної аудиторської служби, Рахункової палати, Антимонопольного комітету. І нами було прийнято рішення, проведено було дуже багато круглих столів і внесений на розгляд парламенту законопроект 4738 доопрацьований.</p>
<p>Ми врахували дуже багато пропозицій. І це таке збалансоване рішення, яке підтримується всіма державними органами, які приймають участь в цьому процесі. Тому комітет на своєму засіданні прийняв рішення рекомендувати парламенту прийняти за основу в першому читанні законопроект доопрацьований. Він погоджений з Рахунковою палатою, з Державною аудиторською службою, з Антимонопольним комітетом, з Рахунковою палатою, з Міністерством економіки.</p>
<p>І тепер коротенько я хотів би повідомити, про що саме законопроект. Ви знаєте, що нами було запроваджено прозорі закупівлі. І цей законопроект, який працює на базі системи ProZorro, ні в кого в цьому залі немає сумнівів до того, що державний бюджет економить дуже великі кошти.</p>
<p>Процес державних закупівель, який був основною корупціогенною системою в нашій країні, отримав нове обличчя. І на сьогоднішній день система ProZorro дає можливість економити мільярди гривень для українського бюджету при закупівлях для …</p>
<p>&nbsp;</p>
<p>ГОЛОВУЮЧИЙ. Оскільки Іванчук виступає і від комітету, і як автор, я прошу йому додати ще 2 хвилини для виступу. Будь ласка.</p>
<p>&nbsp;</p>
<p>16:15:00</p>
<p>ІВАНЧУК А.В.</p>
<p>Дякую. Даним законопроектом пропонується ввести на рівні закону моніторинг державних закупівель. На сьогоднішній день ті сотні мільярдів гривень, які ми державним бюджетом направляємо на державний сектор економіки, місцеві всі гроші, вони всі йдуть через систему ProZorro. І на сьогоднішній день немає взагалі в законодавстві, хоча в Законі "Про публічні закупівлі" ми згадуємо, що цю функцію повинна виконувати Державна аудиторська служба.</p>
<p>Але законопроектами, законами, українським законодавством не врегульовані ці питання. Ми написали і напрацювали спільно всі дуже якісні механізми моніторингу державних закупівель, які унеможливлять не потім, коли вже відбувалися торги через ProZorro і йдуть процеси оскарження, а на етапі проведення прозорих закупівель, на етапі укладення і виконання договорів дадуть нам можливість покращувати ці всі механізми.</p>
<p>Державна аудиторська служба зможе здійснювати моніторинг в режимі реального часу. Будуть запроваджені індикатори ризиків, які будуть відображати, тому що людський фактор не може це все забезпечити. Ми не можемо набрати стільки людей, які будуть десятки тисяч закупівель моніторити в режимі реального часу. Тому будуть запроваджені індикатори, комп'ютери будуть видавати червоні прапорці, і на етапі підготовки прозорих закупівель через систему ProZorro державні органи будуть відображатися, можна буде їм підказати усунути зауваження. Але торги не зупиняються.</p>
<p>І саме основне, шановні народні депутати. Всі механізми моніторингу, вони не зупиняють процес закупівель, вони не зупиняють процес укладення договорів, вони не зупиняють процес виконання договорів по цих закупівлях, але тільки дають відповідь на одне питання…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте, Андрій Володимирович.</p>
<p>&nbsp;</p>
<p>ІВАНЧУК А.В.&nbsp; Але даний законопроект, шановні народні депутати, дасть нам одну можливість. Ми як парламент отримаємо можливість контролювати всі державні закупівлі, які відбувають в країні. Аудиторська служба зможе як підконтрольний нам орган звітуватися, і ми зможемо навести, це я би я сказав так, це наступний крок за публічними закупівлями за системою ProZorro, яку ми запровадили і якою ми всі гордимося.</p>
<p>Тому я дуже прошу підтримати в першому читанні…</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Я наголошую, Андрій Володимирович виступав і як автор, і як голова комітету. Дуже дякую, Андрій Володимирович, за полум'яний виступ.</p>
<p>А зараз прошу провести запис: два – за, два – проти. Будь ласка.</p>
<p>Від фракції "Самопоміч" Маркевич, будь ласка, Ярослав Володимирович.</p>
<p>&nbsp;</p>
<p>16:18:24</p>
<p>МАРКЕВИЧ Я.В.</p>
<p>Будь ласка, Семенухі.</p>
<p>&nbsp;</p>
<p>ГОЛОВУЮЧИЙ. Будь ласка, пане Роман.</p>
<p>&nbsp;</p>
<p>16:18:30</p>
<p>СЕМЕНУХА Р.С.</p>
<p>Семенуха Роман, фракція "Об'єднання "Самопоміч".</p>
<p>Шановні колеги, шановний пане Голово, беззаперечно процес удосконалення процесу державних закупівель є дуже важливим. Проте за 3 роки процедуру моніторингу так і не було прописано. Тобто він здійснювався на розсуд державних службовців без будь-яких конкретних законодавчих вимог. Тому дуже важливо прийняти сьогодні цей закон і особливо, щоб він передбачав: запровадження автоматичної системи спостереження за процедурами закупівлі, це дозволить виключити з процесу людський фактор і суб'єктивність, закріпити вичерпний перегляд підстав для проведення моніторингу закупівель, зробити обов'язкову публікацію інформації в електронній системі закупівель ProZorro про початок та закінчення такого моніторингу, про результати його проведення, про обмін інформацією між органами державного фінансового контролю та замовник на всіх етапах проведення такого моніторингу.</p>
<p>Наступне. Дуже важливо закласти чіткий розподіл функцій Антимонопольного комітету та Держаудитслужби при здійсненні&nbsp; контролю у сфері публічних закупівель.</p>
<p>І останнє. Оприлюднення виявлених порушень у системі електронних закупівель ProZorro.</p>
<p>Однак, колеги, хочу наголосити, що сьогодні, розглядаючи цей антикорупційний законопроект, ми так досі не подолали вкрай нелогічну ситуації, що склалася на напрямку державної антикорупційної політики, а саме: голосування по Рахунковій палати фактично було провалено і діяльність Рахункової палати як одного з основних контролюючих органів на сьогодні заблоковано на невизначений термін. Тому я також думаю, що до цього процесу ми маємо повернутися у найближчий час і запровадити, запустити у роботу Рахункову палату. Будемо голосувати у першому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Блоку Петра Порошенка" Соловей Юрій Ігорович. Будь ласка, пан Юрій.</p>
<p>&nbsp;</p>
<p>16:20:14</p>
<p>СОЛОВЕЙ Ю.І.</p>
<p>Юрій Соловей, 89 виборчий округ, Гуцульщина та Покуття. Шановні колеги, чи важливий цей законопроект? На моє глибоке переконання абсолютно важливий, оскільки він регулює сферу публічних закупівель, а сьогодні у цій сфері орієнтовно в рік витрачається 600 мільярдів гривень.</p>
<p>Коли парламент прийняв півтори роки тому революційний закон, яким впровадив систему ProZorro, то ми сказали "а", але ми не сказали "б", і сьогодні цим "б" є Закон про моніторинг державних закупівель. Бо тільки коли ми приймемо цей закон, тільки тоді можна сказати, що сфера державних закупівель і регулювання цієї сфери переходить в публічну площину. Якщо сказати, коротко і одним словом, про що цей&nbsp; закон, то я наведу один конкретний приклад. Лікарня може закупити один препарат і тоді на тендер може заявитися компанія-виробник, або лікарня може сформувати лот з десяти препаратів, і таким чином позбавивши виробників можливості заявлятись до участі для потреб цієї лікарні. Цей закон унеможливлює такі речі.</p>
<p>Тому, якщо ми хочемо, дійсно, реально завершити реформу сфери державних закупівель, я закликаю кожного народного депутата, підтримати цей законопроект. Це один з базових і найбільш важливих законів, які регулюють сферу державних закупівель, а вона в рік в нашій державі складає понад&nbsp; 600 мільярдів гривень. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Опозиційного блоку" Гусак Володимир Георгійович. З трибуни.</p>
<p>Будь ласка, включіть мікрофон.</p>
<p>&nbsp;</p>
<p>16:22:02</p>
<p>ГУСАК В.Г.</p>
<p>Шановні українці, шановні колеги, шановний Голово! В Україні величезна проблема з державними закупівлями. Щороку в цій сфері крадуться або просто зникають десятки чи навіть сотні мільярдів гривень. Цих грошей цілком вистачило б на те, щоб підняти, реально підняти пенсії усім українським пенсіонерам, а не лише частині. Бо ми просто завалені зверненнями від громадян, які обурені тим мізерним підвищенням пенсій, які вони отримали внаслідок широко розрекламованої реформи.</p>
<p>Останнім часом додалася ще одна проблема. Багато хто у виконавчій владі вирішив, що найкращий спосіб побороти корупцію в закупках – це нічого не закупати. Дійсно, немає закупки - немає корупції, але такий підхід має просто страшні наслідки. Через те, що Міністерство охорони здоров'я не закуповує передбачені в бюджеті ліки, вакцини, сиворотки, вмирають українці. А через те, що&nbsp; "Укрзалізниця" не може вчасно купувати запчастини і паливо, зупиняються поїзди, а українська економіка втрачає сотні мільйонів та мільярдів доларів.</p>
<p>Шановні колеги, цим&nbsp; законом, фактично надаються широкі повноваження і не лише по моніторингу, а по контролю і перевірці усіх закупівель, причому не тільки державних, Державній аудиторській службі і ці повноваження, вони фактично дублюють повноваження інших державних органів, там пряме дублювання&nbsp; з Рахунковою платою. І ми вважаємо, що в ситуації, коли нинішня влада займається більше піаром, створення ще одного державного органу для моніторингу та так званого контролю…</p>
<p>Можна ще 30 секунд?</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>ГУСАК В.Г.</p>
<p>Ми вважаємо, що в ситуації, коли нинішня влада зосереджена більше на піарі, створення ще одного контролеру не має великого сенсу і принесе негативні наслідки. Україна має досить державних&nbsp; органів з достатніми повноваженнями для наведення порядку в державних закупівлях, але для цього треба займатися не імітацією боротьби з корупцією, а реальною щоденною роботою. Наша фракція не буде підтримувати цей законопроект.</p>
<p>&nbsp;</p>
<p>ГОЛОВУЮЧИЙ. Дякую вам.&nbsp;&nbsp;&nbsp;&nbsp;</p>
<p>Колеги, всі фракції виступили, так, хто мав бажання?&nbsp; Давайте ще… Так, будь ласка, Кужель від&nbsp; "Батьківщини". І, колеги, прошу заходити в зал і займати робочі місця.</p>
<p>&nbsp;</p>
<p>16:24:58</p>
<p>КУЖЕЛЬ О.В.</p>
<p>Я так розумію, що ми всі&nbsp; говоримо, якщо говоримо за підтримку в першому читанні, про законопроект 4738-д, який доопрацьований комітетом. Ми почули в кожному виступі, що є зловживання при державних закупках, щось це не співпадає, пане Нефьодов, зі всіма вашими виступами, якими ви сказали, що вашим ProZorro ми вже все убрали і додатково в бюджет должно прийти, ну, как минимум сотни миллиардов тих грошей, які в ProZorro не мають можливості бути вкраденими.</p>
<p>Я хотіла б загострити уваження ваше, шановні друзі, щоб не перекладали це на підприємців. Якщо взяти справу Міноборони, то в будь-якому тендері державний чиновник обирає ціну в будь-якому міністерству, яку він закуповує, ту чи іншу річ. Не перекладайте відповідальність за бізнес, якщо ви ставите завищену ціну на дизпаливо, то і відповідайте за це.</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>КУЖЕЛЬ О.В. І я підтримую проведення аудиту, але на друге читання, зразу попереджаю пана Іванчука, що ми будемо подавати пропозиції, щоб мали ринковий підхід, щоб не був один аудитор приближенный до коаліції і щоб ми могли дійсно перевіряти ціни, моніторинг проведення державних закупівель. Дякую.</p>
<p>&nbsp;</p>
<p>ГОЛОВУЮЧИЙ. Отже, колеги, я прошу заходити в зал, займати робочі місця, через дві хвилини відбудеться голосування. Я прошу всіх заходити в зал, займати робочі місця.</p>
<p>Зараз від уряду включіть мікрофон Максиму Нефьодову.&nbsp; І прошу всіх, за хвилину буде голосування, займати робочі місця. Будь ласка, Максим Нефьодов.</p>
<p>&nbsp;</p>
<p>16:27:00</p>
<p>НЕФЬОДОВ М.Є.</p>
<p>Шановні колеги, даний законопроект слідкує дуже простій меті. Величезна перевага системи електронних закупівель в тому, що вона накопичує терабайти даних, які ми можемо аналізувати і яких раніше не було в паперових тендерах. Це означає, що в нас з'являється інформація, яку ми можемо проганяти не в ручну, коли людина має дивитися на документи і вирішувати гарні вони, і погані, а ми можемо проганяти їх через набір автоматизованих критеріїв. Так само, як, наприклад, антивірусна програма шукає на вашому комп'ютері віруси. Ось цей законопроект, він робить такий моніторинг обов'язковим, в тестовому режимі він вже працює, ви можете подивитися у нас на сайті на його результати. Ми хочемо цим законопроектом добитися того, що кожного разу, коли є червоний прапорець по будь-якому тендеру, Державна аудиторська служба, державний орган, не приватний орган, мова не йде про якусь конкуренцію, державний орган був зобов'язаний виходити і перевіряти. Наразі ми перевірили кількість кримінальних справ, які збуджені в публічних закупівлях, починаючи з вступу в силу закону, з 1 квітня минулого року. Їх аж цілих 108, по ним є три вироки. Якщо ми не будемо посилювати відповідальність і контроль в цій сфері, то, скільки б у нас не було красивих даних, скільки б у нас не було конкуренції, все одно будуть знаходитися порушники, яких ми не будемо карати.</p>
<p>Я дуже прошу вас підтримати цей законопроект, він підтриманий ключовими, антикорупційними групами: "Трансперенсі Інтернешнл", Центром протидії корупції, Реанімаційним Пакетом Реформ. Це дуже проста по своїй логіці ініціатива, і я дуже вдячний Комітету економічної політики, який вийшов з такою ініціативою і яку ми втілили, і вона вже працює в електронному вигляді. Дякую вам.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Колеги, обговорення завершене, переходимо до прийняття рішення. Я переконливо прошу всіх зайняти робочі місця і зайти в зал. Я дуже прошу всіх приготуватись до прийняття рішення, будь ласка.&nbsp; Я поставлю пропозицію комітету, щоб 4738-д прийняти за основу, тільки за основу, таке рішення комітету. Готові? Отже, переходимо до прийняття рішення і я ставлю на голосування проект Закону про внесення змін до Закону України "Про публічні закупівлі" та деяких інших Законів України щодо здійснення моніторингу закупівель, (номер 4738) (доопрацьований) за пропозицією комітету за основу, колеги, це антикорупційний прогресивний закон. Прошу проголосувати, прошу підтримати, колеги. Голосуємо, прошу підтримати, прошу проголосувати. Голосуємо, колеги!</p>
<p>&nbsp;</p>
<p>&nbsp;</p>
<p>16:30:03</p>
<p>За-249</p>
<p>249 – за. Рішення прийняте.</p>
<p>Вітаю всіх і авторів, і тих, хто працювали і йшли до цього дня по прийняттю цього закону.</p>
<p>Колеги, хочу нагадати, що ми до обіду включили в порядок денний ще проект Постанови про внесення змін до Постанови Верховної Ради України (номер 3119). Це була вимога Радикальної партії, але зал проголосував і поставив в порядок денний. Після обіду ми можемо перейти до її розгляду. І я пропоную перейти до розгляду цієї постанови, і прошу підтримати&nbsp; розгляд за скороченою процедурою. Прошу проголосувати, прошу&nbsp; підтримати. Скорочену процедуру прошу&nbsp; підтримати.</p>
<p>&nbsp;</p>
<p>16:30:53</p>
<p>За-186</p>
<p>Рішення прийняте.</p>
<p>І я запрошую до&nbsp; доповіді першого заступника голови Комітету з питань&nbsp; Регламенту та організації роботи Верховної Ради Пинзеника Павла Васильовича. Будь ласка, пане Павло.</p>
<p>&nbsp;</p>
<p>16:31:10</p>
<p>ПИНЗЕНИК П.В.</p>
<p>Шановний Голово! Шановні колеги! Комітет з питань Регламенту&nbsp; на своєму засіданні ще 16 вересня&nbsp; 2015 року розглянув заяву&nbsp; народного депутата України&nbsp; Рибалки Сергія Вікторовича про припинення&nbsp; повноважень&nbsp; як&nbsp; голови&nbsp; Комітету з&nbsp; питань фінансової політики і банківської діяльності. Підстави: порядок обрання і відкликання&nbsp; з посади голови&nbsp; комітету, визначені&nbsp; Регламентом Верховної Ради і Законом "Про комітети&nbsp; Верховної Ради України". Відповідно до статті 7 Закону "Про комітети Верховної Ради" голова комітету може бути відкликаний з посади у будь-який час за рішенням Верховної Ради України за його власною заявою. Така заява може бути&nbsp; погоджена з відповідною фракцією, за квотою якої народний депутат був&nbsp; обраний на посаду. Заява народного депутата Рибалки Сергія погоджена з&nbsp; головою депутатської фракції Радикальної партії Олега Ляшка.</p>
<p>Комітет також звернув увагу на те, що&nbsp;&nbsp; після відкликання&nbsp; народного депутата України з посади&nbsp; голови комітету відповідно до&nbsp; частини п'ятої статті 7 Закону "Про комітети Верховної Ради України" він залишається членом&nbsp; цього комітету, якщо&nbsp; Верховною Радою не прийнято якогось іншого рішення.&nbsp;</p>
<p>Враховуючи викладене, народними&nbsp; депутатами України - членами комітету&nbsp; на підставі пункту 1&nbsp; статті 15… частини першої статті 15 Закону "Про комітети Верховної Ради України" внесено на&nbsp; розгляд&nbsp; парламенту відповідний проект постанови (за реєстраційним номером 3119) і рекомендовано Верховній Раді визначитися&nbsp; шляхом голосування щодо&nbsp; відкликання народного депутата Рибалки з посади голови Комітету&nbsp; з питань&nbsp; фінансової політики і банківської діяльності.</p>
<p>Просимо визначатися. І дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу провести запис: два – за, два – проти.</p>
<p>Чубаров. Ляшко Олег Валерійович. А, ви? Перепрошую. Передає, Курячому передає слово. Потім буде Радикальна партія. Будь ласка.</p>
<p>Будь ласка, Курячий. З місця чи від трибуни? Будь ласка, включіть мікрофон на трибуні.</p>
<p>&nbsp;</p>
<p>16:33:40</p>
<p>КУРЯЧИЙ М.П.</p>
<p>Шановні колеги, хвилину вашої уваги. Зараз розглядається дуже важлива постанова, яка стосується, перш за все, відповідальності.</p>
<p>Сергій Рибалка виконував обов'язки, виконує обов'язки голови Комітету з питань банківської та фінансової діяльності. Але, на жаль, останнім часом в засобах масової інформації, за інформацією правоохоронних органів здійснюється дуже резонансна справа щодо причетності керованих ним колись підприємств до торгівлі з окупантами, до&nbsp; торгівлі із сепаратистами і бандитськими угрупуваннями. Безумовно, кожен має право на захист свого ім'я, своєї гідності, своєї честі, це стосується і нашого колеги Сергія Рибалка. Я переконаний, що він буде захищатися. Якщо невинний – він доведе свою невинуватість. Якщо навпаки винний, то він буде притягнутий до відповідальності.</p>
<p>Питання стосується тесту українського парламенту саме на патріотизм. Я переконаний про те, що ніхто в цій залі не буде займатися політичним кришуванням, політичним дахом. І я дуже дійсно зараз вітаю таку принципову позицію і Радикальної фракції Олега Ляшка щодо об'єктивності. І закликаю нікого не вішати ярлики один одному. Але ми маємо політично засудити будь-яку співпрацю з агресором і з їхніми посіпаками. Дякую за увагу. Пропоную голосувати за цю постанову однозначно за.</p>
<p>&nbsp;</p>
<p>ГОЛОВУЮЧИЙ. Дякую вам.&nbsp;</p>
<p>Від Радикальної партії Олег Валерійович Ляшко.</p>
<p>&nbsp;</p>
<p>16:35:39</p>
<p>ЛЯШКО О.В.</p>
<p>Олег Ляшко, Радикальна партія. Я просив би&nbsp; своїх шановних колег&nbsp; із БПП, який щойно виступав не молоти дурниць. Якщо ви розказуєте "не вішати ярликів", так не&nbsp; вішайте цих ярликів.</p>
<p>Ми розглядаємо дуже просте питання. Сергій Рибалка подав заяву про&nbsp; відставку з посади голови комітету. Це його право як відповідального політики і відповідального&nbsp; державного діяча. Право парламенту – задовольнити цю заяву. Я прошу підтримати заяву Сергія Рибалки і&nbsp; задовольнити її.</p>
<p>А оті всі інсинуації, які ви зараз розказуєте, залиште при собі. І перед тим, як виходити і на когось розказувати для початку подивись на себе в дзеркало, а потім будеш інших звинувачувать. Паразит! <i>(Шум у залі) </i></p>
<p>&nbsp;</p>
<p>ГОЛОВУЮЧИЙ. Останній виступ, заключний - Федорука Миколи Трохимовича. Передає Максиму Бурбаку. І переходимо до голосування.</p>
<p>Добре, ще&nbsp; дам хвилину. За дві хвилини –&nbsp; голосування. Прошу заходити всіх в зал. Будь ласка,&nbsp; Максим Бурбак.</p>
<p>&nbsp;</p>
<p>16:36:39</p>
<p>БУРБАК М.Ю.</p>
<p>Шановні колеги, звертаюся до вас. Ми поважаємо рішення&nbsp; нашого колеги з фракції Радикальної партії. Всім відомо, що їх квота, і вони мають право, мають право відзивати своїх колег.</p>
<p>Ми сьогодні прийняли дуже багато законопроектів і зараз займаємося блок питань економічних.</p>
<p>Пане Голово, я також звертаюся&nbsp; до вас,&nbsp; щоб&nbsp; після цього ми могли&nbsp; розглянути законопроект 6538 про розвиток літакобудівної промисловості, щодо підтримки цієї галузі. І ще раз хочу запевнити вас, що ми будемо підтримувати рішення наших колег Радикальної партії Олега Ляшка по відкликанню пана Рибалки з&nbsp; голови комітету. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Ігор Шурма. Одна хвилина. І переходимо до голосування. Прошу усіх зайти&nbsp; в зал, зайняти робочі місця.</p>
<p>&nbsp;</p>
<p>16:37:25</p>
<p>ШУРМА І.М.</p>
<p>Ігор Шурма, "Опозиційний блок".</p>
<p>Шановні колеги!&nbsp; Шановні громадяни України! Я зараз апелюю до тих людей, які сьогодні вагаються у прийнятті рішень. Дивіться, що відбулося.</p>
<p>Два роки тому "Опозиційний блок" просив, вимагав: прийміть Закон про опозицію, щоб закріпити права і обов'язки коаліції і опозиції. Знищили цей закон ті, хто були в коаліції. На сьогоднішній день, не будучи прихильником Радикальної партії, я вам скажу, що я визнаю мужній крок написання заяви і позицію їхнього лідера. Але я пропоную всіх представників коаліції, які на сьогоднішній день займають відповідні пости в комітетах, отримують гроші, напишіть заяву і відмовтесь, якщо ви є в опозиції до коаліції. <i>(Оплески) </i>Ви продаєтеся за нещасні десятки гривнів, щоб мати посади заступників комітету. І після цього ви ідете і говорите, що "ми опозиція". Ганьба вам.</p>
<p>Олег Валерійович…</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги, ми завершили обговорення. В нас ще багато питань попереду. Я прошу зайняти робочі місця і приготуватись. Я ставлю на голосування проект Постанови про внесення змін до Постанови Верховної Ради про обрання голів Верховної Ради України. Отже, 3119. Постанова 3119. І я ставлю її на голосування. Прошу проголосувати. Прошу підтримати. Постанова 3119, в цілому. Прошу проголосувати і прошу підтримати. Голосуємо, колеги. Прошу підтримати.</p>
<p>&nbsp;</p>
<p>16:39:25</p>
<p>За-255</p>
<p>Постанова прийнята. Рішення прийняте.</p>
<p>Колеги, у нас наступний закон. Є проект Закону про внесення змін до Закону України "Про захист економічної конкуренції". Але я хотів би перед тим, як ми домовлялись до обіду, ще поставити ще раз на голосування та пропозицію, по-перше, про відкликання проекту Закону про антикорупційні суди. Почали розходитись перед обідом. Я зараз ще раз поставлю її голосування, і прошу усіх підтримати її. І другу, пропозицію Максима Бурбака: про перенесення закону, який стоїть через три, це 6538, щоб ми розглянули його швидше. Отже, я поставлю спочатку пропозицію Бурбака, а потім мою пропозицію про відкликання з порядку денного проекту закону 6011. А потім вже перейдем до наступного закону. Це по одній хвилині, це коротко.</p>
<p>Отже, першу я ставлю на голосування пропозицію Максима Бурбака, щоб проект закону 6538 щодо підтримки літакобудівної галузі, який стоїть через кілька питань, перенести швидше на розгляд зараз. Хто підтримує цю пропозицію, прошу проголосувати, прошу підтримати. Бо інакше ми до нього не дійдемо. Бо день затягнувся сьогодні.</p>
<p>Прошу проголосувати. Прошу підтримати пропозицію Бурбака. Прошу проголосувати підтримку літакобудування.</p>
<p>&nbsp;</p>
<p>16:40:55</p>
<p>За-182</p>
<p>Рішення не прийняте.</p>
<p>І наступний я ставлю на голосування. Колеги, хочу вам нагадати, Венеційська комісія, якій ми направили на розгляд антикорупційні законопроекти, звернулась з проханням до Верховної Ради України відкликати їх. Автори законопроекту всі особистими підписами звернулись до Голови Ради відкликати свій законопроект.</p>
<p>Президент України, в свою чергу, вчора публічно звернувся до Верховної Ради з проханням відкликати цей законопроект з порядку денного сесії. Це спільна, загальна позиція Венеційської комісії, Президента України, всіх авторів законопроекту. Треба просто її підтримати. І я впевнений, зараз ми її підтримаємо голосуванням.</p>
<p>Отже, я ставлю на голосування пропозицію про відкликання проекту Закону про антикорупційний суд (6011) з порядку денного сесії Верховної Ради України. Прошу проголосувати і прошу підтримати, колеги. Голосуємо! Прошу підтримати. Голосуємо. Прошу підтримати.</p>
<p>&nbsp;</p>
<p>16:42:13</p>
<p>За-161</p>
<p>Рішення прийнято. Колеги, мені видається, тут якесь непорозуміння є. Колеги, ми його не можемо розглянути зараз. Колеги, я ще раз поставлю через питання. Я проведу необхідні консультації з головами фракцій.</p>
<p>Зараз ми переходимо до наступного питання порядку денного, про 4287, про внесення, проект Закону про внесення змін до Закону України "Про захист економічної конкуренції" щодо удосконалення процедур контролю за концентрацією суб'єктів господарювання (номер 4287).</p>
<p>Це економічний блок, який ми і розглядали. І я прошу підтримати розгляд його за скороченою процедурою. Будь ласка.</p>
<p>&nbsp;</p>
<p>16:43:15</p>
<p>За-151</p>
<p>Рішення прийнято.</p>
<p>І я запрошую до доповіді голову Комітету з питань економічної політики Іванчука Андрія Володимировича. Андрій Володимирович…</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p>&nbsp;</p>
<p>ГОЛОВУЮЧИЙ. Будь ласка, шановний пане голово комітету, до слова вас запрошую. 4287 – захист економічної конкуренції.&nbsp;</p>
<p>&nbsp;</p>
<p>16:43:44</p>
<p>ІВАНЧУК А.В.</p>
<p>Шановна пані головуюча, шановні народні депутати! На ваш розгляд вноситься законопроект 4287. Весь зал голосував за введення санкцій проти компаній, які представляють країну-агресора чи які працюють проти України і української економіки.</p>
<p>На жаль, в законодавстві ми не врегулювали питання відмови в поглинанні чи в злитті, чи в продажі часток компаній, які є в Законі про санкції, які рішенням Ради національної безпеки і оборони включені до санкційного списку.</p>
<p>В ложі уряду сидить голова Антимонопольного комітету. І я хочу вам сказати, що Антимонопольний комітет і так не розглядає заяви компаній, які знаходяться в санкційному списку. Але на законодавчому рівні це питання не врегульовано. Законопроект мною був зареєстрований ще в березні 16-го року. Але, на жаль, парламент його не розглядав. І сьогодні настав цей час.</p>
<p>Ми повинні дати чітку відповідь… Ми повинні дати чітку відповідь: компанії, які входять в санкції, які внесені Законом про санкції Радою національної безпеки і оборони, не мають права на поглинання, на злиття, на концентрації і тому подібне. І ми повинні дати право Антимонопольному комітету на рівні закону прописати цю норму, щоб вони відмовляли у розгляді заяв, відмовляли у рішеннях, не давали згоди на відчуження і щоб Закон "Про санкції" і Антимонопольний комітет міг його імплементувати згідно цих змін. Вони дуже коротенькі.</p>
<p>Комітет економічної політики просить парламент прийняти даний законопроект за основу і в цілому. Я дуже дякую депутатам всім за попереднє голосування про моніторинг державних закупівель. І дуже прошу, ми всі повинні як один закінчити, закінчити, тому що на сьогоднішній день Антимонопольний комітет це робить, але тільки з патріотичних міркувань. Він не розглядає, він не дає дозвіл всім підприємствам, які включені до санкційного списку. А ми повинні сьогодні як парламент у законі внести ці зміни і щоб він це робив дальше, з завтрашнього дня законно. Я дуже прошу всіх присутніх підтримати даний законопроект. Дякую.</p>
<p>&nbsp;</p>
<p>16:46:47</p>
<p>ГОЛОВУЮЧИЙ. Дякуємо, шановний колего.</p>
<p>У нас згідно розгляду цього законопроекту немає співдоповідачів, тому зараз я прошу записатися на обговорення законопроекту 4287.</p>
<p>Принагідно я хочу звернутися до депутатів, які присутні у ложі уряду, і зазначити наступне, що сесійна зала з великою повагою ставиться до позиції щодо підтримки як медичної галузі в цілому, так і окремих медичних установ, у той же час сесійна зала звертається до вас з проханням шанувати і історичне приміщення будівлі парламенту. У жодному європейському парламенті неможна обвішувати стіни або там трибуни приватними плакатами, це можна робити у власному робочому кабінеті. Тому просимо вас, ми домовилися, що у нас припиняється обвішування своїми власними приватними плакатами сесійної зали, ложі, балконів, будь ласка, потім зняти його і забрати до свого кабінету. Або я звертаюся офіційно до секретаріату парламенту: після закінчення робочого дня забрати плакат можна на збереження - гарантую сохранність цього прекрасного документу, - до кабінету першого віце-спікера, і я віддам потім власникам плакату цей плакат.</p>
<p>Дуже дякую, і сподіваюся, що ми будемо європейські норми, поваги до&nbsp; приміщення, де ми тимчасові, а воно вічне, демонструвати в цій сесійній залі. Дякуємо.</p>
<p>Будь ласка, народний депутат Лапін. Це шановна фракція "Народного фронту". З місця буде виступати.</p>
<p>&nbsp;</p>
<p>16:48:20</p>
<p>ЛАПІН І.О.</p>
<p>Шановні колеги. Я пропоную підтримати даний законопроект, а шановним представникам Антимонопольного комітету хочу сказати. Ми вам даємо дуже багато прав для того, щоб ви ними користувалися, а не зловживали.</p>
<p>Дякую. Голосуємо "за".</p>
<p>&nbsp;</p>
<p>ГОЛОВУЮЧИЙ. Зараз наступний виступаючий у нас від фракції "Самопоміч". Будь ласка, пан Костенко, народний депутат.&nbsp; Ви з місця будете, так? Будь ласка.</p>
<p>&nbsp;</p>
<p>16:48:44</p>
<p>КОСТЕНКО П.П.</p>
<p>Роману Семенусі передайте, будь ласка, слово.</p>
<p>&nbsp;</p>
<p>ГОЛОВУЮЧИЙ. Не почула. Роман Семенуха, будь ласка. З місця буде виступати.</p>
<p>&nbsp;</p>
<p>16:48:51</p>
<p>СЕМЕНУХА Р.С.</p>
<p>Семенуха Роман, фракція "Об'єднання "Самопоміч".</p>
<p>Шановні колеги, шановна пані головуюча. Справді, в умовах війни ми не можемо допустити узаконення контролю над вітчизняними виробничими активами, зокрема тими, що мають стратегічне значення як для економіки так і для безпеки і держави збоку осіб, до яких застосовано санкції в зв'язку з їх прямою або опосередкованою участі озброєння агресії щодо України.</p>
<p>Проте "Самопоміч" готова підтримати лише в першому читанні, оскільки дана законодавча ініціатива&nbsp; має низку недоліків.</p>
<p>Зокрема, перше. Законопроект не передбачає внесення змін до Закону України про санкції. Натомість вбачається доцільним запровадження в зазначеному законі як окремого виду санкцій заборону концентрації суб'єктів господарювання у зв'язку з вчиненням ними дій, які створюють реалії або потенційні загрози національним інтересам України.</p>
<p>Друге. Законопроект не передбачає внесення змін до статі 28 Закону України "Про захист економічної конкуренції", і ця прогалина згодом може бути використана як юридична лазівка. Адже за чинною редакцією 28 статті, якщо протягом встановленого строку розгляд заяви про надання дозволу на концентрацію органи Антимонопольного комітету не розпочали розгляду справи про концентрації, рішення про надання дозволу на концентрацію вважається прийнятим.</p>
<p>І останнє. У законопроекті не передбачені можливості&nbsp; Антимонопольного комітету України впливати на вже здійснену економічну концентрацію суб'єктів господарювання, що підпадають під санкції. Зокрема, законопроект не передбачає надання Антимонопольному комітету України право переглянути їхнє рішення про надання дозволу на концентрацію, прийняті з 2014 року з можливістю скасувати ті рішення, де дозвіл на концентрацію було надано особі, до якої згодом були&nbsp; застосовані санкції. Обов'язково просимо&nbsp; врахувати це в підготовці до другого читання. Дякую.</p>
<p>&nbsp;</p>
<p>ГОЛОВУЮЧИЙ. дякуємо за висловлену позицію і роз'яснення.</p>
<p>Будь ласка, від&nbsp; "Батьківщини" пані Кужель, з місця.</p>
<p>&nbsp;</p>
<p>16:50:44</p>
<p>КУЖЕЛЬ О.В.</p>
<p>Шановні колеги, я прошу авторів, я прошу авторів уваги. Дійсно, я підтримую&nbsp; попереднього виступаючого з&nbsp; "Самопомочі", пана Семенуху,&nbsp; в тому, що тут, в законопроекті не внесені зміни в Закон України "Про санкції", які б визнали одним із видів обмежувальних заходів, заборону надання органами Антимонопольного комітету дозволу на узгоджені дії, чи концентрацію суб'єктів господарювання, на які накладені санкції. І тому є пропозиція, можна було би проголосувати в цілому, при одній умові, якщо редакційно, зараз, пан голова&nbsp; комітету&nbsp; Іванчук скаже, що в "Прикінцеві положення" зроблять і внесуть зміни до Закону України "Про санкції". Тоді це було би бистро, ми дали би допомогу, нормальний інструмент&nbsp; Антимонопольному комітету і не затягували б з прийняттям законопроекту.</p>
<p>Дякую. Якщо - ні, то тільки&nbsp; в першому читанні. Дякую.</p>
<p>&nbsp;</p>
<p>ГОЛОВУЮЧИЙ Дякуємо за висловлену позицію, бачимо, що кілька фракцій от займають однакову позицію, і&nbsp; тут я прошу комітет це почути.</p>
<p>І зараз від&nbsp; "Блоку Петра Порошенка" Кишкар Павло. А потім, від позафракційних, Левченко. Будь ласка.</p>
<p>&nbsp;</p>
<p>16:51:59</p>
<p>КИШКАР П.М.</p>
<p>Пташник прошу передати.</p>
<p>&nbsp;</p>
<p>ГОЛОВУЮЧИЙ Будь ласка, пані Пташник, з місця Вікторія буде.</p>
<p>&nbsp;&nbsp;</p>
<p>16:52:03</p>
<p>ПТАШНИК В.Ю.</p>
<p>Дякую.</p>
<p>Шановні колеги, я є також співавтором даного законопроекту, і&nbsp; хочу звернути вашу увагу, що він є надзвичайно&nbsp; простим.&nbsp; Даним законопроектом ми хочемо зобов'язати Антимонопольний комітет не надавати дозволу на концентрацію&nbsp; і не розглядати відповідні справи тоді, коли одним з учасників концентрації виступає суб'єкт, до якого застосовані спеціальні економічні та інші обмежувальні заходи, санкції відповідно до&nbsp; Закону про санкції.</p>
<p>Насправді цей законопроект надзвичайно довго вже знаходиться в Верховній Раді і не виноситься на розгляд в сесійну залу, а тим часом Антимонопольний комітет не має жодних можливостей і жодних повноважень відмовляти в здійсненні таких концентрацій. Ми з вами досить часто тут, в сесійній залі, говоримо про країну-агресора, про те, що не можна дозволяти країні-агресору укрупнювати свій бізнес на території України. Але не вжили фактично жодного заходу для того, щоб надати ці повноваження антимонопольного комітету і надати йому можливість відмовляти у відповідних концентраціях. Я погоджуюся з попередніми виступаючими, що для ефективного застосування цієї процедури, варто внести відповідні зміни "Прикінцевими положеннями" в Закон про санкції. Тому я пропоную зараз, під стенограму, голосувати за основу та в цілому, та під стенограму запропонувати дані зміни&nbsp; "Прикінцеві положення" даного закону для того, щоб ми під час техніко-юридичного доопрацювання закону могли це перебачити. Але, щоб не затягували дану процедуру і щоб вже через певний час даний законопроект вступив в силу, і комітет мав повноваження відмовляти у відповідних концентраціях, коли воно стосується суб'єкта щодо якого застосовані спеціальні санкції. Дякую.</p>
<p>&nbsp;</p>
<p>ГОЛОВУЮЧИЙ. Дякуємо за роз'яснення. Останній виступаючий від позафракційних пан Левченко. Пан Левченко, Юрій Левченко, вам слово.</p>
<p>&nbsp;</p>
<p>16:54:03</p>
<p>ЛЕВЧЕНКО Ю.В.</p>
<p>Левченко "Свобода", 223 округ місто Київ.</p>
<p>Це правильний законопроект, але в ньому є одна, дві, перепрошую, суттєві помилки. Перша помилка полягає в тому, що треба прописати механізм для тих випадків, коли вже такі дозволи були надані для того, щоб це можна було переглядати саме на підставі того, що мова йде про суб'єкт з держави-агресора. А друге питання полягає в тому, що варто виключити із законопроекту зміни до статті 32 Закону України "Про захист економічної конкуренції". Адже справа в тому, що запропоновані зміни до статті 26, 27, вказаного закону, вже охоплюють всі теперішні і майбутні заяви про концентрацію. А тому зможуть утримати суб'єктів господарювання, що підпадають під санкції концентрації. Але закриття справ на підставі того, що суб'єкт підпадає під санкції, може завадити АМКУ перевірку таких концентрацій, які вже погоджені Антимонопольним комітетом України. Таким чином, вже існуючим концентраціям за участі підсанкційних фірм надається процесуальне звільнення від перевірок…</p>
<p>&nbsp;</p>
<p>ГОЛОВУЮЧИЙ. 30 секунд завершити.</p>
<p>&nbsp;</p>
<p>ЛЕВЧЕНКО Ю.В. Тобто так, як зараз прописані зміни до статті 32 Закону України "Про захист економічної конкуренції", це дозволяє вже існуючим концентраціям за участі підсанкційних фірм відійти, ухилитися від процесуального, від перевірок АМКУ. Тому я прошу&nbsp; прибрати оті зміни, які прописані по 32 статті. Якщо немає бажання прибирати, тоді я вимагаю другого читання. Дякую.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>16:55:42</p>
<p>ГОЛОВУЮЧИЙ.&nbsp; Дякую.</p>
<p>Колеги, прозвучали застереження і запитання. І, як я розумію, голова комітету зараз хоче внести компромісну пропозицію, яка об'єднає весь зал незалежно від фракцій і політичних поглядів. Але після його виступу відразу ми перейдемо до прийняття рішення. Тому я прошу голів фракцій запросити депутатів в зал, прошу повідомити про те, що обговорення завершене і ми переходимо до прийняття рішення. І прошу всіх зайняти робочі місця.</p>
<p>А зараз, Андрій Володимирович, запропонуйте, об'єднуючу, консенсусну пропозицію, будь ласка.</p>
<p>&nbsp;</p>
<p>16:56:13</p>
<p>ІВАНЧУК А.В.</p>
<p>Шановний пана Голово, шановні народні депутати! Я тільки що під час обговорення проконсультувався з членами Комітету економічної політики також з головою Антимонопольного комітету і сам особисто вважаю всі зауваження, і пані Кужель, представника "Самопомочі", представника "Свободи", позафракційного депутата Пташник, абсолютно слушними.</p>
<p>І зараз під стенограму, пане Голово, я хочу запропонувати проголосувати за даний законопроект 4287 в цілому з врахування, з врахуванням і дати дорученням нам в техніко-юридичних правках, врахувати пропозиції народного депутата Левченка, представника "Батьківщини", представника "Самопомочі", народного депутата Пташник, що стосується першого – це Закону про санкції в "Прикінцевих положеннях", щоб ми внесли зміни до цього закону.</p>
<p>Друге питання, переробити… врахувати техніко-юридичні зауваження представників "Самопомочі" по 28 статті Закону про захист економічної конкуренції. Також це спільна позиція і "Свободи", і "Самопомочі", ми її підтримуємо, дати право Антимонопольному комітету ретроспективи. Що мається на увазі?</p>
<p>Коли Антимонопольний комітет видав дозвіл на&nbsp; концентрацію чи на злиття, а потім ця компанія попала в санкції, Антимонопольний&nbsp; комітет повинен мати&nbsp; право відреагувати на те, що&nbsp;&nbsp; компанія попала в санкції.</p>
<p>Третє питання. Те, що говорила пані Кужель. Ми в "Прикінцевих положеннях" це все зробимо. Я хочу попросити авторів, які під голос, під стенограму долучитися зі мною до написання кінцевого варіанту даного законопроекту.</p>
<p>&nbsp;</p>
<p>ГЕРАЩЕНКО І.В. Дайте завершити.</p>
<p>&nbsp;</p>
<p>ГОЛОВУЮЧИЙ Будь ласка, хвилину.</p>
<p>&nbsp;</p>
<p>ІВАНЧУК А.В. І всі разом, щоб ми його підготували на підпис Голові&nbsp; Верховної Ради України.</p>
<p>Я дуже дякую всім за&nbsp; підказки, за допомогу і за те, що ми всі&nbsp; разом… Я вважаю, даний законопроект, навпаки, посилили і дали&nbsp; можливість додаткові&nbsp; Антимонопольному&nbsp; комітету реагувати на&nbsp; компанії, які ми включаємо до санкційного&nbsp; списку. Я дуже дякую всім і прошу всіх проголосувати за даний законопроект.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>І, колеги, це трошки складне формулювання,&nbsp; яке Андрій Володимирович, озвучив, але зараз&nbsp; постараюсь його сформулювати.</p>
<p>Я поставлю на голосування з пропозиціями, які&nbsp; озвучив Іванчук, але зараз я прошу&nbsp; всіх зайти в зал і прошу зайняти робочі місця.</p>
<p>Колеги, будь ласка, заходіть в зал.&nbsp; Так, в цілому з&nbsp; пропозиціями Іванчука. І я ставлю на голосування&nbsp; проект Закону про внесення змін до Закону&nbsp; України "Про захист економічної конкуренції" щодо удосконалення процедур контролю за концентрацією суб'єктів&nbsp; господарювання, номер 4287, з&nbsp; пропозиціями, які&nbsp; озвучив під стенограму з трибуни Андрій Володимирович Іванчук, і з техніко-юридичним доопрацюванням… із техніко-юридичним доопрацюванням за основу і в цілому. Прошу займати робочі місця і прошу голосувати. Прошу голосувати і прошу&nbsp; підтримати. Голосуємо, колеги. Прошу підтримати.&nbsp;&nbsp;</p>
<p>&nbsp;</p>
<p>17:00:24</p>
<p>За-219</p>
<p>Бачу, не встигли, бачу. Будь ласка, зайдіть в зал. Я прошу всіх зайти в зал, зайняти робочі місця, колеги. Я прошу зайти в зал і зайняти робочі місця. Я поставлю на повернення, але прошу всіх зайти в зал і підтримати. Ми врахували усі пропозиції, які звучали під час обговорення. Це дає нам повну можливість прийняти проект закону. Я прошу зайняти робочі місця і приготуватися до голосування.</p>
<p>Отже, прошу зайняти робочі місця. І прошу усіх підтримати, це компромісна пропозиція, яка, в яку враховані усі пропозиції, які є. Андрій Володимирович продовжує переконувати депутатів в правильності своєї позиції, успішно завершив консультації.</p>
<p>І я ставлю на голосування пропозицію повернутися до голосування за проект Закону (4287) про захист економічної конкуренції. Прошу голосувати. Прошу підтримати. Колеги, кожен голос, кожен голос, кілька голосів бракувало. Прошу підтримати. Прошу проголосувати. Голосуємо, колеги. Прошу підтримати. Прошу проголосувати.</p>
<p>&nbsp;</p>
<p>17:02:03</p>
<p>За-229</p>
<p>Повернулися.</p>
<p>І тепер ставлю проект Закону України про захист економічної конкуренції (4287) за основу і в цілому з поправками, які озвучив під стенограму Андрій Володимирович Іванчук. Будь ласка, ми голосуємо, займайте робочі місця. Займайте робочі місця, колеги. Прошу проголосувати. Прошу підтримати. Колеги, уважно, кожен голос має вагу. Прошу проголосувати. Прошу підтримати. Голосуємо, колеги, прошу підтримати. Прошу проголосувати.</p>
<p>&nbsp;</p>
<p>17:02:44</p>
<p>За-228</p>
<p>Закон прийнято.</p>
<p>Колеги, до мене&nbsp; підійшла фракція "Блоку Петра Порошенка". Вони сказали,&nbsp; що не зорієнтувалися по&nbsp; попередньому голосуванню про літакобудуванню і просять ще раз поставити&nbsp; пропозицію&nbsp; перенести законопроект на розгляд зараз. Це&nbsp; проект Закону про підтримку літакобудівної галузі (6538).</p>
<p>І я ставлю&nbsp; пропозицію, яка була внесена… <i>(Шум у залі)&nbsp; </i>Ну&nbsp; нема "дві минути", ну хлопці.&nbsp; …пропозицію, яка була внесена "Народним фронтом"&nbsp; про&nbsp; перенесення проекту Закону 6538, який стоїть через кілька законопроектів, пропозиція, щоб ми розглянули його&nbsp; зараз невідкладно, бо&nbsp; ми до нього можемо не дійти. Прошу визначатися шляхом голосування і прошу зайняти робочі місця.</p>
<p>Просили одну хвилину почекати, колеги. Колеги!&nbsp; Я прошу зайняти робочі місця, колеги. Отже… Андрій Володимирович! Я прошу зайняти робочі місця, і я прошу депутатів&nbsp; вернутися на робочі місця.</p>
<p>Шановні колеги, сесія Верховної Ради&nbsp; не буде вас чекати безконечно. Займіть робочі місця. Іванчук! Іванчук, жарти закінчились! Займіть робоче місце, будь ласка.</p>
<p>І я ставлю на голосування пропозицію,&nbsp; щоб проект&nbsp; Закону про підтримку літакобудівної галузі (6538) ми перенесли на кілька позицій і перейшли до його розгляду зараз. Прошу проголосувати&nbsp; і прошу підтримати.&nbsp; Він є в порядку денному, просто через кілька законопроектів. Прохання – перенести його&nbsp; швидше, щоб ми розглянули його зараз. Прошу проголосувати. Прошу підтримати.&nbsp; Голосуємо. Голосуємо! Прошу підтримати.&nbsp;&nbsp; Прошу проголосувати.</p>
<p>&nbsp;</p>
<p>17:05:25</p>
<p>За-215</p>
<p>Недостатньо голосів.</p>
<p>Наступне питання порядку денного… Ще раз, добре, ще раз поставлю, може, не зорієнтувались. Ще раз поставлю.</p>
<p>Пропозиція проста: перенести 6538, яке стоїть через кілька позицій, зараз на розгляд. Це була вимога "Народного фронту", Максима Бурбака, 6538 щоб ми зараз поставили на голосування. Прошу проголосувати. Прошу підтримати. Голосуємо. Прошу підтримати.</p>
<p>&nbsp;</p>
<p>17:06:04</p>
<p>За-221</p>
<p>Добре, третій раз поставлю - і все. Третій раз ставлю про перенесення. Хто підтримує, прошу проголосувати. Третій раз ставлю. <i>(Шум у залі)</i></p>
<p>Перенести, тільки перенести. Ставлю третій раз, як і всі інші законопроекти. Не буде голосів - більше не буду ставити. Отже, ще раз ставлю, перенести 6538 на розгляд зараз. Прошу проголосувати. Прошу підтримати. Голосуємо.</p>
<p>&nbsp;</p>
<p>17:06:40</p>
<p>За-219</p>
<p>Зменшення, 219. Все, колеги.</p>
<p>Переходим до наступного питання порядку денного. Це далі є блок економічної політики Іванчука. Це є проект Закону про внесення змін до деяких законів України про захист економічної конкуренції, № 6723. І я прошу підтримати розгляд за скороченою процедурою. Будь ласка, прошу підтримати.</p>
<p>&nbsp;</p>
<p>17:07:15</p>
<p>За-171</p>
<p>Рішення прийняте.</p>
<p>І я запрошую до доповіді голову Комітету з питань економічної політики Іванчука Андрія Володимировича. Андрій Володимирович, ваш бенефіс продовжується. Будь ласка, до трибуни Верховної Ради України. Змінимо країну разом. Будь ласка, Андрій Володимирович.</p>
<p>&nbsp;</p>
<p>17:07:42</p>
<p>ІВАНЧУК А.В.</p>
<p>Шановний пане Голово! Шановні народні депутати! Я хотів би тільки прокоментувати для фракції "Блоку Петра Порошенка". На попередньому голосуванні про Антимонопольний комітет, щоб відмовляв підприємствам, які находяться в санкційному списку, з паном Третьяковим ми підійшли до голови комітету антимонопольного. І голова комітету підтвердив, що я був правий. Антимонопольний комітет за весь цей період не давав жодного дозволу ні одній компанії, яка находилась під санкціями. Зараз ми законом дали йому це право і обов'язок дальше продовжити таку патріотичну і проукраїнську діяльність.</p>
<p>На ваш розгляд вноситься законопроект 6723, яким вносяться зміни до Закону "Про захист економічної конкуренції" та Закону України "Про Антимонопольний комітет України". Це спільний законопроект Антимонопольного комітету з Комітетом економічної політики, який дуже тонко відшліфовує українське законодавство в прагненні того, щоб Антимонопольний комітет отримав можливість не розглядати спам. Тисячі заяв, які не заслуговують ніякої уваги, провадження порушуються, і він буде отримувати право ці провадження зупиняти.</p>
<p>Так само в даному законопроекті вилучаються окремі категорії узгоджених дій, які не потрібні. Законопроект коротенький, складається з чотирьох частин. І я дуже прошу підтримати нашу спільну законодавчу ініціативу з Антимонопольним комітетом і проголосувати за даний законопроект в першому читанні за основу. Тому що на комітеті у депутатів від двох фракцій були пропозиції. І вони наполягали на тому, що вони хочуть внести поправки.</p>
<p>І я прошу підтримати даний законопроект виключно в першому читанні за основу. Дякую.</p>
<p align=center>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>17:09:55</p>
<p>ГОЛОВУЮЧИЙ. Дякуємо за роз'яснення. Також акцентую увагу, що мова йде про обговорення законопроекту і голосування тільки в першому читанні.</p>
<p>Зараз я прошу записатись на обговорення законопроекту. У нас немає тут співдоповідача, шановні колеги. І тому тільки від фракцій депутати зможуть долучитись до обговорення законопроекту.</p>
<p>Будь ласка, народний депутат Каплін. Давно рвався в бій, вам слово. Позицію фракції зараз. Не партії, а фракції.</p>
<p>Капліну мікрофон увімкніть.</p>
<p>&nbsp;</p>
<p>17:10:37</p>
<p>КАПЛІН С.М.</p>
<p>Сергій Каплін, голова Соціалістичної партії України.</p>
<p>Я б хотів, користуючись нагодою і присутністю тут шанованого і професійного голови комітету, звернути увагу громадськості, десятків мільйонів співгромадян, звичайно ж, майбутніх соціалістів, на те, що ми прийняли два чи три голосування тому. А саме, що стосується зміни тендерних закупівель.</p>
<p>Все правильно. Все правильно. Дві третини закону виписано бездоганно. Абсолютно прогресивні європейські процедури, немає жодного зауваження. Але є один нюанс. Хто буде скеровувати роботу тендерних комітетів? А роботу тендерних комітетів буде скеровувати Держаудитслужба. Я нагадаю історію її створення. Спочатку звідти вигнали пана Гордієнка, який звинувачував одного з Прем'єрів нашої країни, бувших Прем'єрів нашої країни, у багатомільярдній корупції. Потім Гордієнко виграв всі суди. Я особисто його під руку заводив в кабінет, там стояло біля ста поліцейських, які його туди не пускали. Він виграв всі суди, всі без винятку суди. Потім вони реорганізували це КРУ, яке мав повторно очолювати Гордієнко і викрити додатково багатомільярдну корупцію…</p>
<p>&nbsp;</p>
<p>ГОЛОВУЮЧИЙ. Шановний колего, я маю все-таки… Шановний колего, я маю нагадати, що зараз ми вже обговорили і проголосували Закон про тендерні закупівлі, і зараз мова йде про інший законопроект.</p>
<p>Шановний колего, це дуже важливе питання. Я… Шановний колего, я розумію, завтра в нас є рубрика "Різне" в парламенті, в п'ятницю, і ви зможете виступити на цю важливу тему. Обов'язково. Шановний колего, ви виступите. Ви зараз будете, розумієте, уже зала втомилася, я бачу, що зараз заплутаються, да, про що ми голосуємо. Ми голосуємо зараз не тендерні вже закупівлі, а інший законопроект.</p>
<p>Я даю вам 15 секунд від фракції сказати позицію по цьому законопроекту. А завтра ви виступите про все, що завгодно, в рубриці "Різне". Будь ласка.</p>
<p>&nbsp;</p>
<p>17:12:42</p>
<p>КАПЛІН С.М. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Далі пані Романова. Пані Романова від "Самопомочі", вона передає слово Семенухі. Прошу, будь ласка, з місця.</p>
<p>&nbsp;</p>
<p>17:12:51</p>
<p>СЕМЕНУХА Р.С.</p>
<p>Семенуха Роман, фракція "Об'єднання "Самопоміч".</p>
<p>Шановні колеги, шановна пані головуюча! Безумовно, розвиток економіки без існування конкуренції неможливий. Саме конкуренція забезпечує формування здорового ринкового середовища і законодавчий захист конкурентних відносин є одним з пріоритетних завдань держави.</p>
<p>Фракція "Самопоміч" підтримує цей законопроект у першому читанні, проте хочу зачитати низку зауважень і побажань, які обов'язково мають бути враховані при підготовці до другого читання.</p>
<p>Перше. Викликає занепокоєння розширення повноважень Антимонопольного комітету України щодо права проводити перевірки для встановлення достатніх підстав для початку розгляду справи у випадку, якщо дані ознаки про порушення є суперечливими чи недостатніми. Це може спричинити безпідставне втручання органів Антимонопольного комітету в господарську діяльність суб'єктів господарювання.</p>
<p>Наступне. Підлягає обговоренню також і питання підвищення розміру плати із заяв про надання дозволу на концентрацію та узгодження дій. Крім того, у рамках однієї концентрації можливим є подання декількох заяв за кількістю трансакцій. Положення Єврокомісії про злиття передбачає, що дві або більше транзакції, які відбулися протягом двох років між одним і тими самими суб'єктами господарювання, повинні розглядатися як одна концентрація.</p>
<p>Також при підготовці до другого читання доцільно було б розглянути можливість нарешті запровадження у ХХІ столітті процедури подання заяви про порушення антимонопольного законодавства саме в електронній формі, що буде осучаснювати дане законодавство і посилювати бізнес.</p>
<p>Прошу підтримувати у першому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякуємо. Переконані, що комітет врахує ваші пропозиції до другого читання, а зараз мова тільки про перше йде.</p>
<p>Останній виступаючий – пані Кужель від "Батьківщини". Будь ласка.</p>
<p>&nbsp;</p>
<p>17:14:32</p>
<p>КУЖЕЛЬ О.В.</p>
<p>Дякую. Законопроект ми вважаємо дуже важливим 6723, бо він спрощує у відповідності до Регламентів ЄС порядок надання дозволів на здійснення вертикальних узгоджених дій, спрощеного надання дозволу на концентрацію, порядок початку розгляду та закриття справ без прийняття рішення по суті. Є багато пропозицій щодо спрощення при розгляді справ для малих і середніх підприємств, вдосконалюється система контролю. Неприємно, що підвищується плата, але ми розуміємо, що це інфляційні процеси. Підтримую повністю застереження, які були оголошені від "Самопомочі" до статті 36, які дають підстави, описуються підстави для початку розгляду справи, і тут можуть бути розслідування чи дослідування. Юристи дуже мали серйозні обговорення цього питання. Я думаю, на другому читанні треба чітко виписати. І хочу використовуючи можливість подякувати Антимонопольний комітет і голову Антимо…</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>17:15:58</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>КУЖЕЛЬ О.В. 30 секунд. Дякую.</p>
<p>На звернення "Батьківщини" ви бистро провели дослідження щодо зловживання при знятті з людей плати при оплаті комунальних послуг. Дуже вам дякую за це.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже, колеги, обговорення завершене. Якщо я розумію, всі підтримають даний законопроект, він приймається тільки за основу.</p>
<p>Тому я прошу всіх зайти в сесійний зал, зайняти робочі місця і приготуватись до голосування. Будь ласка, прошу голів фракцій і секретаріат Верховної Ради запросити депутатів в зал, ми переходимо до прийняття рішення.</p>
<p>Отже, є загальна підтримка, загальна позиція парламенту, давайте її реалізуємо в голосуванні. Прошу приготуватись до голосування і зайняти робочі місця.</p>
<p>Будь ласка, я почекаю ще 30 секунд, щоб дійшли до робочих місць. Я ставлю на голосування проект Закону про внесення змін до деяких законів України про захист економічної конкуренції (№ 6723) за основу, колеги, комітет дав рішення лишень за основу. Я прошу всіх підтримати і прошу проголосувати (6723) за основу. За основу, прошу голосувати і прошу підтримати. Злагоджено і одностайно, колеги, голосуємо. Прошу підтримати.</p>
<p>&nbsp;</p>
<p>17:17:51</p>
<p>За-213</p>
<p>Бачу, не всі встигли підійти. Будь ласка, заходьте в зал. Заходьте, займайте робочі місця, колеги. Колеги, я прошу всіх зайти в зал і зайняти робочі місця. Я бачу, я бачу, я&nbsp; почекаю, почекаю ще 30 секунд.</p>
<p>Отже, будь ласка, я чекаю&nbsp; ще 30 секунд, заходьте, займайте робочі місця. Усі зайшли, всі на місцях? Ще Дмитро, будь ласка, пане Дмитре. Повільно, поважно. Готові? Готові. Андрій Володимирович махнув рукою, можна. Геращенко там, все є.</p>
<p>Отже, я ставлю пропозицію повернутись до голосування за проект Закону про внесення змін до деяких&nbsp; законів України&nbsp; про захист економічної конкуренції (6723). Прошу підтримати, прошу проголосувати, зараз повернення, прошу кожного уважно проголосувати. Голосуємо, колеги, прошу підтримати, прошу проголосувати.</p>
<p>&nbsp;</p>
<p>17:19:28</p>
<p>За-238</p>
<p>Повернулися.</p>
<p>Тепер я ставлю проект Закону про внесення змін до деяких законів України про захист економічної конкуренції (6723) за основу. Прошу проголосувати і прошу підтримати. Голосуємо, колеги, уважно голосуємо, прошу підтримати за основу 6723.</p>
<p>&nbsp;</p>
<p>17:20:01</p>
<p>За-239</p>
<p>Рішення прийняте.&nbsp;</p>
<p>Наступний: проект&nbsp; Закону про внесення змін до деяких законодавчих актів України &nbsp;щодо забезпечення принципів процесуальної справедливості та підвищення ефективності проваджень у справах про порушення законодавства про захист економічної конкуренції (6746). Це останній законопроект прогресивного економічного блоку, і я прошу підтримати розгляд за скороченою процедурою. Прошу проголосувати, прошу підтримати, голосуємо.</p>
<p>&nbsp;</p>
<p>17:20:45</p>
<p>За-176</p>
<p>Рішення прийняте.</p>
<p>І я запрошую до доповіді народного депутата України Пташник Вікторію Юріївну. Будь ласка, пане Вікторія.</p>
<p>&nbsp;</p>
<p>17:20:54</p>
<p>ПТАШНИК В.Ю.</p>
<p>Шановні колеги, вашій увазі пропонується законопроект про забезпечення принципів процесуальної справедливості та підвищення ефективності проваджень у справах про порушення законодавства про захист економічної конкуренції. Я хочу сказати, що цим законопроектом ми переслідуємо фактично дві мети, з одного боку ми хочемо надати антимонопольному комітетові ефективні інструменти для розслідування таких небезпечних порушень у сфері конкуренції як картелі та інші антиконкурентні узгоджені дії. Ми хочемо застосувати інструменти, які поширені, широко поширені в європейській практиці, в Європейському Союзі для того, щоб антимонопольний комітет став більш ефективним розслідуванням і розкриті картелів. З іншого боку, цей законопроект переслідує мету захисту бізнесу і захисту всіх сторін, які беруть участь у розслідуванні справ про порушення законодавства про захист економічної конкуренції. Ви знаєте, що наразі антимонопольний комітет об'єднує в собі функцію контролю, розслідування порушень і прийняття рішення у справах, що породжує ризик упередженості та необ'єктивності. Щоб компенсувати цю ситуацію, щоб надати суб'єктам господарювання реальні інструменти для забезпечення справедливості та запобігання зловживань з боку державного органу, ми пропонуємо наступні зміни.</p>
<p>По-перше, ми хочемо запровадити фіксовані строки розслідування справ про порушення законодавства про захист економічної конкуренції. Ми хочемо, щоб Антимонопольний комітет на сьогоднішній день цих строків немає, але щоб комітет діяв виключно в тих межах, які будуть передбачені законодавством щодо строків. Також ми передбачаємо право учасників відповідних справ бути заслуханими незалежним від розслідування уповноваженим зі слухань. Передбачаємо право відводу державного уповноваженого в упередженості якого виявлено виявлені відповідні докази від осіб, що беруть участь у справах.</p>
<p>Фіксуємо права осіб на ознайомлення з матеріалами справи, на фотофіксацію і …</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; 30 секунд, завершуйте.</p>
<p>&nbsp;</p>
<p>ПТАШНИК В.Ю. … та інші права, фіксуємо інші права осіб, що беруть участь у справах, які фактично дозволять втілити принцип верховенства права, приведуть&nbsp; стандарти справедливого процесу закріплені у статті 6 Європейської Конвенції про захист прав людини та основоположних свобод. Та у відповідних рішеннях Європейського Суду з прав людини.</p>
<p>Я дуже прошу вас підтримати даний законопроект в першому читані і надати, і комітету ефективні інструменти для …</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; ви завершити так? Десять секунд, добре, 10 секунд.</p>
<p>&nbsp;</p>
<p>ПТАШНИК В.Ю.</p>
<p>І надати комітету ефективні механізми для розслідування. І, з іншого боку, захистити чесний, прозорий і незалежний бізнес, і захистити їхні права у справах про порушення. Дякую.</p>
<p>&nbsp;</p>
<p>ГОЛОВУЮЧИЙ.&nbsp; До співдоповіді запрошується голова Комітету з питань економічної політики Іванчук Андрій Володимирович,&nbsp; будь ласка.</p>
<p>&nbsp;</p>
<p>17:24:14</p>
<p>ІВАНЧУК А.В.</p>
<p>І знову добрий вечір, шановний пане Голово, шановні народні депутати! Комітет економічної політики просить парламент підтримати законопроект 6746 в першому читанні за основу. Дуже вам дякую.</p>
<p>&nbsp;</p>
<p>ГОЛОВУЮЧИЙ. Добре, Андрій Володимирович. Андрій Володимирович, ми підтримаємо, але знайте, я прошу всіх приготуватись до обговорення і прошу провести запис: два – за, два – проти, будь ласка.</p>
<p>Від "Блоку Петра Порошенка"&nbsp; до слова запрошується Вадатурський Андрій Олексійович.</p>
<p>Будь ласка,&nbsp; пане Андрій, з місця.</p>
<p>&nbsp;</p>
<p>17:25:10</p>
<p>ВАДАТУРСЬКИЙ А.О.</p>
<p>Шановні колеги, фракція ББП буде&nbsp; підтримувати&nbsp; законопроект 6746, який&nbsp; передбачає&nbsp; посилення&nbsp; гарантій захисту&nbsp; прав осіб у справах Антимонопольного комітету.</p>
<p>Друге. Грунтується на досвіді провідних&nbsp; європейських країн перевірка&nbsp; на базі ознак реальних порушень, а не профілактика, як зараз.</p>
<p>Третє. Наблизить&nbsp; українське законодавство до європейського відповідно до вимог Угоди про асоціацію.</p>
<p>Четверте. Створить нові прозорі правила перевірок та захисту&nbsp; як для внутрішніх гравців ринку, так для&nbsp; іноземних&nbsp; суб'єктів господарювання, що&nbsp; дозволить залучити іноземні інвестиції.&nbsp; Також позбавляємо комітет затягувати строки розгляду справ, звільнення від&nbsp; відповідальності для осіб, що повідомили про свою участь у&nbsp; картелі.</p>
<p>&nbsp;Також&nbsp; хочу сказати, що якщо ми хочемо мати ринкову економіку, нам потрібний простий&nbsp; захист конкуренції.</p>
<p>Прошу підтримати даний&nbsp; законопроект. Дякую.</p>
<p>&nbsp;</p>
<p>ГОЛОВУЮЧИЙ. Від Радикальної партії Ляшко Олег Валерійович.</p>
<p>&nbsp;</p>
<p>17:26:34</p>
<p>ЛЯШКО О.В.</p>
<p>Олег Ляшко, Радикальна&nbsp; партія. Шановні колеги, хто&nbsp; про що, а&nbsp; я хотів би знову&nbsp; розказати вам&nbsp; про нашу українську&nbsp; корову. Чому наша корова не&nbsp; конкурентна і програє конкуренцію, економічну конкуренцію зарубіжній корові? Тому що зарубіжні споживачі споживають молочні&nbsp; продукти натуральні, а наші&nbsp; українські люди, замість натурального&nbsp; молока, їдять гнилу, вонючу, неякісну, шкідливу пальмову олію. І через це&nbsp; українські селяни не можуть по нормальній&nbsp; ціні&nbsp; продати молоко, і через це&nbsp; корова-годувальниця не годує нашу&nbsp; селянську українську сім'ю.</p>
<p>Тому команда Радикальної партії пропонує дуже, здавалось би, просту, але, на жаль, три роки&nbsp; не можемо добитися, щоб реалізувати&nbsp; в парламенті, ініціативу заборонити використання пальмової олії у молочних продуктах, щоб люди купували&nbsp; якісну, натуральну українську молочну продукцію.</p>
<p>Чому використовується пальмова олія? Тому що вона дешевша, тому що завозять її з Африки, бодяжать і продають українцям оту неякісну бодягу, замість того щоб купувати натуральне українське молоко. Візьміть конфети "рошенки", візьміть масло, візьміть сметану, візьміть молоко – скрізь або хімія, бодяга або пальмова олія. Хто програє? Програє українська корова, програє український&nbsp; селянин, програє українська держава. Тому що коли погано українському селянину – у мене болить серце, коди в мене болить серце – програє вся Україна. Я хочу, щоб у людей не боліло серце, я хочу, щоб в українських селян не боліла голова, де продати свою продукцію і щоб продане той літр молока годувало і було рентабельним для утримання своїх корів. Тому я закликаю український парламент припини грабувати селян і заборонити пальмову олію. <i>(Оплески)</i></p>
<p>&nbsp;</p>
<p>ГЕРАЩЕНКО І.В. В президії цілий день боліло серце, ми думали, що день сьогодні без корови, але, слава Богу, все нормально – корову згадали українську. А зараз... Ні дня без корови української.</p>
<p>Будь ласка, зараз слово пані Кужель від "Батьківщини" для обговорення&nbsp; законопроекту, що не стосується корів, це інший законопроект. А, пані Шкрум, будь ласка. Пані Альона, вам слово.</p>
<p>&nbsp;</p>
<p>17:29:08</p>
<p>ШКРУМ А.І.</p>
<p>Шкрум Альона, фракція "Батьківщина". Колеги, Антимонопольний комітет України – це той орган, який міг би суттєво змінити наш ландшафт економічний в державі, який мав би контролювати дотримання законодавства про захист економічної конкуренції, який мав би контролювати та врегульовувати ціни на товари, тарифи, що встановлюються суб'єктами природніх монополій та взагалі впроваджувати нормальні принципи європейські щодо захисту від недобросовісної конкуренції і монополії, зловживання монопольним становищем.</p>
<p>Натомість у нас Антимонопольний комітет дуже багато займається питаннями так званого тиску на бізнес. Не врегульовано дуже багато питань, які дають можливість Антимонопольному комітету зловживати своїми правами, тиснути фактично на малий, середній бізнес і підприємців, які намагаються хоч трошки підняти економіку країни.</p>
<p>Тому саме цей законопроект, він передбачає обмеження можливого свавілля Антимонопольного комітету, встановлення чітких правил для дій Антимонопольного комітету і прав та обов'язків тих осіб, які є суб'єктами якраз вивчення Антимонопольного комітету. ну і взагалі гарантує права якраз малому, середньому, великому бізнесу від свавілля Антимонопольного комітету.</p>
<p>Я також має честь бути співавтором цього законопроекту. Прошу його підтримати. Фракція "Батьківщина" буде за нього, беззаперечно, голосувати в першому читанні, і ми вважаємо, що дуже&nbsp; важливо забезпечити права&nbsp; осіб, щодо яких розпочато справу Антимонопольного комітету, дати&nbsp; можливість особам знати, принаймні, у вчиненні якого порушення&nbsp; вони підозрюються, забезпечити встановлення чітких термінів та строків, за яких Антимонопольний комітет&nbsp; має діяти, забезпечити&nbsp; право особі, яка бере участь у&nbsp; справі, правоознайомлюватися з матеріалами справи та доказами, які збираються проти неї, удосконалювати інститут слухання у справі, ну і так само встановлювати&nbsp; правила врегулювання спорів у справах про картелі та інші справи. І я дуже сподіваюся, що&nbsp; Антимонопольний комітет у нас буде діяти більш ефективно, більш прозоро і в законний спосіб, як ми це пропонуємо в законопроекті. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Колеги, заключний виступ зараз буде, тому я прошу усіх зайти в зал, запросити усіх депутатів в зал і приготуватися до прийняття рішення. Зараз закличний виступ, Писаренко Валерій, і ми переходимо&nbsp; до голосування.&nbsp;</p>
<p>Будь ласка,&nbsp; пане Валерій.&nbsp;</p>
<p>&nbsp;</p>
<p>17:31:27</p>
<p>ПИСАРЕНКО В.В.</p>
<p>Шановні колеги, нам потрібно підтримувати всі ініціативи, які роблять&nbsp; ринок більш конкурентним і менш монополізованим. І ми будемо підтримувати такі законопроекти.</p>
<p>Але нам потрібно також враховувати і інші моменти. Я на прикладі скажу, що треба відчувати, яка біль сьогодні є у людей, і одна з таких проблем, на яку я прошу звернути увагу у тому числі і Антимонопольного комітету, це питання&nbsp; встановлення, примусового&nbsp; встановлення лічильників на жилі дома. Сьогодні люди отримують платіжки в декілька разів більше після того, як їм встановлюють примусово лічильники газові, і люди не мають можливості встановити персональні лічильники і, відповідно,&nbsp;&nbsp; зменшити свої платежі. Тому це питання сьогодні є&nbsp; болючим для людей. Прошу звернути на&nbsp; нього увагу. А питання щодо&nbsp; підтримки законопроектів, які збільшують конкуренцію і зменшують монопольне становище&nbsp; окремих суб'єктів на ринку, треба підтримувати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Отже, колеги, усі виступаючі підтримали даний законопроект. І ми переходимо до прийняття рішення. Я прошу не виходити, а, навпаки, заходити в зал. Я прошу усіх зайняти робочі місця. Я прошу голів фракцій запросити усіх депутатів в зал. І ми переходимо до прийняття рішення.</p>
<p>Отже, колеги, я ставлю на голосування проект Закону про внесення змін до деяких законодавчих актів України щодо забезпечення принципів процесуальної справедливості та підвищення ефективності проваджень у справах про порушення законодавства, про захист економічної конкуренції, № 6746, за основу. Прошу проголосувати. І прошу підтримати, колеги. Голосуємо. Прошу підтримати. Прошу проголосувати.</p>
<p>&nbsp;</p>
<p>17:33:49</p>
<p>За-230</p>
<p>Рішення прийняте, колеги.</p>
<p>І переходимо до наступного питання порядку денного. Один зняли з них. Це є проект Закону про внесення змін до Податкового кодексу України щодо стабілізації розрахунків на Оптовому ринку електричної енергії в Україні, № 6005, депутатський. І я прошу підтримати розгляд його за скороченою процедурою. Будь ласка, за скорочену процедуру, прошу проголосувати, прошу підтримати. Прошу підтримати.</p>
<p>&nbsp;</p>
<p>17:34:32</p>
<p>За-175</p>
<p>Рішення прийняте.</p>
<p>І я запрошую до доповіді представника Комітету з питань податкової та митної політики…&nbsp; Єфімов, будь ласка, від трибуни.</p>
<p>&nbsp;</p>
<p>17:34:49</p>
<p>ЄФІМОВ М.В.</p>
<p>Шановний пане Голово, колеги народні депутати. На виконання статті 2 Протоколу про приєднання України до договору про заснування енергетичного співробітництва, запроваджено процес лібералізації та створення ефективного, конкурентного середовища на ринку електричної енергії, з урахуванням основних вимог&nbsp; законодавства ЄС. З цією метою Верховною Радою України прийнятий Закон України про ринок електричної енергії. Вказаним законом передбачено перехід до нової моделі ринку електричної енергії з 01.07.2019 року.</p>
<p>Вашій увазі хочу представити проект Закону України номер 6005-д про внесення змін до Податкового кодексу України щодо стабілізації розрахунків на Оптовому ринку електричної енергії України в редакції, доопрацьованій Комітетом з питань податкової та митної політики Верховної Ради України. Проект спрямований на запобігання погіршенню фінансово-економічного становища Державного підприємства "Енергоринок" через несвоєчасну реєстрацію податкових накладних учасниками Оптового ринку.</p>
<p>Проект закону створює передумови для виконання прийнятих Україною зобов'язань перед Європейським співтовариством про запровадження нової моделі ринку електричної енергії. Тому, колеги, прошу підтримати цей надзвичайно важливий законопроект за основу та в цілому.</p>
<p>&nbsp;</p>
<p>ГОЛОВУЮЧИЙ. Дякую вам. Прошу провести запис: два – за, два – проти. Будь ласка. А, вибачте, співдоповідь від комітету – Южаніна Ніна Петрівна. Будь ласка. А, хай запис завершиться. Запис є, запис зберігається. Дамо слово, чого ви емоційно так включаєтесь?</p>
<p>Будь ласка, Ніна Петрівна Южаніна.</p>
<p>&nbsp;</p>
<p>17:36:32</p>
<p>ЮЖАНІНА Н.П.</p>
<p>Шановний пане Голово! Шановні народні депутати! Законопроектом пропонується для стабілізації розрахунків визначити особливий порядок реєстрації податкових накладних в Єдиному реєстрі податкових накладних для платників податку на Оптовому ринку електричної енергії України.</p>
<p>Враховуючи те, що при розгляді законопроекту на засіданні комітету народні депутати – члени комітету, підтримуючи в цілому ідею законопроекту, висловили ряд суттєвих зауважень, то було запропоновано доопрацювати законопроект, врахувавши всі зауваження, та з урахуванням вимог частини третьої статті 110 Регламенту Верховної Ради&nbsp; України внести на розгляд&nbsp; Верховної Ради&nbsp; доопрацьований у комітеті законопроект.</p>
<p>У доопрацьованому законопроекті пропонується дві норми, які будуть стосуватися всіх платників податків без виключення, і це буде дуже добра взагалі в плані адміністрування ПДВ. Це, що саме зняти обмеження 365 днів для можливості реєстрації в Єдиному реєстрі податкових накладних, податкових накладних, складених, починаючи з 1 липня 2015 року після впровадження системи електронного адміністрування ПДВ, встановивши при цьому штраф 50 відсотків штрафних санкцій за порушення строку реєстрації таких податкових накладних понад 365 днів.</p>
<p>Друге. Надати протягом 1095 календарних днів право на формування податкового кредиту по податкових накладних, зареєстрованих в Єдиному реєстрі податкових накладних з порушенням строку реєстрації. Бо всі ці податкові накладні забезпечені грошима в системі електронного адміністрування. Тому позбавляти права на податковий кредит ми не маємо.</p>
<p>І що стосується саме ринку. Тимчасово, до 01.07.2018 року, до виробників електричної енергії, що здійснюють постачання електричної енергії ДП "Енергоринок" та станом на 01.01.2016 року мали податковий борг з ПДВ, не застосовувати штрафи та не нараховувати…</p>
<p>&nbsp;</p>
<p>ГОЛОВУЮЧИЙ. 30 секунд завершити.</p>
<p>&nbsp;</p>
<p>ЮЖАНІНА Н.П. Враховуючи зазначене, комітет вирішив рекомендувати прийняти даний законопроект доопрацьований за основу і в цілому як закон, з урахуванням технічної поправки, озвученої для стенограми. В абзаці другому пункту 4 розділу І законопроекту&nbsp; слова і цифри "підрозділом "а" підпункту 121.1" замінити словом і цифрами "підпунктом 129.1.3", тому що за цей час ми внесли зміни до статті 129 Податкового кодексу України. Прошу всіх підтримати рішення комітету і…</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Колеги, тепер згідно запису, тільки вас дуже прошу бути лаконічними. Не шуміть!</p>
<p>Опанасенко Олександр Валерійович від "Самопомочі" передає Журжію слово. Будь ласка.</p>
<p>&nbsp;</p>
<p>17:39:34</p>
<p>ЖУРЖІЙ А.В.</p>
<p>Колеги, доброго дня. Чому це питання виникло і ставиться сьогодні по енергоринку? Тому що вироблялась електрична енергія. З чого вироблялась електрична енергія? З вугілля. Звідки постачалося вугілля? З окупованих територій. Чому виникла проблема з ПДВ? Тому що, пробачте, з окупованих територій вугілля постачалося не дуже законно, тому і не реєструвалися податкові накладні. Чому цієї проблеми не було до 1.07.15 року? Бо не існувало системи електронного адміністрування, відповідно весь схемний ПДВ спокійно ставився. Чому це питання вирішується виключно по 01.01.2016 року? Бо з цього моменту почала діяти пільга по ПДВ для поставок вугілля, тобто ПДВ перестало застосовуватись. Тобто проблема існує зараз. Якби ви хотіли вирішити щось добре, ви б говорили, що вона діє по сьогоднішній день, і всі, хто мали… а не по 1.01.2016 року. Що значить штраф 50 відсотків? Штраф 50 відсотків означає, що фактично під 8,3 відсотка ви можете легалізувати схемний ПДВ по поставкам вугілля з окупованих територій.</p>
<p>От і вся суть цього законопроекту. Він не має жодного відношення до енергетичної безпеки, європейських хартій. Це єдине намагання втягнути схемний ПДВ по поставкам вугілля з окупованих територій в Єдину систему електронного адміністрування ПДВ.</p>
<p>Дякую. Цей закон не можна підтримувати.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Блоку Петра Порошенка" слово має Южаніна Ніна Петрівна. Будь ласка. Включіть мікрофон Южаніній, будь ласка.</p>
<p>&nbsp;</p>
<p>17:41:17</p>
<p>ЮЖАНІНА Н.П.</p>
<p>Шановні колеги, тільки що недостовірну інформацію ви почули з трибуни, тому що ми дуже послідовно крок за кроком розбиралися, як будуть рухатися гроші і хто саме матиме змогу зареєструвати в Єдиному реєстрі податкових накладних дані податкові накладні з простроченим строком. Для того, щоб запобігти зловживанню, у нас є запропонована норма про те, що перелік виробників електричної енергії на яких буде поширюватися дія цього пункту та перелік безпосередньо податкових накладних складених такими виробниками електричної енергії та незареєстрованих в єдиному реєстрі, затверджується Кабінетом Міністрів України.</p>
<p>Ми надали Кабінету Міністрів України чітко визначити перелік платників щодо яких і на яких буде поширюватися дана норма. Тому ніякі тут зловживання, якісь шахти, якесь вугілля про яке ви тільки що чули, зовсім не стосується даного питання.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від партії "Відродження" Писаренко Валерій Володимирович. Будь ласка, пане Валерій.</p>
<p>&nbsp;</p>
<p>17:42:24</p>
<p>ПИСАРЕНКО В.В.</p>
<p>Шановні колеги, нам потрібно, коли ми ухвалюємо такого роду рішення, думати в кінці кінців про людей. Про що я говорю. Дійсно, є питання боргів, є питання розвитку ринку електроенергії. На сьогоднішній день люди хочуть бачити в кінці кінців результат, який буде відображатися в їх потішках, там де будуть менше суми, там де люди зможуть нормально себе відчувати, коли їм вкінці місяця прийде платіжка і розрахунок за електроенергію.</p>
<p>Останнього разу на прийомі громадян, який я проводив у Харкові, я хочу сказати, що люди вже ходять постійно з платіжками і показують, як щомісячно зростають ціни на електроенергію, на газ, на воду. І нам з цим потрібно щось робити, нам потрібно показувати, що наші рішення, які ми тут ухвалюємо, призводять саме до нормалізації життя людей, тому що, якщо будуть відбуватися незрозумілі голосування і рішення не будуть призводити до покращень в житті людей, то, звичайно, парламент не буде користуватися жодною&nbsp; повагою.&nbsp; Я хочу запропонувати&nbsp; і головам фракцій і керівництву парламенту наступного пленарного тижня зробити день,&nbsp; коли ми розглянемо&nbsp; саме законопроекти, які забезпечать&nbsp; краще, зрозуміліше ставлення наше до тарифі. І, можливо, це будуть законопроекти про електроенергію, про "зелену" електроенергію, про&nbsp; газ і енергетику, які дозволять знизити тарифи – це сьогодні вкрай важливе питання. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>І, колеги, зараз буде заключний виступ, після нього голосування, тому я прошу… Добре, дам ще хвилину, так. Я прошу усіх зайти в зал, прошу голів фракцій запросити в зал, ми через 2 хвилини переходимо до прийняття рішення.</p>
<p>Від "Опозиційного блоку" Долженков Олександр Валерійович, будь ласка.</p>
<p>&nbsp;</p>
<p>17:44:37</p>
<p>ДОЛЖЕНКОВ О.В.</p>
<p>Шановні колеги, шановні громадяни України! Хотів би розвіяти&nbsp; деякі міфи на інсинуації, які прозвучали з боку попередніх доповідачів стосовно торгівлі з неконтрольованими&nbsp; територіями. Цей&nbsp; законопроект спрямований на уникнення тих прогалин, які існують в системі електронного адміністрування&nbsp;&nbsp; ПДВ, зокрема в інституті зупинення податкових накладних та розрахунків коригування до них. Мова ж не йде про шахти, в яких виробляється вугілля, мова йде про виробників електроенергії та ДПЕ "Енергоринок". У нас є особливості функціонування електроенергетики, яка обумовлена Законом України "Про ринок електроенергії". Всі енергогенеруючі компанії, чи то державні компанії, чи то приватні компанії, зобов'язані поставляти вироблену електроенергію ДПЕ "Енергоринок", він є монополістом, покупцем, так звучить закон. Відповідно постачаючи зазначену електроенергію, вони формують податкові зобов'язання, вони повинні виписувати відповідні податкові накладні, але живих коштів не надходить, виникає заборгованість, яку необхідно покривати, а електроенергія вже використана. Так, пробачте, якщо ви запровадили такий механізм продажу електроенергії через ДПЕ "Енергоринок", крайніми електровиробників робити не можна. Тому, звичайно, систему коли впроваджували електронного адміністрування ПДВ, не врахували особливості функціонування цього ринку. Да, вони є ці особливості, тому таким ручним засобом вони питаються вирішити проблему, але проблему вирішувати потрібно, тому що це борг держави перед енергопостачальними організаціями. Дякую.</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Остання хвилина. Кужель, будь ласка, включіть мікрофон. І прошу всіх заходити&nbsp; в зал, будь ласка.</p>
<p>&nbsp;</p>
<p>17:46:40</p>
<p>КУЖЕЛЬ О.В.</p>
<p>Шановні колеги, дуже коротко, вчора я особисто із спеціалістами запрошувала деяких представників, наприклад Старобешівської,&nbsp; Слов'янської ТЕС, і ми розбирали цю схему, чому виникла така ситуація. Особисто 2015 рік, чотири місяці, коли вони поставляли електроенергію ще тоді не було нашої&nbsp; території, не нашої, з ними не розраховувались за електроенергію. Але не діяв касовий метод, вони зразу ставали платниками ПДВ і вони розраховувались, і виріс борг. Тепер, коли діє постанова 263 і не тільки у них, і в усіх інших, які поставляють електроенергію і на контрольовану територію на сьогодні виникає борг на контрольованій території 720 мільйонів гривень. Але вони не можуть енергоринку згідно постанови виставляти податкові накладні і виникає аномальна ситуація&nbsp; економічна. Тобто я поставляю продукцію, але…</p>
<p>&nbsp;</p>
<p>ГОЛОВУЮЧИЙ.&nbsp;&nbsp; 10 секунд, будь ласка.&nbsp; 10 секунд, завершуйте.</p>
<p>&nbsp;</p>
<p>КУЖЕЛЬ О.В.&nbsp; Я не можу виставити податкову накладну, я звернулась до Мінфіну, ось їх висновок, прийняття запропонованих законопроектах норм забезпечить розв'язання проблеми, накопичення податкових…</p>
<p>&nbsp;</p>
<p>ГОЛОВУЮЧИЙ.&nbsp; Вибачте, пані Олександра, час вичерпався. Ми вже не встигаємо, ми просто не встигнемо інший законопроект, це збивається весь план.</p>
<p>Отже, колеги, переходимо до прийняття рішення. І я ставлю на голосування проект Закону про внесення змін до Податкового кодексу України щодо стабілізації розрахунків на оптовому ринку електричної енергії України (номер 6505) (доопрацьований) з поправками, які під стенограму озвучила голова комітету Южаніна Ніна Петрівна, за пропозицією комітету<a name=Temp></a> за основу і в цілому. Прошу проголосувати, прошу підтримати. Це доопрацьований закон всіма. Прошу голосувати, прошу підтримати.</p>
<p>&nbsp;</p>
<p>17:49:01</p>
<p>За-239</p>
<p>Рішення прийнято.</p>
<p>Колеги, і наступний проект закону, до якого ми нарешті&nbsp; дійшли, на якому наполягав&nbsp; "Народний фронт". Це проект&nbsp; Закону про внесення зміни до розділу ІІ "Прикінцеві положення" Закону України "Про внесення змін до Митного кодексу про розвиток літакобудівної промисловості", номер 6538. І я прошу підтримати розгляд&nbsp; його за&nbsp; скороченою&nbsp; процедурою. Будь ласка, прошу проголосувати&nbsp; скорочену процедуру.</p>
<p>&nbsp;</p>
<p>17:49:42</p>
<p>За-172</p>
<p>Рішення прийнято.</p>
<p>І я запрошую до доповіді народного депутата Корчика&nbsp; Віталія Андрійовича. Тільки прошу всіх бути максимально лаконічними. Максимально лаконічними.</p>
<p>Будь ласка.</p>
<p>&nbsp;</p>
<p>17:49:54</p>
<p>КОРЧИК В.А.</p>
<p>Шановний головуючий! Шановні народні депутати! Вашій увазі пропонується&nbsp; проект Закону про внесення змін до розділу II "Прикінцеві положення" Закону України "Про внесення змін до Митного кодексу України та Закону України "Про&nbsp; розвиток літакобудівної промисловості" щодо підтримки&nbsp; літакобудівної галузі", номер 6538.&nbsp;</p>
<p>Метою даного законопроекту є надання змоги поступового переходу українськими авіакомпаніями&nbsp; з літаків закордонного виробництва на&nbsp; літаки вітчизняного виробника, що позитивно&nbsp; вплине на економічний розвиток країни.</p>
<p>Мушу повідомити, що 20 грудня 2016 року набув чинності Закон України "Про внесення змін до Митного кодексу України" та Закону України "Про&nbsp; розвиток літакобудівної промисловості" щодо підтримки літакобудівної галузі", номер&nbsp; 1796/8, відповідно до пункту 1 розділу I якого з&nbsp; 1 січня 2018 року скасовуються податкові пільги по сплаті митних платежів при тимчасовому ввезенні&nbsp; на митну територію України за договорами оперативного лізингу іноземних літаків. У зв'язку із цим українська авіакомпанії, на відміну від іноземних, які не підпадають під дію цього обмеження з 1 січня 2018 року при ввезенні таких літаків типу Embraer E-145, 170, 190, а також АТР 24/74 Bombardier&nbsp; Q400 до України, за договорами оперативного лізингу, будуть вимушені сплачувати ставку митного платежу, податок на додану вартість у розмірі 20 відсотків вартості повітряного судна.</p>
<p>У законі пропонується шляхом внесення змін до розділу ІІ в Прикінцевих положеннях Закону України&nbsp; про внесення змін до Митного кодексу України та Закону України "Про розвиток літакобудівної промисловості" щодо підтримки літакобудівної галузі продовжити до 1 січня 2023 року.</p>
<p>На підставі вище викладеного, з огляду на важливість зазначеного законопроекту, пропоную Верховній Раді України прийняти його за основу та в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. До співдоповіді запрошується Южаніна Ніна Петрівна. Але я ще раз прошу, максимально лаконічно.</p>
<p>&nbsp;</p>
<p>17:52:12</p>
<p>ЮЖАНІНА Н.П.</p>
<p>Шановні колеги, просто під час розгляду даного законопроекту на робочій групі ми отримали листа від ДП "Антонов" з проханням скоротити строк продовження пільги на 3 роки, а не на 5. Тому на розгляді в комітеті законопроект 6538 ми рекомендували Верховній Раді України прийняти за основу та в цілому як закон, передбачивши в тексті заміну цифри та слів "1 січня 2023 року" словами та цифрами "1 січня 2021 року".</p>
<p>Комітет Верховної Ради України з питань транспорту також підтримує законопроект в такій редакції. Прошу вас підтримати даний законопроект за основу&nbsp; і в цілому з урахуванням&nbsp; зачитаного тільки що&nbsp; мною.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Прошу, два – за, два – проти. Ви можете не виступати. Але кожен має право виступити. Два – за, два – проти. Будь ласка.&nbsp; Костенко ("Самопоміч") Павло Петрович.</p>
<p>&nbsp;</p>
<p>17:53:23</p>
<p>КОСТЕНКО П.П.</p>
<p>Тані Остріковій передайте, будь ласка,&nbsp; слово.</p>
<p>&nbsp;</p>
<p>ГОЛОВУЮЧИЙ. Острікова, будь ласка.</p>
<p>&nbsp;</p>
<p>17:53:28</p>
<p>ОСТРІКОВА Т.Г.</p>
<p>Шановні колеги, по-перше, цей законопроект, його назва не відповідає його суті. Він не має жодного відношення до підтримки чи розвитку&nbsp; виробництва літаків в Україні. Це перше.</p>
<p>По-друге. Я зараз хочу зачитати лист ДП "Антонов", який надійшов до нас в комітет.</p>
<p>"Зазначені твердження в Пояснювальній записці щодо неспроможності українських літакобудівних підприємств виробляти&nbsp; достатню кількість&nbsp; літаків не відповідає дійсності, тому що "Антонов" здатний&nbsp; виробляти на сьогоднішній день&nbsp; 12 літаків у рік, а якщо у разі модернізації технічного&nbsp; переоснащення&nbsp; виробничої бази – до 24 літаків на рік". Це перша позиція.</p>
<p>Друга позиція. "Антонов" ДП пише, що "наявність нерівних дискримінаційних&nbsp; підходів в оподаткуванні операцій з&nbsp; ввезення імпортних та придбання вітчизняних літаків створює передумови для небажання українських авіаперевізників придбавати вітчизняні літаки". Тому, якщо ми за національного виробника,&nbsp; то ми повинні&nbsp; дбати про&nbsp; національного виробника, а не розказувати про&nbsp; підтримку літакобудівної галузі.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від партії "Відродження" Гєллєр&nbsp; Євгеній Борисович.</p>
<p>&nbsp;</p>
<p>17:54:34</p>
<p>ГЄЛЛЄР Є.Б.</p>
<p>Шановний спікер і шановні колеги! хочу вам сказати, що, поки "Антонов" буде будувати, нашим пасажирам треба літати. Тому це перше, це тільки перший крок, а насправді потрібно цілий тиждень присвятити нашій промышленности для того, щоб вона розвивалась. А депутатів прошу підтримати даний законопроект для того, щоб пассажиры чувствовали себя комфортно. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Папієв Михайло Миколайович, "Опозиційний блок". І закликаю до лаконічності.</p>
<p>&nbsp;</p>
<p>17:55:08</p>
<p>ПАПІЄВ М.М.</p>
<p>Шановні народні депутати України! Шановні громадяни України! Я хотів би, щоби всі зрозуміли взагалі-то сутність цього законопроекту. З тим щоби можна було зменшувати ціну і вартість перельоту для громадян України, саме тому треба приймати цей законопроект. В тому числі фракція політичної партії "Опозиційний блок" завжди підтримували і буде підтримувати нашого власного виробника. Ми голосуємо за цей законопроект. І бажаю всім нам безпечно літати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка. Але, колеги, по хвилині, я вас прошу, по хвилині.</p>
<p>Хвилина від Радикальної партії, Олег Ляшко. І хвилина від "Фронту", Бурбак.</p>
<p>Через дві хвилини буде голосування. Я прошу усіх зайти в зал і приготуватись до прийняття рішення.</p>
<p>&nbsp;</p>
<p>17:55:53</p>
<p>ЛЯШКО О.В.</p>
<p>Олег Ляшко, Радикальна партія. Один мій колега щойно сказав, що поки "Антонов" буде будувати українцям треба комфортно літати. Я перефразую вас. Якщо "Антонов" не буде будувати українцям ні на чому буде літати. Якщо ми хочемо бути сучасною, потужною, економічно розвинутою країною, ми в першу чергу повинні підтримувати національного виробника для того, щоб в Україні на внутрішніх лініях і на міжнародних лініях літали найкращі українські літаки, виробництва корпорації "Антонов". Якщо ми відкриваємо внутрішній ринок для імпортного хламу, для електрички, для літака б/у, для всього іншого, у нас ніколи не буде свого виробника. Це означає, що наші українці завжди будуть бідними, тому що в них не буде можливості працювати і заробляти. Тому команда Радикальної партії виступає на захист національного виробництва. А, щоб літаки були дешевші, дайте кредити доступні, дайте податкові умови доступні і матимете якісний дешевий український літак, а не імпортний б/у хлам. Слава "Антонову" і нашому національному виробнику!</p>
<p>&nbsp;</p>
<p>ГОЛОВУЮЧИЙ. І заключний виступ, від "Народного фронту", Максим Бурбак. І прошу всіх заходити в зал. Прошу, одна хвилина, як ми домовлялись, Максим Бурбак.</p>
<p>&nbsp;</p>
<p>17:57:09</p>
<p>БУРБАК М.Ю.</p>
<p>Шановні колеги, фракція "Народного фронту" буде підтримувати даний законопроект. Тому що ми піклуємось і про зменшення вартості квитків. Щоб наші регіональні аеропорти відбудовувались. Для того, щоб наші громадяни могли зручно і комфортно літати між обласними центрами.</p>
<p>Але, хотів зауважити зараз на підтримку нашого літакобудування. Пані Острікова прочитала лише першу частину документа. Це корпорація "Антонов" надіслала в комітет. Але є друга частина, де написано, за прогнозними даними, необхідні сертифікати будуть отримувати не пізніше ніж через 3 роки. Корпорація "Антонов"! Тому на ці три роки ми повинні забезпечити наших пасажирів дешевими квитками, паралельно відроджувати "Антонов", надавати кредити, щоб вони могли збудувати. І впевнений, що наші компанії для відродження регіональних перельотів літаками будуть брати лише вітчизняні самолеты.</p>
<p>Тому прошу вас не маніпулювати. І голосуємо за підтримку наших пасажирів. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Репліка, Острікова.</p>
<p>&nbsp;</p>
<p>ГОЛОВУЮЧИЙ. Коротко, 30 секунд.</p>
<p>&nbsp;</p>
<p>17:58:23</p>
<p>ОСТРІКОВА Т.Г.</p>
<p>Хвилина. По Регламенту у мене хвилина.</p>
<p>Шановні колеги! Оскільки прозвучало моє прізвище, я маю право на репліку. Я хочу всім, хто виступав, сказати, що для того, щоб українці користувалися дешевими послугами авіакомпаній, має працювати Антимонопольний комітет, і не має бути монополізму на ринку авіаперевезень. Сюди мають зайти також лоукости, і має бути прозора і зрозуміла процедура їх відібрання. А не перетворювати прихід сюди іноземних авіакомпаній в телевізійні шоу. Тому в першу чергу має працювати Антимонопольний комітет і антитрастове законодавство. І саме це є запорукою того, що наші пасажири будуть користуватися доступними послугами авіакомпаній. А не лобізм іноземних літаків, які сюди завозяться без мита і без розмитнення, і без сплати взагалі будь-яких митних платежів.</p>
<p>Тому за національного виробника. Підтримуємо КБ "Антонов" і наші літаки, і наше будівництво.</p>
<p>&nbsp;</p>
<p>ГОЛОВУЮЧИЙ. Колеги, не мало слово БПП, але бачу дві руки – Южаніної і Продан.&nbsp; Кому дати?&nbsp; Продан.</p>
<p>Будь ласка, Оксана&nbsp; Продан, одна хвилина. А це вже справді останнє "одна хвилина". Після того – голосування. Я продовжив сесію.</p>
<p>Будь ласка.</p>
<p>&nbsp;</p>
<p>17:59:35</p>
<p>ПРОДАН О.П.</p>
<p>Шановні колеги, ми сьогодні з вами проголосували ряд законів, які стосуються роботи і діяльності Антимонопольного комітету. Дійсно, ми повинні забезпечити конкуренцію на ринку&nbsp; автотранспорту. Для цього повинен&nbsp; і&nbsp; Антимонопольний працювати, і Міністерство&nbsp;&nbsp; транспорту, і ми повинні забезпечити&nbsp;&nbsp; виробництво&nbsp; в Україні, для того щоб і сплачувати і&nbsp; заробітні плати, і пенсії. Але треба пам'ятати,&nbsp; що&nbsp; треба мати, кому платити, а платити ми повинні тим громадянам&nbsp; України, які вимушені і потребують перевезень. Цей законопроект&nbsp;&nbsp; дає&nbsp; можливість людям отримувати послуги за тими умовами, які є сьогодні, і не підвищувати ціни.&nbsp; Ми зараз з вами розглядаємо одне рішення: чи будуть підняті ціни&nbsp; найближчі&nbsp;&nbsp; 3 роки на перевезення авіасполученням&nbsp; чи ні?</p>
<p>Я прошу всіх&nbsp; проголосувати за цей законопроект&nbsp; для того, щоб&nbsp;&nbsp; поки він буде&nbsp; діяти,&nbsp; авіавиробники, наш&nbsp; Антонов&nbsp; став сильним, потужним&nbsp;&nbsp; і&nbsp; дав можливість створити конкуренцію на ринку&nbsp; авіаперевезень. Я пропоную голосувати за цей&nbsp; законопроект. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую&nbsp; вам.</p>
<p>Отже, нарешті переходимо&nbsp; до прийняття&nbsp; рішення, колеги.&nbsp;&nbsp; І я ставлю на голосування проект&nbsp; Закону&nbsp;&nbsp; "Про розвиток літакобудівної промисловості" щодо підтримки літакобудівної галузі&nbsp; (№6538) за пропозицією комітету за основу&nbsp; і в цілому, з врахуванням&nbsp;&nbsp; пропозиції&nbsp; комітету, яку&nbsp; Ніна Петрівна Южаніна під&nbsp; стенограму&nbsp; озвучила з трибуни Верховної Ради України.</p>
<p>Прошу проголосувати, прошу підтримати.&nbsp; Голосуємо, колеги.&nbsp; Прошу підтримати.</p>
<p>Прошу проголосувати.</p>
<p>&nbsp;</p>
<p>18:01:33</p>
<p>За-198</p>
<p>198. Всі ж виступали "за". Я поставлю на повернення. Прошу зайняти&nbsp; робочі місця.</p>
<p>Я прошу включити по фракціям. "Блок Петра Порошенка" – 79, "Народний фронт" – 62, "Самопоміч" – 0, Радикальна партія – 3, "Батьківщина" – 7, "Воля народу" – 2.</p>
<p>Я поставлю за основу, колеги. Давайте за основу. Підтримуєте за основу?&nbsp; <i>(Шум у залі)</i></p>
<p>&nbsp;Добре, колеги, давайте об'єднаємося за основу. Я прошу всіх об'єднатися за основу. Прошу приготуватись. Це компромісна пропозиція, я прошу всіх підтримати.</p>
<p>Отже, проект Закону про розвиток літакобудівної промисловості (6538) за основу. Прошу підтримати, прошу проголосувати. Колеги, давайте всі об'єднаємось, це компромісна пропозиція. Прошу проголосувати, прошу підтримати. Голосуємо, колеги. Прошу підтримати. Голосуємо.</p>
<p>&nbsp;</p>
<p>18:02:42</p>
<p>За-214</p>
<p>214. Колеги, я поставлю ще раз. Давайте, колеги, я ще раз поставлю за основу.</p>
<p>Я, власне… У виступах, всі виступали "за". Я бачу по табло, що немає тієї підтримки серед фракцій, яка висловлювалась в виступах. Колеги, я ще раз поставлю пропозицію за основу – це компромісна&nbsp; пропозиція. Я прошу зайти в зал. Зараз&nbsp; повернення, добре, повернення, а потім – за основу.</p>
<p>Прошу об'єднатись, колеги, я прошу всіх уважно голосувати, кожен голос має вагу, я прошу підтримати повернення до 6538, голосування&nbsp; за основу. Прошу проголосувати і прошу підтримати, колеги. Прошу підтримати, кожен голос, прошу голосувати повернення&nbsp; за основу, а потім я поставлю за основу.</p>
<p>&nbsp;</p>
<p>18:03:38</p>
<p>За-196</p>
<p>Колеги, є наступні пропозиції, які я… Наступні пропозиції – це в комітет на доопрацювання. Колеги, я прошу всіх підтримати, завалення законопроекту – це теж не є добрий знак. Я ставлю наступну&nbsp; пропозицію в комітет на повторне перше читання. Я прошу всіх об'єднатись, я прошу підтримати цю пропозицію. Олег, я прошу підтримати.</p>
<p>Отже, я ставлю наступну пропозицію, яка передбачена&nbsp; Регламентом, повернути в комітет на повторне перше читання. Я прошу підтримати, прошу проголосувати, колеги, будь ласка, прошу об'єднатись, щоб ми не втратили законопроект, я прошу підтримати, колеги, прошу проголосувати в комітет на повторне перше читання. Будь ласка, голосуємо. Прошу підтримати, щоб ми завершили день позитивним голосуванням.</p>
<p>&nbsp;</p>
<p>18:04:35</p>
<p>За-212</p>
<p>І остання пропозиція, яка є (не виходьте) це повернути суб'єкту законодавчої ініціативи на доопрацювання. Колеги, я ставлю останню пропозицію, яка є: проект закону 6538 повернути суб'єкту законодавчої ініціативи на доопрацювання. Прошу голосувати і прошу підтримати. Колеги, давайте підтримаємо, давайте позитивним голосуванням завершимо сьогоднішній день. Будь ласка, прошу підтримати, голосуємо, прошу підтримати.</p>
<p>&nbsp;</p>
<p>18:05:12</p>
<p>За-214</p>
<p>Рішення не прийняте.</p>
<p>Колеги, таким чином, ми пройшли важкий день. І вечірнє засідання Верховної Ради України я оголошую закритим. Завтра прошу всіх о 10 годині прибути в зал для продовження нашої роботи. Дякую всім і до побачення, до завтра.</p>
<p><br></p>
