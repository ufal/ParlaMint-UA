Стенограма пленарного засідання
04 червня 2015
&nbsp;
<p align=center>ЗАСІДАННЯ СОРОК ДЕВ’ЯТЕ</p>
<p align=center>Сесійний зал Верховної Ради України</p>
<p align=center>04 червня 2015 року, 16 годин 04 хвилини</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p><b>&nbsp;</b></p>
<p>ГОЛОВУЮЧИЙ. Шановні колеги народні депутати, прошу заходити&nbsp; в зал, займати робочі місця. Секретаріат Верховної Ради&nbsp; прошу повідомити народних депутатів&nbsp; про продовження нашої роботи. Прошу голів фракцій запросити депутатів&nbsp; в зал.&nbsp; Будь ласка,&nbsp; заходимо в зал, займаємо робочі місця.</p>
<p>Шановні колеги, ще раз переконливо прошу заходити в зал, прошу&nbsp; "Опозиційний блок" не кричати з місця, бо грошей не буде, прошу вести себе чемно і дисципліновано, і прошу народних депутатів заходити в зал.&nbsp;</p>
<p>Шановні колеги, згідно порядку денного ми переходимо&nbsp; до розгляду законопроекту 2660 і я ще раз прошу народних депутатів зайняти робочі&nbsp; місця, є&nbsp; пропозиція від авторів, щоб даний законопроект ми розглянули за скороченою процедурою. 2660 наступний в порядку денному і в мене є прохання, щоб народні депутати підтримали пропозицію розглядати за скороченою процедурою. Шановні колеги, я прошу проголосувати за скорочену процедуру&nbsp; 2660,&nbsp; будь ласка, голосуємо. Будь ласка, прошу підтримати скорочену процедуру, голосуємо. Я прошу включити систему голосування.</p>
<p>Поки шановні колеги ще заходять в зал, я прошу провести реєстрацію, прошу підготуватися до реєстрації і прошу не виходити, а заходити в зал. Будь ласка, народні депутати, прошу зареєструватися. Будь ласка.</p>
<p>&nbsp;</p>
<p>16:10:39</p>
<p>Зареєструвалося&nbsp;- 329</p>
<p>В залі 329 депутатів. Тому можемо розпочинати роботу.</p>
<p>І я ставлю на голосування пропозицію, розглядати за скороченою процедурою проект Закону про внесення змін до Закону України "Про передачу об'єктів права державної та комунальної власності" 2660. Прошу підтримати. Будь ласка, голосуємо за скорочену процедуру.</p>
<p>&nbsp;</p>
<p>16:11:15</p>
<p>За-149</p>
<p>Не встигли проголосувати народні депутати. Юрій Тимошенко не встиг дійти до місця робочого у зв'язку з перешкодами в переходах і тому я повторно ставлю на голосування переконливу пропозицію уряду, розглянути за скороченою процедурою. Будь ласка, прошу підтримати, не звертати уваги на провокації. Будь ласка, прошу підтримати скорочену процедуру 2660. Голосуємо. Будь ласка, підтримайте.</p>
<p>&nbsp;</p>
<p>16:11:57</p>
<p>За-147</p>
<p>Потенціал залишається високий в залі, хоча ще кількох голосів недостатньо.</p>
<p>Я прошу тих депутатів, які не&nbsp; дійшли до робочих місць максимально наблизитись до&nbsp; своїх карток.&nbsp; І я користуючись регламентним правом&nbsp; ще раз ставлю пропозицію за розгляд даного питання за скороченою процедурою.</p>
<p>Будь ласка, уважно і відповідально, прошу підготуватись до голосування і проголосувати.</p>
<p>Будь ласка, підтримайте скорочену&nbsp; процедуру 2660.&nbsp; Будь ласка, прошу підтримати, голосуємо.</p>
<p>&nbsp;</p>
<p>16:12:52</p>
<p>За-152</p>
<p>Ми змогли це зробити.</p>
<p>Переходимо до розгляду&nbsp; питання, до доповіді&nbsp; запрошується заступник міністра економічного розвитку і торгівлі Корж Руслан Адольфович. Будь ласка.</p>
<p>І я дуже попрошу в залі більшу тишу, щоб у нас&nbsp; була більша робоча&nbsp; атмосфера, щоб ми могли продуктивно працювати. Будь&nbsp; ласка.</p>
<p>&nbsp;</p>
<p>16:13:17</p>
<p>КОРЖ Р.А.</p>
<p>Доброго дня, шановні народні депутати! На сьогодні існує проблема щодо передачі комп'ютерної техніки, автомобілів, меблів та іншого&nbsp; окремого індивідуально визначеного майна державної власності для використання органами місцевого самоврядування, навчальними закладами, закладами культури, фізичної культури та спорту, охорони здоров'я, соціального забезпечення та дитячими&nbsp; оздоровчими таборами.</p>
<p>Для вирішення&nbsp; порушеного питання урядом пропонується&nbsp; проект Закону України&nbsp; про внесення до Закону України "Про передачу об'єктів права державної та комунальної власності".</p>
<p>Прийняття законопроекту дозволить безоплатно передавати окреме індивідуально-визначене майно: автомобілі, комп'ютерна техніка, меблі тощо. З державної у комунальну власність від державних органів до&nbsp; органів місцевого самоврядування для використання органів місцевого самоврядування навчальними закладами, закладами культури, фізичної культури та&nbsp; спорту, охорони здоров'я, соціального забезпечення&nbsp; та&nbsp; дитячими оздоровчими таборами.</p>
<p>Така передача здійснюватиметься за рішенням Кабінету Міністрів&nbsp;&nbsp;&nbsp;&nbsp; України за&nbsp; умови взяття зобов'язання&nbsp; органами місцевого самоврядування використовувати його за цільовим призначення та не відчужувати у приватну власність.&nbsp;</p>
<p>Прийняття законопроекту сприятиме зміцненню матеріально-технічної бази органів місцевого самоврядування та їх закладів за рахунок державного майна, придбаного за державні кошти, в тому числі, в рамках реалізації національних проектів.</p>
<p>Шановні народні депутати, прошу вас прийняти запропонований законопроект за основу.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>До співдоповіді запрошується голова Комітету з питань&nbsp; економічної політики Іванчук Андрій Володимирович.</p>
<p>Іванчук Андрій Володимирович має співдоповідати. Будемо чекати його присутності. Він, очевидно, готується до доповіді.</p>
<p>Я тоді пропоную перейти до обговорення даного законопроекту, поки підійде&nbsp; співдоповідач. Я прошу записатися два "за", два "проти". Будь ласка, запишіться два – "за", два – "проти".</p>
<p>"Блок Петра Порошенка", Герасимов Артур Володимирович, будь ласка.</p>
<p>&nbsp;</p>
<p>16:15:57</p>
<p>ГЕРАСИМОВ А.В.</p>
<p>Прошу передати слово народному депутату Бєльковій.</p>
<p>&nbsp;</p>
<p>ГОЛОВУЮЧИЙ.&nbsp; Я перепрошую, "Блок Петра Порошенка", виступати будете? Назвіть прізвище. Герасимов, будь ласка. Передає слово Бєльковій? <i>(Шум у залі)</i></p>
<p>&nbsp;</p>
<p>ГЕРАСИМОВ А.В. <a name=Temp></a></p>
<p>Артур Герасимов, "Блок Петра Порошенка". Алло.</p>
<p>Шановні колеги, фракція "Блок Петра Порошенка" буде підтримувати цей законопроект за основу. Дякую.</p>
<p>&nbsp;</p>
<p>ГОЛОВУЮЧИЙ. Дякуємо. Дякуємо за позицію.</p>
<p>Радикальна партія, Мосійчук Ігор Володимирович, будь ласка. Передає слово лідеру Радикальної партії Олега Ляшка – Олегу Ляшку, будь ласка.</p>
<p>&nbsp;</p>
<p>16:17:30</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні громадяни України, шановні колеги народні депутати. Безумовно, фракція Радикальної партії підтримає цей дуже важливий законопроект, спрямований на децентралізацію, на посилення ролі місцевого самоврядування на надання додаткових повноважень місцевим органам влади аби вони, коли обираються народом, щоб вони мали реальні&nbsp; повноваження, а не ходили з простягнутою рукою з хабарами до Києва для того, щоб вирішувати свої питання.</p>
<p>Але водночас, шановні колеги народні депутати, я хотів би звернутися до вас із проханням, окремо – до свого колеги народного депутата Миколи Томенка, Лілії Гриневич і зауважити про те, що сьогодні в залі парламенту у свинячій голос поставили кілька дуже важливих законопроектів спрямованих на те, щоб зняти земельний податок із заповідників, парків, закладів освіти, дошкільних закладів, тощо. Це, зокрема, законопроект у другому читанні 1850-1 і законопроект 2276, які дають можливість звільнити від земельних податків, від сплати за утримання майна, дошкільні заклади, заповідники, навчальні заклади, тощо.</p>
<p>Я звертаюсь до вас, шановні колеги народні депутати, від імені мільйонів українських громадян, від освітян, від закладів культури, закладів освіти, дошкільних закладів підняти вище ці закони, не розходитися сьогодні із залу Верховної Ради поки ми їх не проголосуємо, поки ми не звільнимо від сплати податків ці вкрай важливі соціальні заклади. Ми з вами за 23 роки одні тільки податки вводили. Прийшов час звільняти країну від ярма податків знижувати податки, дати можливість вільно дихати людям в соціальній сфері дати можливість заробляти, а не обкладати їх податками.</p>
<p>&nbsp;</p>
<p>ГОЛОВУЮЧИЙ. Дякую. Від фракції "Батьківщина" – Кужель Олександра Володимирівна.</p>
<p>Прошу передати Івченку. Слово Івченку з трибуни.</p>
<p>&nbsp;</p>
<p>16:19:57</p>
<p>ІВЧЕНКО В.Є.</p>
<p>Шановні колеги! Фракція "Батьківщина", Вадим Івченко.</p>
<p>Шановні колеги, дійсно, законопроект є… в цьому законопроекті є дві новели. Але хочу зауважити, що сьогодні з державної в комунальну власність і так передаються, і так вони передаються безоплатно за рішенням Кабінету Міністрів.</p>
<p>Але уряд вводить дві слушні новели (і я хочу подякувати). Перша новела: щоб орган місцевого самоврядування, який бере на баланс об'єкти, які далі будуть використовуватися по потреби освіти, медицини, спорту, щоб він мав фінансову спроможність. Це перше.</p>
<p>І друга новела:&nbsp; щоб орган місцевого самоврядування після того, як взяв цей об'єкт з державної власності, не змінював цільове призначення. А якщо змінював, то тільки за погодженням з Міністерством фінансів, Мінекономрозвитку і Фондом державного майна.</p>
<p>Тому законопроект слушний. Він, дійсно, посилює органи місцевого самоврядування. А головне – він сприяє тому, щоб&nbsp; ці об'єкти в тіньовому ринку не ходили, і органи місцевого самоврядування не змінювали цільове призначення тих об'єктів, які передаються їм на баланс.</p>
<p>Дякую. І прошу підтримати.</p>
<p>&nbsp;</p>
<p>ГОЛОВУЮЧИЙ. Дякую вам. А в цей час підійшов співдоповідач з готовою доповіддю. І я запрошую до слова голову Комітету з питань економічної політики Іванчука Андрія Володимировича.&nbsp; Будь ласка.</p>
<p>&nbsp;</p>
<p>&nbsp;16:21:40</p>
<p>ІВАНЧУК А.В.</p>
<p>Дякую. Шановний пане головуючий! Шановні друзі! На ваш розгляд вноситься урядовий законопроект&nbsp; 2660, який вносить зміни до Закону України&nbsp; "Про передачу об'єктів права державної та комунальної власності".</p>
<p>Комітет економічної політики 13 травня розглянув даний законопроект на своєму засіданні і прийняв рішення рекомендувати парламенту прийняти його в першому читанні за основу. Даним законопроектом регулюється порядок передачі індивідуального майна з державної у комунальну власність, за виключенням нерухомого майна.</p>
<p>Прошу підтримати в першому читанні даний законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую. Колеги, ми провели обговорення. Є відповідальна позиція комітету підтримати його за основу в першому читанні. І я дану пропозицію поставлю на голосування першою.</p>
<p>Отже, прошу народних депутатів зайти в зал і зайняти робочі місця. Зараз розпочнеться голосування. Я дуже прошу перестати блокувати урядову ложу, повернутись на робочі місця.</p>
<p>Пане голово комітету, Іванчук Андрій Володимирович. І прошу підготуватись до голосування. Андрій Володимирович, ваш законопроект провалиться без вас.</p>
<p>Отже, ставиться на голосування проект Закону про внесення змін до Закону України "Про передачу об'єктів права державної та комунальної власності" (щодо безоплатної передачі окремо визначеного майна) №2660 за основу. Прошу підтримати, будь ласка, за основу. Прошу проголосувати, підтримати.</p>
<p>&nbsp;</p>
<p>16:23:45</p>
<p>За-247</p>
<p>Дякую за підтримку. Є пропозиція ставити в цілому. Чи є заперечення? Нема заперечень, щоб в цілому поставити? Є заперечення. Перепрошую, якщо є в залі заперечення, я не маю права поставити законопроект в цілому на голосування. Дякую вам.</p>
<p>Наступний наш законопроект по порядку денному 2659 – проект Закону про внесення змін до статті 282 Митного кодексу України (реєстраційний номер&nbsp; 2659). Є пропозиція від уряду, щоб даний законопроект ми&nbsp; проголосували і&nbsp; розглянули за скороченою&nbsp; процедурою.</p>
<p>Будь ласка, прошу підтримати розгляд за скороченою процедурою. Прошу голосувати. Прошу підтримати. Будь ласка.</p>
<p>&nbsp;</p>
<p>16:25:02</p>
<p>За-175</p>
<p>Дякую вам.</p>
<p>До доповіді запрошується заступник міністра юстиції&nbsp; Янчук Антон Володимирович. Прошу до доповіді.</p>
<p>&nbsp;</p>
<p>16:25:25</p>
<p>ЯНЧУК А.В.</p>
<p>Шановні народні депутати,&nbsp; на ваш розгляд&nbsp; пропонується проект Закону&nbsp; про внесення змін&nbsp; до&nbsp; статті&nbsp;&nbsp; 282 Митного кодексу України&nbsp; (реєстраційний номер&nbsp; 2659).</p>
<p>Суть&nbsp; проекту закону. Наразі статтею&nbsp; 282&nbsp; Митного кодексу передбачено, що при ввезенні&nbsp;&nbsp; на митну територію України&nbsp; або вивезенні за її межі від оподаткування митом звільняються документи та видання,&nbsp; які надсилаються в рамках міжнародного обміну до освітніх, наукових або культурних закладів, в тому числі бібліотек. Серед цих закладів та установ відсутні архівні установи. Водночас&nbsp; статтею&nbsp; 5 Закону&nbsp; "Про Національний&nbsp; архівний фонд та архівні установи" передбачено, що держава вживає&nbsp; заходів для&nbsp; наповнення&nbsp;&nbsp; Національного&nbsp; архівного фонду документами&nbsp; культурної спадщини, що&nbsp; знаходяться за кордоном, та документами&nbsp; іноземного походження, що стосуються історії України, у пріоритетному порядку.</p>
<p>Відповідно існує&nbsp; потреба&nbsp; у звільненні від оподаткування митом при ввезенні на митну територію України або&nbsp; вивезені&nbsp; за її межі також документів та видань, які надсилаються&nbsp; в рамках&nbsp; міжнародного обміну до архівних установ. Саме це доповнення і передбачає проект закону, який&nbsp; винесений на ваш розгляд.</p>
<p>Головним науково-експертним управління Апарату Верховної Ради&nbsp; проект підтримується&nbsp; в першому читанні за основу. Водночас&nbsp; фаховий комітет прийняв рішення рекомендувати прийняти проект закону за основу та в цілому. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується голова&nbsp; Комітету з питань податкової та митної політики&nbsp; Южаніна Ніна Петрівна, будь ласка.</p>
<p>&nbsp;</p>
<p>16:27:21</p>
<p>ЮЖАНІНА Н.П.</p>
<p>Шановні колеги, в принципі уже було повідомлено вам про те, яка зміна саме вноситься в даний законопроект. Тобто на зараз існує норма щодо звільнення від сплати ввізного мита придбання архівних документів з метою внесення до Архівного фонду України. пропонується внести зміни щодо безоплатно наданих архівних документів з метою внесення до Архівного фонду України. За наслідками розгляду вказаного законопроекту комітет прийняв рішення рекомендувати Верховній Раді прийняти даний законопроект за основу і в цілому як закон.</p>
<p>&nbsp;</p>
<p>ГОЛОВУЮЧИЙ.&nbsp; Колеги, дякую вам.</p>
<p>Хочу порадитись. Дуже простий законопроект. Є готовність голосувати? Ні, є вимога для обговорення. Тоді я прошу, Іван Кириленко, одна хвилина. Іван Кириленко, одна хвилина.</p>
<p>&nbsp;</p>
<p>16:28:18</p>
<p>КИРИЛЕНКО І.Г.</p>
<p>Шановні колеги, хочу закликати всіх. Ви почули, що є пропозиція проголосувати тільки за основу. Ні, треба проголосувати в цілому. Це технічний закон, технічна правка. Дійсно, архівні цінності, який податок? Яке мито? Україна повертає цінності своїх, які мають історичне значення.</p>
<p>Тому технічне питання, яке має велику політичну вагу. Одне слово додається у Митний кодекс: "архівні установи, які визначає Кабінет Міністрів". Без обговорення перше і друге читання приймаємо, і хай працює як закон.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я хочу вам нагадати, що рішенням комітету є пропозиція за основу і в цілому. І я таку пропозицію і поставлю на голосування.</p>
<p>Отже, прошу народних депутатів зайти в зал, зайняти робочі місця. І я ставлю на голосування проект Закону про внесення змін до статті 282 Митного кодексу України (щодо звільнення від сплати мита дарунків державі) номер 2659 за основу і в цілому. Прошу підтримати. Будь ласка, голосуємо.</p>
<p>&nbsp;</p>
<p>16:29:39</p>
<p>За-258</p>
<p>Закон прийнятий, вітаю.</p>
<p>Переходимо до розгляду наступного законопроекту порядку денного. 2878 – проект Закону про внесення змін до статті 2 Митного кодексу України щодо набрання чинності актами Кабінету Міністрів України. Є пропозиція від уряду розглянути за скороченою процедурою. Прошу підтримати. Будь ласка, голосуємо за скорочену процедуру, будь ласка.</p>
<p>&nbsp;</p>
<p>16:30:22</p>
<p>За-173</p>
<p>Дякую.</p>
<p>До доповіді запрошується заступник міністра юстиції Янчук Антон Володимирович. Прошу.</p>
<p>&nbsp;</p>
<p>16:30:40</p>
<p>ЯНЧУК А.В.</p>
<p>Шановні народні депутати! Основною метою проекту цього закону є підвищення оперативності доведення інформації про прийняті рішення Кабінету Міністрів України з питань державної митної справи до громадськості, а також забезпечення прискорення моменту набрання чинності такими актами уряду. На сьогодні акти Кабінету Міністрів України з питань державної митної справи набирають чинності через 45 днів з дня їх офіційного опублікування, якщо інше не передбачено самими актами, але не раніше дня їх опублікування в офіційних виданнях: "Офіційному віснику України" та газеті "Урядовий кур'єр". У зв'язку з необхідністю прискорення набрання чинності актами Кабінету Міністрів України запропонованим проектом Закону пропонується розширити сферу застосування інформаційних технологій в діяльності шляхом передбачення можливості вважати офіційними інші способи доведення до відома населення змісту актів Кабінету Міністрів України, зокрема шляхом розміщення їх на офіційному веб-сайті Кабінету Міністрів України.</p>
<p>Так, проектом закону пропонується внести відповідні зміни до статті 2 Митного кодексу України, якими передбачити, що нормативно-правові акти Кабінету Міністрів України з питань державної митної справи&nbsp; набирають чинності через 45 днів з дня їх оприлюднення на офіційному веб-сайті&nbsp; Кабінету Міністрів України, якщо інше не передбачено такими актами, але&nbsp; не раніше дня їх оприлюднення на офіційному веб-сайті. Дякую і прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>До співдоповіді запрошується голова Комітету з питань податкової та митної політики Южаніна Ніна Петрівна. Будь ласка.</p>
<p>&nbsp;</p>
<p>16:32:37</p>
<p>ЮЖАНІНА Н.П.</p>
<p>Шановні колеги, метою цього законопроекту є прискорення набрання чинності актами&nbsp; Кабінету Міністрів шляхом розширення сфери застосування&nbsp; інформаційних технологій у діяльності уряду. Цієї мети передбачається досягти&nbsp; шляхом визнання&nbsp; офіційним способом доведення до відома населення актів Кабінету Міністрів, шляхом розміщення їх на офіційному веб-сайті Кабінету Міністрів. Комітет погоджується з необхідністю розширення сфери&nbsp; застосування інформаційних технологій у діяльності уряду. Однак вважає, що реалізація законопроекту може призвести до невиправданого скорочення строків набрання чинності&nbsp; актами Кабінету Міністрів&nbsp; України&nbsp; з питань державної митної справи.&nbsp;&nbsp; В зв'язку з цим, слід зазначити, що стандартне правило 9.2 Загального додатку до&nbsp; Міжнародної конвенції про спрощення та гармонізацію митних процедур,&nbsp; до якої приєдналася&nbsp; Україна, прямо вимагає надавати заінтересованим сторонам&nbsp; достатньо часу для ознайомлення&nbsp; зі змінами у митному законодавстві,&nbsp; таким чином, поданий законопроект не узгоджується&nbsp; з міжнародними зобов’язаннями&nbsp; України.&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Комітетом також взято до уваги, що Головне науково-експертне управління Верховної Ради висловило численні зауваження до&nbsp; законопроектів 2878 та 2877, які є системно пов'язані між собою.&nbsp; Враховуючи викладене, комітет вирішив рекомендувати Верховній Раді&nbsp; України поданий Кабінетом Міністрів проект Закону номер&nbsp; 2878 за результатами розгляду в першому&nbsp; читанні відхилити.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Скажіть, колеги, є потреба обговорювати? Є потреба. Тому я прошу записатися, два – "за", два – "проти". Піднімають руки і тому буде обговорення. Два – "за", два – "проти". Будь ласка. "Народний фронт", Кривошея Геннадій Григорович, прошу включити мікрофон.</p>
<p>&nbsp;</p>
<p>16:34:53</p>
<p>КРИВОШЕЯ Г.Г.</p>
<p>Дякую. Прошу передати слово пану Кіршу.</p>
<p>&nbsp;</p>
<p>16:35:02</p>
<p>КІРШ О.В.</p>
<p>Шановні панове, дуже благаю вас прийняти цей закон, бо не може вважатися нормальною ситуація, коли у XXI сторіччі вступу нормативного акту в силу залежить від того чи є на паперовому носії, тобто в газеті, вільне місце. І якщо в газеті вільного місця немає, то вступ в силу важливого нормативного акту переноситься, це не є нормою.</p>
<p>Стосовно Митного кодексу. Курс змінюється дуже швидко, є реальна потреба, нагальна потреба, щоб нормативні акти також швидко вступали в силу. Тим більше, коли в "Урядовому кур'єрі" знаходиться вільне місце не з 1-го числа, а скажімо з 2-го або з 3-го, то два дні працює вся країна за одним принципом, за одним законом, а з 3-го числа за іншим законом, такого не може бути. Я вас благаю від імені всіх бухгалтерів України, від імені всіх, хто пов'язаний з бухгалтерський податковим обліком, це труднощі, які треба подолати і які дуже легко подолати. Просто, коли Кабмін вважає доцільним, тоді вони і вступають в силу через надрукування не на паперовому носії, а через оприлюднення на акті Кабінету Міністрів, це ж ХХІ сторіччя. Ну що ми робимо, коли все залежить від вільного місця в газеті? Спасибі.</p>
<p>&nbsp;</p>
<p>ГОЛОВУЮЧИЙ. Рибак Іван Петрович, "Блок Петра Порошенка".</p>
<p>&nbsp;</p>
<p>16:36:27</p>
<p>РИБАК І.П.</p>
<p>Прошу передати слово Продан Оксані Петрівні.</p>
<p>&nbsp;</p>
<p>16:36:32</p>
<p>ПРОДАН О.П.</p>
<p>Шановні колеги, одним з положень, які пропонуються цим законопроектом, є те, щоб всі нормативні акти, які стосуються митної справи, набували чинності з моменту оприлюднення на сайті Кабінету Міністрів. Що ми матимемо в тому випадку, якщо підтримає Верховна Рада цей законопроект? Ми матимемо ситуацію, коли сьогодні внесли на розгляд Кабміну законопроект чи проект постанови, чи проект уряду рішення чи розпорядження&nbsp; сьогодні прийняли, сьогодні опублікували. І&nbsp; жодна людина, яка не бачила ні проекту не очікувала таких змін не буде знати про те, що вона вже&nbsp; працює не в правовому полі.</p>
<p>Ми і сьогодні дуже часто маємо ситуацію, коли бізнес не встигає виконувати ті норми, які&nbsp; сьогодні приймає уряд.</p>
<p>Якщо ми приймемо з вами цей законопроект тоді ми матимемо ситуацію, коли людей&nbsp; будуть притягати до відповідальності за те,&nbsp; чого вони не робили бо не могли&nbsp; цього зробити.</p>
<p>Тому ми&nbsp; просимо вас не підтримувати цей законопроект. А залишити в дії чинні норми&nbsp; закону і Конституції, які зобов'язують і владу всю і уряд, в тому числі&nbsp;&nbsp; оприлюднювати згідно&nbsp; з міжнародними нормами і доводити до відома громадян ті підзаконні акти, які приймаються урядом. Дякую дуже.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Кириленко Іван Григорович, фракція "Батьківщина", Соболєву передає.</p>
<p>Сергію Соболєву, будь ласка.</p>
<p>&nbsp;</p>
<p>16:38:02</p>
<p>СОБОЛЄВ С.В.</p>
<p>Соболєв, "Батьківщина".</p>
<p>Взагалі, нашій&nbsp; фракції не зрозуміло чому профільний комітет відхилив абсолютно правильну&nbsp; пропозицію, яку вносять стосовно того, щоб в електронному вигляді оприлюднювати всі ці&nbsp; дані.</p>
<p>Не вже ми живемо ХIХ столітті, і будемо чекати поки&nbsp; рознощик газет роздасть їх і скаже, треба чи не треба це робити? Але тут є інше підводне каміння, я звертаю увагу уряду, цей законопроект можна&nbsp; дійсно ухвалити лише в першому читанні через те, що ви не передбачили безоплатний доступ до цієї інформації, бо зайдіть зараз на будь-який веб-сайт Кабінету Міністрів України. Далі вам відсилочна норма – оплатіть це тоді тільки ви отримаєте цю інформацію, як таке може бути?</p>
<p>Офіційний нормативний акт уряду далі вимагає ще оплати для того, щоб&nbsp; зайти і отримати таку інформацію.</p>
<p>Тому наша фракція, або приймаєте це&nbsp; рішення з голосу, ми тоді підтримаємо в цілому або в першому читанні. І на друге читання треба обов'язково виправити норму про те, що в обов'язковому порядку&nbsp; це оприлюднення відбувається&nbsp; через безоплатний доступ.</p>
<p>І друге, що є дуже&nbsp; важливим, я не розумію логіки, коли вимагають ні в якому разі це не робити тому що бізнес про це не дізнається.</p>
<p>Саме тому і існує норма: ухвалено акт, дається 45 діб на те, щоб з ним ознайомилися, для того, щоб побачили його. І тільки після цього цей акт офіційно оприлюднюється на електронному веб-сайті уряду або відповідного міністерства і відомства.</p>
<p>Тому якщо правка ухвалюється про те, що це базоплатний доступ, нема питань, за нього можна голосувати в цілому.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. &nbsp;Дякую вам.</p>
<p>Долженков Олександр Валерійович, "Опозиційний блок".</p>
<p>&nbsp;</p>
<p>16:40:03</p>
<p>ДОЛЖЕНКОВ О.В.</p>
<p>Дякую.</p>
<p>Шановний головуючий, шановні колеги! Я хотів би внести&nbsp; певні ремарки стосовно цього законопроекту.</p>
<p>По-перше, цим законопроектом передбачено не оприлюднення його через 45 діб з моменту прийняття… набуття чинності. Це по-перше.</p>
<p>По-друге, якщо ця законодавча ініціатива стосується того, щоб йти поруч з часом та оперативно оприлюднювати ці нормативно-правові акти, мені не зрозуміло, чому не встановлений інший порядок для Законів України, для підзаконних нормативно-правових центральних органів виконавчої влади? Саме ці доводи і були покладені в основу обґрунтування, який було докладено головою комітету профільного.</p>
<p>До речі, на засіданні я також приймав участь і категорично виступав проти підтримки даної законодавчої ініціативи. Хочу зазначити, що нічого спільного з технологічним процесом вказана норма не має. Хочу зазначити про те, що хто хоче ознайомитися з певними&nbsp; підзаконними нормативно-правовими актами – постанови, розпорядження&nbsp; Кабінету Міністрів України, то нема жодних проблем, на сайті Кабінету Міністрів України вказану інформацію можна узнати.</p>
<p>Але у будь-якому випадку для того, щоб … це недостатньо –&nbsp; зрозуміти зміст цієї норми, а достатньо, щоб люди підготувалися, як було попередніми доповідачами сказано, до дії вказаної норми, оскільки правова норма тягне за собою юридичні наслідки, а&nbsp; не&nbsp; просто усвідомлення того чи іншого змісту.</p>
<p>Хочу зазначити, що наступний законопроект також стосується цієї проблеми.</p>
<p>Що стосується представника Олександра Вікторовича з "Народного фронту" та при всій моїй повазі, але на бухгалтерів це не відобразиться, оскільки положення "Стандарти бухобліку" затверджені наказом Мінфіну, а не розпорядженням чи постановою Кабінету Міністрів України. Всі правила оподаткування регламентуються Податковим кодексом. Кабмін жодних правових норм за певними виключеннями на місці щодо правило ведення податкового обліку. Тому я вважаю, що порядок оприлюднення повинен бути однаковий для....</p>
<p>&nbsp;</p>
<p>ГОЛОВУЮЧИЙ.&nbsp; Десять секунд – будь ласка, завершуйте.</p>
<p>&nbsp;</p>
<p>ДОЛЖЕНКОВ О.В. ... однаковий як для законів України, як для підзаконних нормативно-правових актів центральних органів виконавчої влади, так і відповідно для нормативно-правових актів Кабінету Міністрів України. Тобто...</p>
<p>&nbsp;</p>
<p>ГОЛОВУЮЧИЙ. Все.</p>
<p>Галасюк, Радикальна партія – одна хвилина.</p>
<p>&nbsp;</p>
<p>16:42:38</p>
<p>ГАЛАСЮК В.В.</p>
<p>Віктор Галасюк, фракція Радикальної партії.</p>
<p>Шановні колеги, наша фракція повністю підтримує той висновок, який озвучила Ніна Петрівна Южаніна – висновок головного комітету. Цей закон не можна приймати, не можна змінювати режим оприлюднення в таких тонких питаннях, коли мова йде про Митний кодекс, коли мова йде про оподаткування, про регуляторну сферу. Ніхто не заважає Кабінету Міністрів інформувати через свій веб-сайт, але, разом з тим, коли мова йде про те, що треба дуже чітко зафіксувати дату для того, щоб не було потім спорів і так далі, ми наполягаємо на збереженні існуючого режиму оприлюднення, бо це є захист інтересів підприємців, це є захист інтересів платників податків, якими є кожен з нас з вами.</p>
<p>Тому фракція Радикальної партії підтримує висновок головного комітету щодо відхилення законопроекту. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Левченко Юрій – одна хвилина. І завершуємо обговорення.</p>
<p>&nbsp;</p>
<p>16:43:36</p>
<p>ЛЕВЧЕНКО Ю.В.</p>
<p>Левченко, ВО "Свобода", 223-й округ, місто Київ.</p>
<p>Тут народні депутати багато говорили правильних речей щодо фіксації дати оприлюднення, щодо&nbsp; того, власне кажучи, що не завжди людина зможе оперативно подивитися на Інтернеті. Але є ще одне питання в цьому законопроекті, яке не врегульоване, через яке, я вважаю, не можна за нього голосувати. А скажіть, будь ласка: а хто дає гарантію, що потім наші спритні чиновники в Кабміні не змінять крапку з комою і пару слів в оприлюдненій на Інтернеті постанові? Є така гарантія? А я абсолютно не довіряю цим чиновникам. Не думаю, що жоден підприємець в Україні довіряє чиновникам Кабміну.</p>
<p>Якщо такий закон і приймати або щось схоже на нього, треба в будь-якому випадку в ньому прописувати, що найвищу… найвище значення&nbsp; законне має саме реальне документальне оприлюднення документу, реальна постанова на папері, а не те, що в Інтернеті написано. Тоді за таке можна голосувати.</p>
<p>А коли ви кажете про те, що оприлюднено в Інтернеті, це є постановою, що можна змінювати…</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Отже, шановні колеги, в обговоренні&nbsp; прозвучали&nbsp; різні думки. Ми маємо і рішення комітету. Я пропоную пройти всією процедурою: спочатку проголосувати за основу, потім повернути суб'єкту законодавчої ініціативи. Якщо ці дві пропозиції не пройдуть, це і буде відхилення законопроекту, як і пропонує комітет. Приймається така процедура? <i>(Шум у залі) </i></p>
<p>Тому давайте... ставимо спочатку за основу. Прошу народних депутатів зайти в зал, зайняти робочі місця, підготуватися до голосування. Першою ставиться пропозиція проголосувати проект Закону про внесення змін до статті 2… <i>(Шум у залі) </i>Мінюст не вимагає слово.</p>
<p>Я перепрошую, йде процедура голосування. Отже ставиться на голосування проект Закону про внесення змін до статті 2 Митного кодексу України щодо набрання чинності актами Кабінету Міністрів України (2878) за основу. Прошу підтримати. За основу. Будь ласка,&nbsp; голосуємо.</p>
<p>&nbsp;</p>
<p>16:46:09</p>
<p>За-98</p>
<p>Дана пропозиція не набрала необхідної кількості голосів.</p>
<p>Наступне питання… пропозиція – це повернути суб'єкту законодавчої ініціативи проект&nbsp; закону №2878. Хто підтримує пропозицію про&nbsp; повернення суб'єкту законодавчої ініціативи, прошу проголосувати. Будь ласка, голосуємо.</p>
<p>&nbsp;</p>
<p>16:46:47</p>
<p>За-182</p>
<p>180 голосів "за", дана ініціатива теж, пропозиція, не набрала необхідної кількості голосів. Таким чином, даний законопроект вважається відхиленим. Дякую.</p>
<p>Переходимо до наступного законопроекту порядку денного. 2877 проект Закону про внесення змін до деяких законів України щодо набрання чинності актами Кабінету Міністрів України. Отже, це теж є законопроект урядовий. І уряд просить розглянути його за скороченою процедурою.</p>
<p>Будь ласка, прошу підтримати пропозицію і проголосувати за скорочену процедуру. Будь ласка.</p>
<p>&nbsp;</p>
<p>16:47:42</p>
<p>За-163</p>
<p>Дякую. До доповіді запрошується заступник міністра юстиції Янчук Антон Володимирович. Будь ласка.</p>
<p>&nbsp;</p>
<p>16:48:04</p>
<p>ЯНЧУК А.В.</p>
<p>Шановні народні депутати! Проект Закону 2877 є певна аналогія за змістом проекту Закону 2878. Мова йде про те, щоб акти Кабінету Міністрів набували чинності з моменту їх офіційного оприлюднення на веб-сайті Кабінету Міністрів. Аргументи такі самі. Тому я дозволю собі спробувати зняти ті застереження, які прозвучали в залі.</p>
<p>Перше. Так, дійсно, є конституційне застереження щодо моменту набрання чинності законами України. В даному випадку мова йде про підзаконні акти. Тобто жодного протиріччя з діючими нормативними актами немає.</p>
<p>Друге застереження. З приводу можливості доведення до відома громадськості положень підзаконних актів. Якщо ми встановлюємо норму про можливість набрання чинності з моменту оприлюднення на сайті, ця норма жодним чином не спростовує обов'язок подальшого оприлюднення. Тобто в будь-якому разі акт буде оприлюднений і буде доведений до відома громадськості у прийнятний спосіб.</p>
<p>Ну і третє. Я хочу звернутись до колег-юристів, щоб кожен собі поставив&nbsp; запитання: як&nbsp; часто ви користуєтесь офіційними джерелами опублікування нормативних актів порівняно з&nbsp; їх електронними&nbsp; аналогами?&nbsp; Звичайно, ми всі розуміємо, що наразі&nbsp; це не&nbsp; зручно.&nbsp; Ця законодавча ініціатива&nbsp; є типовим прикладом, коли регулювання&nbsp; намагаються надігнати, наздогнати&nbsp; суспільні відносини, які наразі дуже сильно випереджають застаріле нормативно-правове регулювання.</p>
<p>Я прошу підтримати цей проект нормативного акту.&nbsp; Дуже дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую&nbsp; вам.</p>
<p>До співдоповіді запрошується&nbsp; голова Комітету з питань промислової політики&nbsp; та підприємництва Галасюк Віктор&nbsp; Валерійович.</p>
<p>&nbsp;</p>
<p>16:50:17</p>
<p>ГАЛАСЮК В.В.</p>
<p>Шановний&nbsp; головуючий, шановні колеги народні депутати, Комітет з питань промислової політики&nbsp; та підприємництва розглянув законопроект&nbsp; 2877 та&nbsp; з врахуванням зауважень Головного&nbsp; науково-експертного управління та обговорення на комітеті рекомендує повернути&nbsp; цей законопроект&nbsp; суб'єкту права законодавчої&nbsp; ініціативи.</p>
<p>З чим це пов'язано?&nbsp; З тим, що я вже тільки що казав у своєму виступі, що&nbsp; ми категорично проти того, щоб наражати на додаткові ризики підприємців, платників податків в тих умовах, коли не можна буде точно верифікувати&nbsp; оприлюднення цієї інформації на сайті Кабінету Міністрів, коли&nbsp; ті ризики, які виникають у зв'язку&nbsp; з потенційним прийняттям&nbsp; цього законопроекту, вона є значно більшими ніж його потенційні вигоди. Бо наскільки ми можемо прискорити той вступ в дію&nbsp; законопроекту, коли офіційні друковані видання виходять декілька разів на тиждень. На два&nbsp; дні прискорити і&nbsp; для того наразити всіх платників податків і всіх підприємців під ризики того, що щось буде не так трактовано. Ми вважаємо, це&nbsp; є абсолютно неприпустимим.</p>
<p>Окрім того, в цьому законі є норми, які вносять зміни, наприклад, до Закону&nbsp; "Про технічні регламенти та оцінку відповідності", який&nbsp; набере чинності&nbsp; тільки&nbsp; 10.02.2016 року, що також&nbsp; є абсолютно&nbsp; юридично&nbsp; неприпустимим і некоректним.&nbsp; Тому ще раз кажу, що комітет цей законопроект не підтримує. І також наголошую ще раз для Кабінету Міністрів, що коли ідуть важливі закони. Приходьте міністр, заступники міністра на комітети і працюйте по цих законах. Ми будемо оперативно виправляти. Бо, коли є такі проблеми, їх треба заздалегідь вирішувати. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Є потреба обговорювати? Є. Я ззаду бачу "Народного фронту", є потреба обговорювати. Тому прошу записатись два – "за", два – "проти", будь ласка.</p>
<p>Кривошея Геннадій Григорович, "Народний фронт".</p>
<p>&nbsp;</p>
<p>16:52:27</p>
<p>КРИВОШЕЯ Г.Г.</p>
<p>Дякую. Шановні друзі, все ж таки я хотів би звернути увагу і фракція "Народний фронт" хотіла звернути увагу всіх членів коаліції на наступне. Кабінет Міністрів&nbsp; хоче показати і хоче зробити так, що всі їхні рішення, які приймаються урядом, досить швидко ставали публічними, і щоб люди розуміли як працює сьогодні влада. Своїми рішеннями по попередньому законопроекту і по цьому, якщо я так відчуваю, може бути негативне рішення в залі. Ми ставимо не просто під загрозу діяльність уряду, ми говоримо про відсутність прозорості не лише уряду, а в тому числі і Верховної Ради.</p>
<p>Шановні друзі, всі рішення Кабінету Міністрів&nbsp; чи Верховної Ради, їх можна найти зовсім безоплатно на сайті тої ж самої Верховної Ради або Кабінету Міністрів. Давайте підтримаємо дану ініціативу. І, якщо ми підтримаємо цей законопроект, хотілося б повернутися і до попереднього. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Усов Костянтин Глібович, "Блок Петра Порошенка", будь ласка.</p>
<p>&nbsp;</p>
<p>16:53:37</p>
<p>УСОВ К.Г.</p>
<p>Шановні колеги, я повністю підтримую дискусію, яка розгорнулась в цьому залі навколо цього законопроекту. Можна, дійсно, погодитися із застереженнями, які висловлюють наші колеги по коаліції. Однак все-таки варто зазначити, що і ми, як народні депутати, і інші суб'єкти правовідносин в Україні дуже часто стикаються із безпідставним затягуванням такої процедури як оприлюднення нормативних актів, що напряму впливає на &nbsp;швидкість наших рішень, швидкість нашої бюрократії, швидкість, з якою працює держава. Я зокрема чекаю, доки Міністерство юстиції, вже третій тиждень, направить на оприлюднення дуже простий нормативний акт і разом зі мною його чекають дуже багато людей в місті Кривий Ріг, від якого я був обраний. Тому я би просив зал розглянути можливість ухвалити це рішення в першому читанні, можливо, а потім попрацювати з ним разом у комітетах. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Соболєв Сергій, фракція… А, передає слово Кужель, фракція "Батьківщина".</p>
<p>&nbsp;</p>
<p>16:55:09</p>
<p>КУЖЕЛЬ О.В.</p>
<p>Шановні друзі, давайте не перекручувати. Особисто до пана Кривошея. Ви послухайте, ви хочете публікувати на веб-сайті? Та хто ж вам не дає, публікуйте, будь ласка. Єдине питання. У всіх країнах світу використовують це для розширення можливості ознайомлення з інформацією, а ви хочете використати на введення в дію документів. Це є порушення прав і Конституції. Підприємець має право в суд іти з документом, який є тільки офіційно надрукованим. Це перше.</p>
<p>По-друге, Я маю право час мати на впровадження ваших прийнятих вночі документів.</p>
<p>І друге. Міністерство юстиції, ну, соромно! Вчіть, будь ласка, юриспруденцію. Не можна вносити зміни в закони, які ще не набули чинності. Дякую. Цей законопроект не можна приймати.&nbsp;</p>
<p>&nbsp;</p>
<p>ГОЛОВУЮЧИЙ. Папієв Михайло Миколайович, "Опозиційний блок".</p>
<p>&nbsp;</p>
<p>16:56:17</p>
<p>ПАПІЄВ М.М.</p>
<p>Дякую. Шановні народні депутати України, я хотів би нагадати вам, що є ще отака дуже важлива книга, яка має назву Конституція України. І я просив би Кабінет Міністрів України, коли вони вносять законопроект, щоб вони попередньо ознайомлювалися з тими нормами Конституції України, які протирічать, бо це є основний закон, тим законопроектам, які вносяться.</p>
<p>І ще одне. От зверніть увагу на якість підготовлених законопроекті. Я не можу пригадати, коли три закони поспіль, які вносить Кабінет Міністрів України, набирають по 80 голосів, менше 100-та голосів, при наявності коаліції до складу якої входить 305&nbsp; народних депутатів&nbsp; України.</p>
<p>Тому в мене&nbsp; пропозиція до Голови Верховної Ради&nbsp; України і щоби ми прийняли протокольно її, звернутися до Прем'єр-міністра&nbsp; України, бо кожен законопроект,&nbsp; який вноситься до зали Верховної Ради&nbsp; України, я хочу с казати вам, він готується міністерством, але затверджується урядом в цілому. І якщо законопроект неякісний – це сфера відповідальності&nbsp; Прем'єр-міністра&nbsp; України. Треба звернутися особисто до&nbsp; Прем'єр-міністра&nbsp; України з приводу&nbsp; неякісних, недолугих&nbsp; законопроектів, які вносяться до Верховної Ради&nbsp; України. Ми будемо голосувати проти цього закону.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Ми завершили обговорення, ми маємо позицію комітету повернути суб'єкту права законодавчої ініціативи на доопрацювання, але спочатку&nbsp; я поставлю за основу, потім пропозицію повернути суб'єкту&nbsp; законодавчої ініціативи на доопрацювання.&nbsp; Прошу&nbsp; народних депутатів зайти в зал, зайняти робочі місця і підготуватись до голосування.&nbsp; Ставиться на голосування проект Закону&nbsp; про внесення змін до деяких законів&nbsp; України щодо набрання чинності&nbsp; актами Кабінету Міністрів&nbsp; України 2877 за основу. Будь ласка, прошу підтримати&nbsp; за основу.&nbsp;&nbsp;&nbsp;&nbsp;</p>
<p>&nbsp;</p>
<p>16:58:38</p>
<p>За-82</p>
<p>Дана пропозиція не набрала даної кількості голосів.</p>
<p>І тому, я ставлю позицію, яку запропонував комітет: повернути суб'єкту права законодавчої ініціативи на доопрацювання проект Закону про внесення змін до деяких законів України щодо набрання чинності актами Кабінету Міністрів України 2877. Прошу підтримати дану пропозицію повернути суб'єкту законодавчої ініціативи на доопрацювання 2877. Прошу голосувати, прошу підтримати,&nbsp; будь ласка.&nbsp;&nbsp;</p>
<p>&nbsp;</p>
<p>16:59:26</p>
<p>За-159</p>
<p>Дана пропозиція теж не набрала необхідної кількості голосів, тому даний законопроект відхилено.</p>
<p>Переходимо до розгляду наступного законопроекту.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>16:59:53</p>
<p>ГОЛОВУЮЧИЙ. Шановні колеги народні депутати, будь ласка, надійшло звернення від керівників фракції ради коаліції щодо розгляду деяких законопроектів, які є надзвичайно важливими, включені в порядок денний на сьогоднішнє засідання вечірнє, але змінити його порядок розгляду. А саме, порядок денний питання: реєстраційний номер 2873 – проект закону про внесення змін до статті 216 Кримінально-процесуального кодексу України щодо уточнення підслідності Національного антикорупційного бюро України. 2010-д ще раз. Проект Закону про внесення змін до деяких законів України щодо конкурентних умов виробництва електроенергії з альтернативних джерел енергії, а також 2956 – "Про введення мораторію на примусову реалізацію майна" (щодо механізмів впливу на підприємства-боржники) 2956, тобто три закони.</p>
<p>Ще ми чекаємо зараз 1831 – це проект закону, зараз має надійти висновок комітету. І я поставлю 1831 теж, як тільки буде надходження матеріалів, як тільки буде надходження документів, ми зразу його проголосуємо. Я зараз ставлю підняти його до розгляду, як тільки буде готовність, ми зразу перейдемо до його розгляду. Тобто 2873, 2010-д, 2956 і 1831. І 1831 – по готовності,&nbsp; рішення комітету, висновок.</p>
<p>Колеги, це включення в порядок денний, зараз… Це не включення. Колеги, прошу підготуватись, прошу підготуватись для голосування.</p>
<p>Значить чотири закони, які&nbsp; були прийняті і&nbsp; подані п'ятьма фракціями коаліції щодо зміни порядку його розгляду. Це рішення потребує голосування – 226 голосів.</p>
<p>Тому шановні колеги, прошу&nbsp; зайняти всім свої місця, підготуватись до голосування і я цю пропозицію зараз поставлю на голосування і&nbsp; ми&nbsp; почнемо розгляд цих проектів законів.</p>
<p>Будь ласка, щодо&nbsp; розгляду в послідовності, яку я оголосив.</p>
<p>Шановний народний депутат Кишкар, шановний народний депутат Дубневич з великою повагою запрошую вас зайняти свої місця і розпочати роботу. Будь ласка. Голосуємо пропозицію, яку я вніс.&nbsp; Прошу за внесену пропозицію.</p>
<p>Голосуємо, колеги, за порядок розгляду питань. Колеги,&nbsp; сконцентруйтеся, запросіть депутатів.</p>
<p>&nbsp;</p>
<p>17:03:27</p>
<p>За-208</p>
<p>Шановні колеги, будь ласка, ще раз пропозиція розгляд розпочати зараз законопроектів підняти їх вище за&nbsp; переліком 2873, 2010-д, 2956 і 1831…</p>
<p>&nbsp;</p>
<p>ГОЛОС ІЗ ЗАЛУ.&nbsp; 1831– не було рішення комітету.</p>
<p>&nbsp;</p>
<p>ГОЛОВУЮЧИЙ. За умови, якщо буде рішення комітету і ми будемо розглядати його.</p>
<p>Шановні колеги, прошу. Прошу, підготуйтесь! Готові, колеги? За пропозицією п'яти керівників фракцій… чотирьох фракцій. Будь ласка, колеги, готові голосувати? Голосуємо пропозиції по порядку. Будь ласка, колеги.</p>
<p>&nbsp;</p>
<p>17:05:09</p>
<p>За-211</p>
<p>Будь ласка, Олег Ляшко, хвилина, координатор коаліції.</p>
<p>&nbsp;</p>
<p>17:05:18</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги по&nbsp; коаліції, можливо, хтось не розібрався, про які Закони пропонує Голова Верховної Ради, щоб ми проголосували, то я коротко скажу, і щоб громадяни України знали. Закон 2010-д, який відсовує від бюджетної кормушки Клюєва, який три мільярди за цей рік витягнув на свою так звану "сонячну енергію". Ті, хто не голосує за цей закон, дають можливість далі грабувати бюджет країни.</p>
<p>Закон 1831 – про прозорість медіавласності, щоб кожна людина в країні знала, хто володіє медіавласністю, щоб там не було офшорних власників і так далі. Ті, хто не голосує за те, щоб розглянути сьогодні цей законопроект, фактично, покриває власників медіаресурсів і дозволяє, щоб офшори, в тому числі російські, Путін, володіли нашими каналами в Україні.</p>
<p>Так само, законопроекти, які знімають податки з парків, з навчальних закладів…</p>
<p>&nbsp;</p>
<p>ГОЛОВУЮЧИЙ. Шановні колеги, виступав координатор коаліції. Якраз ця пропозиція була внесена фракціями коаліції, чотирма з п'яти фракцій.</p>
<p>Ще раз наголошую на тому, що проекти законів важливі.</p>
<p>Я зараз&nbsp; ще раз вам зачитаю цей... назви законів. 2873 – проект Закону про внесення зміни до статті 216 Кримінального процесуального кодексу України щодо уточнення підслідності Національного антикорупційного бюро України. Важливе рішення? Важливе.</p>
<p>Далі. 2010-д – проект Закону про внесення змін до деяких законів України щодо конкурентних умов виробництва електроенергії з альтернативних джерел енергії. Важливий закон? Важливий.</p>
<p>Далі. Проект Закону про внесення змін до Закону України "Про введення мораторію на примусову реалізацію майна". <i>(Шум у залі)</i></p>
<p>Чому це в другому? Чому це в другому? Колеги, давайте, наголошую ще раз, мова іде про.... Послухайте. Мова іде про його розгляд, мова іде про його розгляд. Зараз ми розпочнемо його розгляд. Якщо ви будете вважати, якщо ви будете вважати, що цей проект закону не вартий підтримки, то під час розгляду ви не проголосуєте – він не пройде і тоді... І тоді ви визначитеся своїм голосуванням.</p>
<p>І так, колеги, я останній раз ставлю пропозицію фракцій коаліції, яка надійшла щодо зміни порядку розгляду сьогодні питань порядку денного, які включені в розклад на вечірнє засідання: 2873, 2010-д, 2956 і 1831. Прошу підготуватися, сконцентруватися, налаштуватися на конструктивну роботу і проголосувати такий порядок розгляду. Готові голосувати? Будь ласка, шановні колеги, голосуємо?&nbsp; Прошу, голосуємо.</p>
<p>&nbsp;</p>
<p>17:08:58</p>
<p>За-223</p>
<p>Майже. Не проголосували.</p>
<p>Давайте ще раз - пропозиція Ляшко. Ще раз, пропозиція Ляшко, на голосування. Будь ласка. Пропозиція народного депутата Ляшка.&nbsp; Ще раз на голосування цих чотири закони. Голосуєм! Голосуєм, колеги.&nbsp; Голосуєм, колеги!</p>
<p>&nbsp;</p>
<p>17:09:29</p>
<p>За-226</p>
<p>Рішення прийнято.</p>
<p>Прошу за 2873 – проект Закону про внесення зміни до статті 216 Кримінального процесуального кодексу України щодо уточнення підслідності Національного антикорупційного бюро України. Доповідає заступник міністра юстиції Янчук Антон Володимирович.</p>
<p>Є пропозиція розглянути цей проект закону за скороченою процедурою.&nbsp; Прошу визначатися.</p>
<p>&nbsp;</p>
<p>17:10:17</p>
<p>За-171</p>
<p>Рішення прийнято.</p>
<p>Будь ласка, Антон Володимирович Янчук. Прошу, доповідайте.</p>
<p>&nbsp;</p>
<p>17:10:41</p>
<p>ЯНЧУК А.В.</p>
<p>Шановні народні депутати! Проект Закону (№2873) про внесення зміни до статті 216 Кримінального процесуального кодексу України щодо уточнення підслідності Національного антикорупційного бюро України.</p>
<p>Суть проекту закону дуже проста. До підслідності Національного антикорупційного бюро України віднести статтю&nbsp; 366-прим. Кримінального кодексу України. Ця стаття називається "Декларування недостовірної інформації". За своєю диспозицією віднесення цієї статті до підслідності Національного антикорупційного бюро України є абсолютно релевантним. Окрім того внесення цієї зміни до Кримінального процесуального кодексу України є рекомендацією Міжнародного валютного фонду.</p>
<p>Прийняття цього проекту закону за основу та в цілому підтримується як Головним науково-експертним управлінням, так і фаховим комітетом. Це дуже проста, логічна і зрозуміла зміна. Однак, яка має надзвичайно високу цінність щодо виконання зобов'язань перед Міжнародним валютним фондом.</p>
<p>Тому я прошу підтримати цей проект закону. Дякую.</p>
<p>&nbsp;</p>
<p>ГОЛОВУЮЧИЙ. Андрій Анатолійович Кожем'якін, будь ласка. Співдоповідь голови комітету.</p>
<p>&nbsp;</p>
<p>17:12:44</p>
<p>КОЖЕМ’ЯКІН А.А.</p>
<p>Шановні колеги! Комітетом з питань законодавчого забезпечення правоохоронної діяльності розглянуто поданий Кабінетом Міністрів України проект Закону про внесення зміни до статті 216 Кримінального процесуального кодексу України щодо уточнення підслідності Національного антикорупційного бюро.</p>
<p>Я погоджуюсь з заступником міністра юстиції, дійсно, це важливий закон. І можливо, важливість його повинна була бути підтверджена присутністю міністра юстиції, як це він зробив вчора на комітеті. Сьогодні його немає, хоча він мені тиждень казав, що це сигнальний закон для МВФ. На жаль, сьогодні я не бачу його зацікавленості в цьому законі. Ну, працюємо як працюємо.</p>
<p>Зазначеним проектом пропонується внести зміни до абзацу 1 частини п'ятої статті 216 КПК України, надавши детективам Національного антикорупційного бюро України право здійснювати досудові розслідування злочинів, передбачених статтею 366-1 Кримінального кодексу. Це декларування недостовірної інформації.</p>
<p>При внесенні змін до статті 216 КПК поза увагою залишилась стаття 366 із значком 1 Кримінального кодексу, яка набула чинності 26 квітня 2015 року. Одночасно з введенням в дію Закону України "Про запобігання корупції".</p>
<p>Таким чином, цим законопроектом, змінами, які вносяться цим законопроект,&nbsp; буде усунено законодавчу прогалину.</p>
<p>Головне науково-експертне управління підтримує. Комітет підтримує.&nbsp; Рекомендує прийняти його за основу і в цілому.&nbsp;</p>
<p>Дякую. Прошу&nbsp;&nbsp;&nbsp; підтримати.</p>
<p>&nbsp;</p>
<p>ГОЛОВУЮЧИЙ. Дякую, Андрій Анатолійович.</p>
<p>Шановні колеги,&nbsp; є необхідність два – "за", два – проти? Є.&nbsp; Хвилинку, хвилинку. Будь ласка,&nbsp; запишіться два – "за", два – проти.&nbsp; Є пропозиції народних депутатів.</p>
<p>Віктор&nbsp;&nbsp; Васильович Чумак, будь ласка.</p>
<p>&nbsp;</p>
<p>17:14:52</p>
<p>ЧУМАК В.В.</p>
<p>Я дякую електронній системі за&nbsp; її об'єктивність і неупередженість. Я тільки що&nbsp;&nbsp; 15 хвилин просив слово&nbsp; у Голови&nbsp;&nbsp; Верховної Ради з мотивів голосування, яке він мені не дав.</p>
<p>Я хочу сказати,&nbsp; перше, цей законопроект, про який доповідав Андрій Володимирович Кожем'якін, потребує… Андрій Анатолійович Кожем'якін, буде&nbsp; підтримуватися нашою фракцією, він&nbsp; дуже важливий.</p>
<p>Разом з тим, шановні колеги, от тільки&nbsp; що ми говорили про необхідність прийняття дуже важливих законопроектів, які треба було б поставити у порядок денний. Разом з тим процедура постановки законопроектів в порядок денний визначена&nbsp; Регламентом Верховної Ради, пунктами 21, 22, 23. Неможна ставити пакетом. Ми повинні голосувати за кожний окремо закон і&nbsp; розглядати його в порядку процедури, передбаченої спрощеною процедурою. Ми тим самим на сьогоднішній день вже з вами разом 6 раз порушили Закон про Регламент. Або давайте скасуємо Закон про Регламент, або будемо його дотримуватися.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Сторожук, народний депутат, "Народний фронт".&nbsp;</p>
<p>&nbsp;</p>
<p>17:16:12</p>
<p>СТОРОЖУК Д.А.</p>
<p>Прошу надати слово Вікторії Сюмар.</p>
<p>&nbsp;</p>
<p>ГОЛОВУЮЧИЙ. Вікторія Сюмар.</p>
<p>&nbsp;</p>
<p>17:16:19</p>
<p>СЮМАР В.П.</p>
<p>Шановні колеги,&nbsp; ми&nbsp; підтримуємо ухвалення цього&nbsp; законопроекту за основу і в цілому. Мова іде про вписування&nbsp; у підслідність Антикорупційного&nbsp; бюро можливості їх, власне кажучи, перевіряти декларації чиновників та інших декларантів. Абсолютно зрозуміло кожному, що без такої підслідності боротися з корупцією практично неможливо. Тобто фактично цей закон це одна стаття, по якій Антикорупційне бюро отримує теж право підслідності. Нема тут&nbsp; що розтягувати на два читання. "Народний фронт" буде голосувати за основу і в цілому. Прохання залу так само підтримати цей простий, зрозумілий, абсолютно логічний законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Долженков, "Опозиційний блок".</p>
<p>&nbsp;</p>
<p>17:17:07</p>
<p>ДОЛЖЕНКОВ О.В.</p>
<p>Прошу передати слово Наталії Королевській.</p>
<p>&nbsp;</p>
<p>ГОЛОВУЮЧИЙ. Наталя Королевська, будь ласка.</p>
<p>&nbsp;</p>
<p>17:17:12</p>
<p>КОРОЛЕВСЬКА Н.Ю.</p>
<p>Уважаемые коллеги, "Оппозиционный блок" не будет поддерживать данный законопроект. И вы знаете, вот сегодня, вы взяли и сняли с повестки дня рассмотрение очень важных, социально значимых законопроектов. Это социальная защита детей-жертв военных действий. Это права людей с инвалидностью на бесплатный проезд. Это поддержка самозанятых людей в нашей стране. Это социальная защита людей с ограниченными возможностями. Вы отбросили эти законопроекты и решили рассматривать совершенно технические, не влияющие ни не что на сегодняшний день проекты законов. Поэтому "Оппозиционный блок настаивает на том, чтобы вернулись крайне утвержденные повестки дня, чтобы рассмотрели все социально важные законопроекты, и чтобы мы перестали сегодня жонглировать Регламентом Верховной Рады. Есть закон, и мы обязаны его выполнять.</p>
<p>А я вам хочу напомнить, что следующий законопроект, который мы должны были рассмотреть по Регламенту, касался людей с ограниченными возможностями, двух миллионов 800 тысяч инвалидов в нашей стране, которых вы лишили права бесплатного проезда. Которых вы лишили социальной защиты, и которых вы бросили сегодня на голодную смерть. Поэтому, пожалуйста, давайте рассматривать социально актуальные вопросы, а не какие-то технические моменты, которые вам диктует сегодня МВФ. И по желанию МВФа вы начинаете работать. Это парламент Украины, это Верховная Рады, которая должна защищать людей Украины в первую очередь. Поэтому мы настаиваем на рассмотрении социально важных законов в нашей стране.</p>
<p>Спасибо за внимание.</p>
<p>&nbsp;</p>
<p>ГОЛОВУЮЧИЙ. Будь ласка, Ігор Мосійчук, Радикальна партія. <i>(Шум у залі)</i></p>
<p>&nbsp;</p>
<p>17:19:22</p>
<p>МОСІЙЧУК І.В.</p>
<p>Ігор Мосійчук, Радикальна партія.</p>
<p>Ми, звичайно, будемо підтримувати цей законопроект, і не тому, що це вимагає МВФ, а тому що це виклик часу, і необхідно ці повноваження надати дійсно Антикорупційному бюро. Але, перш за все, користуючись нагодою, хочу від імені фракції Радикальної партії Олега Ляшка звернутись до Генерального прокурора України з вимогою.</p>
<p>У зв'язку з спробою втечі вчора з країни Сергія Клюєва внести до Верховної Ради… і сьогодні те, що він не з'явився на допит, внести подання до Верховної Ради щодо затримання і арешту Серія Клюєва.</p>
<p>&nbsp;Друге. По Києву свободно гуляє, вільно, керівник ДУСі Андрій Кравець, який 4 роки разом з Януковичем розкрадав країну. Вимагаємо від Генерального прокурора негайно порушити кримінальну справу, затримати і арештувати. Тому що скільки б законів ми не приймали, то якщо не буде дій Генпрокуратури, то не будуть відповідно і діяти всі ці закони.&nbsp;</p>
<p>Щодо… тут були спроби, прикритись соціальними законопроектами і не проводити антикорупційні. Так я вам скажу, ви, прикриваючись соціальним захистом населення, шановні пані і панове злодійського блоку, розікрали країну, а тепер намагаєтесь задурити далі людям голову. Не вийде! Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка, від фракції "Самопоміч" Єгор Соболєв.</p>
<p>&nbsp;</p>
<p>17:21:28</p>
<p>СОБОЛЄВ Є.В.</p>
<p>Колеги, прохання послухати про одну дуже важливу деталь.</p>
<p>Цей законопроект містить одну серйозну небезпеку, ми з вами створювали агентство… Національне антикорупційне бюро для боротьби з топ-корупцією. Якщо ми покладемо на них відповідальність розслідувати&nbsp; всі справи про неправильне заповнення декларації, вони будуть поховані сотнею тисяч справ про дрібні помилки&nbsp; дрібних посадовців.&nbsp;</p>
<p>Ми запитали думку у нового директора бюро, він, до речі, про цей законопроект дізнався від нас, він каже: "Ми згодні розслідувати&nbsp; неправильно заповнені декларації і шахрайство в них тільки щодо високопосадовців першої і другої категорії, тільки в рамках справ, які&nbsp; віднесені до компетенції бюро, інакше вони справді будуть поховані дрібними справами".</p>
<p>Тому прохання тільки в першому&nbsp; читанні, або відправити законопроект на доопрацювання.</p>
<p>&nbsp;</p>
<p>ГОЛОВУЮЧИЙ.&nbsp;&nbsp;&nbsp; Дякую,&nbsp; шановні колеги. Я думаю, що ми можемо переходити, обмінялися думками і можемо переходити&nbsp; до голосування.&nbsp; Будь ласка, займайте свої місця, шановні народні депутати, будемо голосувати цей важливий проект закону за основу. Будь ласка, будь ласка, займайте&nbsp; свої місця.&nbsp;&nbsp;&nbsp; Готові голосувати,&nbsp; шановні колеги? За основу,&nbsp; 2873– проект Закону про внесення зміни до статті 216-ї Кримінального процесуального кодексу України щодо уточнення підслідності Національного антикорупційного бюро&nbsp; України. За основу&nbsp; 2873, прошу, 2873, прошу голосувати&nbsp; за основу, за основу, за основу.</p>
<p>&nbsp;</p>
<p>17:23:45</p>
<p>За-232</p>
<p>Рішення прийнято.&nbsp; Дякую,&nbsp; шановні колеги.</p>
<p>Ідемо далі: проект Закону 2010-д. Доповідає перший заступник голови Комітету профільного Олександр Домбровський. Є пропозиція доповідача&nbsp; цей проект закону розглядати за скороченою процедурою. Прошу, шановні колеги, визначатися щодо розгляду за скороченою процедурою.&nbsp; Щодо розгляду за скороченою процедурою, колеги. Дякую.</p>
<p>&nbsp;</p>
<p>17:24:29</p>
<p>За-191</p>
<p>Будь ласка, доповідайте, Олександр Георгійович.</p>
<p>&nbsp;</p>
<p>17:24:40</p>
<p>ДОМБРОВСЬКИЙ О.Г.</p>
<p>Шановний Володимире Борисовичу, шановні колеги народні депутати, вашій увазі представляється декілька альтернативних і базовий законопроект, який стосується дуже важливої теми розвитку відновлювальної, екологічно чистої енергетики в Україні.</p>
<p>Я хочу звернути увагу, що питання довге, історичне, політично багато речей, які обговорювалися і дискутувалися і в рамках парламенту, і за його межами, і тому я хотів би надати деяку додаткову інформацію. Я хотів би сказати, що за декілька останніх років в Україні сформувалася ціла галузь альтернативної енергетики. На початок 2014 року в Україні було за рахунок інвесторів побудовано, інстальовано майже півтора гігавата енергетичних потужностей. Якщо врахувати, що з Кримом, коли був забраний Російською Федерацією Крим, у нас залишилося 1,1 гігавата – це потужність відновлювальної енергетики, яка дорівнює одному атомному блоку.</p>
<p>Щоб ми розуміли по грошах і по інвестиціях, якщо ми сьогодні захочемо побудувати один атомний блок, нам прийдеться з вами витратити приблизно 8 мільярдів доларів, якщо ми захочемо зробити це з нуля. Тому це великий ресурс енергетичний, який ми повинні вміти використовувати.</p>
<p>Друга позиція. Я хочу звернути увагу, що сонце у нас надзвичайно розвинуте, вітер розвинутий трішки менше, а біогаз, біомаса і гідроенергетика, на жаль, розвинуті погано. Якщо ми подивимось з точки зору генерації, ми побачимо зворотну картину, що вітер у нас має левову частину і&nbsp; саме головне питання, сама велика проблема, якщо&nbsp; ми подивимося по розрахунках, то Сонце забирає зі всієї відновлювальної енергетики майже&nbsp; 60 відсотків платежів…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>ДОМБРОВСЬКИЙ О.Г. І остання діаграма.</p>
<p>Якщо ми подивимось структуру Сонця і подивимось великі сонячні станції, які більше 10 мегават то їхня доля в платежах буде складати за 2013 і 2014 роки приблизно 90 або 80 відсотків всієї сонячної енергетики. Це неправильно і ця норма в законі коригується.</p>
<p>Що ми в процесі роботи комітету&nbsp; зробили? Ми обговорили всі проекти, які&nbsp; були внесені і народними депутатами Балогою – законопроект 2179. Ми обговорили 1457 законопроект, який був внесений народним депутатом Левченком і співавторами. І профільний комітет визначив, що базовим законопроектом визначити законопроект 2010.</p>
<p>Всі пропозиції, які були внесені народним депутатом Балогою були внесені в базовому&nbsp; законопроекті 2010. Також практично всі пропозиції, які були в альтернативних законопроектах у процесі доопрацювання були внесені в законопроект 2010-д.</p>
<p>І тому я сьогодні можу з цієї трибуни сказати, після засідання і голосування, і голосування комітету ми залишаємо законопроект за основу. І пропонуємо його за основу проголосувати 2010-д, альтернативний&nbsp; законопроект Віктора Балоги знімається. І законопроект 2010 також знімається.</p>
<p>Я хотів би сказати, що в пропозиціях по цьому законопроекту ми&nbsp; знімаємо таке поняття, яке протирічить нашим зобов'язанням&nbsp; перед Європейським Союзом, це місцева складова. Ми зменшуємо суттєво&nbsp; тарифи на сонячну енергію, ми залишаємо, не підвищуємо&nbsp; ціни на жодний із видів енергії: вітер, біомаса, біогаз, гідроенергетика, і даємо можливість спростити процедури для того, щоб ці напрямки відновлюваної енергетики розвивалися.</p>
<p>Також цим законопроектом передбачаються ще ряд норм, які дають можливість відновлювальній енергетиці розвиватися інтенсивно в Україні, тому що це – основний тренд, який сьогодні є в глобальному енергетичному ринку.</p>
<p>Тому від імені комітету пропоную проголосувати, взяти за основу і проголосувати в першому читанні законопроект 2010-д і пропоную розглянути питання до другого читання за скороченою процедурою.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, два – "за", два – "проти", запишіться, будь ласка.</p>
<p>Народний депутат Рябчин, "Батьківщина".</p>
<p>&nbsp;</p>
<p>17:30:05</p>
<p>РЯБЧИН О.М.</p>
<p>Народний депутат Рябчин, "Батьківщина". Фракція "Батьківщина" буде підтримувати цей законопроект. А я як один із співавторів можу сказати, що дуже пишаюсь тим, що нарешті Верховна Рада розглядає питання альтернативної енергетики. Це&nbsp; саме те, для чого я й прийшов у Верховну Раду.</p>
<p>Це єдиний сектор, який зараз зростає по всьому світу. Тому я вважаю, що нарешті ми могли нормалізувати ті надвисокі тарифи, які були. Ми прибрали локальну складову, яка у всьому світі використовується як інструмент розвитку галузі, але в нас воно було використоване, як нетарифні бар'єри, для збагачення певних осіб. Тому ми саме замінили її на дуже прогресивну бонусну систему.</p>
<p>І я вважаю, що прийняття цього законопроекту дозволить нарешті деполітизувати цю галузь і повернути до&nbsp; неї ту репутацію, на яку вона заслуговує.</p>
<p>Тому я пропоную колегам підтримати цей законопроект у першому читанні та надати комітету право за скороченою процедурою підготовити для того, щоб ми встигли прийняти його в цілому на наступному пленарному тижні.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую, шановні колеги.</p>
<p>Будь ласка, Григорій Михайлович Заболотний, "Блок Петра Порошенка".</p>
<p>&nbsp;</p>
<p>17:31:18</p>
<p>ЗАБОЛОТНИЙ Г.М.</p>
<p>Григорій Заболотний, "Блок Петра Порошенка".</p>
<p>Ну, найперше, я хочу подякувати Олександру Домбровському за те, що він так професійно чітко представив законопроект, який на сьогоднішній день має надзвичайно важливе значення для нашої держави. Ви знаєте, що ми вже робили декілька разів спроби перейти на альтернативні джерела енергії, але все не вдавалося. Спочатку це був біоетанол, який трейдери нафтові все робили, щоб він не набрав чинності в державі і не працював. Сьогодні є&nbsp; можливість у нас з вами розпочати інший час, іншу еру у розвитку дешевої енергетики, причому енергетики, яка є сьогодні відновлювальною, яка має значно нижчу собівартість і є перспективою в загальному для держави. Більше того, ми вважаємо, що на сьогоднішній день собівартість цієї енергетики десь у 2,5-3 рази дешевша, ніж енергетика традиційна. Тому розвиток біоенергетики, дешевих видів палива, я думаю, повинно бути постійно на контролі Верховної Ради, міністерств і ми глибоко переконані, що такі законопроекти заслуговують на підтримку.</p>
<p>І вношу теж пропозицію, підтримую свого колегу: прийняти його за основу в першому читанні, доповнити і приймати якби швидше підготувати за скороченою програмою. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Михайло Папієв, "Опозиційний блок".</p>
<p>&nbsp;</p>
<p>17:33:11</p>
<p>ПАПІЄВ М.М.</p>
<p>Прошу передати депутату Мартовицькому слово.</p>
<p>&nbsp;</p>
<p>ГОЛОВУЮЧИЙ. Народний депутат Мартовицький.</p>
<p>&nbsp;</p>
<p>17:33:17</p>
<p>МАРТОВИЦЬКИЙ А.В.</p>
<p>Уважаемые коллеги, этот законопроект серьезно готовился и, конечно, имеет очень важное значение в энергетике Украины. Поэтому "Оппозиционный блок" в первом чтении будет поддерживать данный законопроект. Ну, я обращаюсь, чтобы мы соблюли требования возможности внесения поправок до второго чтения вот, чтобы они были учтены и эти поправки дадут возможность не ухудшать состояние закона. Поэтому я поддерживаю: принять за основу и подготовить и принять во втором чтении по скорченной процедуре с поправками. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Маркевич, народний депутат, "Самопоміч". <i>(Шум у залі) </i></p>
<p>&nbsp;</p>
<p>17:34:01</p>
<p>МАРКЕВИЧ Я.В.</p>
<p>Прошу передать слово коллеге Пидлисецкому.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Підлісецький, "Самопоміч".</p>
<p>&nbsp;</p>
<p>17:34:13</p>
<p>ПІДЛІСЕЦЬКИЙ Л.Т.</p>
<p>Народний депутат Підлісецький, фракція "Самопоміч". Шановні колеги, я закликаю всіх підтримати законопроект в першому читанні, доопрацювати до другого читання. І хотів би звернути увагу пані Королевської і всіх, що… яка назвала даний законопроект технічним. Він настільки технічний, що кожен день пан Клюєв через свої сонячні електростанції додатково дістає 8 мільйонів гривень за день.&nbsp; Тобто це така технічній того законопроекту. І власне даний законопроект – це вчергове крок до деклюєвизації економіки України. Тобто ми даємо можливість… не даємо можливість йому більше заробляти.</p>
<p>Друге питання. Ми відмінили, знайшли можливість це зробити, відмінивши так званий коефіцієнт пікового навантаження. Тільки треба задуматися. Для сонячної електростанції ввели коефіцієнт пікового навантаження, де насправді сонце в пікові години ні зранку, ні ввечері не світить, а використовується коефіцієнт 1.8 для&nbsp; сонячних станцій. В даному законопроекті цей піковий коефіцієнт&nbsp; відмінений до 1 січня 2017 року.</p>
<p>Я наполегливо буду просити всіх підтримати відміну даного пікового коефіцієнту аж до 2030 року, і в другому читанні, власне, так&nbsp; проголосувати.</p>
<p>Щодо місцевої складової, дійсно, як сказав пан Домбровський, відмінена обов'язковість&nbsp; з місцевої&nbsp; складової, але&nbsp; запроваджена абсолютно&nbsp; нова схема стимулювання використання місцевих складників для виробництва. І саме… якщо є 30 процентів місцевої складової, коефіцієнт збільшується на 5 процентів і 50 процентів місцеве…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 10 секунд. Завершуйте. Підлісецький,</p>
<p>&nbsp;</p>
<p>17:36:14</p>
<p>ПІДЛІСЕЦЬКИЙ Л.Т. Дякую.</p>
<p>І 50 процентів місцевої складової коефіцієнт збільшується на 10 процентів. Тому я закликаю всіх одноголосно проголосувати за даний&nbsp; законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.&nbsp;</p>
<p>Будь ласка,&nbsp; Сергій Лещенко, "Блок Петра Порошенка". Хвилина&nbsp;&nbsp;&nbsp; і перейдемо до голосування за даний проект закону.</p>
<p>&nbsp;</p>
<p>17:36:32</p>
<p>ЛЕЩЕНКО С.А.</p>
<p>Дякую. Справді, цей законопроект наводить справедливість. Тому що Клюєв, коли був Янукович, а також і раніше, коли вони в парламенті, встановили собі захмарні "зелені тарифи". Це той бізнес, на якому вони заробляють сотні мільйонів. І цей закон знижує принаймні в половину для них заробіток.</p>
<p>Таким чином, буде зменшено принаймні на півтора роки цей "зелений тариф". Але наша задача, не на півтора роки, а на весь термін дії закону про "зелений тариф", привести його до норми.</p>
<p>Тому голосуємо зараз і вносимо при другому читанні або при подальшому розгляді законопроекту нові правки для того, щоб цей "зелений тариф" був справді таким, який він повинен бути, а не захмарний, як було зроблено за корупційної змови часів Януковича та Клюєва. Дякую.</p>
<p>&nbsp;</p>
<p>ГОЛОВУЮЧИЙ. Дякую. Михайло Головко, хвилину. Прошу народних депутатів зайняти свої робочі місця. Зараз будемо голосувати за цей важливий закон.</p>
<p>&nbsp;</p>
<p>17:37:32</p>
<p>ГОЛОВКО М.Й.</p>
<p>Дякую, Володимир Борисович. Михайло Головко, Всеукраїнське об'єднання "Свобода". Хочу сказати, що шкода, що ми так пізно розглядаємо цей закон. Адже наша політична сила ще в грудні такий законопроект зареєструвала, а ми будемо, звісно, його підтримувати.</p>
<p>Але я взагалі, товариство, хотів виступити зовсім з іншої теми. Тому що мені, на жаль, не дають слово. Це те, що дуже болить у багатьох українців, наших селян. Закон про підняття ціни на молоко 2089 і 2089-1. Зараз мільйони людей дивляться і вірять, і надіються, що врешті-решт Рада Верховна повернеться до людей обличчям.</p>
<p>І закликаю вас підтримати. Адже люди важко працюють, натирають собі мозолі, щоб вижити. І сьогодні тримати корову абсолютно є невигідно. І молоко коштує по 2 гривні, 2,50 – максимум! Люди починають здавати корови і вирізати. За минулий рік скоротилось на 9 відсотків поголів'я рогатої худоби! Це в принципі смерть для села!</p>
<p>Я закликаю ці законопроекти, які є в порядку денному, проголосувати і підтримати їх, щоб ми переставили їх вище в порядку денному. І закликаю фракції "Народного фронту" і "Самопомочі" не блокувати це питання, а врешті-решт підняти і проголосувати, і проявити, чи ви за людей. Чи ви підтримуєте село, чи ні. Дякую! Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка, від фракції Радикальної партії Юрій Чижмарь.</p>
<p>&nbsp;</p>
<p>17:38:50</p>
<p>ЧИЖМАРЬ Ю.В.</p>
<p>Юрій Чижмарь, фракція Радикальної партії. Шановні колеги! Закон, який ми зараз розглядаємо, однозначно стосується перспективної галузі української економіки – альтернативної енергетики, яку ми повинні розвинути. Оскільки&nbsp; навіть цього рому ми мали перебої у балансі електроенергетики і закупляли&nbsp; енергію із-за кордону. Але&nbsp; при тім всім енергетика не повинна бути корупційною складовою української економіки. І та ситуація, яка сьогодні є в сонячній енергетиці, де ми зменшуємо тарифи цим&nbsp; законом, говорить про те, що&nbsp; ми нарешті&nbsp;&nbsp; прийшли&nbsp; до деолігархізації економіки&nbsp; України, про обрізання корупційних складових, де за кошти держави були збудовані масиви генеруючих&nbsp; компаній, де було виділено гроші з державного бюджету понад&nbsp; 400 мільйонів безповоротно для підключення, що&nbsp; не робилося для жодної&nbsp; генеруючої компанії. Тому ми вважаємо, що енергетика повинна бути перспективною галуззю української економіки, але вони повинна бути повністю&nbsp; очищена від корупційної складової&nbsp; колишнього режиму Януковича і його приплічників.</p>
<p>Радикальна фракція&nbsp; буде підтримувати даний закон і&nbsp;&nbsp; закликає…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте.</p>
<p>Шановні колеги народні депутати, прошу займайте свої місця. Готуємося до голосування. <i>(Шум у залі) </i>&nbsp;Будь ласка, шановні народні депутати, займайте свої місця, готуйтесь до голосування. <i>(Шум у залі)</i></p>
<p>Народний депутат Кацер-Бучковська від фракції "Народний фронт". Хвилина. Готуємося до голосування, колеги.</p>
<p>&nbsp;</p>
<p>17:40:57</p>
<p>КАЦЕР-БУЧКОВСЬКА Н.В.</p>
<p>Шановні колеги, я також&nbsp; хотіла виступити від&nbsp; "Народного фронту"&nbsp; і сказати, що даний&nbsp; законопроект&nbsp; повинен бути підтриманий всім залом. Оскільки це є, не тільки&nbsp; має&nbsp; переваги, які&nbsp; зазначили мої колеги і я не&nbsp; буду повторюватися, але це є також частина євроенергоінтеграції&nbsp; і виконання наших зобов'язань перед нашими європейськими партнерами. Оскільки Україна взяла на себе&nbsp; зобов'язання до 2020 року збільшити частку зеленої енергетики до 11&nbsp; відсотків. І це є&nbsp; наше зобов'язання і ми повинні слідувати&nbsp; їм.</p>
<p>Також&nbsp; демонополізація того ринку має дуже велике значення для України, оскільки цей ринок був закритий до сьогоднішнього дня. Ми також повинні звернути увагу на те, що прийняття цього закону дасть можливість збалансувати тарифи і збільшити можливість заміщення природнього газу в Україні. Ми постійно імпортуємо газ з Росії, а маємо величезні можливості створювати біогаз з біомаси, і також заміщувати дорогий російський газ більш дешевим газом виробленим з альтернативних джерел.</p>
<p>Тому я прошу вас всіх підтримати цей законопроект…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я так розумію, що була пропозиція підтримати законопроект, і на цьому був завершений виступ. Дякую, шановні колеги.</p>
<p>Будь ласка, на ваш розгляд для голосування внесено&nbsp; проект Закону (реєстраційний номер 2010-д). Проект Закону про внесення змін до деяких законів України щодо конкурентних умов виробництва електроенергії з альтернативних джерел енергії. Є пропозиція голосувати цей проект закону відповідно до пропозицій комітету за основу. За основу. 2010д за основу.</p>
<p>Голосуємо, колеги, 2010-д за основу. За основу.</p>
<p>&nbsp;</p>
<p>17:43:13</p>
<p>За-284</p>
<p><i>(Шум у залі)</i></p>
<p>&nbsp;Дивіться, колеги, якщо хочете покричати або поспівати хором, треба вийти в кулуари і поспівати. Значить, я вам хочу сказати наступну річ. Фракція "Самопоміч", "Опоблок", "Батьківщина" ви підтримуєте в цілому?</p>
<p>Ну, бачите, якщо є заперечення, читаємо Регламент. Колеги, є пропозиція друга. Є наступна пропозиція. Є наступна пропозиція проголосувати зараз скорочену процедуру підготовки другого читання. І таким чином ми&nbsp; тоді… у нас тиждень. Значить, ми тоді на тиждень… Ми тоді зробимо тиждень підготовки і проголосуємо в другому читанні. Міністр… <i>(Шум у залі)</i> Ну, хочете сигнальне? Дивіться, колеги, ще раз наголошую, сигнальне, не сигнальне, є заперечення як мінімум двох фракцій. Якщо є заперечення хоча б у одного депутата, ми не можемо ставити… <i>(Шум у залі)</i> Немає? Колеги, все.</p>
<p>Міністр Демчишин.</p>
<p>&nbsp;</p>
<p>17:44:36</p>
<p>ДЕМЧИШИН В.В.</p>
<p>Шановні народні депутати! Володимир Борисович, дуже дякую за слово. Насправді даний законопроект досить довго обговорювався. І мені здається, що на даному етапі більшість депутатів і включаючи… більшість депутатів його підтримують. Комітет ПЕКівський його в повній мірі підтримав. Даний закон потрібен, він дасть можливість зекономити до кінця року мільярд гривень для енергоринку, наповнити ринок. Це суттєві кошти, які дадуть можливість збалансувати ринок енергетики. Більше того, сьогодні, протягом цього засідання, вже багато говорилось про те, що це дасть можливість вирівняти справедливість на ринку альтернативної енергетики.</p>
<p>Більше того, зменшуючи тариф, ми, як би було не дивно, стимулюємо інвесторів заходити в цей ринок. Тому що не буде ризику того, що тарифи будуть понижуватись. Даним законопроектом ми зафіксуємо базу на наступні 3-5 років і це дасть можливість все-таки розвивати цей сегмент дуже важливий для української енергетики. Тому я пропоную підтримати цей закон в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Будь ласка, автор закону, перший заступник голови комітету Олександр Домбровський.</p>
<p>&nbsp;</p>
<p>17:45:53</p>
<p>ДОМБРОВСЬКИЙ О.Г.</p>
<p>Шановні колеги, я хочу сказати, що над законопроектом 2010 була дуже довга, дуже системна і глибока робота і всіх фракцій, і уряду, і Мінпаливенерго, і НКРЕ і всього співтовариства енергетичного, всіх асоціацій. Фактично на сьогоднішній цей законопроект готовий для голосування в цілому. І я вважаю, це буде правильно, якщо ми проголосуємо його в цілому, тому що&nbsp; Україна цей закон чекає.&nbsp;</p>
<p>Якщо через якийсь період нам потрібно буде як Верховній Раді внести&nbsp; зміни в цей законопроект, ми в будь який момент зможемо до цього законопроекту повернутися. Я пропоную&nbsp; проголосувати його в цілому.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, прошу зайняти свої місця для голосування. Є пропозиція народного депутата України поставити на голосування&nbsp; цей законопроект в цілому,&nbsp; тому я зараз два рази поставлю&nbsp; пропозицію. Перше: пропозицію народного депутата&nbsp; Домбровського, щоби зробити ad hoc і проголосувати&nbsp; цей&nbsp; проект закону в цілому. Перша пропозиція Домбровського – ad hoc, щоби проголосувати в цілому. Прошу визначатись народних депутатів&nbsp; України, прошу визначатись щодо зараз розгляду цього проекту закону в цілому.</p>
<p>&nbsp;</p>
<p>17:47:38</p>
<p>За-259</p>
<p>Українським парламентом, абсолютною більшістю підтримана пропозиція народного депутата Домбровського, щоби голосувати цей проект закону в цілому. Тому я цю пропозицію,&nbsp; яка підтримана&nbsp; парламентом ставлю на голосування,&nbsp; будь ласка. 2010-д в цілому, прошу голосувати.</p>
<p>&nbsp;</p>
<p>17:48:08</p>
<p>За-273</p>
<p>От тепер – це по-закону.&nbsp; Бачите: без крику, але під аплодисменти.</p>
<p>Дякую,&nbsp; шановні колеги, рішення прийнято.</p>
<p>Ідемо далі. 2956 – проект Закону про внесення змін до Закону України "Про введення мораторію на примусову реалізацію майна" (щодо механізмів впливу на підприємства-боржники). Голова Фонду держмайна Білоус. Доповідач вніс пропозицію розглядати цей проект закону за скороченою процедурою. Прошу визначатись щодо&nbsp; розгляду за скороченою процедурою.</p>
<p>&nbsp;</p>
<p>17:48:56</p>
<p>За-171&nbsp;&nbsp;</p>
<p>Рішення прийнято, шановні колеги.</p>
<p>Будь ласка, доповідайте. Хочу вас проінформувати, що проект закону 1831 про внесення змін до деяких законів України щодо забезпечення прозорості власності засобів масової інформації підготовлений комітетом, є висновок комітету і ми теж будемо після закону його розглядати.</p>
<p>Будь ласка, Ігор Білоус.</p>
<p>&nbsp;</p>
<p>17:49:41</p>
<p>БІЛОУС І.О.</p>
<p>Ігор Білоус, Фонд держмайна. Шановний головуючий, шановні народні депутати, на розгляд Верховної Ради України представлено проект Закону України про внесення змін до Закону України "Про введення мораторію на примусову реалізацію майна", тобто щодо механізмів впливу на підприємства-боржники (реєстраційний номер законопроекту 2956) від 25.05.2015 року. Представлений проект Закону України про внесення змін до Закону України "Про введення мораторію на примусову реалізацію майна" підготовлено з метою забезпечення виконання пункту 23-Є меморандуму про економічну та фінансову політику для стабілізації фінансового стану Національної акціонерної компанії "Нафтогаз України" та є логічним продовженням підтриманих парламентом напрямів, спрямованих на погашення заборгованості перед компанією "Нафтогаз України" за використаний природний газ.</p>
<p>Заборгованість підприємств та по "Комуненерго" державної форми власності перед "Нафтогаз України" становить близько півтора мільярда гривень, акціонерних товариств у статутних фондах, в яких частка держави становить не менше 25 відсотків, близько 5,5 мільярдів гривень. Проте компанія позбавлена дієвих інструментів щодо стягнення заборгованості та механізмів впливу на підприємства-боржники, на які поширюється дія Закону України "Про введення мораторію на примусову реалізацію майна", зокрема державні підприємства та господарські товариства з державною часткою не менше 25 відсотків статутного капіталу.</p>
<p>З огляду на критичний рівень заборгованості споживачів перед компанією за спожитий природний газ та зважаючи на необхідність гарантованого забезпечення споживачів України природним газом, необхідно на законодавчому рівні врегулювати питання щодо захисту економічної та енергетичної безпеки, та визначення дієвих інструментів для стягнення &nbsp;заборгованості з метою покращення фінансового стану "Нафтогаз" України&nbsp; пропонує це доповнити Закон України "Про введення мораторію на примусову реалізацію майна" новою частиною "щодо обмеження мораторію на відчуження майна боржників перед&nbsp; компаніє "Нафтогаз" України та її дочірніми компаніями, &nbsp;що здійснювали постачання природного газу на підставі ліцензії.</p>
<p>Прийняття закону дасть змогу оздоровити фінансовий стан НАК "Нафтогаз України"…</p>
<p>&nbsp;</p>
<p>ГОЛОВУЮЧИЙ. Прошу звершуйте.</p>
<p>&nbsp;</p>
<p>БІЛОУС І.О.&nbsp; … шляхом зменшення заборгованості&nbsp; перед компанією за спожитий природній газ. Прошу підтримати даний законопроект в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, займайте своє місце.</p>
<p>Будь ласка, співдоповідь голови Комітети з питань економічної політики Андрій Володимирович Іванчук.</p>
<p>&nbsp;</p>
<p>17:52:31</p>
<p>ІВАНЧУК А.В.</p>
<p>Шановний пане Голово! Шановні народні депутати! Комітет економічної політики розглянув законопроект 2956 3 червня на своєму засіданні. І даний законопроект подібний ми вже розглядали в стінах парламенту, тоді&nbsp; не хватило пару голосів. Але я хотів би сказати про інше, що даний законопроект необхідний для співпраці України з Міжнародний валютним фондом.</p>
<p>Тому що Міжнародний валютний фонд вважає одним із ключових&nbsp; завдань перед Україною – це стабілізація фінансового стану НАК "Нафтогаз України".</p>
<p>Далі законопроект дає можливість&nbsp; Національній акціонерній компанії "Нафтогаз України" збалансувати свій фінансовий стан, стягнути ту&nbsp; заборгованість, яка штучно в більшості випадків була створена і безпідставно не&nbsp; повертається в державну компанію.</p>
<p>Тому я прошу шановних народних депутатів повернутися до залу, і в зв'язку з тим, що&nbsp; у нас зараз співпраця з&nbsp; Міжнародним валютним фондом ми&nbsp; очікуємо другий транш – підтримати дану урядову&nbsp; ініціативу за основу та&nbsp; в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, запишіться два – "за", два – "проти".</p>
<p>Народний депутат Єднак.</p>
<p>&nbsp;</p>
<p>17:54:22</p>
<p>ЄДНАК О.В.</p>
<p>Прошу передали слово Войціцькій.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Войціцька, "Самопоміч".</p>
<p>&nbsp;</p>
<p>17:54:29</p>
<p>ВОЙЦІЦЬКА В.М.</p>
<p>Шановні колеги, ми пропонуємо, наша фракція "Самопоміч", з цим законопроектом поступити таким самим чином, як ми відпрацювали законопроект по дебіторській заборгованості по "Нафтогазу". Він не допрацьований у нас викликають величезні питання щодо того, що тут включені також дочірні підприємства "Нафтогазу". Саме тому ми пропонуємо доопрацювати цей законопроект разом із депутатським корпусом і зробити його якісним. Сьогодні ми його підтримуємо у такому вигляді, який він зараз має, не будемо.</p>
<p>&nbsp;</p>
<p>ГОЛОВУЮЧИЙ. Будь ласка, Геннадій Ткачук, "Блок Петра Порошенка". <i>(Шум у залі)</i></p>
<p>&nbsp;</p>
<p>17:55:13</p>
<p>ТКАЧУК Г.В.</p>
<p>Прошу передати слово Люшняку Миколі.</p>
<p>&nbsp;</p>
<p>ГОЛОВУЮЧИЙ. Геннадій Ткачук, будь ласка.</p>
<p>Народний депутат Долженков, "Опозиційний блок".</p>
<p>&nbsp;</p>
<p>17:56:19</p>
<p>ДОЛЖЕНКОВ О.В.</p>
<p>Прошу передати слово Гусаку Володимиру Георгійовичу.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>17:56:25</p>
<p>ГУСАК В.Г.</p>
<p>Володимир Гусак, "Опозиційний блок".</p>
<p>Перше, ми вкотре хотіли б звернути увагу сьогодні на постійне порушення Регламенту, зокрема, і запропонувати, можливо, нам більше не треба голосувати про скорочену процедуру. Бо перед обідом був кричущий випадок, коли було поставлено питання про обговорення законопроекту за скороченою процедурою, зал це не підтримав, але&nbsp; головуючий на це зважив і усе одне провів обговорення за скороченою процедурою, не давши змоги задати питання доповідачам цього законопроекту. Так що можемо більше не голосувати.</p>
<p>&nbsp;Що стосується цього законопроекту, шановні колеги, його прийняття у теперішньому вигляді призведе до того, що люди влітку залишаться без гарячої води там, де вона ще є, а взимку можуть залишитися без опалення. Бо найбільшими боржниками НАК "Нафтогаз України" – це підприємства "Теплокомуненерго" і примусова реалізація їхнього майна призведе до того, що опалення і гаряча вода стануть неможливими. І "Опозиційний блок" за це&nbsp; сьогодні голосувати не буде. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Власенко Сергій Володимирович, фракція "Батьківщина".</p>
<p>&nbsp;</p>
<p>17:58:00</p>
<p>ВЛАСЕНКО С.В.</p>
<p>Дякую, шановний пане головуючий. Ну, по-перше, я би хотів зазначити, що фракція "Батьківщина" не підтримувала включення або підняття вверх по тих п'яти законопроектах саме із-за законопроекту 2956. Цей закон надає можливість прихованої приватизації підприємств "Теплокомуненерго".</p>
<p>У мене просте питання: чи треба вирішувати питання погашення заборгованості перед підприємствами НАК "Нафтогаз України"? Беззаперечно, треба. Чи треба це вирішувати в такий спосіб, як запропоновано в цьому законопроекті? Це не тільки так не треба робити, так злочинно робити. Тому я би хотів порадити авторам законопроекту: знайти можливість провести спільну роботу з депутатським корпусом з цього&nbsp; питання. Винайти механізм, який би убезпечив не тільки НАК "Нафтогаз України", але й би забезпечив неможливість прихованої приватизації тих підприємств, які НАК хоче забрати&nbsp; за борги.</p>
<p>І я думаю, що в такому вигляді після того, як цей законопроект буде доопрацьований авторами, може бути підтриманий в цьому залі. В такому вигляді, як він є його приймати&nbsp; - підкреслюю ще раз -&nbsp; неможливо в принципі,&nbsp; тому що… навіть за основу, тому що між першим і другим читанням згідно з нашим Регламентом ми не маємо можливості міняти концептуальні засади відповідних законопроектів. А цей законопроект&nbsp; потребує концептуальних змін. Відтак ще раз закликаю залу підтримати рішення про те, щоб повернути цей законопроект авторам на доопрацювання. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати! Запрошую до слова Юрія Левченка. Хвилина.</p>
<p>&nbsp;</p>
<p>17:59:57</p>
<p>ЛЕВЧЕНКО Ю.В.</p>
<p>Левченко, ВО "Свобода",&nbsp; 223 округ, місто Київ. На превеликий жаль, попри те, що сьогодні в своєму Посланні до Верховної Ради Президент&nbsp; сказав, що він проти приватизації стратегічних підприємств, ми бачимо постійне намагання, власне кажучи, приватизовувати стратегічні підприємства в цій залі. Знаєте, так не виходить, блокуємо, вони по-іншому намагаються.</p>
<p>Підприємства теплопостачання, теплогенерації є стратегічними підприємствами для держави. Їх не можна&nbsp; приватизовувати ні прямо, ні приховано. А цей законопроект&nbsp; пропонує приховану приватизацію саме таких підприємств. От скажіть, будь ласка,&nbsp; якщо перед "Нафтогазом" є певний борг державного підприємства і "Нафтогаз"&nbsp; отримує майно цього державного підприємства, то що, його борг погашається автоматично? <i>(Шум у залі) </i></p>
<p>Ні! Борг погашається тільки, якщо майно цього підприємства комусь продається і за це отримуються гроші. Тоді борг погашається. Тому очевидно є бажання шляхом цього законопроекту просто-на-просто приватизувати масу державних підприємств тепло генерації.</p>
<p>Ми категорично проти цього законопроекту!</p>
<p>&nbsp;</p>
<p>ГОЛОВУЮЧИЙ. Альона Бабак, "Самопоміч". Хвилина.</p>
<p>Прошу, займайте свої місця, будемо голосувати. Звертаю увагу, що закон…</p>
<p>&nbsp;</p>
<p>18:01:15</p>
<p>БАБАК А.В.</p>
<p>Шановні народні депутати!</p>
<p>Бабак Альона, фракція "Самопоміч". Фракція "Самопоміч" вважає, що це не прихована приватизація. Тому що мова йде про те, що одне державне підприємство забирає примусово борги у інших державних підприємств. Тому що вносяться зміни до статті 1 Закону "Про мораторій на примусове стягнення майна".</p>
<p>Але в цьому законі ми однозначно не бачимо процедури цього примусового стягнення. І тому саме це ми би хотіли відпрацювати в робочій групі, перш ніж закон знову з'явиться в парламенті. І саме на цьому ми наполягаємо.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги! Ми обговорили цей проект закону, висловили свої позиції. Є пропозиція наступна. Зараз сконцентруватись. Питання йде про прийняття цього закону за основу. Я поставлю на сигнальне голосування. Якщо ми побачимо, що ми не набираємо необхідної кількості голосів, ми повернемося до його розгляду в наступний пленарний день як обговорений.</p>
<p>Колеги, будь ласка, прошу, займайте свої місця для голосування. Ставлю на голосування сигнальне питання про прийняття за основу проекту закону, реєстраційний номер 2956, за основу. Сигнальне, сигнальне за основу. Будь ласка, визначаємося, сигнальне. За основу мова йде, тільки за основу. Сигнальне голосування.</p>
<p>&nbsp;</p>
<p>18:02:50</p>
<p>За-175</p>
<p>Не бачу я голосів, немає голосів. Шановні колеги… <i>(Шум у залі) </i>Шановні колеги, не набирає кількість голосів.</p>
<p>Шановні колеги народні депутати, хочу вас поінформувати, що ми завершили засідання Верховної Ради України. Ми маємо зараз 18-у годину 3 хвилини. Оголошую вечірнє засідання Верховної Ради закритим. Завтра о 10-ій годині відбудеться засідання Верховної Ради.</p>
<p>Дякую, шановні колеги.</p>
<p>&nbsp;</p>

