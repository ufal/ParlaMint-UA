Стенограма пленарного засідання
17 грудня 2002
<p align=CENTER>ЗАСІДАННЯ СОРОК СЬОМЕ</p>
<p align=CENTER>Сесійний зал Верховної Ради України</p>
<p align=CENTER>17 грудня 2002 року, 17.55 година</p>
<p align=CENTER>Веде засідання Голова Верховної Ради України ЛИТВИН В.М.</p>
<p align=JUSTIFY></p>
<p align=JUSTIFY>ГОЛОВА. Прошу, шановні колеги, займайте свої робочі місця і підготуватись до реєстрації. Прошу сідати на свої місця! Якими словами вас ще вмовляти? Шановні колеги, сідайте на свої місця!</p>
<p align=JUSTIFY>Прошу підготуватись до реєстрації. Ввімкніть систему "Рада". Прошу зареєструватися.</p>

<p align=JUSTIFY>17:56:28</p>
<p align=JUSTIFY>Зареєструвалося&nbsp;-322</p>
<p align=JUSTIFY>В залі зареєстровано 322 народних депутати, вечірнє засідання Верховної Ради оголошую відкритим. Прошу повернути мою картку, ще раз.</p>
<p align=JUSTIFY>Шановні колеги, Тимчасова лічильна комісія плідно працює над підрахунком голосів. Через те доведеться чекати. Коли вони завершать роботу, вони скажуть нам і оголосять результати. Так що я прошу ще зробити перерву на 30 хвилин.</p>

<p align=CENTER>ПІСЛЯ ПЕРЕРВИ</p>

<p align=JUSTIFY>ГОЛОВА. Продовжуємо наше засідання.</p>
<p align=JUSTIFY>Слово має голова Тимчасової лічильної комісії Володимир Заєць.</p>
<p align=JUSTIFY>Будь ласка, увімкніть мікрофон Володимира Зайця.</p>

<p align=JUSTIFY>18:57:04</p>
<p align=JUSTIFY>ЗАЄЦЬ В.В.</p>
<p align=JUSTIFY>Шановні народні депутати! Дозвольте ознайомити вас з результатами голосування. Протокол номер 2 засідання Тимчасової лічильної комісії Верховної Ради України. Присутні : голова Тимчасової лічильної комісії Заєць, заступник голови Терещук, секретар Хоменко. Члени Тимчасової лічильної комісії Іоффе, Миримський, Потапов, Свято, Шкіра.</p>
<p align=JUSTIFY>Слухали про підсумки іменного голосування проектів Постанов про звільнення Стельмаха з посади голови Національного банку України та призначення Тігіпко на посаду голови Національного банку України, про голів і перших заступників голів комітетів Верховної Ради України четвертого скликання, голову і першого заступника Голови Спеціальної контрольної комісії Верховної Ради України з питань приватизації, про скасування результатів голосування за Постанову Верховної Ради України від 21 листопада 2002 року про прийняття у другому читанні проекту Закону України про Державний бюджет України на 2003 рік.</p>
<p align=JUSTIFY>На підставі результатів іменного голосування Тимчасова лічильна комісія встановила:</p>
<p align=JUSTIFY>кількість народних депутатів України, повноваження яких визнані - 449,</p>
<p align=JUSTIFY>кількість народних депутатів України, які одержали бюлетені для іменного голосування щодо проекту Постанови Верховної Ради України про звільнення Стельмаха з посади голови Національного банку України - 257,</p>
<p align=JUSTIFY>кількість народних депутатів України, які взяли участь у голосуванні щодо проекту Постанови Верховної Ради України про звільнення Стельмаха з посади голови Національного банку України - 246,</p>
<p align=JUSTIFY>кількість іменних бюлетенів, визнаних недійсними - 3,</p>
<p align=JUSTIFY>кількість народних депутатів України, які одержали бюлетені для іменного голосування щодо проектів постанов Верховної Ради України про призначення Тігіпка на посаду голови Національного банку України, про голів і перших заступників голові комітетів Верховної Ради України 4-го скликання, голову і першого заступника голови Спеціальної контрольної комісії Верховної Ради України з питань приватизації, про скасування результатів голосування за постанову Верховної Ради України від 21 листопада 2002 року, про прийняття у другому читанні проекту закону України про Державний бюджет України на 2003 рік - 257,</p>
<p align=JUSTIFY>кількість народних депутатів України, які взяли участь у голосуванні щодо проектів постанов Верховної Ради України про призначення Тігіпка на посаду голови Національного банку, про голів і перших заступників голів комітетів Верховної Ради України 4-го скликання, голову і першого заступника голови спеціальної контрольної комісії Верховної Ради України з питань приватизації, про скасування результатів голосування за постанову Верховної Ради України від 21 листопада 2002 року "Про прийняття у другому читанні проекту Закону України "Про держаний бюджет України на 2003 рік" - 244. Кількість іменних бюлетенів, визнаних недійсними, 2.</p>
<p align=JUSTIFY>Проект постанови Верховної Ради України про звільнення Стельмаха з посади голови Національного банку України: за - 232, проти - 10, утримався 1.</p>
<p align=JUSTIFY>Проект постанови Верховної Ради України про призначення Тігіпка на посаду голови Національного банку України: за - 232, проти 10, утримався -0.</p>
<p align=JUSTIFY>Проект постанови Верховної Ради України про голів і перших заступників голів комітетів Верховної Ради України 4-го скликання, голову і першого заступника глави спеціальної контрольної комісії Верховної Ради України з питань приватизації 229 - "за", "проти" - 12, "утримався" - один.</p>
<p align=JUSTIFY>Проект постанови Верховної Ради України про скасування результатів голосування за Постанову Верховної Ради України від 21 листопада 2002 року про прийняття у другому читанні проекту Закону України "Про державний бюджет України на 2003 рік" - "за" - 227, "проти" - 13, "утрималось" - 2.</p>
<p align=JUSTIFY>Відповідно до глави 3.6 Регламенту Верховної Ради України тимчасова лічильна комісія вирішила: постанови Верховної Ради України "Про звільнення Стельмаха з посади Голови Національного банку України", "Про призначення Тігіпка на посаду Голови Національного банку України", "Про голів і перших заступників голів комітетів Верховної Ради України четвертого скликання, голову і першого заступника голови Спеціальної контрольної комісії Верховної Ради України з питань приватизації", "Про скасування результатів голосування за Постанову Верховної Ради України від 21 листопада 2002 року про прийняття в другому читанні проекту закону України "Про Державний бюджет України на 2003 рік" вважати такими, що прийняті в цілому." Голова тимчасової комісії - підпис, заступник голови тимчасової комісії - підпис, секретар, члени - підписи. Дякую за увагу. (Оплески)</p>

<p align=JUSTIFY>ГОЛОСИ З МІСЦЯ. Ганьба, ганьба, ганьба!</p>

<p align=JUSTIFY>ГОЛОВА. Шановні колеги, я думаю, що у всіх нас настрій відповідний. Хай так. Вечірнє засідання Верховної Ради України оголошую закритим. Завтра продовжимо роботу о 10 годині.</p>

<p align=JUSTIFY>&nbsp;</p>
