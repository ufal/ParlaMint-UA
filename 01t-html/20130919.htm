Стенограма пленарного засідання
19 вересня 2013
&nbsp;
<p align=center>ЗАСІДАННЯ ДЕВ'ЯТЕ</p>
<p align=center>Сесійний зал Верховної Ради України</p>
<p align=center>19 вересня 2013 року, 10 година</p>
<p align=center>Веде засідання Голова Верховної Ради України В.В.РИБАК</p>
<p><b>&nbsp;</b></p>
<p>ГОЛОВУЮЧИЙ. Доброго ранку, шановні народні депутати, запрошені, гості Верховної Ради України! Прошу народних депутатів підготуватися до реєстрації.</p>
<p>Увімкніть систему "Рада".</p>
<p>10:02:16</p>
<p>В залі зареєстровано&nbsp;363 народних депутатів. Ранкове засідання Верховної Ради України оголошую відкритим.</p>
<p>У нас сьогодні є день народження народного депутата Наталії Володимирівни Агафонової. Давайте поздоровимо Наталію Володимирівну і побажаємо, всього самого доброго вам. <i>(Оплески)</i></p>
<p>&nbsp;Шановні народні депутати, на пленарному засіданні Верховної Ради України присутній Президент України Віктор Федорович Янукович. Давайте привітаємо його. <i>(Оплески)</i></p>
<p>У засіданні Верховної Ради України беруть участь Прем'єр-міністр України Микола Янович Азаров <i>(Оплески),</i> Голова Конституційного Суду України В'ячеслав Андрійович Овчаренко, Голова Верховного Суду України Ярослав Михайлович Романюк,<i> </i>інші посадові особи.</p>
<p>Відповідно до статті 106 і 148 Конституції України Президент України 17 вересня поточного року своїм указом призначив суддею Конституційного Суду України Касмініна Олександра Володимировича.</p>
<p>Згідно з частиною статті 217 Закону України "Про Регламент Верховної Ради України" та статтею 17 Закону України "Про Конституційний Суд України" суддя Конституційного Суду України при вступі на посаду складає присягу на засіданні Верховної Ради України. І для складання присяги на трибуну запрошується суддя Конституційного Суду України Олександр Володимирович Касмінін. Прошу.</p>
<p>&nbsp;</p>
<p>КАСМІНІН О.В.</p>
<p>Я, Касмінін Олександр Володимирович, урочисто присягаю чесно і сумлінно виконувати високі обов'язки судді Конституційного Суду України, забезпечувати верховенство Конституції України, захищати конституційний лад держави, конституційні права та свободи людини і громадянина.</p>
<p>&nbsp;</p>
<p>ГОЛОВУЮЧИЙ. Дякую. Давайте привітаємо суддю Конституційного Суду України із вступом на посаду і побажаємо успішної роботи йому. <i>(Оплески)</i> І подякуємо Президента України, Прем'єр-міністра України за участь в нашому засіданні.&nbsp;<i>(Шум у залі)</i></p>
<p><i>&nbsp;</i></p>
<p align=center>Веде засідання Перший заступник Голови Верховної Ради України І.Г.КАЛЄТНІК</p>
<p align=center>&nbsp;</p>
<p>ГОЛОВУЮЧИЙ. Шановні народні депутати, на розгляд вноситься проект Закону (реєстраційний номер 0039) про ратифікацію Угоди (у формі обміну листами) між Україною та Організацією Північноатлантичного договору про участь України в операції "Океанський Щит". Доповідач – міністр оборони Лебедєв Павло Валентинович. Вношу&nbsp; пропозицію розглядати за скороченою процедурою. Прошу голосувати.</p>
<p>&nbsp;</p>
<p>10:06:40</p>
<p>За-152</p>
<p>Рішення прийнято.</p>
<p>Прошу, доповідайте.</p>
<p>&nbsp;</p>
<p>ЛЕБЕДЄВ П.В.&nbsp;</p>
<p>Шановні народні депутати України, проект Закону про ратифікацію Угоди між Україною та Організацією Північноатлантичного договору про участь України в операціях "Океанський Щит" розроблено Міністерством оборони України на виконання&nbsp; доручення Президентом України щодо участі України в однойменній операції НАТО з протидії піратству.</p>
<p>Прийняття законопроекту забезпечить завершення всіх внутрішньодержавних процедур необхідних для набрання чинності Угоди між Україною та Організацією Північноатлантичного договору про участь України в операціях "Океанський Щит" та створення умов для участі національного контингенту зазначеної операції з наступним залученням до операцій Європейського Союзу "Аталанта".</p>
<p>В підготовці проекту Указом Президента України та відповідного Закону України "Про схвалення рішення Президента України" щодо направлення національного контингенту України для участі в операції НАТО з протидії піратству "Океанський Щит" та операції Європейського Союзу "Аталанта.</p>
<p>Участь Збройних сил України у зазначених операціях, а саме операція НАТО з протидії піратства "Океанський Щит" з 24 вересня 2013 року та 2 січня 2014 року та&nbsp; в операції Європейського Союзу "Аталанта" з 3 січня по 5 березня 2014 року відповідає зовнішньополітичним інтересам держави та військовим аспектам їх реалізації.</p>
<p>Витрати для забезпечення участі національного контингенту України в операціях враховано в державному бюджеті на 2013 рік та в бюджетному запиті Міністерства оборони України на 2014 рік. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Присідайте, будь ласка.</p>
<p>Для співдоповіді запрошується заступник голови Комітету у закордонних справах Мірошниченко Юрій Романович.</p>
<p>&nbsp;</p>
<p>10:08:51</p>
<p>МІРОШНИЧЕНКО Ю.Р.</p>
<p>Шановні виборці, шановні колеги! До вашої уваги пропонується надзвичайно важливий документ, внесений Президентом України, який дозволяє Україні активно брати участь в міжнародних процесах, підтримуючи імідж миротворчої держави.&nbsp; Я думаю, що всі розуміють важливість цього питання. І, враховуючи щільний порядок денний, я просив би вас не зосереджуватись на обговоренні, а підтримати цей законопроект, таким чином дозволивши нам діяти як цивілізованій державі і активно проявляти себе на міжнародній арені. Дякую за увагу і прошу підтримати цей законопроект, ратифікувати його. Дякую.</p>
<p>&nbsp;</p>
<p align=center>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Є бажаючі обговорювати? <i>(Шум у залі)</i> Є, да? Прошу від фракцій записатися.&nbsp;Фракція Компартії України, народний депутат Байдюк.</p>
<p>&nbsp;</p>
<p>10:09:59</p>
<p>БАЙДЮК Л.М.</p>
<p>Прошу передати слово Гордієнку... Как его звать? Сергею Владимировичу.</p>
<p>&nbsp;</p>
<p>10:10:14</p>
<p>ГОРДІЄНКО С.В.</p>
<p>А ми будемо підтримувати? Шановний головуючий, шановні колеги, шановні громадяни України! Фракція Компартії України буде підтримувати даний законопроект.</p>
<p>Але я взяв слово для того, щоб повідомити всіх громадян України і звернутися до правоохоронних органів з приводу того, що сьогодні у 3.20 ночі в селі Петрівка Хорольського району сім молодчиків помічників-консультантів народних депутатів України від "Свободи" було зруйновано пам’ятник Володимиру Іллічу Леніну. <i>(Шум у залі)</i> У 3.20 ці молодчики були перехоплені на автотрасі, куди вони їхали в наступне село, щоб зруйнувати уже меморіал воїнам, які загинули в роки Великої Вітчизняної саме війни. <i>(Шум у залі)</i></p>
<p>Я сьогодні звертаюся&nbsp; до&nbsp; працівників правоохоронних органів, Генеральної прокуратури, Міністерства внутрішніх справ задокументувати повністю ці факти. І привертаю увагу, що ці молодчики були на автомобілі саме "Фольксваген" АА4317ІА. Сьогодні, замість того, щоб займатися законотворчою роботою,&nbsp; народний депутат України Мірошниченко на своєму автомобілі&nbsp; "БМВ-Х6" ВМ1705АХ&nbsp; знаходиться у Полтавській області і намагається визволити цих товаришів.</p>
<p>Я звертаюся до того,&nbsp; щоб все-таки ці вандали були притягнуті до відповідальності. Ми законопроекту підтримувати не будемо.</p>
<p align=center>&nbsp;</p>
<p>&nbsp;ГОЛОВУЮЧИЙ. Фракція "УДАР Віталія Кличка",&nbsp; народний депутат&nbsp; Мочков. В кінці я дам&nbsp; хвилину на репліку, дам.</p>
<p>&nbsp;</p>
<p>10:12:15</p>
<p>МОЧКОВ О.Б.</p>
<p>Шановний Володимире Васильовичу, прошу передати слово моєму колезі Куренному Володимиру.</p>
<p>&nbsp;</p>
<p>ГОЛОВУЮЧИЙ.&nbsp; Прошу.</p>
<p>&nbsp;</p>
<p>10:12:27</p>
<p>КУРЕННОЙ В.К.</p>
<p>Шановні колеги, Фракція&nbsp; "УДАР"&nbsp; безперечно&nbsp; підтримує ратифікацію Угоди між Україною та&nbsp; Північноатлантичним альянсом щодо участі в операції "Океанський Щит". Це є фактично виконання внутрішньодержавних процедур, які необхідні для того, щоб ця угода набрала чинності.</p>
<p>Зрозуміло, що подібні операції – це&nbsp; не тільки підвищення міжнародного рівня, міжнародного авторитету української держави, це не тільки бойова підготовка&nbsp; українських Збройних Сил, це не тільки&nbsp;&nbsp;&nbsp;&nbsp;&nbsp; наведення порядку в Аденській затоці, де сомалійські пірати, як відомо, вже декілька років тероризують практично&nbsp; той флот, який проходить там. Це ще і&nbsp; поглиблення&nbsp; Євроатлантичного&nbsp; співробітництва між&nbsp; Україною і Північноатлантичним альянсом. На деякий час це питання, так би мовити, заснуло в Україні, але ми сподіваємось, що рано чи пізно воно знову&nbsp; стане актуальним. І прийде такий час, коли кінотеатрі "Зоряному" Президент буде збирати фракцію Партії регіонів, щоб підказати їм, як підтримати Північноатлантичний альянс і євроатлантичну інтеграцію України. Дякую за увагу.</p>
<p>&nbsp;</p>
<p>ГОЛОВУЮЧИЙ. Партія регіонів, народний депутат Сорока.</p>
<p>&nbsp;</p>
<p>10:14:07</p>
<p>СОРОКА М.П.</p>
<p>Прошу слово передати Чечетову Михайлу Васильовичу.</p>
<p>&nbsp;</p>
<p>ГОЛОВУЮЧИЙ. Прошу, Чечетов Михайло Васильович.</p>
<p>&nbsp;</p>
<p>10:14:24</p>
<p>ЧЕЧЕТОВ М.В.</p>
<p>Шановний Володимире Васильовичу, шановні народні депутати, проект Закону про ратифікацію Угоди у формі обміну листами між Україною та Організацією Північноатлантичного договору про участь України в операції "Океанський щит". Це вказана операція є поточною операцією НАТО боротьби з сомалійським піратством в Аденській затоці та біля берегів Африканського рогу, яка почалася в серпні 2009 року.</p>
<p>Угодою передбачається, що Україна надасть підтримку цій операції шляхом направлення національного контингенту у складі фрегату "Гетьман Сагайдачний", оснащеного ґелікоптером "К-27" на борту, та групою спеціального призначення для участі в операції тривалістю 90 днів на початковому етапі у другій половині 2013 року. Вже підкреслювалось, це імідж України, підвищення іміджу і репутації України на міжнародній арені.</p>
<p>Я ще раз запрошую ліву і праву частину залу підтримати ратифікацію цього дуже важливого законопроекту для держави. Дякую.</p>
<p>&nbsp;</p>
<p>ГОЛОВУЮЧИЙ. Об'єднання "Свобода", народний Сабій.</p>
<p>&nbsp;</p>
<p>10:15:33</p>
<p>САБІЙ І.М.</p>
<p>Прошу передати слово Олександру Оксеньтійовичу Шевченко.</p>
<p>&nbsp;</p>
<p>ГОЛОВУЮЧИЙ. Прошу, Олександр Шевченко.</p>
<p>&nbsp;</p>
<p>10:15:40</p>
<p>ШЕВЧЕНКО О.О.</p>
<p>Олександр Шевченко, фракція "Свобода". Наша фракція буде голосувати за ратифікацію угоди і відправки корабля у район Червоного моря. Справа в тому, що 10 процентів торгівельного флоту в світі, по суті справи, обслуговують моряки з України. І досить багато з них попадають в полон до піратів. Наприклад, якщо в цілому чотири роки тому назад до полону попали 1 тисячу&nbsp; 45 моряків торгівельного флоту світу, то вже в цьому році лише 9. Тобто це є свідченням того, що&nbsp; боротьба з пірацтвом дає свої наслідки.</p>
<p>До речі, Україна беручи участь в цій акції, діє&nbsp; у відповідності до принципів статуту Організації Об'єднаних Націй з цілей, які були поставлені в резолюціях Ради безпеки, Організації Об'єднаних Націй, і Україна не втрачає своєї правосуб’єктності на міжнародній арені. Тобто збройне угрупування чи команда, яка буде послана в район Червоного моря, буде підпорядкована командуванню Збройних Сил України. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Я прошу, фракція "Батьківщина", народний депутат Князевич. Прошу, хвилина у вас.</p>
<p>&nbsp;</p>
<p>10:17:37</p>
<p>КНЯЗЕВИЧ Р.П.</p>
<p>Шановні колеги! Шановний пане Голово! Безумовно, ми будемо підтримувати цей проект ратифікації, оскільки Україна як&nbsp; ніхто настраждалась від дій саме сомалійських піратів.</p>
<p>Також, на превеликий жаль, історично склалось, що в середині 1990 десятки тисяч українців, які працювали колись в українському Чорноморському пароплавстві і працювали в українському&nbsp; торговому флоті, втратили таку можливість і зараз змушені шукати щастя і кусок хліба для своєї&nbsp; сім'ї під прапорами інших держав. І їхні торгові шляхи, на превеликий жаль, саме проходять через цю ризиковану зону. Дуже шкода, що Україна тільки тепер приймає таке рішення, бо чомусь на перепону цьому завжди стояла якраз можливість доручення до місії НАТО. Нарешті,&nbsp; ми зрозуміли, що без НАТО ми не можемо навіть своїх громадян ефективно захищати на інших територіях, я вже не кажу про те, що незабаром, очевидно, ми дійдемо до того, що і на власній території ми зможемо бути в безпеці тільки під відповідно парасолькою НАТО.</p>
<p>Дуже шкода, що ми всюди дірки затикаємо тільки одним нашим кораблем "Гетьманом Сагайдачним", очевидно, всі решта кораблі просто…</p>
<p>&nbsp;</p>
<p>ГОЛОВУЮЧИЙ. Шановні народні депутати, одна хвилина, Іллєнко, і будемо приймати рішення.</p>
<p>&nbsp;</p>
<p>10:18:57</p>
<p>ІЛЛЄНКО А.Ю.</p>
<p>Андрій Іллєнко, фракція Всеукраїнське об'єднання "Свобода". Хочу звернутися до фракції червоних продажних брехунів і клоунів. Слухайте уважно сюди. Пам’ятники, так звані пам’ятники вашому кату і україноненависнику Леніну будуть знесені по всій Україні вже дуже скоро. Зокрема, в місті Києві, коли буде нова Київрада, цього Леніна з Бесарабки знесемо першим рішенням.</p>
<p>А ви, червоні виродки, будете засуджені на Нюрнберзі-2 за ваші злочини проти української нації, за ті мільйони жертв&nbsp; голодоморів і репресій! <i>(Шум у залі)</i> І не кричіть там, крикуни, йдіть сюди і нам тут покричіть, сміливі такі! Ви краще зрозумійте одну річ, що Україна – незалежна держава, а вам, нащадкам партії Гулагу і голодомору, в ній не місце. Знайте це уважно і запам’ятайте! Тому що вже дуже скоро такої партії вашої в Україні вже не буде! Слава Україні!</p>
<p>&nbsp;</p>
<p>ГОЛОВУЮЧИЙ. Шановні народні депутати! Не перетворюйте сесію в&nbsp; репліки. У нас дуже&nbsp; багато питань, які треба розглянути. Тому більше я ніяких реплік, не ображайте один одного, а голосуйте і приймайте рішення.</p>
<p>Я ставлю на голосування… Прошу уваги, народні&nbsp; депутати! Немає часу на репліки, скільки можна одне й теж. Не ображайте один одного.</p>
<p>Ставлю на голосування, прошу народних депутатів. Давайте хоч день попрацюємо без ображень.</p>
<p>Ставлю на голосування проект Закону (номер 0039) про ратифікацію Угоди (у формі обміну листами) між Україною та Організацією&nbsp;&nbsp; Північноатлантичного&nbsp; договору про участь України в&nbsp; операції "Океанський Щит" прийняти в цілому. Прошу проголосувати.</p>
<p>&nbsp;</p>
<p>10:21:21</p>
<p>За-331</p>
<p>Проти – 30, утрималося – 0, не голосувало – 33.</p>
<p>Рішення прийнято. По фракціям.</p>
<p>Розглядається проект Закону, реєстраційний (номер 0031) про ратифікацію Рамкової конвенції Ради Європи про значення культурної спадщини для суспільства.</p>
<p>Як розглядаємо? Прошу, хто підтримує скорочену процедуру, прошу голосувати. Не кричіть, голосуйте.</p>
<p>&nbsp;</p>
<p>10:22:04</p>
<p>За-185</p>
<p>Проти – 75, утрималися – 7, не голосувало – 129.</p>
<p>Рішення прийнято. По фракціям.</p>
<p>Доповідає міністр культури Леонід Михайлович Новохатько.</p>
<p>&nbsp;</p>
<p>НОВОХАТЬКО Л.М.</p>
<p>Вельмишановний Володимир Васильович, вельмишановні народні депутати! Проект закону, який винесено на ваш розгляд сьогодні, розроблено з метою ратифікації конвенції, названою спікером парламенту відповідно до Закону України "Про міжнародні договори".</p>
<p>Чому ця конвенція нам потрібна? Тому що при всій гарності законодавства українського у сфері&nbsp; охорони культурної спадщини при його позитивних рисах, які відзначаємо не ми, а, скажемо, експерти країн Євросоюзу, тим не менше, а це законодавство, а ще більше, практика його застосування вимагає посилення і більш жорсткої реакції суспільства у сфері захисту охорони пам'яток.</p>
<p>Цю конвенцію, яка сьогодні винесена на ваш розгляд, на сьогодні підписали 21 країна із 47, тобто багато, але при цьому 15 країн уже ратифікували цю конвенцію. Я їх назву: це Вірменія, Боснія і Герцоговина, Хорватія, Грузія, Угорщина, Латвія,&nbsp;Люксембург, Молдова, Чорногорія, Норвегія, Португалія. Сербія, Словаччина, Словенія і Македонія. Тому без України, я думаю, тут не обійтися.</p>
<p>Щиро прошу вас проголосувати "за", тому що прийняття цієї конвенції дозволить внести в наше українське законодавство ті правки, які є в цій конвенції, там є цілі розділи, яких немає на сьогоднішній день зовсім. Ну, наприклад, про культурну спадщину і інформаційне суспільство, там досить чітко виписано взаємодія державних і недержавних організацій в сфері охорони культурної спадщини, в сфері використання об'єктів культурної спадщини, в сфері медіа-підтримки. Оці речі у нас не відображені і після, сподіваюсь, вашого схвалення цього документу, ми зробимо правки і в наше українське законодавство. Прошу підтримати.</p>
<p>&nbsp;</p>
<p>&nbsp;ГОЛОВУЮЧИЙ. Дякую. Запрошую до слова голову Комітету з європейської інтеграції Григорія Михайловича Немирю.</p>
<p>&nbsp;</p>
<p>10:24:44</p>
<p>НЕМИРЯ Г.М.</p>
<p>Шановний пане Голово, шановні колеги народні депутати!&nbsp; Ця конвенція не єдиною в рамках ради Європи, яка&nbsp; стосується питань культури, культурних цінностей зокрема. Її було підписано в 2005 році. Україна підписала її в 2007 році. Що важливо? Я хотів би, щоб ви зрозуміли, що йдеться не лише про пам'ятки, йдеться про речі, які стосуються демократичної участі і культурної спадщини, культурна спадщина і освіта. Йдеться також про те, що в рамках інформаційного суспільства повинні врегульовуватися питання, які стосуються технологій, які застосовуються в рамках інформаційного суспільства і пріоритетом збереження культурної спадщини.</p>
<p>Я хотів би, щоб ви окремо, шановні колеги,&nbsp; почули як визначається культурна спадщина в конвенції, яку пропонується ратифікувати. "До культурної спадщини спільної, спадщини Європи відносяться всі форми культурної спадщини, які разом складають спільне джерело пам'яті, розуміння, самобутності і творчості.</p>
<p>Культурна спадщина – це ідеали, принципи, цінності, які отримані з досвіду, накопиченого завдяки прогресові і конфліктам, які сприяють розвиткові мирного стабільного суспільства, яке ґрунтується на повазі до прав людини, демократії та верховенства права.</p>
<p>Комітет вчора розглянув це питання і одноголосно рекомендує Верховній Раді підтримати цю ратифікацію. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Сідайте.</p>
<p>Є бажаючі обговорювати? Прошу від фракцій записатися.</p>
<p>Прошу, фракція Компартії України, народний депутат Присяжнюк.</p>
<p>&nbsp;</p>
<p>10:27:02</p>
<p>ПРИСЯЖНЮК О.А.</p>
<p>Прошу передати слово Симоненку Петру Миколайовичу.</p>
<p>&nbsp;</p>
<p>ГОЛОВУЮЧИЙ. Петро Миколайович Симоненко. Прошу.</p>
<p>&nbsp;</p>
<p>10:27:14</p>
<p>СИМОНЕНКО П.М.</p>
<p>Шановні колеги! Шановні громадяни України! Фракція Компартії підтримає цей законопроект, виходячи з того, що, справді, сьогодні прийшов час захищати культурні цінності у нас в Україні. А є про що поговорити сьогодні. І дивним виглядає те, що у нас із запасників, які створили комуністи за радянські часи і там найкращі якраз твори і все те, що створили митці, зберігалося, порозтягували запасники картини. Повивішували їх в кабінетах. Уже в&nbsp; Кабінеті&nbsp;&nbsp;&nbsp; Міністрів "потирили" картини, замінили їх зрозуміло, так скажемо, копіями. Що, треба до конвенції приєднуватися, щоб не красти своє&nbsp; у свого народу?&nbsp;</p>
<p>А якщо говорити про музей Великої Вітчизняної війни героям. Що ви створили з цими музеями зараз? Розтягли, пограбували. Кров пролили мільйони людей. Ви знищуєте те, що треба сьогодні залишити майбутнім поколінням.</p>
<p>Подивіться, в якому стані сьогодні могили і обеліски! Подивіться, в якому стані експозиції музеїв. Да зайдіть хоча б в музей Великої Вітчизняної війни. Що ви натворили тут? Показують бандерівців, які воювали на боці німців, як герої. Яких героїв? Фашистів показують сьогодні героями народу України.</p>
<p>Київ – центр міста, спадщина в ЮНЕСКО записано. Що ви зробили за 22 роки – знищили культурні надбання, які створив народ весь за тисячоліття! І сьогодні говорите про ратифікацію? Кому потрібна ось така показуха? Я хотів би, шановні колеги, звернути увагу і на те, що відбувається зараз, про що говорили.</p>
<p>Я хочу сказати, що "Свобода" виконує замовлення влади по дискредитації і по дестабілізації ситуації в державі. Вони сьогодні виконують замовлення влади для того, щоб якраз відволікти увагу від тієї акції, яку проводить Компартія в необхідності проведення референдуму у нас в державі.</p>
<p>Це замовлення. І ми знаємо про це, що це влада Партії регіонів дала замовлення партії "Свобода". І свободівці, як і ті, які вбивали, до речі, у Бабиному Яру у вересні…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>СИМОНЕНКО П.М. Я ще раз хочу нагадати, що всім нам треба буде 27-28 вересня прийти і поклонитися в Бабиному Яру. Саме там буковинський курінь розстрілював українських громадян! Вбивав як мирне населення, так і військовополонених!</p>
<p>От вам і всі факти, які сьогодні треба знати про нашу історію, щоб ось тут, у цій якраз конвенції ми справді визначили свою політику по захищенню національного надбання! Дякую.</p>
<p>&nbsp;</p>
<p>ГОЛОВУЮЧИЙ. Я прошу, фракція "Батьківщина", В'ячеслав Кириленко. Прошу вас.</p>
<p>&nbsp;</p>
<p>10:30:01</p>
<p>КИРИЛЕНКО В.А.</p>
<p>В'ячеслав Кириленко, фракція "Батьківщина", партія "За Україну!" Ну, шановні колеги, по-перше, тоді, коли в Кабміні картини тирили, то в Кабміні працювали всі колишні комуністи! Вони і тирили.</p>
<p>По-друге. Тут плакався один про культурну спадщину щойно. Тисячі церков знищено разом із священиками живцем! При кому?! При комуні! Про музеї тут плакався. До сих пір викопують археологи кістки на Биковні! До сих пір люди ходять і кістки викопують невинно вбитих людей ким?! Комуністами! До сих пір у Львові тюрма на Лонського, до сих пір мозги не можуть зішкрябати зі стін! Розстрілювали так, - куль, набоїв не вистачало. Хто? Комуністи!</p>
<p>А тепер учать нас що – культурну спадщину любити? Підіть геть з цього парламенту, дайте Україні дихати! <i>(Шум у залі)</i></p>
<p>&nbsp;А тепер про культурну спадщину, бо не знають вже, про що закон. Світоглядна річ абсолютно, сказано, що культурна спадщина – це і матеріальні і нематеріальні цінності, пісня українського народу, прислів'я українського народу, думка українського народу. Оце все разом в рамках Ради Європи будемо тепер відстоювати і захищати. І сказана важлива річ у конвенції, що тільки у взаємодії з громадянським суспільством це можна ефективно робити. Прямо є норми у цій конвенції Ради Європи, що зараз ми ратифіковуємо, що всі рішення щодо культурної спадщини треба ухвалювати у партнерстві із громадськими організаціями і сприймати їхню критику як конструктивну. Оце буде дороговказ для уряду, який якщо буде діяти та конвенція Ради Європи, то дійсно почнемо захищати культурну спадщину. Слава Україні!</p>
<p>&nbsp;</p>
<p>ГОЛОВУЮЧИЙ. Народний депутат Панькевич, об'єднання "Свобода". Прошу.</p>
<p>&nbsp;</p>
<p>10:32:16</p>
<p>ПАНЬКЕВИЧ О.І.</p>
<p>Шановні колеги, фракція Всеукраїнського об'єднання "Свобода" однозначно підтримає ратифікацію цього важливого документу.</p>
<p>Ми дуже сподіваємось, що документ буде сприяти захисту і світової культурної спадщини, і національної української культурної спадщини, а захищати, ми розуміємо, сьогодні, справді, ще є що особливо від тих злочинних посягань на українських структур, які сьогодні відбиваються щодо наших об'єктів і матеріальної, і духовної культури. В першу чергу, маю на увазі, об'єкти нашої сакральної спадщини, наші духовні святині, на які посягає так званий Московський патріархат.</p>
<p>Я дуже сподіваюся, що ця угода буде, власне, конвенція буде сприяти демозковізації наших духовних святинь, а також сподіваємось на те, що ця угода буде сприяти деокупації України і, тому що в Україні, справді, настане час, що в нас не буде пам'ятників "леніні", "сталінів", які сьогодні будуються і іншої нечесті, яка сьогодні руйнує, справді, нашу українську державу&nbsp;за допомогою партії комуністів і за допомогою Партії регіонів нашої влади, яким комуністи так вірно служать зараз і служили всі ці більш як 22 роки української незалежності. Саме завдяки їхній спільній діяльності ми сьогодні не маємо української держави, ми сьогодні не маємо української культури, ми сьогодні не маємо української економіки.</p>
<p>Дуже сподіваємося, що такі постанови будуть справді нас об'єднувати зі світовим європейським суспільством, в якому нема місця злочинам комуністичного минулого і злочинам нацистського минулого, з яким і комуністи, і фашисти-нацисти є дуже і дуже мають багато спільного.</p>
<p>Сподіваємося, що ця постанова буде сприяти утвердженню української держави, української національної пам'яті. Тому що в нас буде більше національних пам'яток, національних українських музеїв, які будуть нашу саме українську історію пропагувати, а не…</p>
<p>&nbsp;</p>
<p>ГОЛОВУЮЧИЙ. Партія регіонів, народний депутат Віталій Журавський. Прошу.</p>
<p>&nbsp;</p>
<p>10:34:43</p>
<p>ЖУРАВСЬКИЙ В.С.</p>
<p>Шановні колеги, Україна має велику культуру. В нас величезна спадщина, якою ми можемо пишатися. Це і пам'ятки ЮНЕСКО, це і пам'ятники національного значення, це і пам'ятки місцевого значення. Тому не треба говори ти не правду. Україна – велика культура з великою спадщиною. І її треба берегти. Це, по-перше.</p>
<p>По-друге, в цьому документі чітко є визначення, що таке культурна спадщина. Я хотів звернутися саме до документу. Це ідеали, принципи, цінності, які сприяють розвитку мирного суспільства. Це побудова правової держави. Це побудова громадянського суспільства і демократії. Закликаю депутатів підтримати цей дуже важливий документ для України. Дякую.</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка", народний депутат Ірина Геращенко. Прошу. Хвилина у вас.</p>
<p>&nbsp;</p>
<p>10:35:52</p>
<p>ГЕРАЩЕНКО І.В.</p>
<p>Шановні колеги, нашій фракції&nbsp;здається надзвичайно символічним те, що ми обговорюємо цей документ в той день, коли буде прийнято євроінтеграційних документів. Тому що дійсно с особливе ставлення до культурної спадщини, до екології і визначає європейські цінності. До яких сьогодні прагне так само наблизитися Україна. І дуже важливо, щоб ми не тільки приймали відповідні документи, а й імплементували їх, щоби ми дотримувалися цих документів. от важливо, щоби ми пам’ятали, що культурною спадщиною є схили Дніпра і перестали будувати там вертолітний майданчик Президента. Важливо, щоб ті 37 картин, які вкрадені з Кабінету Міністрів, були повернуті туди, в тому числі і картини великого українського художника Глущенка 2 зникло картини і, знаєте, не можуть знайти, підробки направили. Дуже важливо, щоби розграбники Києва сіли у в’язницю, а не сьогодні тут засідали в залі і розповідали про культурну спадщину. А ми очевидно підтримуємо цей документ. Дякую.</p>
<p>&nbsp;</p>
<p>ГОЛОВУЮЧИЙ. Дякую. Обговорення завершено.</p>
<p>Шановні народні депутати, прошу підготуватися до голосування. Шановні народні депутати! Прошу підготуватися до голосування.</p>
<p>Ставлю на голосування проект Закону (номер 0031) про ратифікацію рамкової конвенції Ради Європи про значення культурної спадщини для суспільства для прийняття в цілому. Прошу народних депутатів голосувати. Своїми картками!</p>
<p>&nbsp;</p>
<p>10:37:51</p>
<p>За-375</p>
<p>Проти-0, утрималися-1, не голосували-35.</p>
<p>Рішення прийнято. По фракціям.</p>
<p>По порядку організації нашої роботи просить хвилину народний депутат Стоян. Прошу.</p>
<p>&nbsp;</p>
<p>10:38:13</p>
<p>СТОЯН О.М.</p>
<p>Шановні колеги, шановний Володимир Васильович! Я уповноважений виступити від групи депутатів по подальшій реалізації нашої роботи. Ми з великою повагою ставимося до журналістів,&nbsp; до виконання їх професійних функцій, але ми повинні бути захищені без їх випадкових&nbsp; дій.</p>
<p>Подивіться сюди нагору:&nbsp; над нами висять великі фотоапарати. Ззовсім недавно&nbsp; упала насадка, чуть не поранила мого колегу Вечерка. Ми не знаємо, які функції виконують ці фотографи, чи журналістські,&nbsp; чи якісь інші,&nbsp; це їх право. Але я прошу захистити депутатів і дати нам можливість робити, це техніка безпеки. Тому або поставте екрани, або щось інше, але ми вимагаємо нормально організувати нашу роботу. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Тут&nbsp; є питання. От стоїть молода людина, вчора він чуть не випав з балкона. От він фотографує. То я прошу&nbsp; вести себе, як і подобає.</p>
<p>Розглядається&nbsp; проект Закону (номер 3264)&nbsp; про схвалення рішення Президента України про направлення національного контингенту для участі України в Місії ООН зі стабілізації у Демократичній Республіці Конго.</p>
<p>Як будемо розглядати? Скорочено? Прошу, голосуйте. Прошу, народні депутати,&nbsp; голосуйте.</p>
<p>&nbsp;</p>
<p>10:40:10</p>
<p>За-186,&nbsp; проти - 65, утримались - 9 , не голосували - 151.&nbsp;&nbsp;</p>
<p>Рішення прийнято.&nbsp;</p>
<p>Доповідає&nbsp; міністр оборони Павло Валентинович Лебедєв. Дві хвилини у вас, прошу.</p>
<p>&nbsp;</p>
<p>ЛЕБЕДЄВ&nbsp; П.В.</p>
<p>Шановний Володимире Васильовичу, шановні народні депутати&nbsp;&nbsp; України!&nbsp; Національний контингент у складі&nbsp; 8 вертольотів та&nbsp; 250 військовослужбовців виконують завдання Місії&nbsp; ООН зі стабілізації у Демократичній Республіці Конго з березня 2012 року.</p>
<p>28 березня 2013 року Радою безпеки ООН продовжено термін дії мандата Місії ООН до 31 березня 2014 року.</p>
<p>Враховуючи зазначене, Міноборони розроблено проект Закону України про схвалене рішення Президента України щодо направлення національного контингенту для участі України в Місії ООН зі стабілізації в Демократичній Республіці Конго, який дозволяє продовжити участь національного контингенту в Конго та збільшити чисельність 18-го окремого вертолітного загону до 300 військовослужбовців, а також додатково направити два вертольоти "Мі-24".</p>
<p>З огляду на ситуацію в Демократичній Республіці Конго, яка залишається напруженою, ударні та транспортні вертольоти розцінюється Місією ООН як ключовий компонент сил місій по виконанню мандата безпеки ООН. Прийняття закону позитивно вплине на зміцнення міжнародного авторитету України, стане суттєвим політика дипломатичним важелем для просування національних інтересів в рамках ООН, а також надасть можливість поліпшувати навчання льотного складу, проводити відновлювання і модернізацію військової техніки за рахунок компенсаційних надходжень ООН.</p>
<p>Запрошений проект Закону України не потребує додаткових витрат з Державного бюджету України. Законопроект розглянуто на засіданні Комітету Верховної Ради України з питань Національної безпеки і оборони. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.&nbsp;Запрошую до слова голову підкомітету Комітету з питань Національної безпеки і оборони Олександра Івановича Кузьмука. Прошу на трибуну, Олександре Івановичу, я вас третій раз запрошую. Прошу вас.</p>
<p>&nbsp;</p>
<p>10:43:07</p>
<p>КУЗЬМУК О.І.</p>
<p>Шановний Володимире Васильовичу, високодостойні колеги! Ми пишаємось тим, що міжнародна спільнота запрошую Україну, її сили до боротьби&nbsp;з морським пірацтвом і визнає їх. Ми пишаємося тим, що в гарячих точках на рівні професійно високопідготовлені діють українські миротворці і несуть наш прапор миру в світі.</p>
<p>Тільки в Конго 85 льотчиків, а це 45 відсотків чисельного складу, стало льотчиками 1 класу, льотчиками-снайперами, групою наведення, всі підготовлені там. Наші льотчики не тільки захищають, наші військові в Конго і лікують людей, і діляться з ними харчами – це гордість нашої держави.</p>
<p>Із цим міркувань наш комітет, Комітет з питань безпеки і оборони, на своєму засіданні одностайно підтримав цей законопроект. Звертаюсь до вас підтримати законопроект, прийняти його за основі і в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякуємо.</p>
<p>Можна ставити на голосування, зрозуміло все чи ні? Бажаєте обговорювати, прошу записатися по фракціях. Я запитував голосувати, але є бажаючі обговорити.</p>
<p>Прошу фракція "Батьківщина", народний депутат Сікора.</p>
<p>&nbsp;</p>
<p>10:45:04</p>
<p>СІКОРА О.М.</p>
<p>Прошу передати депутату Стойку.</p>
<p>&nbsp;</p>
<p>ГОЛОВУЮЧИЙ.&nbsp; Прошу передати народному депутату Івану Стойко.</p>
<p>&nbsp;</p>
<p>10:45:12</p>
<p>СТОЙКО І.М.</p>
<p>Дякую. Шановний пане Голово! Шановні колеги! Справді ситуація в Республіці Конго є не дуже простою і вона потребує саме втручання Організації Об'єднаних Націй. Зараз там працюють військовослужбовці із багатьох країн і наш контингент є одним із найчисельніших і&nbsp; є одним із найпрофесійніших. Тут Олександр Іванович вже говорив, що ми на комітеті розглядали це питання і справді всі фракції, всі, вірніше, депутати, які входять до різних фракцій, підтримали щодо направлення або, вірніше, продовження перебування нашого контингенту&nbsp; до березня наступного року.</p>
<p>Мова йде про збільшення на 50 чоловік і на два ґелікоптери. І, звичайно, що, якщо&nbsp; цікавить фінансова сторона, то тут забезпечує фінансування саме Організація Об'єднаних Націй.</p>
<p>Я думаю, що ми всі розуміємо, що наші&nbsp; війська повинні бути присутніми, справді, в усіх гарячих точках під егідою Організації Об'єднаних Націй. Тому від імені фракції, яка підтримуватиме даний законопроект, прошу всіх депутатів зробити теж і проголосувати за продовження перебування нашого&nbsp; контингенту в Республіці Конго. Дякую.</p>
<p>&nbsp;</p>
<p>ГОЛОВУЮЧИЙ. Об'єднання "Свобода", народний депутат Сич.</p>
<p>&nbsp;</p>
<p>10:46:48</p>
<p>СИЧ О.М.</p>
<p>Прошу передати&nbsp; слово знавцеві військової справи Юрію Сиротюку.</p>
<p>&nbsp;</p>
<p>ГОЛОВУЮЧИЙ. Передаємо.</p>
<p>&nbsp;</p>
<p>10:46:55</p>
<p>СИРОТЮК Ю.М.</p>
<p>Слава України!&nbsp; Юрій Сиротюк, Всеукраїнське об'єднання "Свобода".&nbsp; Всеукраїнське об'єднання "Свобода" послідовно підтримує всі ініціативи на зміцнення&nbsp; української армії. Очевидно, українські миротворці є сьогодні чи не єдиною гордістю нашої армії, яку успішно розвалює Партія регіонів і нинішній міністр оборони.</p>
<p>Більше того, участь українських миротворців у миротворчих акціях є єдиним зовнішньополітичним успіхом нинішньої влади, бо їм немає чим хвалитися, тому кидають наших вояків.&nbsp; І ми завжди будемо підтримувати, щоб наші вояки були зміцнені, щоб вони брали участь в миротворчих акціях.</p>
<p>&nbsp;Але скажіть, будь ласка, як може воювати армія і брати участь в&nbsp; цих військових компаніях, якщо у нас&nbsp; недофінансування&nbsp; армії більш ніж в чотири рази? Якщо сьогодні ми виділяємо на нашу армію, позаблокової країни, 0,8 відсотків ВВП, в той час, коли наші&nbsp; сусіди, наприклад, Туреччина – 6 відсотків ВВП, коли Росія – 3,5 ВВП. Ми посилаємо наших&nbsp; солдатів, які є безхатченками, десятки тисяч офіцерів не мають де жити, які отримують найменше коштів.&nbsp; Я пригадаю, що в Іраку менше за українських миротворців отримував лише солдат з Монголії.</p>
<p>Тому, коли ми кажемо про те, що&nbsp; наші миротворці&nbsp; це є&nbsp; обличчя української держави, то ми повинні вимагати збільшення фінансування армії, як мінімум, в чотири рази, ми повинні вимагати збільшення фінансування української військової розвідки, як мінімум, у три рази. Тому що якщо сьогодні військова розвідка втричі недофінансована, то ми посилаємо наших вояків сліпими.</p>
<p>Ми повинні ставити питання, щоби в бюджеті на 2014 рік як мінімум 3 відсотки від ВВП було на фінансування української армії. І тоді далі українська армія буде обличчям української держави і гордістю нашої держави. Бо той, хто не годує свою армію, годує чужу.</p>
<p>Але я пропоную, крім миротворців, ще послати фракцію комуністів цілим складом туди, в Конго. Хай там повоюють за&nbsp; свої права. Слава Україні!&nbsp;</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Партія регіонів, народний депутат Олександр Момот.</p>
<p>&nbsp;</p>
<p>10:49:00</p>
<p>МОМОТ О.І.</p>
<p>Олександр Момот, 27 виборчий округ, Дніпропетровськ, Партія регіонів. Шановний Володимире Васильовичу, передайте слово народному депутату Попеску.</p>
<p>&nbsp;</p>
<p>ГОЛОВУЮЧИЙ.&nbsp; Прошу, Іван Попеску.</p>
<p>&nbsp;</p>
<p>10:49:13</p>
<p>ПОПЕСКУ І.В.</p>
<p>Дякую. Попеску, фракція Партії регіонів. Вельмишановні колеги, якщо подивіться на суть цього закону про схвалення рішення Президента&nbsp; України щодо направлення національного контингенту для участі України у місії ООН зі стабілізації Демократичної республіки Конго, треба звернути увагу всього на два моменти.</p>
<p>Перший момент. Відповідно до процедур ООН мандат місії, як правило, продовжується щорічно терміном на один рік. І, звичайно, що таке погодження відбувається безпосередньо перед завершенням терміну дії попереднього мандату. Україна вже отримала запрошення, щоб продовжити цей мандат.</p>
<p>Тому ми, по-перше, повинні дати згоду, а по-друге, також збільшити нашу присутність у Конго на 50 військовослужбовців і також на два військових гвинтокрила. Оскільки цей підхід буде сприяти підвищенню міжнародного авторитету держави як рівноправного партнера у справі підтримання міжнародного миру і безпеки, Партія регіонів буде виступати "за" і закликає всіх проголосувати без зайвих тут популістських заяв. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Павло Розенко, фракція "УДАР" Віталія Кличка.</p>
<p>&nbsp;</p>
<p>10:50:21</p>
<p>РОЗЕНКО П.В.</p>
<p>Прошу передати слово моєму колезі Віктору Чумаку.</p>
<p>&nbsp;</p>
<p>ГОЛОВУЮЧИЙ.&nbsp; Прошу передати.</p>
<p>&nbsp;</p>
<p>10:50:29</p>
<p>ЧУМАК В.В.</p>
<p>Віктор Чумак, місто Київ, Дніпровський район, 214 виборчий округ, політична партія "УДАР" Віталія Кличка.&nbsp; Шановний Володимир Васильович, шановні колеги! Фракція Партії "УДАР" буде підтримувати цей проект закону з тих причин, що ми послідовно виступаємо за європейську, євроатлантичну інтеграцію нашої України.</p>
<p>Всі розумні люди сьогодні&nbsp; абсолютно чітко розуміють, що самотужки ми не можемо забезпечити власну безпеку і тому всі виклики, які стоять перед цивілізованими країнами, вони стоять і перед Україною. Тому тут принцип: моя хата з краю – не підходить.</p>
<p>Загрози для безпеки України носять не містечковий або локальний характер, а достатньо глобальний. І те, що загрожує решті цивілізованих країн – загрожує і Україні. Тому ми повинні брати участь, практично. В усіх миротворчих операціях. Більше того, я хочу сказати, що Україна є одним з найактивніших членів миротворчих операцій не тільки під мандатом Ради безпеки Організації Об'єднаних Націй, але й спільно з участю європейськими країнами та Північноатлантичним альянсом.</p>
<p>Що не менш важливо, що такі операції дають високу виучку... такі операції або участь у миротворчих операціях разом з кращими армія світу, вони дають високу виучку українським воякам і що, дійсно, їх робить гордістю нашої держави. Але тут виникає абсолютно риторичне питання: чому ми як країна знаходимося у стані геополітичної шизофренії? З одного боку ми заявили про своє бажання рухатися в бік Європейського Союзу, ми беремо участь в усіх миротворчих операціях, ми беремо участь у всіх миротворчих операція Північно-Атлантичного альянсу, а з боку ми не можемо... а з іншого боку ми не можемо абсолютно чітко зробити нормальний зовнішньополітичний вибір для гарантування власної безпеки і розвитку наших Збройних&nbsp; Сил.</p>
<p>Наша позаблоковість, яку було прийнято тут в цьому парламенті –&nbsp; це крок, зроблений на догоду Росії. Більше того, я хочу сказати, що Росія достатньо активно співпрацює з НАТО, навіть заробляє на цій співпраці...</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>10:52:36</p>
<p>ЧУМАК В.В.</p>
<p>Навіть заробляє на цій співпраці, використовуючи свій транзитний потенціал, а ми робимо все з оглядкою на Росію і не можемо відкрити для себе абсолютно нові можливості.</p>
<p>Ми підтримуємо даний законопроект і підтримуємо діяльність наших миротворчих... українських миротворчих в усіх таких місіях. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Обговорення завершено.</p>
<p>Прошу народних депутатів підготуватися до голосування. Ставлю на голосування проект Закону (номер 3264) про схвалення рішення Президента України щодо направлення національного контингенту для участі України в Місії ООН зі стабілізації у Демократичній Республіці Конго для прийняття за основу і в цілому. Прошу народних депутатів голосувати.</p>
<p>&nbsp;</p>
<p>10:53:47</p>
<p>За-375</p>
<p>Проти – 0, утрималось – 3, не голосували – 36.</p>
<p>Рішення прийнято. По фракціях.</p>
<p>Розглядається проект Закону (у другому читанні, 2399) про внесення змін до деяких законів України щодо виконання судових рішень.</p>
<p>Доповідає&nbsp; заступник голови Комітету з питань верховенства права та правосуддя Шпенов Дмитро Юрійович.</p>
<p>&nbsp;</p>
<p>10:54:28</p>
<p>ШПЕНОВ Д.Ю.</p>
<p>Шановний головуючий! Шановні колеги! Законопроект був прийнятий за основу Верховною Радою України 5 вересня 2013 року зі скороченим строком підготовки до другого читання. Комітет з питань верховенства права та правосуддя розглянув&nbsp; цей законопроект на своєму засіданні 18 вересня&nbsp; 2013 року у порядку другого читання.</p>
<p>Хочу нагадати, що при голосуванні законопроекту 2399 у першому читанні в залі&nbsp; відбулись обговорення і за погодженням усіх фракцій на голосування був внесений текст зі змінами, які врахували компроміс, а також євроінтеграційні зобов'язання України.&nbsp; Для підготовки&nbsp; законопроекту 2399 до другого читання були внесені 22 поправки, 6 з них враховані у тому числі частково, відхилено 16.</p>
<p>Враховуючи вищезазначене, Комітет Верховної Ради України з питань верховенства права та правосуддя вирішив рекомендувати Верховній Раді України законопроект прийняти у другому читанні та в цілому.&nbsp; Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Йдемо по поправках.</p>
<p>Народний депутат Гриневецький, поправка номер 1. Наполягаєте? Ні.</p>
<p>Поправка 2. Народний депутат Слюз. Наполягаєте? Увімкніть мікрофон.</p>
<p>&nbsp;</p>
<p>10:55:46</p>
<p>СЛЮЗ Т.Я.</p>
<p>Шановні народні депутати України! Шановні громадяни! Цей закон, законопроект, який пропонує діюча влада, він спрямований не на забезпечення гарантій виконання рішень судів, а робить все для того, щоб діюча влада тих рішень судів не виконувала.</p>
<p>Тому і серед 22 поправок, які були подані народними депутатами України, моїх 14 і я вимагаю по кожній поправці провести обговорення і поставити на персональне голосування.</p>
<p>Конкретно по цій поправці. Я вношу зміни. Оскільки діючим законодавством передбачено так, що виконавчий документ, особливо це стосується правових правовідносин, соціальних і пенсійних виплат, можна подавати лише протягом трьох років. Я вношу зміни на той період, на який передбачено виконання судового рішення.</p>
<p>Тому прошу народних депутатів підтримати дану мою поправку. Дякую.</p>
<p>&nbsp;</p>
<p>ГОЛОВУЮЧИЙ. Від комітету є яке пояснення? Ставити на голосування?</p>
<p>Ставлю на голосування поправку номер 1 народного депутата, поправку номер 2 народного депутата Слюз. Прошу народних депутатів голосувати.</p>
<p>&nbsp;</p>
<p>10:57:19</p>
<p>За-120</p>
<p>Проти-1, утрималось-25, не голосували-259. Рішення не прийнято.</p>
<p>По фракціях.</p>
<p>Розглядається поправка номер 3 народного депутата Слюз. Увімкніть мікрофон.</p>
<p>&nbsp;</p>
<p>10:57:35</p>
<p>СЛЮЗ Т.Я.</p>
<p>Шановні народні депутати України! Шановні громадяни України! Я ще раз звертаю увагу, що даним законопроектом в діючій редакції діюча влада намагається зробити так, щоб судові рішення не виконувалися.</p>
<p>Моя поправка полягає в наступному. Є у нас таке поняття в статті 28 як виконавчий збір. І там прописано так. Що у випадку скасування судового рішення виконавчий збір повертається боржнику. Але не написано протягом якого терміну.</p>
<p>Моя поправка полягає в наступному, щоб виконавчий збір був повернений на протязі трьох днів. Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Ставлю на голосування поправку номер 3 народного депутата Слюз. Прошу народних депутатів голосувати.</p>
<p>&nbsp;</p>
<p>10:58:36</p>
<p>За-145</p>
<p>За – 145, проти – 0, утрималось – 26, не голосувало – 239.</p>
<p>Рішення не прийнято по фракціях.</p>
<p>Розглядається поправка номер 4 народного депутата Слюз. Прошу увімкнути.</p>
<p>&nbsp;</p>
<p>10:58:49</p>
<p>СЛЮЗ Т.Я.</p>
<p>Шановні народні депутати! Шановні громадяни України! Звертаю вашу увагу ще раз, що цей законопроект стосується категорії громадян, в першу чергу чорнобильців, дітей війни, учасників війни та інших громадян-афганців, яким незаконно призупинили виплати ті, які їм передбачені їхніми профільними законами. Наслідок звертання у судові інстанції з 1 листопада 2011 року дані судові рішення не виконуються. Дана поправка стосується наступного. Значить, в нас передбачено згідно Закону "Про виконавче провадження" якщо судовий виконавець не може знайти боржника або дане судове рішення не виконується, то виконавча служба закриває виконавче провадження без виконання даного судового рішення. Я пропоную вилучити норму підпункту 11 статті 45 даного Закону "Про виконавче провадження". Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Ставлю на голосування поправку номер 4 народного депутат Слюз. Прошу голосувати народних депутатів.</p>
<p>&nbsp;</p>
<p>11:00:19</p>
<p>За-149</p>
<p>За – 149, проти - 0, утрималось – 28, не голосувало – 232.</p>
<p>Рішення не прийнято. По фракціях.</p>
<p>Розглядається поправка номер 5 народного депутата Слюз. Прошу увімкнути мікрофон.</p>
<p>&nbsp;</p>
<p>11:00:32</p>
<p>СЛЮЗ Т.Я.</p>
<p>Шановні народні депутати України! Шановні громадяни України, особливо ті, в яких протягом останніх років не виконуються ваші законно винесені судові рішення. Прошу звернути увагу чорнобильців, афганців, дійтей війни, інших категорій людей звернути увагу на дуже одіозні дві фракції, які так дуже вболівають за ваше покращення, що не підтримують мої поправки для того, щоб цей законопроект імплементувався в законопроект євроінтеграції.</p>
<p>Звертаю вас, що за мої поправки також не голосує і фракція комуністів. Суть цієї поправки полягає в наступному. Попередня стаття вона моделюється цією 75 статтею, тобто намагаються вилучити, що органи виконавчої служби закривають виконавчі впровадження, якщо з поважних чи без поважних причин вони не можуть знайти боржника і не виконується рішення суду.</p>
<p>Таким чином, всі справедливо законно винесені судові рішення, завдяки…</p>
<p>&nbsp;</p>
<p>ГОЛОВУЮЧИЙ. Ясно. Шановні народні депутати,&nbsp; ставиться на голосування поправка номер 5 народного депутата Слюз. Прошу голосувати.</p>
<p>&nbsp;</p>
<p>11:02:06</p>
<p>За-145</p>
<p>Добре.</p>
<p>Проти – 1, утрималось – 24, не голосували – 239.</p>
<p>Рішення не прийнято. По фракціях.</p>
<p>Розглядається поправка номер 6 народного депутат Слюз. Прошу ввімкнути.&nbsp;</p>
<p>&nbsp;</p>
<p>11:02:21</p>
<p>СЛЮЗ Т.Я.</p>
<p>Тетяна Слюз, фракція "Батьківщина". Шановні народні депутати,&nbsp; шановні громадяни України, звертаю вагу увагу, що чинна редакція даного закону не дає змогу виконувати діючій владі всі судові рішення про те, щоб вам повернули законно нараховані ваші виплати.</p>
<p>Суть даної поправки полягає в наступному, що в діючого Законі про виконавче провадження на сьогоднішній день передбачено у випадку невиконання судових рішень передбачено якісь незрозумілі штрафи. Я вношу зміну із імплементацією діючого закону, вношу зміну згідно статті 89, яка чітко визначає покарання по тих боржниках, які своєчасно не виконують рішення суду.</p>
<p>Шановні народні депутати, в першу чергу, фракція Партії регіонів фракція комуністів, я вас дуже прошу, підтримайте дану поправку. Дякую.</p>
<p>&nbsp;</p>
<p>ГОЛОВУЮЧИЙ. Ставлю на голосування поправку номер 6 народного депутата Слюз. Прошу народних депутатів голосувати.</p>
<p>&nbsp;</p>
<p>11:03:39</p>
<p>За-128</p>
<p>Проти-0, утрималось-25, не голосувало-255.</p>
<p>Рішення не прийнято. По фракціях.</p>
<p>Поправка номер 7. Прошу, ввімкніть мікрофон.</p>
<p>&nbsp;</p>
<p>11:03:51</p>
<p>СЛЮЗ Т.Я.</p>
<p>Тетяна Слюз, фракція "Батьківщина". Шановні громадяни України! Звертаю вашу увагу, на другий раз думайте на чергових парламентських виборах за кого голосувати – за тих депутатів, які вам обіцяють на словах покращення, а насправді його не виконують.</p>
<p>Суть даної поправки полягає в наступному. Згідно діючого Закону на сьогоднішній день передбачено, що судові рішення судовий виконавець має право виконувати протягом 6 місяців. Я пропоную цю норму скоротити вдвічі до 3 місяців. Шановні, народні депутати, якщо ви так вболіваєте за долю наших громадян знедолених, прошу підтримати дану поправку. Дякую.</p>
<p>&nbsp;</p>
<p>ГОЛОВУЮЧИЙ. Ставлю на голосування поправку номер 7 народного депутата Слюз. Прошу голосувати.</p>
<p>&nbsp;</p>
<p>11:04:56</p>
<p>За-153</p>
<p>Проти-0, утрималось-27, не голосувало-232.</p>
<p>Рішення не прийнято. По фракціях.</p>
<p>Розглядається поправка номер 9, народного депутата Слюз.</p>
<p>&nbsp;</p>
<p>11:05:14</p>
<p>СЛЮЗ Т.Я.</p>
<p>Тетяна Слюз, фракція "Батьківщина". Шановні народні депутати, шановні громадяни України!&nbsp; Даною поправкою я врегульовую норми справедливого, якісного і своєчасного виконання рішень суду. До речі, хочу вам навести&nbsp; &nbsp;статистику. Згідно Закону про Державний бюджет&nbsp; України на цей рік по бюджетній програмі&nbsp; забезпечення&nbsp;&nbsp; виконання судових рішень гарантованих державою передбачено 153 мільйони гривень, станом на 1 липня цього року лише виконано на 42 мільйони&nbsp; гривень. Тому наш уряд дуже&nbsp; так дбає за вас, шановні громадяни, що&nbsp; не хоче навіть виконати і цю суму бюджетних&nbsp; призначень, які передбачені Законом про державний бюджет.</p>
<p>Шановні&nbsp; народні депутати, прошу підтримати дану поправку. Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Чули, що народний депутат просить підтримати? Я ставлю на голосування поправку номер 9.&nbsp; Прошу голосувати.</p>
<p>&nbsp;</p>
<p>11:06:31</p>
<p>За-148</p>
<p>Проти - 2 , утримались - 29, не голосували - 231.&nbsp;</p>
<p>Рішення не прийнято.&nbsp;&nbsp; По фракціях.&nbsp; А ви що, погано&nbsp; бачите?</p>
<p>Розглядається поправка&nbsp; номер 11, народний депутат Слюз.&nbsp; Я не бачу народного депутата Слюз. Сідайте!</p>
<p>&nbsp;</p>
<p>11:06:57</p>
<p>СЛЮЗ Т.Я.</p>
<p>Тетяна Слюз,&nbsp;&nbsp; фракція "Батьківщина". Шановні громадяни України,&nbsp; звертаю вашу увагу на те, як проходить голосування&nbsp;&nbsp; по даному законопроекту,&nbsp; і зараз буде вирішуватись&nbsp; доля багатьох мільйонів громадян.&nbsp;</p>
<p>Суть моєї поправки полягає в наступному. Я цією статтею&nbsp; також&nbsp; імплементую процедуру, правильну&nbsp; процедуру,&nbsp; проведення виконання казначейською службою&nbsp; України виконання судових&nbsp;&nbsp; рішень.</p>
<p>Шановні громадяни&nbsp;&nbsp;України, звертаю вашу увагу на таку&nbsp; річ, що в Законі про Державний бюджет передбачена бюджетна програма відшкодування&nbsp; збитків за заподіяну&nbsp; шкоду незаконними діями органами дізнання&nbsp; досудового слідства, прокуратури, судів, органів&nbsp;&nbsp;&nbsp;&nbsp; державної влади, на цей рік передбачено&nbsp; 37,5 мільйонів гривень.&nbsp; Враховуючи те, ви можете &nbsp;себе захистити з правової точки зору.</p>
<p>&nbsp;</p>
<p>ГОЛОВУЮЧИЙ. Ставлю на голосування поправку номер 11 народного депутата Слюз. Прошу голосувати.</p>
<p>&nbsp;</p>
<p>11:08:27</p>
<p>За-144</p>
<p>Проти – 2, утрималося – 24, не голосувало – 241.&nbsp;</p>
<p>Рішення не прийнято.</p>
<p>По фракціях. Партія регіонів – 3, "Батьківщина" – 66, "УДАР Віталія Кличка" – 23, "Свобода" – 34, Компартія – 0, позафракційні – 18.</p>
<p>Поправка номер 12. Увімкніть мікрофон.</p>
<p>&nbsp;</p>
<p>11:08:53</p>
<p>СЛЮЗ Т.Я.</p>
<p>Тетяна Слюз, фракція "Батьківщина". Шановні громадяни України, зверніть увагу на процедуру проведення голосування за дані поправки до законопроекту про виконання судових рішень. Наша держава взяла слово перед певними міжнародними організаціями та іншими установами про те, що ми гарантуємо виконання судових рішень громадянам, в першу чергу чорнобильцям, афганцям, дітям-війни і тому подібне.</p>
<p>Звертаю вашу увагу, народним депутатам, на сьогоднішній день діє закон, який був прийнятий минулого року, а цей закон повинен підсилити гарантування виконання судових рішень. Дана поправка полягає в наступному, я імплементую процедуру правильності проходження виконання судових рішень в органах державної казначейської служби. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Ставлю на голосування поправку номер 13 народного депутата Слюз. Прошу голосувати.</p>
<p>&nbsp;</p>
<p>11:10:09</p>
<p>За-137</p>
<p>Проти – 0, утрималося – 23, не голосувало – 247.&nbsp;</p>
<p>Рішення не прийнято. По фракціям.</p>
<p>Поправка номер 14 народного депутата Агафонова. І є поправка народного&nbsp;депутата Розенка. Ввімкніть мікрофон Розенка, прошу.</p>
<p>&nbsp;</p>
<p>11:10:35</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка". Справді, це надзвичайно важливий соціальний законопроект, який дає хоч якийсь шанс людям отримати свої кошти за невиконані судові рішення. І тому уважно колеги, особливо з Партії регіонів, що ми пропонуємо. Ми в першому читанні встановили черговість виконання судових рішень, що, в першу чергу, мають виконуватись рішення із соціальних питань, із пенсійних питань, із проблем соціальної допомоги, пенсії чорнобильцям тощо. І ми пропонуємо, щоб ці всі рішення виконувалися щодо судових рішень, які були до ухвалення цього законопроекту і після ухвалення цього законопроекту. Це дуже важлива поправка, яку внесла фракція "УДАР Віталія Кличка". Я прошу,&nbsp; колеги, всі разом її підтримати.</p>
<p>&nbsp;</p>
<p>ГОЛОВУЮЧИЙ.&nbsp; Ставлю на голосування поправку 14 народного депутата Розенка. Прошу голосувати.</p>
<p>&nbsp;</p>
<p>11:11:52</p>
<p>За-141</p>
<p>Проти – 0, утрималося – 20, не голосувало – 247.</p>
<p>Рішення не прийнято. По фракціях.</p>
<p>Розглядається поправка 15 народного депутата Махніцького. Прошу ввімкніть мікрофон Махніцького. Прошу.</p>
<p>&nbsp;</p>
<p>11:12:12</p>
<p>МАХНІЦЬКИЙ О.І.</p>
<p>Олег Махніцький, всеукраїнське об'єднання "Свобода".&nbsp; Я, в першу чергу, звертаюсь до громадян України і до депутатів, тому що я тут бачу, звертатися немає сенсу, тому що як то кажуть, хоч головою об стінку. Голосують як комуністи, так і Партія регіонів так, як їм махають рукою, так вони і голосують і не вникають в суть проблеми.</p>
<p>Ми маємо приклад шахрайських дій влади, яка подає законопроект як євроінтеграційний, а насправді це є анти євроінтеграційний проект закону.</p>
<p>Насправді, цей законопроект покликаний для того, щоб не виконувати рішення судів, хоча багато громадян виграло і Європейський суд&nbsp; з прав людини про те, що не виконуються&nbsp; рішення судів. Люди, які мають по закону право на отримання соціальних виплат, мало того, що їм держава цього не виплачує, вони ще після того судилися, виграли вітчизняні суди і міжнародний суд. І, власне, в цьому законопроекті закладено механізм, як уникнути цих виплат. Власне, ця…</p>
<p>&nbsp;</p>
<p>ГОЛОВУЮЧИЙ. Ставлю на голосування поправку&nbsp; номер 15 народного депутата Махніцького. Прошу голосувати.</p>
<p>&nbsp;</p>
<p>11:13:42</p>
<p>За-141</p>
<p>Проти – 1, утрималось – 23, не голосувало – 244.</p>
<p>Рішення не прийнято. По фракціях.</p>
<p>Розглядається поправка&nbsp; номер 18. <i>(Шум у залі) </i>&nbsp;16 поправка врахована частково. Народний депутат Махніцький наполягає. Прошу ввімкніть&nbsp; мікрофон.</p>
<p>&nbsp;</p>
<p>11:14:18</p>
<p>МАХНІЦЬКИЙ О.І.</p>
<p>Я наполягаю на повному врахуванні цієї поправки. Тому що часткове її врахування&nbsp; воно&nbsp; не буде мати зовсім ніяких наслідків.</p>
<p>Я ще хочу звернутися до&nbsp; громадян України, щоб вони звернули свою увагу на поведінку фракції комуністів, яка дуже на всіх екранах кричить про те, що вона відстоює права трудящих і&nbsp; соціально незахищених.</p>
<p>Власне, в цьому законопроекті і йдеться про поновлення прав соціально незахищених громадян. Це&nbsp; і каліки,&nbsp; це й&nbsp; інваліди, це і пенсіонери, це і чорнобильці.&nbsp; І ми бачимо, як фракція комуністів в унісон з Партією регіонів просто їхні права нівелює сьогоднішнім голосуванням. І тому це наглядний приклад того, чиї інтереси відстоюють комуністи –&nbsp;&nbsp; не соціально незахищених громадян, а капіталістів і олігархів. Дякую.&nbsp;&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Ставлю на голосування поправку номер 16 народного депутата&nbsp; Махніцького. Прошу голосувати.</p>
<p>&nbsp;</p>
<p>11:15:32</p>
<p>За-142</p>
<p>Проти – 1, утрималося – 20,&nbsp; не голосувало 246.</p>
<p>Рішення не прийнято. По фракціям.</p>
<p>Поправка номер 18 народного депутата Сушкевича. Наполягаєте? Ні. Поправка номер 21… <i>(Шум у залі)</i>&nbsp; 19-у? Я дам.</p>
<p>У 18 поправці є ще народний депутат Пишний. Увімкніть мікрофон народного депутата Пишного. Прошу.</p>
<p>&nbsp;</p>
<p>11:16:16</p>
<p>ПИШНИЙ А.Г.</p>
<p>Шановні народні депутати, шановні виборці! Фракція "Батьківщина", Андрій Пишний. Я хотів би звернути увагу сьогодні, в першу чергу, на те, що Партія регіонів проігнорувала, фактично, усі поправки, які були внесені до цього законопроекту, які вносилися опозицією, які хоча б трохи наближали його до української Конституції.</p>
<p>Загалом, ганебне явище, коли&nbsp; українські громадяни, отримавши абсолютно законне, винесене іменем України судове рішення, не здатні його виконати.&nbsp; У 2013 році на виконання судових рішень було заплановано 158 мільйонів гривень. Рівно стільки, до речі, було витрачено, якщо не помиляюсь, на естакади від вертольотної площадки Віктора Януковича на Парковій алеї.</p>
<p>Отже, моя поправка стосується того, щоб прибрати із закону, по суті, індульгенцію, яка дає можливість Кабінету Міністрів&nbsp; виконувати судові рішення лише в тих межах, які вони самі собі дозволяють, ігноруючи при цьому судову українську систему. А судових рішень винесено на сьогоднішній день майже понад&nbsp; 15…</p>
<p>&nbsp;</p>
<p>ГОЛОВУЮЧИЙ.&nbsp; Ставлю на голосування поправку номер 18 народного депутата Пишного. Прошу голосувати.</p>
<p>&nbsp;</p>
<p>11:17:47</p>
<p>За-141</p>
<p>Проти – 1, утрималися – 21, не голосувало – 245.&nbsp;&nbsp;</p>
<p>Рішення не прийнято.</p>
<p>По фракціях: Партія регіонів – 0, "Батьківщина" – 66, "УДАР Віталія Кличка" – 24, "Свобода" – 34, Компартія – 0, позафракційні – 17.</p>
<p>Відхилена поправка номер 20...&nbsp; А, 19-а,&nbsp; народний&nbsp; депутат Розенко, 19-а.</p>
<p>&nbsp;</p>
<p>11:18:24</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка". По 19 поправці, яка врахована частково, дуже цікава ситуація вийшла. Тетяна Слюз подала абсолютно правильну поправку, яка складається із двох частин, але комітет схитрував і другу частину вилучив, і залишив лише першу частину, яка зводить цей законопроект без другої частини до абсурду. Тому залишати першу частину поправки Слюз зараз в такій редакції не можна.</p>
<p>Тому я прошу вас зараз поставити всю поправку Тетяни Яківни на підтвердження і, на жаль, не підтримувати. І тоді і перша частина також&nbsp; буде із цього законопроекту вилучена. Прошу поставити поправку на підтвердження і не підтримувати її.</p>
<p>&nbsp;</p>
<p>ГОЛОВУЮЧИЙ. Шановні народні депутати, зрозуміло? Я ставлю на голосування поправку номер 19 народного депутат Слюз на підтримку. Прошу голосувати.</p>
<p>&nbsp;</p>
<p>11:19:50</p>
<p>За-195</p>
<p>Проти – 3, утримались – 7, не голосували – 189.&nbsp;</p>
<p>Рішення не прийнято. По фракціях.</p>
<p>Розглядається поправка номер 21 народного&nbsp;депутата Слюз. Прошу, увімкніть мікрофон.</p>
<p>&nbsp;</p>
<p>11:20:26</p>
<p>СЛЮЗ Т.Я.</p>
<p>Тетяна Слюз, фракція "Батьківщина".&nbsp; Прошу передати слово Арсенію Яценюку.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Прошу передати слово.</p>
<p>&nbsp;</p>
<p>11:20:37</p>
<p>ЯЦЕНЮК А.П.</p>
<p>Шановний пане Голово! Шановні народні депутати України! Ми хочемо висловити офіційну позицію фракції "Батьківщина"&nbsp; з приводу даного законопроекту.</p>
<p>Ми проголосували за даний&nbsp; законопроект в першому читанні на тих умовах, які були погоджені у вас в кабінеті, пане Голово. А саме: цей закон повинен забезпечити виконання судових рішень, а не заборонити українцям отримувати кошти, які на&nbsp; законних підставах вони повинні отримати з&nbsp; Державного бюджету по винесеним судовим рішенням.</p>
<p>Прийняття законопроекту в цій редакції не має нічого спільного з європейською інтеграцією, а навпаки суперечить базовій українській конституційній нормі та нормі Європейського Союзу про обов'язковість виконання судових рішень і про те, що, якщо людина отримала кошти і отримала рішення…</p>
<p>&nbsp;</p>
<p>ГОЛОВУЮЧИЙ. Дайте&nbsp; завершити.</p>
<p>&nbsp;</p>
<p>11:21:38</p>
<p>ЯЦЕНЮК А.П.</p>
<p>…суперечить базовим європейським нормам та нормі Конституції&nbsp; України, де чітко зазначено: судові рішення обов'язкові до виконання на всій території України.</p>
<p>Ми категорично відмовляємося підтримувати цей законопроект, так як цей законопроект позбавляє мільйонів українців права на отримання коштів по&nbsp; судовим рішенням, а загальний борг Державного бюджету перед цими українцями складає близько 40 мільярдів гривень.</p>
<p>Ми вимагаємо повторне друге читання.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>21 поправку… Ну, ми зараз 21-у розглядали, повернемося, якщо треба, до 20-ї.</p>
<p>Ставлю на голосування поправку народного депутата Слюз, 21 поправка.&nbsp; Прошу народних депутатів голосувати.&nbsp;</p>
<p>&nbsp;</p>
<p>11:22:48</p>
<p>За-151</p>
<p>Проти-0, утрималось-21, не голосувало-235.</p>
<p>Рішення не прийнято. По фракціях.</p>
<p>У нас осталась 22 поправка, це народного депутата Пишного, вона відхилена. І народний депутат Розенко просить 20 поправку на підтримку.</p>
<p>Тому давайте розглянемо відхилену поправку народного депутата Пишного. Прошу. Розглядається поправка Пишного.</p>
<p>&nbsp;</p>
<p>11:23:21</p>
<p>ПИШНИЙ А.Г.</p>
<p>Андрій Пишний, фракція "Батьківщина". Шановні народні депутати! Я звертаю вашу увагу, що 22 поправка намагається хоча б трохи дати шанс нашим українцям побачити, в якому вигляді відбувалося б виконання судових рішень. Та зобов'язати Кабінет Міністрів розробити відповідні підзаконні акти.</p>
<p>І ця поправка так само була відхилена комітетом. Що ще раз підтверджує ту заяву, яку зробив лідер фракції "Батьківщина". Це закон не про виконання судових рішень, це закон про невиконання судових рішень і індульгенція, яку намагається собі під виглядом євроінтеграційних проектів вибити Кабінет Міністрів щодо чергового порушення і ігнорування української Конституції. Дякую.</p>
<p>&nbsp;</p>
<p>ГОЛОВУЮЧИЙ. Ставлю на голосування поправку номер 2 народного депутата Пишного. Прошу народних депутатів голосувати.</p>
<p>&nbsp;</p>
<p>11:24:43</p>
<p>За-155</p>
<p>Проти-1, утримались-23, не голосували-231.</p>
<p>Рішення не прийнято.</p>
<p>Я прошу уваги народних депутатів. поступила пропозиція народного депутата Розенко поставити поправку 20. Увімкніть, увімкніть мікрофон народного депутата Розенка.</p>
<p>&nbsp;</p>
<p>11:25:04</p>
<p>РОЗЕНКО П.В.</p>
<p>Павло Розенко, фракція "УДАР". Дякую, що мені надали слово. Я не буду ставити зараз питання на підтримання цієї поправки. Я хочу єдине, що сказати. Що справді, от зараз виходить ситуація, що законопроект в такій редакції, як пройшов вже друге читання, на жаль, не дає шансів нашим громадянам отримати справедливе виконання рішень європейських судів і українських судів. Ми підійшли до ситуації, коли приймаємо Закон про виконання судових рішень, насправді, ці виконання судових рішень самі своїми руками можемо заблокувати. Є цілий ряд неузгоджених питань, є пропозиції, як вийти з цієї тупикової ситуації.</p>
<p>Тому ми зараз однозначно не будемо цей законопроект голосувати в цілому, а пропонуємо також відправити цей законопроект на повторне друге читання, знайти все-таки мужність, компроміс, взяти на себе відповідальність перед нашими громадянами і знайти механізм виконання судових рішень.</p>
<p>&nbsp;</p>
<p>ГОЛОВУЮЧИЙ. Шановні народні депутати, була внесена пропозиція народного депутата Розенка поставити&nbsp; поправку 20. Ви зняли? Зняли. Шановні народні депутати, я ж прошу, коли виступає депутат, дайте мені можливість його послухати, ви ж не даєте. Ну, так не повинно бути. Я прошу. Є багато питань, застережень по цьому закону. Дуже важливий закон.</p>
<p>Я прошу по однієї хвилині запишіться від фракцій і потім я поставлю на голосування. По однієї хвилині від фракцій. Прошу.</p>
<p>Я прошу, народний депутат Симоненко Петро Миколайович.</p>
<p>&nbsp;</p>
<p>11:27:21</p>
<p>СИМОНЕНКО П.М.</p>
<p>Шановні колеги, фракція Компартії, Симоненко. Ну, дивно виглядає, для того, щоб виконувати рішення суду треба приймати ще один закон. Це просто якась дика ситуація, яку не можна тут взагалі розглядати у Верховній Раді.</p>
<p>А для вас, шановні виборці, я хочу сказати, що тут твориться. А твориться одне, за згодою олігархів намагаються прийняти закон, який повторить все те, що було в 2011 році, коли афганці і чорнобильці штурмом брали Верховну Раду. Намагаються сьогодні прийняти норму з отакими підправками. Але є у Кабінету Міністрів гроші – будуть видавати, немає грошей – ніхто вам нічого, шановні, видавати не буде за рішеннями суду. Тому вони мовчать про те, що закон передбачає, а намагаються говорити про деякі поправки.</p>
<p>Фракція Компартії в 2011 році стояла якраз на сторожі того, щоб не прийняли цей закон, і завдяки нашим зусиллям, не прийняли. Сьогодні самі за свої поправки не голосують, а звинувачують комуністів.</p>
<p>Тому я, шановні виборці, хочу ще раз підтвердити, ми ніколи за цей закон не проголосуємо.</p>
<p>&nbsp;</p>
<p>ГОЛОВУЮЧИЙ. Прошу, фракція Партія регіонів, Юрій Мірошниченко.</p>
<p>&nbsp;</p>
<p>11:28:35</p>
<p>МІРОШНИЧЕНКО Ю.Р.</p>
<p>Дякую, Володимире Васильовичу. Шановні колеги, дійсно, цей закон надзвичайно важливий, резонансний і пов'язаний з долями багатьох громадян України. Але, враховуючи процедуру нашого Регламенту, ми зараз поставимо його на голосування. Який буде результат, ми зараз прогнозувати&nbsp; не можемо. Але ми точно можемо застосувати ту практику, Володимир Васильович, яку ви вже запровадили, яка є ефективною.</p>
<p>За результатами голосування, якщо не буде у нас згоди в залі, зібрати в своєму кабінеті керівників фракцій, провести&nbsp; нараду. І оскільки цей закон входить в європейський пакет, все ж таки домовитись, в який спосіб ми будемо його підтримувати. Дякую за увагу.</p>
<p>&nbsp;</p>
<p>ГОЛОВУЮЧИЙ. Фракція "Батьківщина", народний депутат Сікора.</p>
<p>&nbsp;</p>
<p>11:29:24</p>
<p>СІКОРА О.М.</p>
<p>Передаю слово Арсенію Петровичу Яценюку.</p>
<p>&nbsp;</p>
<p>ГОЛОВУЮЧИЙ. Арсеній Петрович Яценюк, прошу.</p>
<p>&nbsp;</p>
<p>11:29:30</p>
<p>ЯЦЕНЮК А.П.</p>
<p>Шановний Володимире Васильовичу, звертаюся до вас ще раз з приводу цього законопроекту і з приводу європейської інтеграції в цілому. Ми не маємо права давати можливість уряду України фальшувати закони, які антиєвропейські і ліпити на них назву, що цей закон за Європейський Союз.</p>
<p>Ну, в&nbsp; якій європейській країні може бути прийнятий закон, який дозволяє уряду не виконувати судові рішення, які винесені іменем цієї країни? Уряд нас намагається втягнути в аферу і уряд хоче, щоби 40 мільярдів заборгованості, які накопилися зараз перед українцями по пенсіям, зарплатам і іншим соціальним втратам, е виплачувати &nbsp;і прикрити це все начебто вивіскою про Європейський Союз. Це антиєвропейський закон, це закон про невиконання судового рішення, ми не можемо його підтримувати, і ваша фракція не може його підтримувати. Повторне друге читання – наша вимога.</p>
<p>&nbsp;</p>
<p>ГОЛОВУЮЧИЙ. Шановні народні депутати, об'єднання "Свобода", думки, народний депутат Зелик.</p>
<p>&nbsp;</p>
<p>11:30:37</p>
<p>ЗЕЛИК Р.Б.</p>
<p>Прошу передати слово Олегу Махніцькому.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>11:30:43</p>
<p>МАХНІЦЬКИЙ О.І.</p>
<p>Олег Махніцький, Всеукраїнське об’єднання "Свобода". Я знову хочу звернути увагу на ту брехню, яка сьогодні виголошується в залі. Цей закон не є, не відносить до пакету так званого "списку&nbsp; Фюле".&nbsp; Цей закон покликаний рішеннями Європейського суду, з яких випливає про те, що в нас не виконуються судові рішення. І, власне, в цьому законі, навпаки, для того, щоб були механізми, закладені механізми виконання судових рішень, в ньому закладено механізм ухилення від виконання судового рішення.</p>
<p>І позиція нашої фракції є абсолютною про те, що ми не будемо голосувати в такому вигляді цей закон, який проголосовано в другому читанні по поправках. І наша позиція полягає в тому, що для того, щоб вирішити цю проблему його необхідно відправити на повторне друге читання.</p>
<p>А до комуністів хочу звернутися, що не потрібно з’їжджати! Тому що ви голосуєте не за соціальну захищеність громадян, а голосуєте за…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Фракція "УДАР Віталія Кличка", народний депутат Раупов, прошу.</p>
<p>&nbsp;</p>
<p>11:31:53</p>
<p>РАУПОВ Р.Б.</p>
<p>Народний депутат Рустам Раупов. Прошу передати слово Павлу Розенку.</p>
<p>&nbsp;</p>
<p>ГОЛОВУЮЧИЙ. Павло Розенко хвилину має. Прошу.</p>
<p>&nbsp;</p>
<p>11:31:59</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка". Я теж тут хочу дати репліку одній політичній силі, яка на словах бореться з олігархами, а сама з ними синхронно голосує всі питання у Верховній Раді України. Так от, я хочу вам сказати, що фракції "УДАР" у Верховній Раді України попереднього скликання не було. Коли за вашою мовчазною згодою, ви сиділи і мовчали, Верховна Рада України прийняла антинародний документ, який зупиняв виконання всіх соціальних судових рішень. Тепер ми намагаємося знайти можливості, щоб розблокувати цей закон, щоб розблокувати виконання&nbsp; &nbsp;судових рішень. І якраз наша сьогодні діяльність і фракції "УДАР", щоб&nbsp; дати надію і дати кошти конкретні людям, які&nbsp; виграли соціальні справи і які сьогодні свої соціальні виплати не отримують.&nbsp; Тому&nbsp; давайте, справді, на повторне…</p>
<p>&nbsp;</p>
<p>ГОЛОВУЮЧИЙ.&nbsp; Дякуємо. Почули вас.</p>
<p>Прошу, народний депутат Міщенко, позафракційні.&nbsp;&nbsp;&nbsp;</p>
<p>&nbsp;</p>
<p>11:33:06</p>
<p>МІЩЕНКО С.Г.</p>
<p>Дякую. Сергій Міщенко, Київщина. Шановні колеги, той, хто їздить по округу,&nbsp; знають, що в трійку&nbsp; самих головних питань, які наші виборці задають : це Закон про спадщину, коли ж ми його винесемо в зал і поставимо на голосування, щоб люди&nbsp; не купували самі у себе хати, земельні ділянки і таке інше, це приватизація земельних ділянок&nbsp; біля хати, де люди тисячі платять. І третє – це коли ж почнеться процес виплати дітям війни, чорнобильцям, афганцям всіх коштів.</p>
<p>Тому,&nbsp; я впевнений в тому, що по налаштуванню сьогоднішнього залу видно,&nbsp; що цей закон не буде прийнятий. Тому я&nbsp; за те, щоб його поставити на повторне друге читання. І все-таки у вашому кабінеті лідери фракцій&nbsp; знайшли компроміс. Не просто&nbsp; під євроінтеграційні закони пропихувати свої якісь&nbsp; речі, які не задовольняють громадян України, а треба дійсно почати процес виплати цих коштів, які люди забезпечені законом та рішеннями суддів.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.&nbsp;&nbsp;</p>
<p>Обговорення закінчено. Всі бажаючі виступили. Ніяких реплік, уже хватить розмовляти,&nbsp; уже все закінчили. Обговорення закінчено.&nbsp;</p>
<p>Шановні народні депутати, дуже важливий&nbsp; закон. Тому, я думаю,&nbsp; лунали тут різні думки. Давайте ми приймемо зараз всі разом рішення направити&nbsp; в комітет на повторне&nbsp; друге читання. Провести консультації між керівниками фракцій. Будемо, домовимося &nbsp;сьогодні –&nbsp; сьогодні&nbsp; повернемося і проголосуємо.</p>
<p>Тому я ставлю на голосування, прошу уваги всіх, повернути в комітет, скоротити строки розгляду повторного другого читання, провести консультації і повернутися в цьому залі проголосувати за цей закон. Прошу народних депутатів за це проголосувати.</p>
<p>&nbsp;</p>
<p>11:35:33</p>
<p>За-361</p>
<p>Проти – 30, утрималося – 1, не голосували – 26.</p>
<p>Рішення прийнято.</p>
<p>По фракціях. Партія регіонів – 192, "Батьківщина" – 76, "УДАР Віталія Кличка" – 33, об'єднання "Свобода" – 34, Компартія України – 0, позафракційні – 26.</p>
<p>Розглядається проект Закону (номер 2105) про внесення змін до Митного тарифу України, затвердженого Законом України "Про Митний тариф України" (нова редакція). Доповідає голова Комітету з питань податкової та митної політики Віталій Юрійович Хомутиннік. Прошу.</p>
<p>&nbsp;</p>
<p>11:36:30</p>
<p>ХОМУТИННІК В.Ю.</p>
<p>Шановний Володимир Васильовичу, шановні колеги, комітет доопрацював до другого читання законопроект 2105.</p>
<p>Я хочу нагадати, що зміни до Закону про Митний тариф, які були внесені Кабінетом Міністрів на виконання зобов'язань зі Світовою організацією торгівлі на цей рік. Я хочу нагадати про те, що при голосуванні в першому читанні була згода між фракціями про те, щоб вилучити деякі позиції, я для стенограми скажу які, і комітет виконав це рішення, спільно з Апаратом Верховної Ради.</p>
<p>Мова йде про три позиції. Перше, зменшення повних ставок ввізного мита по всій редакції Митного тарифу, це зроблено. Друге, підвищення розміру ставок ввізного мита на окремі види металобрухту, тому ми залишили так як діє сьогодні діючу ставку 5 відсотків. Третє, встановлення нульової ставки&nbsp;мита на полівінілхлорид. Також ми залишили діючі норми і домовились з авторами пропозиції, які є в таблиці,&nbsp; про&nbsp; те, що ми не вносимо, точніше, вже зареєстрували окремий законопроект з розділенням цих кодів і прийняттям окремого рішення, щоб не ламати ту конструкцію, яка була прийнята в першому читанні.</p>
<p>Щодо доповнень, які надійшли від народних депутатів. Загалом надійшло 29 пропозицій, з яких 9 враховано, 20 відхилено.&nbsp; Відхилені всі ті пропозиції, які не співпадають з протоколами України зі Світовою організацією торгівлі в більшій частині. Три пропозиції враховані. Я скажу які пропозиції одразу.</p>
<p>Врахована пропозиція про зменшення до нуля ставки мита на частини до залізничних вагонів, які не виробляються в Україні. Це пропозиції Кунченка, Дунаєва, Немілостівого, Кінаха та інших народних депутатів.</p>
<p>Друге. Це пропозиція народного депутата Ландика про збільшення ставки мита на запчастини до водонагрівачів, з нуля до 10 відсотків, для тих, які є виробниками України, для того, щоб захистити трохи ставка підвищена. Знову ж таки в рамках домовленостей з СОТ.</p>
<p>І третє. Це питання, яке стосується зменшення до нуля ставки мита для сировини та обладнання для виробництва шпалер, з 5 до нуля відсотків. Це також для захисту власного виробника на ту сировину і те обладнання, яке не виробляється в Україні. Пропозиції народних депутатів Царьова та інших.</p>
<p>&nbsp;</p>
<p>ГОЛОВУЮЧИЙ.&nbsp; Завершуйте.</p>
<p>&nbsp;</p>
<p>ХОМУТИННІК В.Ю. Все решта відпрацьовано. Буде ще одна дискусія, але це вже по поправках ми пройдемося, по 28 поправці Ващук та Продан, але це вже по тексту. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати, розглядаємо поправки закону (реєстраційний номер 2105а).</p>
<p>Поправка номер 3 народного депутата Смітюх. Наполягаєте? Ні. Не наполягає.</p>
<p>Поправка номер 4. Народний депутат Смітюх, наполягаєте? Ні.</p>
<p>Поправка номер 5.&nbsp; Народний депутат Сікора, наполягаєте? Не бачу. Рука де? Зрозумів. Я прошу, ввімкніть мікрофон.</p>
<p>&nbsp;</p>
<p>11:40:45</p>
<p>СІКОРА О.М.</p>
<p>Наполягаю на розділенні&nbsp; полівінілхлориду на&nbsp; два коди, вернутися до ставок&nbsp; 2009 року. Тому що наших 3 тисячі людей, українських громадян, працює на підприємстві "Карпатнафтохім", і введення нульової ставки ПВХ на суспензійний ПВХ призвело до того, що люди залишилися без роботи.</p>
<p>У&nbsp; вівторок 10 вересня там був Прем’єр-міністр на відкритті заводу. Нажав кнопку, все дуже гарно виглядало, нібито завод запрацював.&nbsp; Завод насправді не працює, тому що&nbsp; нульова ставка на суспензійний ПВХ призвела до того, що 3 тисячі&nbsp; людей залишилося без роботи.</p>
<p>І я дуже&nbsp;&nbsp; прошу врахувати мою поправку, звертаюся&nbsp; до Партії регіонів, до фракції, звертаюся до фракції Комуністичної партії, щоб ми прийняли, Прем’єр обіцяв, будучи на заводі,&nbsp; про введення цієї нульової, про введення 6,5 відсотків ставки ПВХ.</p>
<p>Я розумію, що зареєстрований законопроект. Але поки буде законопроект, людям не буде за що куска хліба купити своїм дітям. Тому я…</p>
<p>&nbsp;</p>
<p>ГОЛОВУЮЧИЙ. Прошу, керівник комітету.</p>
<p>&nbsp;</p>
<p>ХОМУТИННІК В.Ю.&nbsp; Я в своєму виступі сказав про&nbsp; це питання, і було прийнято рішення на&nbsp; комітеті про те, що буде зареєстрований&nbsp; законопроект. Він зареєстрований окремо – 3284 (народного&nbsp; депутата Сікори), який був вчора підтриманий комітетом, народними депутатами, де є необхідність розділити цих два коди на два. Перше – це буде отриманий&nbsp; полівінілхлорид&nbsp; емульсійним способом. Другий, на який буде ставка 6,5 відсотків, а на перший – нуль – інші позиції, які стосуються полівінілхлориду. Тому в редакції тексту це зробити ні технічно&nbsp; неправильно, некоректно, і неможливо. Нам треба в окремому законопроекті розділити ці два коди, погодити за цей час з Міністерством економіки і винести цей законопроект вже на наступний тиждень. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Наполягаєте на голосуванні? Ставлю на голосування поправку номер 5 народного депутата Сікори. Прошу народних депутатів голосувати.</p>
<p>&nbsp;</p>
<p>11:43:17</p>
<p>За-138</p>
<p>Проти – 2, утрималися – 24, не голосувало – 245.</p>
<p>Рішення не прийнято. По фракціях.</p>
<p>Поправка&nbsp; номер 7 народного депутата Дирів. Наполягаєте? Прошу, увімкніть мікрофон народного депутата Диріва.</p>
<p>&nbsp;</p>
<p>11:43:38</p>
<p>ДИРІВ А.Б.</p>
<p>Шановні депутати, поправка стосується того ж самого питання, що щойно було озвучено.</p>
<p>Я б хотів тільки звернути вашу увагу на слідуюче, що згідно протоколу про вступ України до СОТ передбачена деталізація ПВХ, код 39041000 на так званий "емульсійний ПВХ", код 3904100000 та інший, код 3904100090, до якого відноситься, зокрема, суспензійний ПВХ. Так що це абсолютно не заперечує ні протоколу СОТ. Ми б могли це питання провести зараз і поправками.</p>
<p>&nbsp;</p>
<p>ГОЛОВУЮЧИЙ.&nbsp; Прошу.</p>
<p>&nbsp;</p>
<p>ХОМУТИННІК В.Ю.&nbsp;&nbsp; Дякую. Це – взаємопов'язана поправка. Ще раз хочу нагадати, що у першому читанні, коли ми голосували за цей закон, ці норми вилучили саме за ініціативою вашої фракції. І після голосування той текст, який ми отримали у першому читанні, він залишився без норм, які стосуються полівінілхлориду.</p>
<p>Тому&nbsp; ще раз повторюю: це питання ми винесли за лапки, прийняли рішення комітету і швидко відпрацюємо окремим законопроектом, тим більше, що там є потреба погодити цей процес з Міністерством економіки – про розділення кодів і присвоєння їм відповідних восьмизначних відповідних кодів. Дякую.</p>
<p>&nbsp;</p>
<p>ГОЛОВУЮЧИЙ. Ставиться на голосування поправка номер 7 народного&nbsp; депутата Диріва. Прошу голосувати.&nbsp;</p>
<p>&nbsp;</p>
<p>11:45:23</p>
<p>За-128</p>
<p>Проти – 1, утримались – 22, не голосували – 259.&nbsp;</p>
<p>Рішення не прийнято. По фракціях.</p>
<p>Розглядається поправка номер 8 народного депутата Диріва. Наполягаєте? Да, ввімкніть мікрофон.</p>
<p>&nbsp;</p>
<p>11:45:42</p>
<p>ДИРІВ А.Б.</p>
<p>Наполягаю на поправці і прошу поставити її на голосування.</p>
<p>&nbsp;</p>
<p>ГОЛОВУЮЧИЙ. Ставлю на голосування поправку номер 8 народного депутата Диріва. Прошу голосувати.</p>
<p>&nbsp;</p>
<p>11:46:20</p>
<p>За-125</p>
<p>Проти – 1, утримались – 22, не голосували – 262.&nbsp;</p>
<p>Рішення не прийнято.&nbsp; По фракціях.</p>
<p>Розглядається поправка номер 9, яка відхилена комітетом. Народний депутат Зубко. Не наполягає.</p>
<p>Розглядається поправка номер 10, народний депутат Зубко. Не наполягає.</p>
<p>Розглядається поправка номер 13, народний депутат Зубко. Не наполягає.</p>
<p>15 поправка народного депутата Сікора. Наполягаєте? Прошу ввімкніть мікрофон. Прошу.</p>
<p>&nbsp;</p>
<p>11:47:10</p>
<p>СІКОРА О.М.</p>
<p>Наполягаю. Я передаю слово Яценюку Арсенію Петровичу.</p>
<p>&nbsp;</p>
<p>ГОЛОВУЮЧИЙ. Прошу, прошу.</p>
<p>&nbsp;</p>
<p>11:47:22</p>
<p>ЯЦЕНЮК А.П.</p>
<p>Шановний Володимир Васильович, в мене є прохання до вас і відповідно до голови комітету.&nbsp;Це є один з інтеграційних законів,&nbsp; це виконання наших зобов'язань як перед Європейським Союзом для того, щоб підписати поглиблену зону&nbsp; вільної торгівлі, так і перед Світовою торговельною організацією. Тому ми підтримаємо цей законопроект.</p>
<p>Але я прошу, щоб голова комітету на наступний пленарний тиждень вніс збільшення до 6,5 відсотків імпортного мита,&nbsp; про яке ми вже говорили, по суспензії по ПВХ. "Карпатнафтохім" – три тисячі людей можуть втратити роботу. Тому&nbsp; давайте на наступному пленарному тижні це внесемо і проголосуємо. І за такої умови ми віддамо голоси за цей законопроект.</p>
<p>&nbsp;</p>
<p>ГОЛОВУЮЧИЙ. Я слухаю… Прошу вас.</p>
<p>&nbsp;</p>
<p>ХОМУТИННІК В.Ю. Дякую, Арсеніє Петровичу. Саме так ми і домовилися на засіданні комітету, і представники&nbsp; різних фракцій&nbsp; дійшли до такої згоди. Тому це пропозиція підтримується.</p>
<p>&nbsp;</p>
<p>ГОЛОВУЮЧИЙ. Так може можна поставити закон в другому читанні і в цілому. <i>(Шум у залі)</i> Я прошу уваги! Сідайте.</p>
<p>Народний депутат Ващук, прошу. Яка поправка – називайте.</p>
<p>&nbsp;</p>
<p>11:48:45</p>
<p>ВАЩУК К.Т.</p>
<p>Правка номер 28. Я звертаюся до всіх народних депутатів. Воно, може, смішно звучить, але це не смішно. Тут збільшується мито на памперси. На сьогодні ми стараємося допомогти молодим сім'ям, щоб&nbsp; вони народжували. Всі товари ітак дорожають дитячі, ми ще товар, який називається "товаром першої необхідності" можемо, не врахувавши цю правку, серйозно здорожити. Тому я думаю, на памперсах давайте не заробляти. Це діти, це руки на наших молодих мам, це в якійсь мірі&nbsp; полегшення їхньої непростої праці по догляду за дитиною.</p>
<p>І звертаюся до всіх&nbsp; депутатів підтримати цю правку. Дуже прошу.</p>
<p>&nbsp;</p>
<p>ГОЛОВУЮЧИЙ. Прошу, комітет. Віталій Юрійович.</p>
<p>&nbsp;</p>
<p>ХОМУТИННІК В.Ю. Шановні колеги! Особливо це стосується колег-жінок.&nbsp;Дійсно, така ініціатива є від жіночої частини парламенту. І я розумію так, що вони більше в цьому питанні розбираються. І пропозиція поставити ставку з 5 до 0, вона логічна. Тому що будуть дешевше, ця продукція, саме памперси.</p>
<p>З іншого боку, можливо виробництво українське. Але ми проаналізували. На сьогоднішній день його немає. Воно, можливо, колись буде. Але, напевно, коли буде, тоді і внесемо інші пропозиції.</p>
<p>Комітет прийняв рішення відхилити закон. Але я рекомендував би підтримати жіночу частину нашого парламенту, піти назустріч. Це Оксана Продан, Ващук та інші жінки народні депутати.</p>
<p>&nbsp;</p>
<p>ГОЛОВУЮЧИЙ. Наполягаєте на голосуванні поправки? По цій поправці? Ну, так навіщо ви руку тягнете? Давайте з однією розберемося. Ставлю на голосування поправку номер 28. Це народний депутат Продан і народний депутат Ващук. Прошу народних депутатів голосувати. Голосуйте.</p>
<p>&nbsp;</p>
<p>11:51:36</p>
<p>За-370</p>
<p>Проти-0, утрималось-0, не голосували-43.</p>
<p>Рішення прийнято.</p>
<p>По фракціях, по фракціях. Увімкніть мікрофон народного депутата Ландика. Прошу, сідайте. І ми вас слухаємо.</p>
<p>&nbsp;</p>
<p>11:51:56</p>
<p>ЛАНДИК В.І.</p>
<p>Шановний Володимире Васильовичу! Шановні народні депутати! Я що хотів висказати. По поправці 22 і 23. Я від себе кажу. Той, що сьогодні запропонував наш комітет, ми його підтримуємо. І воно буде підтримано. Але я хочу висказати застереження, що тут є.</p>
<p>Сьогодні ми в СОТ працюємо і Росія працює в СОТ. Росія сьогодні виставила проти нас і у них це законно, по 20-22 відсотки на свою продукцію. Вони чітко захищають свого товаровиробника. Ми не конкурентоздатні ні по холодильникам, ні по плитам, ні по промисловим холодильникам і так далі. Тому я погодився, вважаючи на те, що це є закон, який по євроінтеграції, ми його будемо підписувати. Але я дуже вас прошу, шановний Володимире Васильовичу, ми вчора це питання розглядали на засіданні комітету, записати зараз і у нас в Верховній Раді, що записать, я вам з голосу: "Зобов'язати Кабінет Міністрів…"</p>
<p>&nbsp;</p>
<p>ГОЛОВУЮЧИЙ. Дайте завершити. Прошу.</p>
<p>&nbsp;</p>
<p>11:53:05</p>
<p>ЛАНДИК В.І.</p>
<p>Дві хвилини в мене. "Зобов'язати Кабінет Міністрів України доручити Міністерству економічного розвитку і торгівлі України терміново направити до Штаб-квартири СОТ уповноважених представників міністерства для узгодження процедури митного оформлення товарів, ідентичної процедури, що застосовується в Російській Федерації. У місячний строк внести на розгляд Верховної Ради України пропозиції щодо встановлення ставок мита аналогічних ставок мита, які діють на території Російської Федерації, забезпечивши узгодження таких пропозицій СОТ".</p>
<p>І третє. Спільно з Національним банком України розробити і запровадити дієву програму державної кредитної підтримки виробників. Оце я прошу, щоб воно, воно є …….., щоб воно все-таки до Кабінету Міністрів дійшло, було записано. А поправку, яку я знову,&nbsp; Хомутиннік пропонує я підтримую і голосувати буду за цей закон. Дякую.</p>
<p>&nbsp;</p>
<p>ГОЛОВУЮЧИЙ. Дякую. Я прошу Міністерство економіки. Ви пропозицію підтримуєте Ландика? Звернутися з письмом. Включіть мікрофон заступника міністра.</p>
<p>&nbsp;</p>
<p>МАКСЮТА А.А.&nbsp; Шановні народні депутати...</p>
<p>&nbsp;</p>
<p>ГОЛОВУЮЧИЙ. Замісник – Максюта, замміністра.</p>
<p>&nbsp;</p>
<p>МАКСЮТА А.А. Переговори зі Світовою організацією торгівлі кожна країна веде індивідуально. Тому ми не можемо порівнювати ставки, які є в Росії, ставки, які є в Україні. Питання щодо окремих товарів,&nbsp;воно дійсно є, і сьогодні уряд вже цю роботу проводить. Вже, як ви знаєте, направлено перелік товарів, перелік пропозицій, які ми готові обговорювати з нашими торгівельними партнерами. В принципі ми цю роботу і так проводимо. Тому, мені здається, що додаткове доручення воно буде зайве, але ми готові цю роботу проводити.</p>
<p>&nbsp;</p>
<p>ГОЛОВУЮЧИЙ. Ми підтримуємо пропозицію Ландика. Підтримуємо? Підтримуємо пропозицію Ландика? Окремим протокольним дорученням я готовий його підписати. Так, да? Хто ще?</p>
<p>Прошу, народний депутат Дунаєв.</p>
<p>&nbsp;</p>
<p>11:55:44</p>
<p>ДУНАЄВ С.В.</p>
<p>Шановний Володимире Васильовичу, Віталію Юрійовичу! Відносно цієї поправки, хочу сказати, що група 70 "Скло і вироби". Цей Митний тариф також сприятиме розвитку продуктів переробки скловолокна в країні, захистить інтереси національних виробників, дозволить підприємцю збільшити обсяги виробництва продукції, значно знизить темпи демпінгового імпорту, сприяти імпортозаміщенню. Значно підвищить розміри експорту товарів українського виробника тощо.</p>
<p>Основними споживачами виробленої продукції в Україні є підприємці в галузі будівельних матеріалів. Продукція, яка імпортується на територію України за рахунок демпінгової складової, …….&nbsp; дуже серйозно впливає на стабільність виробництва. А за рахунок низької якості ще й впливає на суміжні галузі переробки.</p>
<p>На підставі вище викладеного, прошу врахувати пропозицію внесення змін до закону 2105а та встанови та митні тарифи…</p>
<p>&nbsp;</p>
<p>ГОЛОВУЮЧИЙ. Яка пропозиція? Я прошу ще народний депутат попросив Смітюх.</p>
<p>&nbsp;</p>
<p>ХОМУТИННІК В.Ю. Зараз я по цьому прокоментую. По даній пропозиції, яку запропонував народний депутат Дунаєв щодо зменшення з 10 до 0 ставки мита на скло і вироби із скла по п'яти кодам. Там є по деяким&nbsp;кодам є наш власний виробник, який виробляє коди, тому ми направили листа до Міністерства економіки і промислової політики, але не встигли ще отримати відповідну відповідь. Тому ми пропонуємо автору доопрацювати окремо це питання з міністерством і йти окремим шляхом окремого законопроекту, щоб не порушити баланс між виробниками та переробниками даної продукції. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Смітюх, і будемо приймати рішення.</p>
<p>&nbsp;</p>
<p>11:57:53</p>
<p>СМІТЮХ Г.Є.</p>
<p>В мене до Віталія Юрієвича і опозиції як голови комітету пов’язано було з тим,&nbsp; що я вносив поправки до цього законопроекту, пов’язані з тим, що весь цей податок, митний тариф ввести на рибні продукти, які завозяться до нас з Європи і з інших країн, а зняти податок за завезення кормів. Чому це я ставив питання. Ви пам’ятаєте, що ми прийняли Державну програму, ми прийняли Закон "Про аквакультури", ми зменшили процедурні питання щодо можливостей збільшення виробництва продукції, рибної продукції, на території України. Таким чином ми стимулювали законодавчим процесом для того, щоб на Україні вироблялася ця продукція. А безперечно, на сьогодні відбувається навпаки, що ми стимулюємо, тобто в нас нульова ставка на ввезення рибних продуктів, а ставка десятипроцентна існує на корма. Таким чином, я вважав, що це буде доцільно зробити навпаки для того, щоб стимулювати розвиток рибної галузі на Україні. Тому&nbsp; я просив би комітет звернути увагу на ці питання в подальшому при опрацюванні…</p>
<p>&nbsp;</p>
<p>ГОЛОВУЮЧИЙ. Віталій Юрієвич, Віталій Юрієвич! Ви чули питання?</p>
<p>&nbsp;</p>
<p>ХОМУТИННІК В.Ю. Так, безумовно.</p>
<p>&nbsp;</p>
<p>ГОЛОВУЮЧИЙ. Виступ, прошу.</p>
<p>&nbsp;</p>
<p>ХОМУТИННІК В.Ю. Дякую. В першому читанні була пропозиція, яка проголосована була народними депутатами всіма, щодо зменшення ставки на морепродукти з 20 до 15 відсотків по різним кодам. Ну, це стосується тих морепродуктів, які, звичайно, не виробляються, не вирощуються в Україні і так далі. Смітюх пропонує по 13 кодам підвищити пільгову ставку мита до 10 відсотків на певні позиції риби та рибні продукти. Але, ця позиція суперечить вимогам СОТ на цей рік.&nbsp;&nbsp;&nbsp;&nbsp;</p>
<p>Тому, якщо&nbsp; нам треба рухатися по виконанню тих&nbsp; протоколів, які є, то ця пропозиція, вона&nbsp; з ними не співпадає. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Питання. Народний депутат Немілостівий, прошу.</p>
<p>&nbsp;</p>
<p>12:00:04</p>
<p>НЕМІЛОСТІВИЙ В.О.</p>
<p>Дякую.&nbsp; Шановний Володимире Васильовичу,&nbsp; шановні колеги, я, безумовно,&nbsp; підтримую&nbsp; законопроект, який стосується європейської інтеграції. Але хочу&nbsp; підкреслити, що&nbsp; у рамках СОТ у нас є можливість переглядати&nbsp; коди по&nbsp;&nbsp;&nbsp; деяких видах товарів, особливо по тих групах,&nbsp; які&nbsp; в нас виробляються. Я маю на увазі&nbsp; 84 групу товарів, де виробляються котли, машини, обладнання, наприклад, вантажопідйомники, крани і так далі. Це ті групи товарів, які є з високою&nbsp;&nbsp;&nbsp;&nbsp; доданою вартістю.</p>
<p>Тому я просив би окремо протокольне доручення,&nbsp; так як було сказано, щоб на наступному тижні внести законопроект стосовно "Карпатнафтохіму".&nbsp; Також розглянути питання, захистити наші машинобудівні галузі у рамках&nbsp; тих можливостей, які нам дають домовленості&nbsp; із СОТ. І розглянути такий законопроект. І&nbsp; якщо ми зменшуємо ставки на декілька тисяч кодів товарів, то&nbsp; на декілька десятків кодів товарів, які виробляються&nbsp; в Україні, у тих можливостях, які надає СОТ, підвищити код&nbsp; ставки. Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую. Всі бажаючі виступили.</p>
<p>Я прошу уваги, прошу уваги народних депутатів, підготуйтеся для прийняття рішення. Ставлю на голосування&nbsp; проект Закону (номер 2105а) про&nbsp; внесення змін до Митного&nbsp; тарифу України,&nbsp;&nbsp; затвердженого Законом України "Про Митний тариф України" (нова редакція) прийняти в другому читанні та в цілому.</p>
<p>Прошу народних депутатів голосувати.</p>
<p>&nbsp;</p>
<p>12:02:04</p>
<p>За-384,&nbsp; проти-0, утримались-1, не голосували-27.</p>
<p>Рішення прийнято.&nbsp; По фракціях.</p>
<p>Я прошу керівників фракцій, ми розглянемо&nbsp;питання в мене по виконанню судових рішень о 14-й годині. Я прошу, щоб ми о 14-й годині визначилися по закону 2399.</p>
<p>Перерва до 12-ї години 30 хвилин, і будемо розглядати кадрові питання по суддям.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>&nbsp;</p>
<p><a name=Temp></a>ГОЛОВУЮЧИЙ.&nbsp; Шановні народні депутати, Я прошу сідати, тому що буде багато голосувань зараз. Ми будемо розглядати питання про обрання та звільнення суддів.</p>
<p>Я запрошую для доповіді заступника голови Вищої кваліфікаційної комісії суддів Миколу Григоровича Пінчука.</p>
<p>Ви знаєте порядок,&nbsp; який у нас: ми розглядаємо постанову, судді, на яких немає зауважень, я буду ставити на голосування, до кого є зауваження, ми потім будемо розглядати, коли всі постанови розглянемо. Домовились?</p>
<p>Розглядається Постанова Верховної Ради України&nbsp; про обрання суддів номер 326… Що?</p>
<p>&nbsp;</p>
<p>ПІНЧУК М.Г.&nbsp; 3261.</p>
<p>&nbsp;</p>
<p>ГОЛОВУЮЧИЙ.&nbsp; Я бачу, що сектор кругом 3261, а це 3261. Це різні?</p>
<p>Перша у нас – 326-1, так?</p>
<p>&nbsp;</p>
<p>ПІНЧУК М.Г. 3261.</p>
<p>&nbsp;</p>
<p>ГОЛОВУЮЧИЙ.&nbsp; Що це за постанова? Все зрозумів. Це 3261 розглядається постанова.</p>
<p>Прошу, доповідайте.</p>
<p>&nbsp;</p>
<p>ПІНЧУК М.Г. Шановний Володимире Васильовичу, шановні народні депутати, шановні&nbsp; запрошені&nbsp; гості! Дозвольте оголосити&nbsp; проекти постанов, які сьогодні&nbsp; повинен розглянути парламент.</p>
<p>Проект Постанови про обрання суддів (номер 3261).</p>
<p>&nbsp;</p>
<p>ГОЛОВУЮЧИЙ. Я прошу уваги!</p>
<p>&nbsp;</p>
<p>ПІНЧУК М.Г. Обрати суддів, раніше обраних безстроково, на посаду суддів:</p>
<p>Вищого адміністративного суду України Єрьоміна Анатолія Васильовича, Маслія Володимира Івановича;</p>
<p>апеляційного суду Київської області Свінціцьку Олену Петрівну;</p>
<p>апеляційного суду Кіровоградської області Ткаченко Людмилу Яківну;</p>
<p>апеляційного суду Миколаївської області Тищук Наталію Олексіївну;</p>
<p>апеляційного суду Тернопільської області Свачія Ігоря Михайловича;</p>
<p>апеляційного суду Хмельницької області Федорову Наталію Олександрівну;</p>
<p>апеляційного суду Черкаської області Іваненка Ігоря Володимировича;</p>
<p>Ровеньківського міського суду Луганської області Мариніна Олександра Вікторовича.</p>
<p>Шановний головуючий, дозвольте повідомити, що суддя Федорова Наталія Олександрівна не прибула на сьогоднішнє пленарне засідання – в зв’язку з її зайнятістю при розгляді кримінальної справи. У зв’язку з цим вона направила телеграму у Верховну Раду&nbsp; і просить перенести&nbsp; слухання цього питання строком на один місяць.</p>
<p>&nbsp;</p>
<p>ГОЛОВУЮЧИЙ. Федорова Наталія Олександрівна&nbsp; відсутня.</p>
<p>Які є зауваження у депутатів? Прошу, народний депутат Романюк.</p>
<p>&nbsp;</p>
<p>12:39:43</p>
<p>РОМАНЮК Р.С.</p>
<p>Фракція "УДАР Віталія Кличка", Роман Романюк.&nbsp; Шановні колеги! Шановний головуючий! Позиція нашої фракції щодо обрання&nbsp; суддів у&nbsp; парламенті незмінна. Ми&nbsp; голосуємо і будемо підтримувати суддів, на яких дії скарги відсутні&nbsp;&nbsp; &nbsp;і розглянуті&nbsp; відповідно до закону.</p>
<p>У мене єдине запитання до головуючого. Шановний Миколо Григоровичу, просимо вас, проінформуйте нас станом&nbsp; на сьогодні, які не розглянуті скарги щодо суддів, яких ми сьогодні розглядаємо. Дякую.</p>
<p>&nbsp;</p>
<p>ПІНЧУК М.Г.&nbsp;&nbsp; Дякую,&nbsp; Романе Сергійовичу. Дозвольте відповісти на це питання таким чином. Комісія наша працює надто прозоро. Ми намагаємося, наскільки це можливо, працювати щільно з народними депутатами.</p>
<p>Я повідомляю вас, дякую за запитання, Роман Сергійович, що нерозглянутих скарг на суддів, які внесені на розгляд парламенту, немає.</p>
<p>&nbsp;</p>
<p>ГОЛОВУЮЧИЙ.&nbsp;Народний депутат Ар'єв.</p>
<p>&nbsp;</p>
<p>12:41:01</p>
<p>АР’ЄВ В.І.</p>
<p>Я прошу тимчасово вилучити прізвище Свінціцької Олени Петрівни, тому що саме моя скарга на її дії, зокрема, щодо розгляду судової суперечки у місті Василькові стосовно будинку по вулиці Сонячній,5, яка стала відомою по всій Україні, коли замість мешканців, які придбали там квартири, вселяли судовим рішенням туди суддів, прокурорів і працівників Васильківської міськради, ця скарга до Вищої кваліфікаційної комісії моя залишилася без відповіді взагалі.</p>
<p>Тому прошу зараз зняти питання щодо призначення Свінціцької Олени Петрівни. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую, пояснення потім буде. Зараз ми виключаємо з цього списку Федорову Наталію Олександрівну і Свінціцьку Олену Петрівну.</p>
<p>Зауважень більше немає, ставлю на голосування. Прошу уваги, народні депутати! Ставлю на голосування проект Постанови реєстраційний номер 3261 про обрання суддів безстроково. Прошу голосувати.</p>
<p>&nbsp;</p>
<p>12:42:30</p>
<p>За-226</p>
<p>Добре.&nbsp; За – 226, проти – 0, утримались – 5, не голосували – 164. &nbsp;</p>
<p>Рішення прийнято.</p>
<p>По фракціях: Партія регіонів – 161, "Батьківщина" – 0, "УДАР Віталія Кличка" – 26, "Свобода" – 0, Компартія – 27, позафракційні – 12.</p>
<p>Розглядається постанова 3261-1. Доповідайте.</p>
<p>&nbsp;</p>
<p>ПІНЧУК М.Г.&nbsp; За змістом цієї постанови прошу обрати суддів, раніше обраних безстроково, на посади суддів:</p>
<p>Вищого адміністративного суду України Винокурова Костянтина Сергійовича;</p>
<p>апеляційного суду Запорізької області Гончар Марію Сергіївну;</p>
<p>апеляційного суду Кіровоградської області Іванова Дем'яна Леонідовича;</p>
<p>апеляційного суду Черкаської області Охріменко Наталію Іванівну;</p>
<p>Київського апеляційного господарського суду Власова Юрія Леонідовича,&nbsp; Копитову Олену Сергіївну, Самсіна Романа Ігоревича, Станіка Сергія Романовича, Шапталу Євгена Юрійовича.</p>
<p>&nbsp;</p>
<p>ГОЛОВУЮЧИЙ. Зауваження є в депутатів? Немає.</p>
<p>Ставлю на голосування проект Постанови (3261-1) про обрання суддів безстроково. Прошу народних депутатів голосувати.</p>
<p>&nbsp;</p>
<p>12:44:36</p>
<p>За-243</p>
<p>Проти – 0, утримались – 8, не голосували – 145.</p>
<p>Рішення прийнято.</p>
<p>По фракціях: Партія регіонів – 171, "Батьківщина" – 1, "УДАР Віталія Кличка" – 27, "Свобода" – 0, Компартія – 27, позафракційні – 17.</p>
<p>Розглядається проект Постанови Верховної Ради України про обрання&nbsp; суддів (номер 3261-2). Доповідайте.</p>
<p>&nbsp;</p>
<p>ПІНЧУК М.Г. Згідно з вказаним проектом прошу обрати раніше обраних безстроково, на посади суддів:</p>
<p>апеляційного суду Вінницької області Берегового Олександра Юрійовича;</p>
<p>апеляційного суду Львівської області Ванівського Олега Михайловича;</p>
<p>апеляційного суду Одеської області Копіцу Олега Володимировича, Котелевського Руслана Івановича, Кравця Юліана Івановича;</p>
<p>Дніпропетровського апеляційного адміністративного суду Мєзєнцева Євгена Ігоровича.</p>
<p>&nbsp;</p>
<p>ГОЛОВУЮЧИЙ. Зауваження є? Немає.</p>
<p>Ставлю на голосування&nbsp; проект постанови 3261-2 про обрання суддів безстроково.&nbsp; Прошу народних депутатів голосувати.</p>
<p>&nbsp;</p>
<p>12:46:17</p>
<p>За-236</p>
<p>Проти – 0, утрималось – 6, не голосували – 154.</p>
<p>Рішення прийнято.</p>
<p>По фракціях. Партія регіонів – 170, "Батьківщина" – 0, "УДАР" Віталія Кличка"– 23, "Свобода"– 0, Компартія – 29, позафракційні – 14.</p>
<p>Розглядається проект Постанови Верховної Ради України про обрання суддів (номер 3261-3). Доповідайте.</p>
<p>&nbsp;</p>
<p>ПІНЧУК М.Г. Згідно з проектом цієї постанови прошу обрати&nbsp; суддів, раніше обраних безстроково, на посади суддів:</p>
<p>апеляційного суду Харківської області Яковлеву Вікторію Сергіївну;</p>
<p>Вінницького апеляційного адміністративного суду Загороднюка Андрія Григоровича;</p>
<p>Дніпропетровського апеляційного господарського суду Кощеєва Ігоря Михайловича;</p>
<p>Донецького апеляційного господарського суду Попкова Дениса Олександровича, Сгару Еллу Валеріївну.</p>
<p>&nbsp;</p>
<p>ГОЛОВУЮЧИЙ. Є зауваження? Немає.</p>
<p>Ставлю на голосування проект Постанови&nbsp; (реєстраційний&nbsp; номер&nbsp; 3261-3) про обрання суддів безстроково. Прошу народних депутатів голосувати.</p>
<p>&nbsp;</p>
<p>12:47:57</p>
<p>За-243</p>
<p>Проти-0, утрималось-7, не голосували-149.</p>
<p>Рішення прийнято.</p>
<p>По фракціях. Партія регіонів - 178, "Батьківщина" – 0, "УДАР Віталія Кличка" – 24, "Свобода" – 0, Компартія – 27, позафракційні – 14.</p>
<p>Розглядається постанова (номер 3261-4) про обрання суддів. Доповідайте.</p>
<p>&nbsp;</p>
<p>ПІНЧУК М.Г.&nbsp; Згідно з проектом постанови вноситься на вашу увагу для обрання на посаду суддів безстроково судді:</p>
<p>Ленінського районного суду міста Дніпропетровська Шавулу Вікторію Станіславівну;</p>
<p>Бериславського районного суду Херсонської області Кириленко Марину Олексіївну;</p>
<p>Львівського окружного адміністративного суду Гулкевич Ірену Зіновіївну.</p>
<p>&nbsp;</p>
<p>ГОЛОВУЮЧИЙ.&nbsp; Зауваження є? Немає.</p>
<p>Ставлю на голосування проект Постанови (3261-4) про обрання суддів безстроково. Прошу народних депутатів голосувати.</p>
<p>&nbsp;</p>
<p>12:49:28</p>
<p>За-244</p>
<p>Проти-0, утримались-8, не голосувало-148.</p>
<p>Рішення прийнято.</p>
<p>По фракціях. Партія регіонів – 173, "Батьківщина" – 0, "УДАР Віталія Кличка" – 27,&nbsp; "Свобода" – 0, Компартія – 30, позафракційні – 14.</p>
<p>Розглядається проект постанови 3261-5. Доповідайте.</p>
<p>&nbsp;</p>
<p>ПІНЧУК М.Г. Згідно з проектом цієї постанови прошу обрати Луніна Сергія Вікторовича на посаду судді апеляційного суду Чернівецької області безстроково.</p>
<p>&nbsp;</p>
<p>ГОЛОВУЮЧИЙ. Народний депутат Сенченко.</p>
<p>&nbsp;</p>
<p>12:50:13</p>
<p>СЕНЧЕНКО А.В.</p>
<p>Шановні колеги, минулого сесійного тижня я просив відкласти цю кандидатуру. І чому? Господин Лунін працював головою апеляційного суду Автономної Республіки Крим.</p>
<p>В 2011 році заступником Генерального прокурора України була порушена карна справа відносно голови суду Луніна.</p>
<p>При проведенні Служби безпеки України обшуку в службових приміщеннях суду, крім приміщень суддів були виявлені таємні документи, які знаходились за межами приміщень пристосованих для роботи з таємними документами.</p>
<p>Більш того, сервер, який фіксує всі результати зйомок всіх відеокамер суду в процесі обшуку був винесений…</p>
<p>&nbsp;</p>
<p>ГОЛОВУЮЧИЙ. Завершуйте. Завершуйте.</p>
<p>&nbsp;</p>
<p>12:51:28</p>
<p>СЕНЧЕНКО А.В.</p>
<p>Був винесений в гуртожиток для проживання іноземних студентів медичного університету працівниками суду по команді господіна Луніна.</p>
<p>Карна справа порушена Генеральним прокурором була закрита слідчим тільки після того як було втручання керівників судової влади України і господін Лунін написав заяву і звільнився з керівників суду, і з посади суду.</p>
<p>Це не єдиний випадок в його біографії. Коли він працював суддею військового суду, не единожды порушували кримінальні справи, тому що зникали речові докази.</p>
<p>Господін Лунін отримував&nbsp;незаконно, за що черги гарнізону незаконно неодноразово квартири. Далі. В 2003 році 26…</p>
<p>&nbsp;</p>
<p>ГОЛОВУЮЧИЙ. Я прошу, ви можете дати інформацію? Миколо Григоровичу, я прошу вас,&nbsp; це тут в постанові одно прізвище, і ми будемо визначатися.</p>
<p>&nbsp;</p>
<p>ПІНЧУК М.Г.&nbsp; Дякую, Володимире Васильовичу.</p>
<p>Шановні народні депутати,&nbsp; ви самі почули з уст народного депутата, що діям Луніна, відносно якого була відкрита карна справа, органи прокуратури дали відповідну оцінку. Прийшовши до висновку, що в його діях відсутній склад злочину.</p>
<p>Популізувати, щось говорити&nbsp; - можна. Але факти свідчать про те, про що вони свідчать. Дякую.</p>
<p>&nbsp;</p>
<p>ГОЛОВУЮЧИЙ. Шановні народні депутати,&nbsp; зрозуміли інформацію? Ставлю на голосування проект постанови (реєстраційний номер 3261-5) про обрання судді безстроково. Прошу голосувати.</p>
<p>&nbsp;</p>
<p>12:54:00</p>
<p>За-209</p>
<p>Проти – 17, утримались – 30, не голосували – 143.</p>
<p>Рішення не прийнято.</p>
<p>Розглядається проект постанови (номер 3261-6). Доповідайте.</p>
<p>&nbsp;</p>
<p>ПІНЧУК М.Г. На вашу увагу вноситься пропозиція, згідно цієї постанови, обрати на посаду суддів безстроково:</p>
<p>Вінницького окружного суду адміністративного&nbsp; Крапівницьку Наталю Леонідівну;</p>
<p>Харківського окружного адміністративного суду&nbsp; Кухар Марину Дмитрівну.</p>
<p>&nbsp;</p>
<p>ГОЛОВУЮЧИЙ. Зауваження є? Прошу, народний депутат Кілінкаров.</p>
<p>&nbsp;</p>
<p>12:54:51</p>
<p>КІЛІНКАРОВ С.П.</p>
<p>Володимире Васильовичу, я прошу вилучити Крапівницьку Наталю Леонідівну.</p>
<p>&nbsp;</p>
<p>ГОЛОВУЮЧИЙ. Вилучили.</p>
<p>Народний депутат Яворівський.</p>
<p>&nbsp;</p>
<p>12:55:03</p>
<p>ЯВОРІВСЬКИЙ В.О.</p>
<p>Володимир Яворівський. Прошу вилучити тимчасово пані Кухар. Я поясню чому в кінці, коли ми будемо вилучати її із цього списку.</p>
<p>&nbsp;</p>
<p>ГОЛОВУЮЧИЙ. Шановний народний депутат, тут тільки два прізвища і два вже вилучили. Кого ви ще хочете вилучити?&nbsp; Повернемося і тоді я надам слово.</p>
<p>Розглядається проект Закону (3261-7) про обрання суддів. Прошу голосувати... прошу доповідати.</p>
<p>&nbsp;</p>
<p>ПІНЧУК М.Г. Згідно проекту цієї Постанови пропонується обрати на посаду суддів безстроково:</p>
<p>Романченка Євгена Юрійовича на посаду судді Житомирського окружного адміністративного суду;</p>
<p>господарського суду Харківської області Рильову Вікторію В'ячеславівну.</p>
<p>&nbsp;</p>
<p>ГОЛОВУЮЧИЙ. Є зауваження? Народний депутат Яворівський, прошу.</p>
<p>&nbsp;</p>
<p>12:56:13</p>
<p>ЯВОРІВСЬКИЙ В.О.</p>
<p>Володимире Васильовичу!</p>
<p>&nbsp;</p>
<p>ГОЛОВУЮЧИЙ. Яворівський, я&nbsp; ж і прошу. Народний депутат Яворівський, я&nbsp; прошу вас!</p>
<p>&nbsp;</p>
<p>ЯВОРІВСЬКИЙ В.О. Я прошу вилучити тимчасово кандидатуру Рильової. Поясню чому в кінці.</p>
<p>&nbsp;</p>
<p>ГОЛОВУЮЧИЙ. Добре.&nbsp;Ставлю на голосування…</p>
<p>&nbsp;</p>
<p>ПІНЧУК М.Г. Пане головуючий, відносно Рильової, я хочу…</p>
<p>&nbsp;</p>
<p>ГОЛОВУЮЧИЙ. Прошу, по Рильовій хочете зразу доповісти? Так він не пояснив. Давайте ми викреслимо, приймемо рішення по Романченку.</p>
<p>Я ставлю на голосування проект Постанови (реєстраційний номер 3261-7) про обрання судді Романченка Євгенія Юрієвича безстроково. Прошу проголосувати.</p>
<p>&nbsp;</p>
<p>12:57:12</p>
<p>За-255</p>
<p>Проти-0, утрималось-9, не голосували-137.</p>
<p>Рішення прийнято.</p>
<p>По фракціях. Партія регіонів - 183, "Батьківщина" - 0, "УДАР Віталія Кличка" - 26 , "Свобода" - 0, Компартії – 30, позафракційні - 16.&nbsp;</p>
<p>Рильову Вікторію В'ячеславівну пізніше розглянемо.</p>
<p>Розглядається проект постанови (3261-8). Доповідайте.</p>
<p>&nbsp;</p>
<p>ПІНЧУК М.Г. Згідно з проектом цієї постанови пропонується&nbsp; обрати&nbsp; Іванова Сергія Миколайовича, раніше обраного безстроково, на посаду судді Дніпропетровського апеляційного адміністративного суду.</p>
<p>&nbsp;</p>
<p>ГОЛОВУЮЧИЙ.&nbsp; Можна ставити на голосування?</p>
<p>Ставлю на голосування проект Постанови&nbsp; (реєстраційний номер 3261-8) про обрання судді&nbsp; безстроково.&nbsp; Прошу голосувати.</p>
<p>&nbsp;</p>
<p>12:58:25</p>
<p>За-259</p>
<p>Проти-0 , утримались-9, не голосували-133.&nbsp;</p>
<p>Рішення прийнято.&nbsp;&nbsp; По фракціях.</p>
<p>Доповідається Постанова (3261-9) про обрання суддів. Прошу.</p>
<p>&nbsp;</p>
<p>ПІНЧУК М.Г. Прошу обрати Капинос Оксану Валентинівну&nbsp; на посаду судді Житомирського&nbsp; окружного адміністративного суду безстроково.</p>
<p>&nbsp;</p>
<p>ГОЛОВУЮЧИЙ.&nbsp; Можна ставити на голосування? Ставлю на голосування Постанову (номер 3261-9)&nbsp; про обрання судді безстроково. Прошу голосувати.</p>
<p>&nbsp;</p>
<p>12:59:23</p>
<p>За-256</p>
<p>Проти-0 , утримались-6, не голосували-139.&nbsp;&nbsp;</p>
<p>Рішення прийнято.&nbsp; По фракціях.</p>
<p>Розглядається проект Постанови Верховної Ради&nbsp; України (3261-10)&nbsp; про обрання судді.&nbsp; Прошу.</p>
<p>&nbsp;</p>
<p>ПІНЧУК М.Г. Прошу обрати Гречану Світлану Іванівну на посаду судді Центрального районного суду міста Миколаєва безстроково.</p>
<p>&nbsp;</p>
<p>ГОЛОВУЮЧИ. Прошу,&nbsp; Дзарданов, народний депутат. Прошу. Фракція комуністів, народний депутат Дзарданов. Прошу увімкнути мікрофон.</p>
<p>&nbsp;</p>
<p>13:00:17</p>
<p>ДЗАРДАНОВ М.С.</p>
<p>Уважаемые депутаты, в прошлый раз мы отклонили <i>(Шум у залі)</i> Гречаную от принятия бесстроково. Я знаю работу центрального суда более 30 лет, и с каждым годом качество работы судей ухудшается.</p>
<p>За время сама молодая мать Гречаная бессердечно обошлась с такой же молодой матерью. Я жаловался на нее председателю областного суда, но она боится своих коллег меньше чем председателя. Более того, ни один за месяц не позвонил, хотя я очень многих судей знаю. В объяснении нет пояснения, почему председатель, вернее прокурор области, исполняющий обязанности прокурора области, знаю лично Иваниченко Анатолия Богдановича, принципиальный юрист, знаю ситуацию во "Флагмане", которая ограбила десятки-сотни людей на миллионы. Тем не менее…</p>
<p>&nbsp;</p>
<p>ГОЛОВУЮЧИЙ. Переведіть тепер українською мовою, бо я не чув. Я не чув, що ви казали. Тут кричать, тут виступають. Що мені робити? Я не чув. <i>(Шум у залі)</i> Я прошу не кричати.</p>
<p>Яку мені пропозицію ставити? Колесніченко, переведи ти. Включіть мікрофон Колесніченка.</p>
<p>&nbsp;</p>
<p>13:01:56</p>
<p>КОЛЕСНІЧЕНКО В.В.</p>
<p>Я прошу <i>(Шум у залі) </i>&nbsp;в соответствии с Регламентом, лишить фракцию "Свобода" слова и запретить им посещение парламента, это требование Регламента. Чего ж дураков слушать?</p>
<p>&nbsp;</p>
<p>ГОЛОВУЮЧИЙ. Колесніченко попросив мене згідно Регламенту, щоб я звернувся до вас, не кричіть!</p>
<p>Я ставлю на голосування проект Постанови Верховної Ради України (3261-10)&nbsp; про обрання судді Гречану Світлану Іванівну безстроково. Прошу голосувати.</p>
<p>&nbsp;</p>
<p>13:02:57</p>
<p>За-188</p>
<p>Проти – 2, утрималося – 34, не голосувало – 275.</p>
<p>Рішення не прийнято.</p>
<p>По фракціях. Партія регіонів – 178, "Батьківщина" – 0, "УДАР Віталія Кличка" – 0, ВО "Свобода" – 0, Компартія України – 0, позафракційні – 10.</p>
<p>Розглядається проект Постанов Верховної Ради України (3261-11).</p>
<p>&nbsp;</p>
<p>ПІНЧУК М.Г. Згідно з проектом цієї постанови прошу обрати Шидловського Віктора Броніславовича, раніше обраного безстроково, на посаду судді Житомирського апеляційного адміністративного суду.</p>
<p>&nbsp;</p>
<p>ГОЛОВУЮЧИЙ.&nbsp; Зауваження є? Немає.</p>
<p>Ставлю на голосування проект Постанови (3261-11) про обрання судді безстроково. Прошу голосувати.</p>
<p>&nbsp;</p>
<p>13:04:11</p>
<p>За-248</p>
<p>Проти – 1, утрималося – 7, не голосувало – 143.</p>
<p>Рішення прийнято. По фракціях.</p>
<p>Розглядається проект Постанови (3261-12) про обрання судді. Прошу.</p>
<p>&nbsp;</p>
<p>ПІНЧУК М.Г. Прошу обрати Майбороду Світлану Миколаївну на посаду судді Чернігівського районного суду Чернігівської області безстроково.</p>
<p>&nbsp;</p>
<p>ГОЛОВУЮЧИЙ. Зауваження є? Немає.</p>
<p>Ставлю на голосування проект Постанови (постанову&nbsp; 3261-12) про обрання суддів безстроково.&nbsp; Прошу голосувати.</p>
<p>&nbsp;</p>
<p>13:05:13</p>
<p>За-249</p>
<p>Проти – 0, утрималось – 8, не голосувало – 142.</p>
<p>Рішення прийнято. По фракціях.</p>
<p>Розглядається проект Постанови (3261-13) про обрання суддів. Прошу.</p>
<p>&nbsp;</p>
<p>ПІНЧУК М.Г.&nbsp; Прошу обратиДмитрук Наталію Юріївну на посаду судді Голосіївського районного суду міста Києва безстроково.</p>
<p>&nbsp;</p>
<p>ГОЛОВУЮЧИЙ. Немає зауважень?</p>
<p>Ставлю на голосування Постанову Верховної Ради України (3261-13) про обрання суддів безстроково. Прошу голосувати.</p>
<p>&nbsp;</p>
<p>13:06:06</p>
<p>За-241</p>
<p>Проти- 0,&nbsp; утрималось – 10, не голосувало – 143.</p>
<p>Рішення прийнято. По фракціях.</p>
<p>Розглядається проект Постанови (номер 2194а) про обрання судді безстроково. Прошу.</p>
<p>&nbsp;</p>
<p>ПІНЧУК М.Г.&nbsp;Прошу обрати Чумак Надію Олексіївну, раніше&nbsp; обрану безстроково, на посаду судді апеляційного суду Дніпропетровської області.</p>
<p>&nbsp;</p>
<p>ГОЛОВУЮЧИЙ. Прошу, в кого&nbsp; зауваження є? В кого? Немає зауважень? Немає.</p>
<p>Ставлю на голосування проект Постанови (2194а-4) про обрання суддів безстроково. Прошу голосувати.</p>
<p>&nbsp;</p>
<p>13:07:19</p>
<p>За-246</p>
<p>Проти – 0, утрималися – 6, не голосувало – 147.</p>
<p>Рішення прийнято. По фракціях.</p>
<p>Три постанови у нас. Три постанови. От ми ідемо. Один? Ну, давайте.</p>
<p>Постанова розглядається 3261. Свінціцька Олена Петрівна, апеляційний суд Київської області. Є присутня? Є присутня. Хто задавав питання –&nbsp; Ар'єв. Ви доповіли?</p>
<p>&nbsp;</p>
<p>13:08:11</p>
<p>АР’ЄВ В.І.</p>
<p>Я вже один раз казав з приводу рішення, яке стало відоме і, зокрема, було навіть у журналістських розслідуваннях щодо будинку Сонячна, 5, коли замість тих людей, які придбали там житло, вселяли рішенням суду, прокурорів, суддів та працівників міськради, також є інші звернення. І я звертався по двом випадкам, і жодного разу не отримав рішення.</p>
<p>Якщо загубилося десь, я можу знову надіслати свої звернення до Вищої кваліфкомісії, і прошу допоки вони не будуть розглянуті, голосування відкласти. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Олено Петрівно, прошу.</p>
<p>&nbsp;</p>
<p>СВІНЦІЦЬКА О.П. Справа у тому, що, дійсно, у провадженні моєму було три справи з приводу квартир, які в будинку по Сонячній, 5 у місті Васильків. Я не знаю, про&nbsp; яку конкретно мова йде, за якою справою.</p>
<p>Одна із вказаних справ була відправлена за підсудністю до іншого суду, оскільки відповідачем&nbsp; у справі був суддя нашого суду, і дві справи мною були розглянуті.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Миколо Григоровичу, ваша пропозиція яка?</p>
<p>&nbsp;</p>
<p>ПІНЧУК М.Г. Буквально станом на вчорашній день жодної нерозглянутої справи дисциплінарної у кваліфікаційній комісії немає. Ця справа також була розглянута.&nbsp; &nbsp;Відповідь народному депутату була дана письмово.</p>
<p>&nbsp;</p>
<p>ГОЛОВУЮЧИЙ. Зрозуміло. Будемо голосувати?</p>
<p>Ставлю на голосування обрати суддею безстроково Олену Петрівну Свінціцьку, апеляційний суд Київської області. Прошу голосувати.</p>
<p>&nbsp;</p>
<p>13:10:24</p>
<p>За-227</p>
<p>Проти – 7, утримались – 30, не голосували – 134.&nbsp;</p>
<p>Рішення прийнято. По фракціях.</p>
<p>Олено Петрівно, сідайте, вас підтримали.</p>
<p>&nbsp;</p>
<p>ГОЛОВУЮЧИЙ. Федорова Наталя Олександрівна.</p>
<p>&nbsp;</p>
<p>ПІНЧУК М.Г.&nbsp; Немає.</p>
<p>&nbsp;</p>
<p>ГОЛОВУЮЧИЙ. А, вона у нас відсутня.</p>
<p>&nbsp;</p>
<p>ПІНЧУК М.Г.&nbsp; Відсутня, телеграма.</p>
<p>&nbsp;</p>
<p>ГОЛОВУЮЧИЙ. Ідемо далі. 3261-6 розглядається. Дві тут кандидатури: Крапівницька Наталя Леонідівна. Де? Є? Де є? Да, от є Наталя Леонідівна. Хто піднімав це питання? Прошу, народний депутат Кілінкаров.</p>
<p>&nbsp;</p>
<p>13:11:24</p>
<p>КІЛІНКАРОВ С.П.</p>
<p>Шановні народні депутати, я прошу утриматися при голосуванні за цього суддю, виходячи з того, що цей суддя систематично приймає неправосудні рішення, які не просто суперечать вимогам закону і здорового глузду, але й завдають матеріальної шкоди державі. Цим суддею покриваються дії недобросовісних платників податків, внаслідок чого держава недотримує бюджетні платежі. Я можу привести декілька прикладів, але зупинюся на двох з них. У 2012 році вона визнала не чинними і скасувала податкове повідомлення рішенням, яким визнала грошові зобов'язанні і застосування санкцій відносно одного з товариств з обмеженою відповідальністю. Вже цього року скасовує накази податкової про проведення виїзної перевірки&nbsp; &nbsp;товариства "Родюче Поділля". Таким&nbsp; чином, фактично вона перешкоджає податковій інспекції виконувати свої безпосередні повноваження.</p>
<p>Далі більше. Цей суддя поновлює на роботі держслужбовців, міліціонерів, які заплямували себе і по них були прийняті жорсткі кадрові рішення. До того ж цей суддя знімає арешти з автомобілів.</p>
<p>&nbsp;</p>
<p>ГОЛОВУЮЧИЙ. Дякую.&nbsp; Наталія Леонідівна, прошу.</p>
<p>&nbsp;</p>
<p>КРАПІВНИЦЬКА Н.Л. Добрий день, шановні депутати та колеги! Можу пояснити, що комісія мене рекомендувала безстроково. Проводила по всім моїм рішенням, постановам ретельну перевірку, тому що всі&nbsp; рішення подавалися в Вищу кваліфікаційну комісію. По мені було проведено перевірка згідно статті 53 Закону "Про судоустрій і статус суддів". Всі рішення, які приймала згідно чинного&nbsp; законодавства, я старалась… намагалась підняти… всі рішення приймати згідно законів. Дякую.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Каплін. Хвилина&nbsp; ваша.&nbsp; І думка… пропозиція Миколи Григоровича.&nbsp;</p>
<p>&nbsp;</p>
<p>13:13:27</p>
<p>КАПЛІН С.М.</p>
<p>Народний депутат Каплін, фракція "УДАР" Віталія Кличка". Я б хотів звернути увагу народних депутатів, наших колег, серед яких так само дуже багато колишніх і діючих підприємців, а фактично підприємців. І так само звернути увагу інших громадян, які дивляться трансляцію (радіо і телетрансляцію) сьогоднішнього засідання. Не виключно, що ця суддя приймає правомірні рішення, захищаючи українських платників податків від тих оброків, які&nbsp;&nbsp; фактично&nbsp; на них насилає сьогоднішній МінЗДох. Тому наша фракція буде підтримувати суддю, і ми закликаємо так само підтримати суддю з боку наших колег. Дякую.</p>
<p>&nbsp;</p>
<p>ГОЛОВУЮЧИЙ. Миколо Григоровичу, ваша пропозиція.</p>
<p>&nbsp;</p>
<p>ПІНЧУК М.Г. Шановні народні депутати! Вся ці факти, про які йде мова, вони ретельно перевірені. Суддя була запрошена на засідання Вищої кваліфікаційної комісії. Кожен&nbsp;цей факт був досліджений.</p>
<p>Якщо ви пропонуєте направити ще раз на перевірку, ми можемо перевірити. Але інших фактів, якщо не буде майбутніх якихось скарг, ну, немає порушень в її діях.&nbsp; Це на ваш розгляд.</p>
<p>&nbsp;</p>
<p>ГОЛОВУЮЧИЙ. Шановні народні депутати! Є думки різні. Давайте, хай ще розглянуть і будемо приймати пізніше це рішення. Давайте так поступимо. Ставлю на голосування, раз ви не згодні. Ставлю на голосування про обрання судді Крапівницької Наталі Леонідівни безстроково. Прошу голосувати.</p>
<p>&nbsp;</p>
<p>13:16:02</p>
<p>За-230</p>
<p>Наталя Леонідівна, депутати вас підтримали. За-230, проти-2, утримались-19, не голосували-145.</p>
<p>Рішення прийнято.</p>
<p>По фракціях: Партія регіонів – 186, "Батьківщина" – 24, "УДАР Віталія Кличка" – 5, "Свобода" – 0, Компартія – 0, позафракційні – 15.</p>
<p>Розглядається кандидатура Кухар Марини Дмитрівни. От вона присутня. Прошу, народний депутат, хвилина, Яворівський.</p>
<p>&nbsp;</p>
<p>13:16:40</p>
<p>ЯВОРІВСЬКИЙ В.О.</p>
<p>Шановні колеги! Володимир Яворівський. Найголовніший аргумент, чому я пропоную перенести розгляд цього питання, це те, що я буквально вчора отримав дуже аргументований пакет документів, де немає, скажімо, там образи на рішення суду. А де проаналізовано роботу цієї судді.</p>
<p>І найголовніше, що мене найбільше дойняло, я вам зізнаюся. Це те, коли я отримав інформацію про те, що в Харківському суді це одне гніздо є&nbsp; кухарів. Дядько працює головою апеляційного суду, це його невістка, це його племінниця. Невістка його теж працює в суді, син його так само працював в прокуратурі і в результаті скандалу змушений був драпанути аж Суми. Але, ще раз кажу, це емоції. Але я дуже прошу, я передам всі документи вам ці, проаналізуйте їх, приймати рішення, а тоді будемо вирішувати остаточно. Це щодо пані Кухар.</p>
<p>&nbsp;</p>
<p>ГОЛОВУЮЧИЙ. Микола Григорович, ваша пропозиція.</p>
<p>&nbsp;</p>
<p>ПІНЧУК М.Г. Як висловився народний депутат, скарга до нього надійшла буквально вчора. Отже, цю скаргу ми не перевіряли, можливо, перевіряли аналогічні скарги, які були перед цим. Але цієї скарги ми не перевіряли. Тому я пропоную зняти з розгляду вказану кандидатуру, направити нам в комісію, ми перевіримо і дамо відповідь.</p>
<p>&nbsp;</p>
<p>ГОЛОВУЮЧИЙ. Чечетов.</p>
<p>&nbsp;</p>
<p>13:18:18</p>
<p>ЧЕЧЕТОВ М.В.</p>
<p>Шановний Володимире Васильовичу, шановні народні депутати, я навпаки отримав декілька листів з Харківщини, де громадяни Харківщини обурені, що ми займаємося політичним тиском на суддів. І, що касається Марини Дмитрівна, то вона працює в рамках діючого закону і Конституції. І не треба політично тиснути і компрометувати цю людину. Давайте її підтримаємо і дамо змогу і далі працювати, служити закону, Конституції і народу України. Дякую.</p>
<p>&nbsp;</p>
<p>ГОЛОВУЮЧИЙ. Пропозиція яка?</p>
<p>&nbsp;</p>
<p>ЧЕЧЕТОВ М.В. Пропозиція проголосувати, да.</p>
<p>&nbsp;</p>
<p>ГОЛОВУЮЧИЙ. Я прошу хвилина Ляшко.</p>
<p>&nbsp;</p>
<p>13:19:04</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні депутати, я звертаюсь до вас. Кандидатура, яку ми зараз розглядаємо – це племінниця голови Харківського апеляційно-господарського суду. Шановні громадяни, чи можуть ваші діти, якщо ви не маєте блату, не маєте волохатої руки, не маєте грошей, чи можуть ваші діти стати суддями, стати прокурорами, стати міністрами, депутатами. Ні! А якщо дядько голова суду – то, будь ласка, племінниця сьогодні суддя, завтра прийде на його посаду головою.</p>
<p>Припиняйте клановість! Припиняйте семейственность в судовій системі, у прокурорській системі, в системі органів&nbsp; державної влади! Проста дитина з села, з міста нікуди пробитися не може. А якщо в тебе є папа, мама, волохата рука – будь ласка, тобі все в житті подається, як на долоні. Припиняйте оце сіборітство і семейственность! Ганьба!</p>
<p>&nbsp;</p>
<p>ГОЛОВУЮЧИЙ. Була пропозиція поставити на голосування. Тому я ставлю на голосування про обрання судді Марини Дмитрівни&nbsp; Кухар безстроково. Прошу народних депутатів голосувати.</p>
<p>&nbsp;</p>
<p>13:20:44</p>
<p>За-215</p>
<p>Проти – 12, утрималось – 29, не голосувало – 140.</p>
<p>Рішення прийнято.</p>
<p>По фракціях. Рішення не прийнято. По фракціях.</p>
<p>Так, і ще одне, да? Господарський суд Харківської області Рильова Вікторія В'ячеславівна. От вона присутня на нашому засіданні. Народний депутат Яворівський, прошу.</p>
<p>&nbsp;</p>
<p>13:21:23</p>
<p>ЯВОРІВСЬКИЙ В.О.</p>
<p>Я вперше бачу цю особу, абсолютно ніколи її не знав. Через те тут нічого особисто, да, нічого немає. Так само я отримав і на неї, це, до речі, дуже солідна аргументація. І теж хотів би, щоб розглянув і комітет, і Вища рада юстиції, щоби розглянули ті скарги. Ще раз кажу, вони дуже об'єктивні і дуже глибокі.</p>
<p>Крім того, що мене ще, звичайно, дивує. Я прошу відкласти сьогодні, не голосувати&nbsp; за неї, а що дивує? Що вона так само, виявляється, належить до цього самого гніздов'я, про яке говорив і Олег Ляшко і про яке говорив і я. Вона &nbsp;працювала помічником у Василя Кухаря, і фактично це теж та ж сама команда. Хай розгляне комітет ще один раз, да. І після цього будемо вирішувати це питання.</p>
<p>&nbsp;</p>
<p>ГОЛОВУЮЧИЙ. Я прошу, народний депутат Писаренко.</p>
<p>&nbsp;</p>
<p>13:22:19</p>
<p>ПИСАРЕНКО В.В.</p>
<p>Шановні колеги, у мене є така пропозиція, щоб ми не перетворювали парламент на судилище, да, припинити, ну просто беззмістовний тиск на суддівську систему. Ви знаєте, ну, коли дійсно є скарги і факти, коли депутати оперують хоч якимись ніби даними, ось, то ми ще можемо з вами на щось дивитися.</p>
<p>Але коли вже говорять, що комусь не подобаються родичі, а комусь не подобаються і взагалі людина, то це не є фактом, щоб ми не голосували. Давайте відходити в принципі від європейських стандартів, про які ми дуже багато говоримо в сесійній залі. За європейськими стандартами жоден європейський парламент взагалі не обговорює кандидатури суддів, тому що лише обговорення і вже є тиском на суддівську систему, тому що є спеціальні органи суддівські. І зараз перед нами стоїть один із очільників такого органу, який нам повинен сказати, є зауваження до суддів чи немає. І я прошу парламент підтримати цю кандидатуру в разі. Якщо таких зауважень немає. Дякую.</p>
<p>&nbsp;</p>
<p>ГОЛОВУЮЧИЙ. Репліка? Ну давайте, Яворівський з реплікою.</p>
<p>&nbsp;</p>
<p>13:23:32</p>
<p>ЯВОРІВСЬКИЙ В.О.</p>
<p>Я наводжу конкретний приклад, який беру із цих скарг, які надійшли до мене. Із 496 судових рішень, винесених панною Рильвою, у касаційному порядку скасовано 241 рішення, половина. Що це за суддя? Основний аргумент, який ось є.</p>
<p>&nbsp;</p>
<p>ГОЛОВУЮЧИЙ. Шановні народні депутати, Яворівський вніс пропозицію доручити Вищій кваліфікаційній комісії розглянути скарги, які є, і потім визначитись. Давайте з цим погодимося. Погодимося з цим? Погодились, зняли питання це. <i>(Шум у залі)</i>&nbsp;</p>
<p>Що? Завалити треба?</p>
<p>Добре. Не&nbsp; погодились всі. Тоді я ставлю на голосування.</p>
<p>Ставлю на голосування про обрання судді&nbsp; безстроково Рильової Вікторії В'ячеславівни. Прошу народних депутатів голосувати. Всі дружно голосуємо.</p>
<p>&nbsp;</p>
<p>13:25:05</p>
<p>За-226</p>
<p>Проти-23, утримались-34, не голосували-113.&nbsp;</p>
<p>Рішення прийнято.&nbsp;&nbsp; Вікторія В'ячеславівна, депутати вас підтримали.</p>
<p>По фракціях. Партія регіонів-189, "Батьківщина"-0, "УДАР Віталія Кличка"-0, "Свобода"-0, Компартії-29, позафракційні-8.&nbsp; Питання розглянуто.</p>
<p>Давайте поздоровимо&nbsp; суддів, яких ми сьогодні обрали, і побажаємо їм плідної роботи.&nbsp; Дякуємо і будемо йти далі.</p>
<p>Я прошу, сідайте. Я надам слово народному депутату Шевченку. Сідайте,&nbsp; спокійно давайте послухаємо.</p>
<p>&nbsp;</p>
<p>13:26:32</p>
<p>ШЕВЧЕНКО А.В.</p>
<p>Шановний Володимире Васильовичу, шановні судді,&nbsp; я перепрошую&nbsp;&nbsp;&nbsp; за необхідність звернути увагу на&nbsp; порушення Регламенту. При останньому&nbsp; голосуванні два народних депутатів голосували за двох. Це наші колеги&nbsp; Калюжний і наш колега Онищенко. Тому я думаю, що ситуація дуже неприємна, але&nbsp; я думаю,&nbsp; що ми її можемо поправити результативним голосуванням, якщо голоси в залі справді є. Тому, згідно з Регламентом просимо поставити останнє питання на переголосування. Дякую.</p>
<p>&nbsp;</p>
<p>ГОЛОВУЮЧИЙ. Шановні народні депутати, а де народний депутат Калюжний? Сідайте на місце, я увімкну вам мікрофон, а потім Онищенку. Прошу, увімкніть Калюжний.</p>
<p>&nbsp;</p>
<p>ОНИЩЕНКО О.Р. Уважаемый Владимир Васильевич, уважаемые коллеги! <i>(Шум у залі) </i>&nbsp;Я считаю, что господа со "Свободы" могут кричать что угодно, но на самом деле я присутствую в зале и поэтому это провокации, и прошу не обращать внимания. Спасибо.</p>
<p>&nbsp;</p>
<p>ГОЛОВУЮЧИЙ. Ви не даєте можливість розібратися, я йду далі. Тоді дайте слово, нехай він скаже, а я послухаю. Я не чую, що він…</p>
<p>Я ще раз прошу, народний депутат Калюжний.</p>
<p>&nbsp;</p>
<p>ОНИЩЕНКО О.Р.&nbsp; Я не могу понять, в чем вопрос? Вот рядом со мной депутат Калюжный.</p>
<p>&nbsp;</p>
<p>ГОЛОВУЮЧИЙ. Я прошу, народний депутат Калюжний. Калюжний це, що ви мені розказуєте. Калюжний стоїть. А хто це стоїть?</p>
<p>&nbsp;</p>
<p>13:27:44</p>
<p>КАЛЮЖНИЙ В.А.</p>
<p>А что вы хотите услышать, добрый день. Я на месте, Геллер на месте.</p>
<p>&nbsp;</p>
<p>&nbsp;ГОЛОС ІЗ ЗАЛУ. За кого он будет голосовать?</p>
<p>&nbsp;</p>
<p>&nbsp;13:28:30</p>
<p>КАЛЮЖНИЙ В.А.</p>
<p>Тут же не за кого мне проголосовать.</p>
<p>&nbsp;</p>
<p>ГОЛОВУЮЧИЙ. Ви голосували за двох чи що? За кого ви голосували? <i>(Шум у залі) </i>Як це ставити на голосування, не розібравшись?</p>
<p><i>(Шум у залі)</i></p>
<p>Шановні народні депутати!&nbsp; Олександр Сергійович Єфремов! Я бачу, що тут просто затягують. Я зараз поставлю на голосування продовжити роботу сесії сьогодні до повного розгляду питань. Сідайте. Я перерву об’явлю, розберемося,&nbsp; і я буду доповідати вам,&nbsp; а другого я не можу нічого.</p>
<p>Розібратися, я повинен розібратися, чому на переголосування…&nbsp; Сідайте на місце, я поставлю на переголосування. Сідайте.</p>
<p><i>(Шум у залі)</i></p>
<p>Шановні народні депутати!&nbsp; Шановні народні депутати, де ця постанова?</p>
<p>Шановні народні депутати, сідайте на місце, я поставлю на переголосування це питання. Я прошу голосувати персонально. І я прошу, зараз поставлю на голосування продовжити роботу сесії. Ми сьогодні не&nbsp; розглянемо ті закони, які ми домовлялися.&nbsp; Не заважайте працювати.&nbsp; Так, я прошу уваги, народні депутати.</p>
<p>Я ставлю на голосування повернутися… <i>(Шум у залі)</i> А, як? Ми повинні переголосувати. Так ми ставимо, а, як же… Шановні народні депутати, прошу проголосувати.</p>
<p>Ставлю на переголосування, всі будете голосувати, на переголосування призначення судді Рильової Вікторії В'ячеславівни на посаду судді безстроково, на переголосування цього питання. Голосуйте.</p>
<p>&nbsp;</p>
<p>13:34:12</p>
<p>За-221</p>
<p><i>(Шум у залі) </i>&nbsp;От якраз те, а ви хотіли не переголосовувати. А тепер послухайте. &nbsp;Ви&nbsp; не захотіли переголосувати. Хлопайте тепер!</p>
<p>Розглядається питання про звільнення суддів.</p>
<p>Так, повернутися! Да! <i>(Шум у залі)</i> Да, да! Я запрошую до доповіді голову Вищої ради юстиції Олександра Володимировича Лавриновича. Закінчимо розглядати це питання, і тоді я дам вам всім слово.</p>
<p>Я ще раз ставлю на повернення до голосування. <i>(Шум у залі)</i> Я ставив питання, щоб переголосувати, а ви не переголосували, і тепер мене звинувачуєте. <i>(Шум у залі)</i> Чого всі поняли, а ви не поняли? <i>(Шум у залі)</i>&nbsp;Шановні народні депутати, суддя Рильова Вікторія В'ячеславівна не обрана суддею господарського суду Харківської області. <i>(Шум у залі) (Оплески)</i> Сідайте.</p>
<p>Давайте розглянемо питання звільнення суддів. Прошу, Олександре Володимировичу, запрошую вас.</p>
<p>&nbsp;</p>
<p>ЛАВРИНОВИЧ О.В.&nbsp;</p>
<p>Шановний пане Голово, шановні народні депутати України! Вища рада юстиції відповідно до пункту 9 частини п'тої статті 126, статті 131 Конституції України, статей 100 і 109 Закону України "Про судоустрій і статус суддів", статті 31 Закону України "Про Вищу раду юстиції" розглянула матеріли про звільнення суддів з посад за загальними обставинами та прийняла рішення про внесення відповідного подання до Верховної Ради України. У суддів з'ясовано дійсність їх волевиявлення. Стороннього впливу або примусу при прийнятті ними рішення про звільнення не встановлено.</p>
<p>Вища рада юстиції пропонує звільнити з посад суддів:</p>
<p>Вищого адміністративного суду України Бим Магдалину Євгеніївну – узв’язку з поданням нею заяви про відставку;</p>
<p>Вищого господарського суду України Осетинського Анатолія Йосиповича –у зв’язку з поданням заяви про відставку;</p>
<p>Подоляк Ольгу Антонівну –у зв’язку з поданням заяви про відставку;</p>
<p>апеляційного суду Автономної Республіки Крим Корольова Михайла Пилиповича –у зв’язку з поданням заяви про відставку;</p>
<p>Яковенко Людмилу Григорівну –у зв’язку з поданням заяви про відставку;</p>
<p>апеляційного суду Вінницької області Петришина Івана Павловича –</p>
<p>у зв’язку з поданням заяви про відставку;</p>
<p>апеляційного суду Дніпропетровської області Басуєву Тетяну Андріївну –у зв’язку з поданням заяви про відставку;</p>
<p>Кухаря Олексія Васильовича –у зв’язку з поданням заяви про відставку;</p>
<p>Румянцева Павла Олексійовича –у зв’язку з поданням заяви про відставку;</p>
<p>апеляційного суду Донецької області Лісову Валентину Іванівну –у зв’язку з поданням заяви про відставку;</p>
<p>апеляційного суду Житомирської області Ткаченка Володимира Леонідовича –у зв’язку з поданням заяви про відставку;</p>
<p>апеляційного суду Київської області Нечипоренка Юрія Аркадійовича –у зв’язку з поданням заяви про відставку;</p>
<p>апеляційного суду Кіровоградської області Борща Василя Семеновича –у зв’язку з поданням заяви про відставку; Драного Олексія Павловича – у зв’язку з поданням заяви про відставку;</p>
<p>апеляційного суду Луганської області Бєсєду Володимира Івановича –</p>
<p>у зв’язку з поданням заяви про відставку;</p>
<p>апеляційного суду Львівської області Государського Валентина Францовича –у зв’язку з поданням заяви про відставку;</p>
<p>апеляційного суду Миколаївської області Вовненко Галину Юхимівну –у зв’язку з поданням заяви про відставку;</p>
<p>апеляційного суду Одеської області Мизу Ларису Михайлівну –у зв’язку з поданням заяви про відставку;</p>
<p>Фадєєнко Антоніну Федорівну –у зв’язку з поданням заяви про відставку;</p>
<p>апеляційного суду Сумської області Сахнюка Валентина Григоровича –у зв’язку з поданням заяви про відставку;</p>
<p>апеляційного суду Харківської області Ларенка Віктора Івановича –у зв’язку з поданням заяви про відставку;</p>
<p>апеляційного суду Херсонської області Лободзінського Сергія Володимировича –у зв’язку з поданням заяви про відставку;</p>
<p>апеляційного суду Чернівецької області Тарбинського Валентина Григоровича –у зв’язку з поданням заяви про відставку;</p>
<p>апеляційного суду Чернігівської області Шемець Наталію Вікторівну –у зв’язку з поданням заяви про відставку;</p>
<p>апеляційного суду міста Києва Ноздрякова Віктора Миколайовича –у зв’язку з поданням заяви про відставку;</p>
<p>Шальнєву&nbsp; Тетяну Павлівну – у &nbsp;зв’язку з поданням заяви про відставку;</p>
<p>Донецького апеляційного адміністративного суду Бадахову Тамару Панасівну – у зв’язку з поданням заяви про відставку;</p>
<p>Київського апеляційного адміністративного суду Федорову Галину Григорівну – у зв’язку з поданням заяви про відставку;</p>
<p>Дніпропетровського апеляційного господарського суду Лотоцьку Лілію Олександрівну – у зв’язку з поданням заяви про відставку;</p>
<p>Донецького апеляційного господарського суду Азарову Зінаїду Петрівну – у зв’язку з поданням заяви про відставку;</p>
<p>Львівського апеляційного господарського суду Процика Тараса Степановича – у зв’язку з поданням заяви про відставку;</p>
<p>Одеського апеляційного господарського суду Балуха Валерія Сергійовича – у зв’язку з поданням заяви про відставку;</p>
<p>Михайлова Миколу Володимировича – у зв’язку із досягненням шістдесяти п’яти років;</p>
<p>Жовтоводського міського суду Дніпропетровської області Захарова&nbsp;&nbsp;&nbsp; Олександра Васильовича – у зв’язку з поданням заяви про відставку;</p>
<p>Мринського&nbsp; Миколу Михайловича – у зв’язку з поданням заяви про відставку;</p>
<p>Хорошенка&nbsp;&nbsp; Василя Миколайовича – у зв’язку з поданням заяви про відставку;</p>
<p>Криворізького районного суду Дніпропетровської області Бондарчука&nbsp; Григорія Дмитровича – у зв’язку з поданням заяви про відставку;</p>
<p>Софіївського районного суду Дніпропетровської області Байду Тетяну Іванівну – у зв’язку з поданням заяви про відставку;</p>
<p>Красноармійського міськрайонного суду Донецької області Заруцьку&nbsp;&nbsp;&nbsp;&nbsp; Галину Миколаївну – у зв’язку з поданням заяви про відставку;</p>
<p>Старобешівського районного суду Донецької області Моцного Віктора Володимировича – у зв’язку з поданням заяви про відставку;</p>
<p>Розівського районного суду Запорізької області Коржова Анатолія Васильовича – у зв’язку з поданням заяви про відставку;</p>
<p>Верховинського районного суду Івано-Франківської області Токарука&nbsp;&nbsp;&nbsp;&nbsp; Василя Івановича – у зв’язку з поданням заяви про відставку;</p>
<p>Рожнятівського районного суду Івано-Франківської області Витвицького&nbsp; Володимира Васильовича – у зв’язку з поданням заяви про відставку;</p>
<p>Ірпінського міського суду Київської області Кісілевича Петра Івановича – узв’язку з поданням заяви про відставку;</p>
<p>Добровеличківського районного суду Кіровоградської області Горовця</p>
<p>Миколу Івановича –у зв’язку з поданням заяви про відставку;</p>
<p>Новгородківського районного суду Кіровоградської області Сосновську Лідію Іванівну –у зв’язку з поданням заяви про відставку;</p>
<p>Лутугинського районного суду Луганської області Гайдук Валентину Григорівну –у зв’язку з поданням заяви про відставку;</p>
<p>Новобузького районного суду Миколаївської області Бібіка Миколу Васильовича –у зв’язку з поданням заяви про відставку;</p>
<p>Очаківського міськрайонного суду Миколаївської області Степанову</p>
<p>Валентину Миколаївну –у зв’язку з поданням заяви про відставку;</p>
<p>Миколаївського районного суду Одеської області Безусова Володимира Івановича –у зв’язку з поданням заяви про відставку;</p>
<p>Приморського районного суду міста Одеси Терьохіна Сергія Євгеновича – у зв’язку з неможливістю виконувати свої повноваження за станом здоров’я;</p>
<p>Гребінківського районного суду Полтавської області Радзівона Олексія Івановича – узв’язку з поданням заяви про відставку;</p>
<p>Здолбунівського районного суду Рівненської області Мішуру Василя Степановича –у зв’язку з поданням заяви про відставку;</p>
<p>Сумського районного суду Сумської області Клочка Бориса Михайловича –у зв’язку з поданням заяви про відставку;</p>
<p>Валківського районного суду Харківської області Бондаренка Віктора Миколайовича –у зв’язку з поданням заяви про відставку;</p>
<p>Червонозаводського районного суду міста Харкова Дідовця Валентина Андрійовича –у зв’язку з поданням заяви про відставку;</p>
<p>Лисянського районного суду Черкаської області Борисенка Петра Івановича –у зв’язку з поданням заяви про відставку;</p>
<p>Ріпкинського районного суду Чернігівської області Шляхова Василя Івановича – узв’язку з поданням заяви про відставку;</p>
<p>господарського суду Харківської області Ковальчук Лідію Василівну –у зв’язку з поданням заяви про відставку;</p>
<p>суддю господарського суду міста Києва Хоменка Миколу Григоровича –у зв’язку з поданням заяви про відставку.</p>
<p>Прошу підтримати волевиявлення суддів і подання Вищої ради юстиції.</p>
<p>&nbsp;</p>
<p>ГОЛОВУЮЧИЙ. Можна ставити на голосування постанову? Є застереження? Прошу. Опозиціонерам треба знати. Чернега, народний депутат. Прошу.</p>
<p>&nbsp;</p>
<p>13:47:07</p>
<p>ЧЕРНЕГА Р.Т.</p>
<p>Дякую. Шановний Олександре Володимировичу, шановний Володимир Васильович! Я в цій постанові попросив би вилучити прізвище Бадахової Тамари Панасівни, Донецький апеляційний суд. Оскільки є інформація, що заява нею не писалася. І тому прохання не включати до цього списку.</p>
<p>&nbsp;</p>
<p>ГОЛОВУЮЧИЙ. Олександр Володимирович, прошу.</p>
<p>&nbsp;</p>
<p>ЛАВРИНОВИЧ О.В. Шановні народні депутати,&nbsp; ну, якщо виникають питання, я прошу бути більш коректними. Оскільки я вам зразу сказав: присутні власноручно написані заяви. І окрім того, при внесенні на розгляд Вища рада юстиції кожен, хто написав заяву ще раз опитується: він&nbsp; хоче цього чи ні?</p>
<p>Тому не треба ризикувати, говорити, що не власноручно. Оскільки тут крім експертизи існує ще і особисте волевиявлення. Жодна людна, яка внесена на голосування тут, вона не підлягає під ті критерії, які ви сказали. Всі сто відсотків особисто написали свої заяви і подали їх з очікуванням рішення Верховної Ради України. Оскільки правосуддя вони вже не відправляють відповідно до Конституції України.</p>
<p>Звичайно, що є там окремі судді, які одночасно могли би бути звільнені за інших обставин, але вони обрали цей шлях. І ми погоджуємося з тим, що вони мають право на вирішення таким шляхом.</p>
<p>&nbsp;</p>
<p>ГОЛОВУЮЧИЙ. Осуховський, фракція "Свобода".</p>
<p>&nbsp;</p>
<p>13:48:43</p>
<p>ОСУХОВСЬКИЙ О.І.</p>
<p>Олег Осуховський, Всеукраїнське об'єднання "Свобода", місто Рівне. Пане Лавринович, я як голова підкомітету Комітету по боротьбі з організованою злочинністю та корупцією неодноразово направляв до вас звернення щодо корупційних дій суддів. Чому ви займаєтеся відписками?</p>
<p>І скажіть, будь ласка, чи знаєте ви, що сьогодні суди в Україні перетворилися на приватні підприємства? І особливо господарський суд України. Його взагалі треба перейменувати в ПП Татьков.&nbsp; Бо такі рішення, які виносять судді господарських судів&nbsp; це є величезним злочином&nbsp; проти України. І вказівку такий злочин хіба може дати голова Вищого господарського суду України. І між суддями вже ходять такі розмови, що коли влада зміниться, а вона обов’язково зміниться, то вони не тільки втратять роботу, а будуть притягнуті до кримінальної відповідальності і ланцюгова реакція піде до самого верху. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Левченко. Левченко, фракція Партії регіонів.</p>
<p>&nbsp;</p>
<p>13:49:59</p>
<p>ЛЕВЧЕНКО О.В.</p>
<p>Уважаемый Владимир Васильевич, я хотел бы снова обратиться по поводу Бадаховой Тамары Афанасьевны. Дело в том, что она написала заявление – в связи с наступлением 65-летия – в настоящий момент ей нет 65 лет и я прошу исключить ее из списка и рассмотреть это в будущем, когда ей исполниться 65 лет. Это высокопрофессиональный судья, принципиальный судья, который должен работать. Если мы сейчас человека уволим, не достигшего 65 лет, а она заслуженный юрист Украины, она потеряет право на льготы. Поэтому я прошу дать ей возможность доработать до 65 лет и выключить ее из списка сейчас. Спасибо.</p>
<p>&nbsp;</p>
<p>ГОЛОВУЮЧИЙ. Олександре Володимировичу, пояснення є?</p>
<p>&nbsp;</p>
<p>ЛАВРИНОВИЧ О.В. Ну звичайно,&nbsp; звичайно, на всі питання є пояснення і є відповіді. Перше питання. Я просив би, хто дозволяє собі говорити про якісь речі. щоб відповідально кожен слово також самі оцінювали.</p>
<p>Що стосується слова "відписка". Я особисто даю відповіді виключно в межах компетенції, визначеної законами України для Вищої ради юстиції і для її голови. Я не можу виступати ані в ролі генерального прокурора, ані в ролі судді над тими&nbsp; суддями, які приймають рішення, які не скасовані&nbsp;&nbsp; судами України.</p>
<p>Що стосується якихось дій в судах і кримінальної відповідальності, хочу сказати: так, у нас щороку близько 10 суддів отримують обвинувачу вальні вироки і відправляються у місця позбавлення волі. Якщо вони допускають правопорушення, які судом визнаються злочинами, вони перебувають там,&nbsp; де мають перебувати ті,&nbsp; кого суд визнав злочинцем. І,&nbsp; на жаль це в нас явище є. І я можу тільки погодитись, що його треба викорінювати&nbsp; і більш уважно ставитись…</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Голосуємо?&nbsp; Застереження вислухали?</p>
<p>Яворівський.</p>
<p>&nbsp;</p>
<p>13:52:32</p>
<p>ЯВОРІВСЬКИЙ В.О.</p>
<p>Шановний пане Олександре, в мене до&nbsp; вас запитання, щоб я визначився як голосувати.</p>
<p>Ну, по-перше, ми не почули від вас аналізу, кого "підперла" так би мовити пенсія. Ви сказали таку фразу, яка мене здивувала, що за&nbsp;&nbsp; інших обставин можна було б їх би звільняти, але ми звільняємо їх згідно заяви.&nbsp; Що це за&nbsp; "інші обставини": кримінал, не&nbsp; кримінал? Ну пояснюйте, не ховайте, йдеться ж про суддів.</p>
<p>І остання частина мого запитання. Скажіть,&nbsp; будь ласка, чи було серед тих заяв добровольців, які подали бодай один суддя, який подав це через те, що його&nbsp; замучила совість, через те, що українські суди сьогодні&nbsp; мають такий авторитет, який&nbsp; мають. Чи є бодай одна&nbsp; така людина, ви раптом не знаєте, може випадково&nbsp; довідалися? Дякую.</p>
<p>&nbsp;</p>
<p>ЛАВРИНОВИЧ О.В. Я думаю, що питання совісті можна ставити в кожній установі, в тому числі і в цій залі, і в кожному суді, і в інших.&nbsp;</p>
<p>А що стосується" інших обставин", я вам можу сказати,&nbsp; що Конституція України,&nbsp; Закон України "Про&nbsp; судоустрій і статус суддів" передбачають звільнення на пенсію суддів, які досягли 65 років. Суддя, який&nbsp; виходить на пенсію, отримує&nbsp; скажемо трошки менше ресурсних можливостей, ніж той, який іде у відставку. Тому переважна більшість тих, хто досягає 65 років, до того, як&nbsp; їм виповнюється 65, пишуть заяву про відставку, щоб мати краще матеріальне забезпечення. Ось і весь секрет в цьому. &nbsp;А там, де є проблеми із здоров'ям, там є і заява, і медичний висновок. Прошу підтримати волевиявлення суддів і подання Вищої ради юстиції.</p>
<p>&nbsp;</p>
<p>ГОЛОВУЮЧИЙ. Александр Владимирович, народный депутат Левченко настоял на том, що Бадаховій Тамарі Панасівні нема ще 65 років. Оголосіть, коли вона народилася?</p>
<p>&nbsp;</p>
<p>ЛАВРИНОВИЧ О.В. Я тільки що пояснив чому, власне, ті, хто не досягли 65, пишуть заяву.</p>
<p>&nbsp;</p>
<p>ГОЛОВУЮЧИЙ. Ні, по конкретному прізвищу.</p>
<p>&nbsp;</p>
<p>ЛАВРИНОВИЧ О.В. По конкретному прізвищу зараз я скажу.</p>
<p>&nbsp;</p>
<p>ГОЛОВУЮЧИЙ. Давайте. В матеріалах справи тут записано, що вона народилася 26 вересня 1948 року.</p>
<p>&nbsp;</p>
<p>ЛАВРИНОВИЧ О.В. Заяву вона навіть подала раніше ще, до того, звичайно, як виповнюється 65. Переважна більшість їх так і пише. Тому що після того, як виповнюється 65, отримується повідомлення від Вищої кваліфікаційної комісії суддів, і суддя звільняється на пенсію за віком.</p>
<p>&nbsp;</p>
<p>ГОЛОВУЮЧИЙ.&nbsp; Їй 65 років буде 26 вересня. Так я розумію.</p>
<p>Застереження всі? Я ставлю на голосування постанову.</p>
<p>Ставлю на голосування Постанову Верховної Ради України (номер 3272) про звільнення суддів. Прошу голосувати.</p>
<p>&nbsp;</p>
<p>13:55:59</p>
<p>За-254</p>
<p>Проти – 0, утрималося – 2, не голосувало – 133.&nbsp;</p>
<p>Рішення прийнято.</p>
<p>По фракціях. Партія регіонів – 184, "Батьківщина" – 0, "УДАР Віталія Кличка" – 22, "Свобода" – 0, Компартія – 30, позафракційні – 18.</p>
<p>Ми ще не розглянули по суддям, ще одна постанова є. Прошу, доповідайте,&nbsp; Олександре Володимировичу.</p>
<p>&nbsp;</p>
<p>ЛАВРИНОВИЧ О.В. Шановний пане Голово, шановні народні депутати, пропонується до розгляду проект Постанови (3272-1) про звільнення з посад суддів Будьоннівського районного суду міста Донецька Сибірцева Віктора Петровича –у зв’язку з поданням заяви про відставку;</p>
<p>господарського суду міста Севастополя Алсуф’єва Віктора Володимировича– у зв’язку з поданням заяви про відставку.</p>
<p>&nbsp;</p>
<p>ГОЛОВУЮЧИЙ.&nbsp; Сенченко, прошу народний депутат.</p>
<p>&nbsp;</p>
<p>13:56:56</p>
<p>СЕНЧЕНКО А.В.</p>
<p>Шановний Олександре Володимировичу, минулого сесійного тижня я запропонував відкласти це питання для з'ясування деяких обставин. На жаль, за два тижні жодний ваш підлеглий не знайшов можливості зустрітися, або зателефонувати мені для з'ясування суті зауважень і для перевірки інформації.</p>
<p>Тому я повторно прошу відкласти розгляд цього питання і запросити мене до Вищої ради юстиції. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>&nbsp;</p>
<p>ЛАВРИНОВИЧ О.В. Високошановний пане депутат, в даному питанні немає підстав вас запрошувати і щось у вас з'ясовувати, оскільки є особисте волевиявлення судді і з’ясовано, що суддя власноручно написав заяву і хоче піти у відставку. При цьому будь-кого з'ясовувати питання, чому він її написав, закон не передбачає.</p>
<p>&nbsp;</p>
<p>ГОЛОВУЮЧИЙ.&nbsp; Продовжую роботу засідання на 15 хвилин. Ми повинні визначитись, ми будемо сьогодні працювати до повного розгляду порядку денного чи не будемо. Як ви проголосуєте, так і буде.&nbsp; А поки продовжуємо роботу на 15 хвилин.</p>
<p>Народний депутат Махніцький. І я буду ставити на голосування цю постанову.</p>
<p>&nbsp;</p>
<p>13:58:23</p>
<p>МАХНІЦЬКИЙ О.І.</p>
<p>Олег Махніцький, всеукраїнське об'єднання "Свобода". Шановні колеги! Ви вдумайтесь, що тільки що сказав голова Вищої ради юстиції. І от, власне, цей проект постанови він і перегукується з тими його словами, що за інших обставин ці судді мали б бути звільнені в іншому порядку. Тобто в переліку є судді, які би мали бути звільнені за порушення присяги і не мали б ніяких пільг, які держава тепер буде сплачувати. А так закривають очі на їхні протиправні дії, на їхні злочинні дії, на неправосудні рішення, порушення етики судді, і їх тихенько відправляють&nbsp;у відставку, і їм будуть платити високі пенсії за рахунок платників податків.</p>
<p>А взагалі, що стосується розгляду цього питання, то воно я вже&nbsp; не&nbsp; говорю, що розглядається&nbsp; з порушенням 85 статті Конституції України, тому що попередньо&nbsp; не було розглянуто в комітеті. І ми не знаємо, голосуючи сьогодні, не&nbsp; знаємо, за що&nbsp; ми голосуємо. Ми не знаємо,&nbsp; чи ті судді, дійсно, мають правові підстави йти у відставку, чи їх треба звільняти, чи їх&nbsp;&nbsp; не можна звільняти. І проект постанови, який попередньо був…</p>
<p>&nbsp;</p>
<p>ЛАВРИНОВИЧ О.В. Шановні народні депутати, що стосується суддів&nbsp; Сібірцева і Алсуф'єва, у Вищій раді юстиції немає впроваджень щодо порушення ними присяги.</p>
<p>&nbsp;</p>
<p>ГОЛОВУЮЧИЙ. Олександре Володимировичу,&nbsp; народний депутат Бобков хоче задати ще питання вам. Прошу. Партія регіонів.</p>
<p>&nbsp;</p>
<p>13:59:54</p>
<p>БОБКОВ О.М.</p>
<p>Шановний Олександре Володимировичу! Я теж на минулій сесії пропонував зняти з розгляду питання по звільненню Сибірцева. Але я теж не міг до&nbsp; вас&nbsp; потрапити і розповісти ті речі, які не є публічними такими заявами. Тому я прошу зняти це питання, а потім ми з вами зустрінемося і з'ясуємо всі питання.</p>
<p>Я думаю, колеги депутати довірять мені це зробити.</p>
<p>&nbsp;</p>
<p>ГОЛОВУЮЧИЙ. Ваша пропозиція, Олександре Володимировичу.</p>
<p>&nbsp;</p>
<p>ЛАВРИНОВИЧ О.В. Моя пропозиція така, що якщо в когось є бажання потрапити, то треба його реалізовувати, принаймні, бодай або зателефонувати, або приїхати. А якщо не приїхати і не зателефонувати, зустрітися мені&nbsp; справді буде тяжко.&nbsp;</p>
<p>&nbsp;</p>
<p>ГОЛОВУЮЧИЙ. Ставлю на голосування Постанову Верховної Ради України (номер&nbsp; 3272-1) про звільнення суддів. Прошу голосувати.</p>
<p>&nbsp;</p>
<p>14:01:08</p>
<p>За-223</p>
<p>Проти – 0, утрималось – 24, не голосувало – 127. Рішення не прийнято. По фракціях.</p>
<p>Шановні народні депутати, ми дуже багато питань планували…</p>
<p><i>&nbsp;(Шум у залі)</i> Не спрацювали… <i>(Шум у залі)</i></p>
<p>Згідно статті 48 Регламенту ми можемо повернутися до голосування по звільненню суддів Сибірцева і Алсуф'єва.</p>
<p>Тому я ставлю на голосування про повернення на голосування. Прошу голосувати.</p>
<p>&nbsp;</p>
<p>14:02:26</p>
<p>За-228</p>
<p>Проти – 5, утрималося – 22, не голосувало 117.</p>
<p>Рішення прийнято.</p>
<p>Ми повернулися до розгляду цього питання. А де у нас Шевченко? Де Андрій Шевченко? Він же у вас керівник, який слідкує за всіма, за Партією регіонів. Кому слово? <i>(Шум у залі)</i> Кому слово? Прізвище! <i>(Шум у залі)</i></p>
<p>Шановні народні депутати,&nbsp; народний депутат Пазиняк. Прошу.</p>
<p>&nbsp;</p>
<p>14:03:35</p>
<p>ПАЗИНЯК В.С.</p>
<p>Шановний Володимире Васильовичу, є пропозиція переголосувати, тому що депутат Івахів голосував за депутата Мартинюка, якого…</p>
<p><i>(Шум у залі)</i> Депутат Івахів голосував за Мартиюка, якого немає в залі.</p>
<p>&nbsp;</p>
<p>ГОЛОВУЮЧИЙ. Ну от в залі він! <i>(Шум у залі) </i>Ой, шановні друзі, розберіться, не морочте голову.</p>
<p>Я ставлю на голосування продовжити сьогоднішнє засідання. Ми прийняли рішення. <i>(Шум у залі)</i> Та оце ж задурили вже, ми ж переголосовуємо.</p>
<p>Я ставлю на голосування проект Постанову (3272-1) про звільнення суддів. Прошу народних депутатів голосувати. Голосуйте за себе.</p>
<p>Андрію, іди голосуй, голосуй.</p>
<p>&nbsp;</p>
<p>14:04:55</p>
<p>За-230</p>
<p>Проти – 1, утримались – 3, не голосували – 113.</p>
<p>Постанова прийнята. По фракціях.</p>
<p>Підождіть, хватить! Ддавайте визначимося, працювати ми будемо далі чи ні. <i>(Шум у залі)</i> Готові голосувати? <i>(Шум у залі)</i> Давайте, ставлю на голосування. Давайте, ідіть проголосуйте. Ну, що тут обговорювати? Як кажу, давайте ще попрацюємо до повного розгляду. Ну, що тут обговорювати? <i>(Шум у залі)</i></p>
<p>Ставлю на голосування продовжити роботу сьогоднішнього засідання до повного розгляду порядку денного. Прошу народних депутатів проголосувати і попрацювати над законами. Прошу голосувати.</p>
<p>&nbsp;</p>
<p>14:06:09</p>
<p>За-214</p>
<p>Не хочете…&nbsp;</p>
<p>Прошу, Писаренко, народний депутат. Увімкніть мікрофон.</p>
<p>По фракціях. По фракціях покажіть. Партія регіонів хоче працювати – 173, "Батьківщина" – 2, "УДАР" Віталія Кличка"– 0, "Свобода"– 0, Компартія – 31, позафракційні – 8.</p>
<p><i>(Шум у залі)</i></p>
<p>Ранкове засідання Верховної Ради оголошую закритим. Перерва до 16-ї години. І запрошую вас всіх о 16-й годині продовжити роботу сесії… сьогоднішнє засідання.</p>
<p>Нарада?&nbsp; Ми домовилися. Прошу зайти до мене зараз в кабінет, щоб ми поспілкувалися.</p>
<p>&nbsp;</p>
<p>&nbsp;</p>
<p>&nbsp;</p>

