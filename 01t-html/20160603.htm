Стенограма пленарного засідання
03 червня 2016
&nbsp;
<p align=center>ЗАСІДАННЯ П'ЯТДЕСЯТ ПЕРШЕ</p>
<p align=center>Сесійний зал Верховної Ради України</p>
<p align=center>03 червня 2016 року, 10 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>&nbsp;</p>
<p>10:00:47</p>
<p>ГОЛОВУЮЧИЙ. Шановні колеги, прошу заходити в зал і приготуватись до реєстрації. Секретаріат Верховної Ради&nbsp; прошу повідомити депутатів, що зараз&nbsp; почнеться наша робота. Будь ласка.</p>
<p>Колеги, прошу заходити в зал, приготуватись до реєстрації.</p>
<p>Шановні колеги, готові до реєстрації? Доброго ранку. Шановні колеги, прошу зареєструватись. Будь ласка, реєструємося.</p>
<p>&nbsp;</p>
<p>10:04:52</p>
<p>Зареєстровано 300 депутатів народних. І ранкове пленарне засідання Верховної Ради України оголошую відкритим.</p>
<p>У пленарному засіданні Верховної Ради України беруть участь члени уряду на чолі з Прем'єр-міністром України Володимиром Борисовичем Гройсманом. Привітаємо наш уряд. Пане Володимир. <i>(Оплески)</i></p>
<p>Також сьогодні день народження народних депутатів: Віталія Дмитровича Барвіненка, Андрія Сергійовича Лозового, Вадима Владиславовича Новинського, Віктора Йосиповича Развадовського. Вітаємо наших колег з днем народження. Успіху їм на законодавчій ниві нашої праці.</p>
<p>&nbsp;Також, колеги, я думаю, сьогодні ми зможемо привітати наших журналістів,&nbsp; адже 6 червня&nbsp; в&nbsp; Україні відзначають свято – День журналіста. І я говорив зранку&nbsp; нашим колегам, що в&nbsp; час гібридної війни, яку веде проти нас Росія, журналісти на передовій віддають для перемоги&nbsp; України не менше, як українські військові. І я від імені усіх парламентаріїв, усіх депутатів і усіх українців хотів би подякувати за ту самовіддану роботу, яку&nbsp; проводять журналісти і також ті, які знаходяться на фронті і які висвітлюють діяльність наших воїнів, і які висвітлюють нашу боротьбу за незалежність проти російського окупанта на сході&nbsp; України.&nbsp; А також подякувати&nbsp; за те, як ви активно висвітлюєте роботу Верховної Ради України.</p>
<p>Я хотів би&nbsp; проінформувати,&nbsp; що на сьогодні&nbsp; у Верховній Раді&nbsp; України&nbsp;&nbsp;&nbsp;&nbsp; акредитовано 3 з половиною тисячі журналістів і 150 з них – це іноземні журналісти з 20 країн світу. Це один з найвищих показників поміж усіх парламентів світу і, мабуть, мало де в світі так активно висвітлюють діяльність найвищого законодавчого органу, як в Україні. І це, очевидно, є успіх і&nbsp; для журналістів, і для нас депутатів, які розуміють, що наша діяльність постійно перебуває під вашим дуже пильним об'єктивом.&nbsp;</p>
<p>І тому хочу попросити усіх&nbsp; народних депутатів&nbsp; оплесками привітати наших друзів журналістів, наших парламентських журналістів. Вітаємо вас з професійним днем журналіста. <i>(Оплески)</i></p>
<p>Шановні колеги! Сьогодні відповідно до статті 229 Регламенту Верховної Ради з 10-ї до 11-ї години проводиться&nbsp; "година запитань до Уряду".&nbsp; Але ми порадились з&nbsp; Прем'єр-міністром і від уряду є прохання, щоб ми почали не з виступів, а&nbsp; з питань і відповідей, бо&nbsp; Прем'єр-міністр&nbsp;&nbsp;&nbsp;&nbsp; України повинен відбути на важливу міжнародну нараду. І якщо у вас не буде заперечень, ми почнемо з питань, а потім будуть виступи від представників уряду, як ми і домовлялися, і звучали на Погоджувальній раді пропозиції, сьогодні буде виступати Ліля Михайлівна Гриневич, також Максим Нефьодов, але в другій частині "години запитань до Уряду".</p>
<p>Колеги, немає заперечень? Всі – "за". Тоді зараз буде проводитися запис на запитання. Я прошу усіх, хто хотів би дати запитання, зайняти свої місця і приготуватися до запису. Нагадую: одна хвилина на кожне усне запитання і дві хвилини відповіді.</p>
<p>Володимир Борисович, ми можемо починати дискусію? Шановні колеги, прошу провести запис на запитання народних депутатів України до членів Кабінету Міністрів України. Будь ласка, прошу провести запис.</p>
<p>Купрій Віталій Миколайович, будь ласка.</p>
<p>&nbsp;</p>
<p>10:09:38</p>
<p>КУПРІЙ В.М.</p>
<p>Прошу передати слово Володимиру Парасюку.</p>
<p>&nbsp;</p>
<p>10:09:42</p>
<p>ПАРАСЮК В.З.</p>
<p>Володимир Борисович, я хочу, щоб ви мене зараз почули. Я думаю, вам не треба пояснювати, що сталося на Львівщині, яка трагедія і які вона наслідки за собою несе. Зараз, в даний момент, Грибовицьке сміттєзвалище, дійсно, закрите, але все сміття розвозять по резервних сміттєзвалищах, люди з цих місць, де знаходяться ці сміттєзвалища, теж обурені, бо не можна вирішувати проблему за рахунок менших свалок. Мене цікавить, в першу, ваша думка, як ви як Прем'єр-міністр бачите вирішення цієї проблеми?</p>
<p>І друге, я б хотів, щоб ви дали розпорядження, щоб загиблим хлопцям, яких накрила оця лавина сміття, і їхнім сім'ям дали державну компенсацію і хлопців нагородили орденами, бо вони дійсно герої, вони боролися з вогнем і загинули. Дякую.</p>
<p>&nbsp;</p>
<p>10:10:45</p>
<p>ГРОЙСМАН В.Б.</p>
<p>Вельмишановні колеги народні депутати, вельмишановний пане Голово Верховної Ради! Насправді те, що трапилося у Львові – це жахлива трагедія. Я думаю, що ні для кого не секрет, що сміттєзвалища в Україні знаходиться в тотально жахливому стані. І так далі не може бути, оскільки це питання надзвичайної ваги, мова йде і про екологічну ситуацію, і поводження з твердими побутовими відходами.</p>
<p>На своєму власному досвіді, я мав точно такий же полігон, який є у Львові, в такому жахливому стані але нам вдалося за декілька років без державної підтримки навести там лад, зробити його дегазацію, рекультивацію. Я вважаю, що це питання суто господарське, його потрібно було вирішити вже давно, але маємо ситуацію сьогодні надзвичайно жахливу. Я вірю в те, що зробити рекультивацію цього полігону абсолютно є нормально і реально, і тому це питання до місцевої влади Львова.</p>
<p>Якщо потрібна буде допомога уряду, я готовий і особисто, і колеги готові надати цю допомогу, щоб швидко допомогти вирішити це питання, але це компетенція місцевих органів влади. Я хотів би, щоб ви це розуміли і знали.</p>
<p>Уряд чи державна влада не управляє цим полігоном, не рекультивує, ніяким чином не впливає на його функціонування. Тому я дам доручення Міністерству екології зараз вивчити абсолютно всі… стан всіх полігонів в Україні. Це питання треба вирішити.</p>
<p>І я вважаю, що сьогодні в умовах фінансової децентралізації можливо це зробити власними ресурсами місцевих бюджетів, місцевих рад – немає проблем. Якщо хтось не знає, можу розказати на пальцях, як це потрібно зробити і що потрібно зробити, щоб забрати фільтрат, зробити дегазацію цих полігонів, встановити спеціальне обладнання видобутку газу, виробляти електроенергію і ще постачати її прилеглим територіям. Тому це&nbsp; питання суто господарське…</p>
<p>&nbsp;</p>
<p>ГОЛОВУЮЧИЙ. Будь ласка, одну хвилину. Дайте завершити Прем'єр-міністру.</p>
<p>&nbsp;</p>
<p>ГРОЙСМАН В.Б.&nbsp; Дякую. Це питання суто господарське і тут є очевидно. Якщо потрібна допомога сім'ям і міська рада її не виділила, ми готові теж допомогти і підтримати. Дякую за ваше запитання.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Євтушок Сергій.</p>
<p>&nbsp;</p>
<p>10:13:18</p>
<p>ЄВТУШОК С.М.</p>
<p>Прошу&nbsp; передати слово Бориславу Березі.</p>
<p>&nbsp;</p>
<p>10:13:24</p>
<p>БЕРЕЗА Б.Ю.</p>
<p>Пане Прем'єр-міністр, пане Прем'єр-міністр, в мене до вас три запитання. Перше запитання. Два тижні тому я запитав вас, що зараз діється з&nbsp; цінами на паливо? Ви обіцяли розібратися із цим питанням. А вчора я побачив, що ціни на деяких АЗС знову піднялися на півгривні-гривню. Я побоююсь, що якщо я до вас щось запитую, то вони реагують це якось неправильно.</p>
<p>По-друге, скажіть, будь ласка, чи продовжуємо ми мораторій на продаж землі з 1 січня 2017 року?</p>
<p>І, по-третє, скажіть, будь ласка, дві доби тому сталася дуже прикра ситуація в Одесі, коли хотіли знищити більше 11 тисяч велосипедів. Замість того, щоб роздати їх по дитячих будинках,&nbsp; їх хотіли знищити. Скажіть, будь ласка, що зараз з ними стається? Дякую.</p>
<p>&nbsp;</p>
<p>10:14:19</p>
<p>ГРОЙСМАН В.Б.</p>
<p>Дякую за ваше запитання. Одразу після вашого звернення я вам сказав про те, що ми звернулися як уряд до Антимонопольного комітету. Ми стурбовані тим, що відбувається на… з цінами на бензини, на нафтопродукти. Фактично Антимонопольний комітет провів відповідну роботу і її завершив, зараз будуть юридичні процеси. Але в чому є проблема? Ви правильно говорите, проблема є в тому, що реагування Антимонопольного комітету буде мати результат через 4-6 місяців. І тут потребує підтримка парламенту для того, щоби внести зміни в спеціальне законодавство, яке б дало можливість&nbsp; дуже швидко реагувати і регулювати цю ситуацію. Але ми доведемо цю справу до завершення і доведемо, що деякі змови все ж таки були і це питання Антимонопольного&nbsp; комітету, я думаю, що ми найближчим часом побачимо.</p>
<p>Що стосується мораторію на продаж землі. Як ви знаєте, Верховна Рада України в 2016 році прийняла рішення про продовження мораторію на землю до кінця 2016 року. І далі це буде питання вже Верховної Ради України, яке рішення вона буде приймати в 2017 році. Але у нас є законопроект тут зареєстрований про обіг земель. Жодних рішень щодо мораторію не може бути до тих пір, поки ми не зрозуміємо всі нюанси поводження з землею. Інакше це все буде, вибачте, але, ну, жахлива ситуація.</p>
<p>Тому перше – це треба визначити Закон про обіг земель, далі визначатись вже Верховна Рада України, що робити далі. Але питання землі є надзвичайно чутливим, треба радитись з аграріями, з власниками, розуміти, чого вони хочуть, і далі приймати рішення консолідовано і спільно.</p>
<p>Що стосується велосипедів, я дав доручення зараз займатись цим питанням. Нерозумне діло нехитре, утилізувати 11 тисяч велосипедів, ну, багато розуму не треба. Але в мене ще є підозри, що є і схеми…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>ГРОЙСМАН В.Б. В мене є підозра, що там є схеми, які не один раз були реалізовані. Тобто начебто конфіскація, а потім через ринки реалізація і документальне підтвердження того, що вони начебто утилізовані. Тому зараз ми розбираємося набагато глибше. З одного боку, ми маємо врятувати велосипеди для дітей, а з іншого боку – розібратись з цими схемами і дати по рукам тим, хто намагався ці схеми використовувати для нелегального ввезення різних товарів на територію України. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Корчик Віталій Андрійович.</p>
<p>&nbsp;</p>
<p>10:17:04</p>
<p>КОРЧИК В.А.</p>
<p>Прошу передати слово моєму побратиму Андрію Тетеруку.</p>
<p>&nbsp;</p>
<p>10:17:11</p>
<p>ТЕТЕРУК А.А.</p>
<p>Шановний Голово, шановний Прем'єр-міністр України, звертаюсь персонально до вас. На сьогоднішній день Україна бореться з Російською Федерацією не тільки за допомогою зброї, але і в інформаційному просторі. І тут в нас є низка питань. В нас є ситуація, коли телеканали створюють сюжети на вимогу, наприклад, керівників державних підприємств, які накрали мільярди і з цих грошей замовляють програми, які відбілюють їх. У нас є журналісти, які майже щоденно подають спотворену, неправдиву інформацію, не спростовують і насичують інформаційний простір зневірою до влади, до діяльності<a name=Temp></a> парламенту, до діяльності депутатів. В такому інформаційному просторі…</p>
<p>Шановний Прем’єр-міністр, я до вас звертаюся! Дуже важливо. В такому&nbsp; інформаційному просторі майже неможливо…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 30 секунд. Завершуйте.&nbsp;</p>
<p>&nbsp;</p>
<p>10:18:18</p>
<p>ТЕТЕРУК А.А. В інформаційному просторі майже неможливо боротися з Російською Федерацією. Більше того, наші волонтерські проекти,&nbsp; наприклад, такі як сайт "Миротворець" і "Інформнапалм" зробили для того, щоби ми&nbsp; розуміли про ворога більше, ніж наше Міністерство інформаційної політики. І при цьому ми маємо заступника міністра інформаційної політики, яка, я маю підстави вважати, що об'єднала журналістську спільноту, задіяла закордонні засоби масової інформації, зробила звернення послів G7 і&nbsp; очорнила&nbsp; роботу України…&nbsp;</p>
<p>&nbsp;</p>
<p>10:19:01</p>
<p>ГРОЙСМАН В.Б.</p>
<p>Вельмишановний Андрій Анатолійович, я розумію, що у нас є надзвичайно серйозні виклики, у тому числі і&nbsp; інформаційної війни, яку веде проти нас агресор, використовуючи різні інструменти, в тому числі і внутрішні, в тому числі і засоби масової інформації, можливо, над якими має контроль. Але все ж таки що би ми з вами не думали, є фундаментальна цінність – це свобода слова. І я вважаю, що ми маємо її зберігати, що є принципово важливо для будь-якого демократичного суспільства, і реагувати суто&nbsp; суспільними&nbsp; інструментами на&nbsp; ці речі. Звісно, якщо це будуть&nbsp; підрив нашої суверенності, якщо це буде підрив територіальної цілісності, тут потрібно дуже чітко реагувати. Але що стосується свободи слово, то наше з вами завдання – створити умови, при яких свобода слова не буде утискатися.</p>
<p>З іншого боку, я думаю, що напевне і в засобах&nbsp; масової інформації, і в журналістському середовищі треба більш прискіпливо приділяти увагу тим засобам масової інформації, які, напевно, не вважають свободу слова цінністю і виконують, напевно,&nbsp; можливо, якісь замовні матеріали.</p>
<p>З іншого боку, хотів би передати слово міністру Юрію Стецю</p>
<p>Прошу.</p>
<p>&nbsp;</p>
<p>10:20:37</p>
<p>СТЕЦЬ Ю.Я.</p>
<p>Дякую.</p>
<p>Пане Андрію, я би просив після закінчення вашої сьогоднішньої роботи в Верховній Раді, щоб ми з вами зустрілися і по першим двом пунктам переговорили, і я думаю, що буде швидка реакція.</p>
<p>Що стосується останнього, то з понеділка почне працювати робоча група. Якщо будуть виявлені факти порушення закону, цей заступник міністра буде звільнений.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Мірошниченко Юрій Романович.</p>
<p>&nbsp;</p>
<p>10:21:00</p>
<p>МІРОШНИЧЕНКО Ю.Р.</p>
<p>Прошу передати слово колезі Долженкову Олександру.</p>
<p>Дякую.</p>
<p>&nbsp;</p>
<p>10:21:07</p>
<p>ДОЛЖЕНКОВ О.В.</p>
<p>Уважаемый Владимир Борисович, этот вопрос бы я хотел непосредственно вам адресовать, поскольку на мои обращения многократные в Фонд социального страхования, к министру социальной политики ответа, к сожалению, я не получил. Создается дискриминационная ситуация в Украине, когда предприятия, имеющие формальную регистрацию на неподконтрольной территории в Донецке, Луганске перечисляют заработную плату свои наемным работникам, единые социальные взносы, которые имеют целевой характер, при этом, используя формальные основания. Сейчас в законе нет вообще никаких запретов, эти фонды отказываются выплачивать этим предприятиям, которые осуществляют деятельность на всей территории Украины, этих социальных выплат для своих сотрудников наемных. При этом они игнорируют решение Высшего административного суда Украины, который признал незаконным неосуществление каких-либо социальных выплат этому населению. Эти деньги носят целевой характер, они предназначаются исключительно для граждан…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка, завершити.</p>
<p>&nbsp;</p>
<p>10:22:16</p>
<p>ДОЛЖЕНКОВ О.В. У меня к вам просьба. Взять под личный контроль этот вопрос и когда будет снят этот административный барьер и перечислятся деньги страховщикам для возмещения страховых выплат наемным работникам.</p>
<p>Спасибо.</p>
<p>&nbsp;</p>
<p>10:22:32</p>
<p>ГРОЙСМАН В.Б.</p>
<p>Дякую за ваше запитання.</p>
<p>Я думаю, що всіх присутніх у залі народних депутатів України і членів уряду не менше болить, ніж вас соціальні виплати людям. Але ми з одного боку і розуміємо те, що фізично неможливо виплачувати виплати на непідконтрольній території. Це є величезна проблема і виклик для нас всіх.</p>
<p>Тому як тільки ми відновимо контроль, все, що не було <a name=_GoBack></a>доплачено, буде виплачено кожному громадянину України. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Величкович Микола Романович.</p>
<p>&nbsp;</p>
<p>10:23:12</p>
<p>ВЕЛИЧКОВИЧ М.Р.</p>
<p>Прошу передати слово Михайлу Бондарю.</p>
<p>&nbsp;</p>
<p>10:23:19</p>
<p>БОНДАР М.Л.</p>
<p>Дякую.</p>
<p>Бондар Михайло, 119 виборчий. У мене питання до міністра енергетики Ігоря Степановича. Ігор Степанович, зараз вкрай тяжка ситуація з відвантаженням вугілля іде по різних ДП. Телефонують до мене, пишуть. Це суттєво впливає зараз на подальшу їхню роботу, на виплату заробітної платні, на відрахування в місцеві бюджети. Дуже велика просьба розібратися з цим і прикласти максимум зусиль для вирішення цієї проблеми.</p>
<p>Дякую.</p>
<p>&nbsp;</p>
<p>10:23:59</p>
<p>НАСАЛИК І.С.</p>
<p>Напевно, стільки уваги скільки приділяється вугільщикам, напевно, не приділялася ні при жодному міністерстві. Навіть сьогодні, ідучи на засідання Верховної Ради, ми вже з самого ранку, з самого ранку у нас були профспілки з "Селидовугель" і головна профспілка – пан Турманов, і ми більше години спілкувалися на цю тему. Крім того, з самого ранку я вже спілкувався, поскільки львів'яни задають це питання, я вже спілкувався з паном Андрієм. Зараз відкриваєм їм відповідні маршрути щодо загрузки на Калуську ТЕЦ, це десь приблизно до 35-40 тисяч тонн, які вони зможуть відгрузити. І в принципі можемо вийти на якийсь об'єм закриття заробітної плати.</p>
<p>Але я хочу сьогодні наголосити в залі: без державної підтримки у вугільщиків будуть проблеми проходження сезону. І я вдячний вам, пане Михайле, що ви зареєстрували цей закон. Я повністю вас в цьому підтримую і думаю, що уряд найде кошти для того, щоби все-таки забезпечити ту різницю в випуску продукції. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Будь ласка, Сергій Лещенко.</p>
<p>&nbsp;</p>
<p>10:25:05</p>
<p>ЛЕЩЕНКО С.А.</p>
<p>Приєднуючись до привітань журналістів, я передаю слово колишній колезі по журналістському цеху Світлані Заліщук.</p>
<p>&nbsp;</p>
<p>10:25:16</p>
<p>ЗАЛІЩУК С.П.</p>
<p>Пане головуючий! Шановні колеги! В мене перше питання до міністра закордонних справ. Павло Анатолійовичу, нещодавно з'явилося багато спекуляцій щодо ризику відкладення візової лібералізації для України. Особливо на фоні повідомлення, що переговори по Грузії на тиждень відкладено Європейською комісією. Прошу поінформувати депутатів, що зроблено МЗС? Чи бачите ви ризики, чи можуть депутати допомогти, аби ці переговори не уповільнювалися?</p>
<p>І друге питання до Прем'єр-міністра. Володимире Борисовичу, впередодні Дня журналіста поширюється міжнародний скандал щодо бази "Миротворець" з викладенням журналістських контактів українських&nbsp; міжнародних на цьому сайті. Вчора посли G7 звернулися і до міністерства Авакова щодо того, аби врегулювати цей конфлікт. Які дії вчинені Кабінетом Міністрів&nbsp; для того, щоб зняти&nbsp; ці речі…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 30 секунд. Завершуйте.&nbsp;&nbsp;</p>
<p>&nbsp;</p>
<p>10:26:18</p>
<p>ЗАЛІЩУК С.П. Я хотіла… все ж таки завершу.&nbsp;</p>
<p>Питання: які дії вжито Кабінетом Міністрів&nbsp; для того, щоб зняти цей міжнародний… тобто ризик для міжнародного іміджу країни?&nbsp; Можливо, питання так само до міністра Авакова і до міністра інформації. Прошу поінформувати.</p>
<p>&nbsp;</p>
<p>10:26:42</p>
<p>КЛІМКІН П.А.</p>
<p>Дуже дякую за це запитання. Три ключових моменти.</p>
<p>По-перше, прямих ризиків я не бачу. Наразі Європейський Союз прагне ухвалити спеціальний механізм реагування на міграційні&nbsp; ризики, які можуть з'являтися у зв'язку&nbsp;&nbsp; із запровадженням безвізового&nbsp; режиму. Такий&nbsp; механізм&nbsp; схвалений Європейською радою. І для того, щоб просуватися далі,&nbsp; такий&nbsp; механізм зараз розглядається і має&nbsp; бути схвалений Європейським парламентом. Ми працюємо з Європейським парламентом для того, щоб, по-перше, доповідь по Україні була якнайскоріше і була максимально позитивною. І це те, в чому нам дуже потрібна&nbsp; допомога нашого парламенту.</p>
<p>І другий момент для того,&nbsp; щоб цей механізм був схвалений якнайскоріше. Другий момент. Ми постійно працюємо не тільки з міністерствами закордонних&nbsp; справ, і насправді менше з ними, а з міністерствами внутрішніх справ. Позавчора&nbsp; у Берліні&nbsp; я зустрічався з міністром&nbsp; внутрішніх справ Німеччини, минулого&nbsp; тижня –&nbsp; з міністром &nbsp;внутрішніх справ Франції. І у нас є бачення, яким чином ми маємо просуватися далі.&nbsp;</p>
<p>Але знову-таки допомога парламенту нам потрібна у контактах з парламентаріями країн-членів ЄС щодо чіткого бачення, що ми виконали всі наші зобов'язання.</p>
<p>І друге - що нам не потрібно будь-яке політичне пакетування.</p>
<p>Дякую.</p>
<p>&nbsp;</p>
<p>10:28:22</p>
<p>ГРОЙСМАН В.Б.</p>
<p>Що стосується питань даних журналістів. Уряд стурбований цим питанням, воно є дуже непростим, у нас йде дискусія, яким чином ми можемо це питання вирішити. Як тільки у нас будуть рішення, ми обов'язково депутатів повідомимо про це.</p>
<p>Вчора відповідна заява була Міністерства інформаційної політики оприлюднена. Ми цим питанням займаємося. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Кодола Олександр Михайлович, будь ласка.</p>
<p>&nbsp;</p>
<p>10:28:50</p>
<p>КОДОЛА О.М.</p>
<p>Олександр Кодола, Чернігівщина, 209-й виборчий округ. У мене питання до міністра оборони.</p>
<p>Шановний Степане Тимофійовичу, я вже неодноразово до вас звертався з приводу роботу Ніжинського державного підприємства "Заводу інженерного озброєння". Справа в тому, що по суті своїй – унікальне підприємство, яке ремонтує будь-які види двигунів, техніко-інженерне озброєння. Але, на жаль, майже 2 роки воно не отримує замовлень від Міністерства оборони. Останнє замовлення, яке було на мільйон 100 тисяч Міністерство оборони досі не розрахувалося. У той же час, міністерством намагаються розгорнути потужності буквально в полі по ремонту двигунів і будь-якого виду техніки прямо біля цього заводу.</p>
<p>Тому я ще раз до вас звертаюся звернути увагу на роботу цього підприємства і все ж таки завантажити його роботою, тому що, ще раз повторюю, унікальне підприємство для нашої країни, унікальне і актуальне в умовах військової агресії. І це також і робочі місця для десятків ніжинців, що…</p>
<p>&nbsp;</p>
<p>10:30:02</p>
<p>ПОЛТОРАК С.Т.</p>
<p>Дякую вам за запитання.</p>
<p>Я хотів би сказати, що я вас повністю підтримую, завод дуже важливий, ми готові розташовувати там замовлення оборонного призначення, але для цього нам потрібні гроші, як мінімум, 3,6 мільярда, які ми недоотримали в бюджет цього року і не можемо в повному обсязі його виконати. Тільки після відповідного прийняття рішення Верховною Радою у нас буде можливість&nbsp; завершити замовлення і вироблення&nbsp; зброї&nbsp; і техніки, яку ми замовили на цей рік, а також розмістити замовлення на цьому заводі.</p>
<p>&nbsp;</p>
<p>ГОЛОВУЮЧИЙ. Олег Барна.</p>
<p>&nbsp;</p>
<p>10:30:45</p>
<p>БАРНА О.С.</p>
<p>Питання приватизації державних неліквідних підприємств, які є тягарем&nbsp; для бюджету, є актуальним. Та поряд&nbsp; з тим ряд галузей, які раніше були основними&nbsp; поповнювачами&nbsp; державного і місцевих бюджетів,&nbsp; а тепер із-за неналежного менеджменту профільних департаментів і міністерств стали збитковими, ставить під сумнів питання професійної компетенції&nbsp; керівників цих галузей – в кращому випадку; а в гіршому випадку – питання кримінальної відповідальності за штучне доведення цих підприємств до банкрутства&nbsp; з метою "прихватизації".</p>
<p>Тому запитання. Чи не вважаєте ви, шановний&nbsp; Прем'єр-міністр&nbsp; та пане&nbsp;&nbsp;&nbsp; профільний міністр, що пора відхилити ідею попередніх урядовців щодо продажу спиртової галузі, а натомість, завершити ту цинічну епопею з призначенням конкурсу директора "Укрспирту"?</p>
<p>Два. Звернути увагу на належний професійний менеджмент діяльності&nbsp;&nbsp; концерну і кожного підприємства.</p>
<p>Три. Повернути статус&nbsp; юридичної особи&nbsp; спиртовим заводам&nbsp; для забезпечення&nbsp; їх належної виробничої діяльності і цим самим ліквідувавши корупційні схеми та корупційні адміністративні впливи і важелі&nbsp; централізованого керівництва цієї галузі.</p>
<p>&nbsp;</p>
<p>10:31:57</p>
<p>ГРОЙСМАН В.Б.</p>
<p>Дякую за ваше запитання.</p>
<p>Що стосується конкурсу&nbsp; на директора, то після заяви уряду про те, що ми не будемо миритись з протиправними рішеннями щодо припинення конкурсів і так далі, судова система і чесні судді починають приймати абсолютно чесні рішення, і оте рішення попереднє було скасовано, тому конкурс буде. Це перша позиція, що є дуже добре.</p>
<p>Що стосується питання взагалі спиртозаводів. Для кого в цьому залі&nbsp; секрет в тому, що спиртозаводи – це величезне джерело корупції. Підніміть руку, хто не знає про це? Всі знають? Всі знають. Є декілька країн в світі, які регулюють цю галузь взагалі. Я не збираюсь покривати корупцію і не буду це робити, і я думаю, що більшість депутатів Верховної Ради України в цьому залі теж не збираються це робити. Тому публічний конкурс на управління, або продаж публічний, або інші форми, які знищать корупцію у цій сфері ми будемо робити і будемо вітати, я знаю і вашу позицію, вельмишановний народний депутат, щодо принципової позиції по боротьбі з корупцією. Ми знайдемо рішення, яке дозволить нам один раз і назавжди позбутися цієї корупційної годівниці, "лівий" спирт і все інше. Я давав доручення вже правоохоронним органам про те, щоб припинити цю вакханалію, і сьогодні вони цим питанням займаються достатньо серйозно. Десятки і сотні тонн спирту конфісковуються по всій країні, які є абсолютно не законним, зарегульованим і наше завдання навести тут лад один раз, і назавжди. Дякую.</p>
<p>&nbsp;</p>
<p>ГОЛОВУЮЧИЙ. Нечаєв Олександр Ігорович, будь ласка.</p>
<p>&nbsp;</p>
<p>10:33:42</p>
<p>НЕЧАЄВ О.І.</p>
<p>Дякую.</p>
<p>Нечаєв Олександр, "Опозиційний блок". Шановний Володимире Борисовичу, у середу більшість телевізійних каналів демонструвало репортаж про засідання Кабінету Міністрів України, на якому був представлений новий генеральний директор "Укрзалізниці", заробітна платня якого офіційно буде 463 тисячі гривень, помимо того, премія в обсязі окладу. Таким чином директор "Укрзалізниці" в місяць буде отримувати почті мільйон гривень заробітної плати. Будь ласка, відповісте на моє питання пенсіонерам, врачам та вчителям.</p>
<p>Дякую.</p>
<p>&nbsp;</p>
<p>ГРОЙСМАН В.Б.</p>
<p>Зараз відповість міністр інфраструктури, а потім я вам відповім про "Укрзалізницю".</p>
<p>Будь ласка, Володимир Омелян.</p>
<p>&nbsp;</p>
<p>10:34:36</p>
<p>ОМЕЛЯН В.В.</p>
<p>Дякую.</p>
<p>Вельмишановні народні депутати, хотів вас проінформувати, що вчора новий керівник "Укрзалізниці" мав зустріч з народними депутатами в рамках транспортного комітету, де були обговорені всі питання.</p>
<p>Щодо вашого зауваження щодо його заробітної платні, вона не відповідає дійсності щодо цих сум на даному етапі. По-друге, хотів би зауважити, що всі керівники "Укрзалізниці", на жаль, звільнялися з масами звинувачень в корупції і хабарництві. Я сподіваюся, що новий менеджер, отримуючи достойну заробітну платню, поставить крапку в цій черзі зловживань і зможе вивести "Укрзалізницю" на абсолютно європейський рівень роботи.</p>
<p>Дякую.</p>
<p>&nbsp;</p>
<p>10:35:27</p>
<p>ГРОЙСМАН В.Б.</p>
<p>А тепер, я хотів би вам сказати. "Укрзалізниця" багато десятиріч була годівницею тих, хто "сидів" на "Укрзалізниці". Хочу вас запевнити моє розуміння того, звідти "витікали" мільярди – не сотні тисяч, а мільярди! –&nbsp; десятиріччями. Тільки амбітний план нового керівника говорить про те, що ми заощадимо за перший рік роботи менеджменту не менше – увага! – 7 мільярдів гривень. Це моя відповідь пенсіонерам, лікарям і вчителям! Недозволено нікому красти з державних підприємств.</p>
<p>"Українська залізниця" має дати якісні перевезення, комфортні і зручні для українських громадян, і заробляти кошти для модернізації: рухомого складу, колій, підвищення безпеки. Радянська залізниця має залишитись в минулому. Наша залізниця має стати сучасним європейським підприємством. Це можливо, і я хочу вас закликати до того, щоб ви спостерігали за розвитком української залізниці. І ви побачите, що заплативши декілька сот тисяч гривень, ми зекономимо мільярди, які сьогодні йшли по кишеням, ділків… ну не сьогодні, а за минулі роки, напевно, ділків.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Гуляєв, передає слово Яценкові, будь ласка,&nbsp; Яценко.</p>
<p>&nbsp;</p>
<p>10:36:53</p>
<p>ЯЦЕНКО А.В.</p>
<p>Дякую дуже. Шановний пане Прем'єр-міністр, вже багато тижнів я намагаюсь вирішити питання щодо забезпечення дітей кохлеарною імплантацією,&nbsp; тобто імпланти, які вони мають отримати до 5 років, інакше людина буде глухонімою. І вже звертався я до Розенка, минулого тижня сесійного, звертався до вас, два тижні тому назад, і була нарада, але, на жаль, ніяких таких практичних кроків немає.</p>
<p>У мене конкретне запитання, ми в червні будемо приймати зміни до держбюджету, чи можна закласти ці гроші на дітей цих – це приблизно 70 мільйонів гривень? І таких дітей 230 дітей в Україні, сьогодні. Щоб це питання вирішити, бо це людські долі і люди не стали інвалідами.</p>
<p>Дякую вам за увагу.</p>
<p>&nbsp;</p>
<p>10:38:09</p>
<p>ШАФРАНСЬКИЙ В.В.</p>
<p>Шановний народний депутат Яценко, за дорученням Прем'єр-міністра відбулася нарада, ви пам'ятаєте, ми з вами спілкувалися, відбулася робоча нарада в Міністерстві охорони здоров'я за вашою участю, за участю керівництва Національної академії меднаук та Міністерства охорони здоров'я. Були проведені розрахунки і ми звернулися з листами з проханням врахувати ці кошти при перегляді бюджету 2016 року, оскільки це дійсно дуже важлива проблема, яка вимагає свого нагального вирішення. Я тримаю це питання на своєму персональному контролі.</p>
<p>&nbsp;</p>
<p>ГОЛОВУЮЧИЙ. Пинзеник передає Юринець. Так? Будь ласка, пані Оксана.</p>
<p>&nbsp;</p>
<p>10:38:35</p>
<p>ЮРИНЕЦЬ О.В.</p>
<p>Оксана Юринець, 117-й виборчий округу, місто Львів. Володимире Борисовичу, перше запитання – це від гірських районів. Починається сезон грибів, ягід, немає вакцини ані від сказу, ані від укусів змій і це велика небезпека, на яку звертає увагу кілька карпатських регіонів.</p>
<p>І друге запитання щодо сміттєзвалища. Сміттєзвалище&nbsp; у місті Львові – це друге після нью-йоркського у світі, воно засноване в 1956 році. Сьогодні після смерті трьох людей воно перестало бути проблемою лише міста Львова. Сьогодні це сміттєзвалище фактично привернуло увагу загибеллю тих хлопців, які рятували від цієї пожежі всю Україну і, напевно, ще півсвіту. Чому це так важливо? Це важливо, щоби створити в уряді урядову&nbsp; комісію на чолі, напевно, з міністром екології Остапом Семераком аби це питання&nbsp; тримати під контролем. Бо це сьогодні питання вже екології, а, не говорячи про те, що це просто стихія, яка сьогодні вогнем може знищити ще дуже багато інших людей, тому що це в повітрі, це забороняється відкривати вікна...</p>
<p>&nbsp;</p>
<p>ГРОЙСМАН В.Б. Дякую.</p>
<p>&nbsp;</p>
<p>10:39:54</p>
<p>ШАФРАНСЬКИЙ В.В.</p>
<p>Шановна народний депутат Юринець, щодо вакцин та сивороток. Хочу поінформувати вас, що за останні два тижні нами зареєстровано 3 вакцини, зокрема, від укусу гадюки, бутулінічний анатоксин. Зараз, ідучи на "годину Уряду", я підписав наказ про&nbsp; реєстрацію вакцини від сказу.</p>
<p>Інформую вас також, що на протязі минулого тижня до регіонів доставлена кількість вакцин, сивороток від укусу... сиворотка від укусу гадюки та бутулінічний анатоксин. І ми звернулися сьогодні з листом до департаментів та управлінь охорони здоров'я&nbsp; з проханням, виходячи з того, що ми зареєстрували ці препарати, вишукати можливості та дозакупити в необхідній кількості вакцин і сироваток для купування цих важливих питань, про які ви говорите.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. І, шановні колеги…</p>
<p>&nbsp;</p>
<p>10:40:40</p>
<p>ГРОЙСМАН В.Б.</p>
<p>Дякую. Ще було друге запитання щодо полігону твердих побутових відходів біля Львова. Я дав доручення – це було урядове рішення, урядове доручення, – міністру екології почати займатись цим питанням. Далі будуть міністром внесені пропозиції уряду, і уряд прийме відповідні рішення.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Останнє запитання. Розенблат. Спориш передає.</p>
<p>&nbsp;</p>
<p>10:41:05</p>
<p>РОЗЕНБЛАТ Б.С.</p>
<p>Розенблат. Арсен Борисович, шановний пане міністр, Арсен Борисович, я звертаюся до вас. Селище Обище, Олевський район, Житомирська область. Півсьомого ранку, стрільба, вогнепальна зброя, люди в лікарні поранені, чотири автівки перевернутих і все інше. Бурштинові війни продовжують своє існування.</p>
<p>Я хочу звернутися до вас і спитати: сьогодні є можливість захисту людей, захисту всіх тих, хто проживає на цих територіях, які сьогодні ведуть боротьбу за свою землю, які не бажають сьогодні бачити там бандитів і всіх тих, хто сьогодні "кришують" нелегальну добичу бурштину?</p>
<p>Андрій Володимирович, хочу до вас звернутися. Півтора року ми не можемо вирішити питання законотворчої… вирішення питання видобутку бурштину. Я вас дуже прошу: давайте поставимо кінець і крапку в цьому питанні. Якщо, дійсно, є напрацювання, є законопроект, який сьогодні підлягає вирішенню, давайте будемо робити. Це життя людей, це кров людей. І я хочу, щоб ми всі розуміли, для кого це кров, а для кого це величезні кошти, які сьогодні йдуть…</p>
<p>&nbsp;</p>
<p>ГОЛОВУЮЧИЙ. Дякую вам. Це запитання до мене було?</p>
<p>Будь ласка.</p>
<p>&nbsp;</p>
<p>10:42:28</p>
<p>АВАКОВ А.Б.</p>
<p>На таке запитання є тільки одна відповідь. Да, можливість і необхідність захищати український народ від свавілля є, звичайно. І моє переконання, що ми не можемо нічого зробити з бурштиновою мафією без законотворчої ініціативи тут, в парламенті. І це також правда. І це треба робити тер-мі-но-во. У нас є пропозиції, Прем'єр проводив нараду з цього питання. Я думаю, що комплексна пропозиція буде в парламенті наступного тижня.&nbsp; Я прошу підтримати.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Я вам хочу повідомити, що одним з своїм перших розпоряджень це було створення робочої групі по цій проблемі бурштину. Робоча група пропрацювала, вже вийшла на законопроект, врахувавши досвід наших сусідів європейських, які подібну дискусію. Лишився останній етап – це узгодження з урядом даного законопроекту. Я переконаний, що в найближчий вже час, можливо, навіть наступного тижня вже узгоджений законопроект попаде в зал, і ми цю ганебну проблему для України зможемо спільно вирішити.</p>
<p>Дякую вам. Я передаю слово, це вже було останнє запитання,&nbsp; Прем’єр-міністру України.</p>
<p>&nbsp;</p>
<p>10:43:35</p>
<p>ГРОЙСМАН В.Б. Дякую.</p>
<p>Вельмишановний Голово Верховної Ради України! Вельмишановні народні депутати! Я, в першу чергу, хочу вам подякувати за ваші запитання. Хочу вас поінформувати про те, що кожне ваше запитання зафіксовано, і ми відпрацьовуємо те, що сьогодні лунає з зали Верховної Ради України.</p>
<p>Окремо хочу, вельмишановні колеги народні депутати,&nbsp; подякувати вам&nbsp; за достатньо плідний пленарний тиждень і прийняття рішення і Закону України&nbsp; "Про ліки", що дасть можливість…&nbsp; я вважаю, що це наша спільна така велика перемога, коли ми демонополізуємо ринок, коли люди отримують якісні ліки по реальним цінам, які будуть нижчими, ніж сьогодні. Ми будемо далі працювати над тим, щоби&nbsp; демонополізувати і дерегулювати цей ринок. Ми зробимо все для того, щоб підтримати національного виробника ліків, і тут не буде жодних проблем. Але саме головне – ми зруйнували з вами&nbsp; цю страшенну жахливу монополію, коли люди були просто обмежені в лікуванні якісними&nbsp; препаратами.</p>
<p>Наступна позиція. Я хотів би подякувати вам за&nbsp; підтримку ініціатив уряду щодо законів по взаємодії з Міжнародним валютним фондом. Вчора теж&nbsp; було ряд таких законів ухвалено, будемо просити вас і у вівторок наступний пленарний теж підтримати уряд, що є надзвичайно важливим для нашої макроекономічної стабільності.</p>
<p>І ще одне. Хотів би сказати вам слова вдячності за вчорашнє рішення щодо початку масштабної реформи судової системи, судової влади і зміни до Конституції, і новий Закон про судоустрій. Це початок дуже важливих змін, які дозволять, в тому числі і відроджувати національну економіку. Кожен, хто хоче вкласти гроші в Україну,&nbsp;&nbsp; в робочі місця хочуть мати гарантії, а такі гарантії може дати судова система України.</p>
<p>Тому ще раз хочу вам подякувати, засвідчити свою повагу і сказати про те, що уряд готовий до плідної співпраці з депутатами Верховної Ради України, з фракціями, групами українського парламенту.</p>
<p>Я, на превеликий жаль, маю зараз покинути зал. Перший віце-прем'єр залишається і буде з вами, завершить проведення "години запитань до Уряду".</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Дякуємо за участь.</p>
<p>Шановні колеги, я хочу вам повідомити, що зараз в залі присутні юні посланці миру з різних куточків України, вони на балконі в нас, п'ятеро з тих дітей є з зони АТО, з Волновахи, з Волновахського району. <i>(Оплески)</i></p>
<p>&nbsp;Українські школярі стали учасниками Міжнародного соціального проекту "Діти за мир у всьому світі". Нещодавно були у Ватикані, відвідали Ватикан і разом з Папою Франциском помолились за мир в Україні, в усьому світі.</p>
<p>Вітаємо вас. Успіху вам і перемог. Від усього парламенту вас вітаємо.</p>
<p>Шановні колеги, я запрошую до слова… уряд я прошу залишатися, пішов тільки Прем'єр-міністр, ми продовжуємо "годину запитань". І зараз запрошується до виступу міністр освіти і науки України Лілія Михайлівна Гриневич.</p>
<p>Лілія Михайлівна, у вас 15 хвилин. Будь ласка.</p>
<p>&nbsp;</p>
<p>10:46:50</p>
<p>ГРИНЕВИЧ Л.М.</p>
<p>Доброго дня, шановні народні депутати. Доброго дня, шановні українці. Доброго дня, я вітаю тут школярів, дітей у парламенті українському.</p>
<p>І це дуже приємно, що вони присутні, бо саме цього тижня ми святкували День захисту дитини, який весь світ вже 60 років відзначає 1 червня. Це дуже важлива дата, бо вона нам нагадує про права тих, хто, на жаль, не можуть самі себе захистити. Зрозуміло, що не можна дбати про захист дітей час від часу і під дати, це має бути системна і дуже ретельна робота. Не дарма кажуть психологи, що кожна проігнорована дитяча проблема з часом неодмінно стане дорослою, а отже, соціальною проблемою.</p>
<p>Хочу відзначити, що захист дітей є особливо актуальною темою для України, адже через агресію сусідньої держави десятки тисяч дітей зіштовхнулися із загрозою порушення їх прав, зокрема, освітніх. Міністерство спільно з органами місцевого самоврядування вживає всіх можливих заходів для забезпечення належних умов навчання дітей, які з тимчасово окупованих територій країни та неконтрольованих територій Донецької і Луганської області, дітей, які мешкають на цих територіях і бажають продовжити чи здобути загальносередню освіту, продовжити навчання в вищих професійно-технічних навчальних закладах, мали цю можливість.</p>
<p>І я хочу проінформувати Верховну Раду України про те, що ми провели вже цілу низку заходів для втілення в життя тих законів, які були прийняті в цих стінах, щоб зробити доступною систему професійно-технічної вищої освіти для дітей з Криму і для дітей з непідконтрольної території Донбасу. Зокрема, на звернення народного депутата України Мустафи Джемілєва ми запровадили додаткову сесію для випускників, що не можуть складати тести зовнішнього незалежного оцінювання під час основної додаткової сесії в зв'язку з тим, що їхні іспити там, у Криму, тривають аж до 30 червня, тому ми перенесли для них і створили ще одну додаткову сесію з 4 липня.</p>
<p>І, користуючись нагодою, хочемо попередити, щоб вони зареєструвалися, ті, хто мають бажання прийти на цю сесію, до 20 червня в регіональних центрах оцінювання дистанційно. Окрім цієї категорії кримських дітей є діти, які не зможуть взяти участь в зовнішньому незалежному оцінюванні і саме для них будуть створені в десяти університетах України освітні центри "Крим – Україна". Ці… список цих центрів будуть оприлюднені на сайті міністерства і там ці діти зможуть, в першу чергу отримати&nbsp; доступ&nbsp; до вищої освіти, підтвердити свої документи, скласти іспити, державну підсумкову атестації з української мови і історії України, профільні вступні іспити і мати шанс вступити до вищих навчальних закладів України.</p>
<p>Отже, ці діти, які знаходяться&nbsp; на території окупованій Криму, мають такі додаткові можливості.&nbsp; Але для нас&nbsp; було дуже важливо&nbsp; подбати&nbsp; і про тих дітей, які мешкають на непідконтрольній території Донбасу. І для цих&nbsp; дітей у стінах всіх евакуйованих університетів та університетів, що&nbsp; знаходяться на території Донецької і Луганської області, ми&nbsp;&nbsp; відкриваємо освітні центри, які&nbsp; називаються "Донбас-Україна". І в цих освітніх центрах ці діти так само зможуть отримати доступ до того, щоб&nbsp; ми&nbsp;&nbsp; їм надали відповідні документи, пов'язані&nbsp; із здобуттям загальної середньої освіти, і щоб вони могли скласти&nbsp; вступні&nbsp; іспити&nbsp;&nbsp; саме до цієї низки університетів. Тобто діти, які склали&nbsp; зовнішнє незалежне оцінювання, вони можуть вступати в будь-який університет країни;&nbsp; ті, хто за вступними іспитами, – лише в певний перелік там, де є&nbsp; ці освітні&nbsp; центри "Донбас-Україна". Отже, я&nbsp; хочу&nbsp; ще раз підтвердити, що Міністерство&nbsp; освіти і науки стоїть на твердих позиціях, що нам треба&nbsp; буде реінтегрувати ці території в єдину Україну. А для&nbsp; цього нам потрібно, щоб діти і молоде покоління здобували&nbsp;&nbsp; освіту в&nbsp; Україні і виростали патріотами цієї держави.</p>
<p>Шановні колеги, я також хочу поінформувати про ті події, які відбулися зараз&nbsp;&nbsp; у зв'язку&nbsp;&nbsp; з завершенням&nbsp; навчального року. Саме минулого тижня по всій країні пройшли випускні вечори. І ми вчасно&nbsp; видали усім дітям атестати. Зараз відбувається державна підсумкова атестація для&nbsp; випускників 9-х&nbsp; класів, так само&nbsp; їх буде&nbsp; понад&nbsp; 327 тисяч випускників. І все іде спокійно, без зривів, і вони&nbsp; отримають свої документи.</p>
<p>Продовжується зовнішнє незалежне оцінювання. На даний час пройшло зовнішнє незалежне оцінювання з української мови і літератури, математики, історії України. Практично все відбувається без особливих ексцесів. Єдина неприємна тенденція, яку я стверджую як міністр освіти, що все менше дітей обирає математику як предмет. І нам треба дуже серйозно підійти до питання покращення якості математично-природничої освіти в Україні.</p>
<p>Діти, які не є випускниками сьогодні вже на канікулах і для батьків це викликає додаткові труднощі з тим, де мають знаходитися їхні діти, бо більшість батьків у червні працює. І, йдучи на зустріч побажанням батьків, ми звернулися до органів місцевих адміністрацій, щоб вони відкрили пришкільні табори.</p>
<p>Хочу сказати, що це, ці табори не спрямовані на оздоровлення дітей, бо, очевидно, що на асфальті неможливо оздоровлювати дітей. Але ці табори покликані зробити так, щоб ці діти впродовж дня були під наглядом, щоб вони могли харчуватися, правда, це харчування може здійснюватись або за рахунок місцевих органів влади, або за рахунок батьків. Але вони під педагогічним наглядом, вони можуть брати участь в екскурсіях.</p>
<p>Окрім того, таких літніх таборів ми відкриваємо понад 10 тисяч в Україні, з них в половині, в 5 тисячах з половиною будуть відкриті мовні табори, де діти, крім того, додатково будуть удосконалювати свою іноземну мову, що для нас дуже важливо і ми вдячні, що в рамках ініціативи Go Global до нас приїхало багато волонтерів, які будуть працювати з тим, щоб навчати наших дітей англійській мові.</p>
<p>Хочу також проінформувати народних депутатів з приводу тих… тієї комунікації з органами місцевої влади щодо підготовки до нового навчального року.</p>
<p>Як відомо, ми зараз продовжуємо творити мережу опорних шкіл саме з метою покращення доступу для старшокласників якісної освіти. І в рамках цієї роботи ми плануємо створити до 1 вересня, забезпечити функціонування нових 184-х опорних шкіл, до їх складу ввійде 600 філій.&nbsp; Зараз до опорних шкіл в Україні вже до цих шкіл, які будуть опорні, вже підвозиться 10 тисяч учнів, а з 1 вересня до них буде підвозитись ще 11 тисяч учнів. І з цією метою в нас здійснюються зараз закупівлі понад 180 шкільних автобусів, на які вже оголошені тендери або планують бути оголошені, це здійснюють місцеві органи і адміністрації.&nbsp;</p>
<p>Але я хочу нагадати, що вони отримали 600 мільйонів гривень ще від попереднього уряду і зараз мають докласти власні кошти і провести ці закупівлі. Їм також потрібно подбати про ремонт 3-х з половиною тисяч кілометрів доріг підвезення до таких шкіл, тому що якщо новий автобус буде&nbsp; їхати по дорозі дуже низької якості, зрозуміло, що ми дуже швидко такий новий автобус втратимо з нашого шкільного автопарку. Разом з тим здійснюються закупівлі підручників для 4-7 класу, і ми працюємо над вчасними закупівлями&nbsp; підручників для 8 класу.</p>
<p>&nbsp;Шановні колеги! Я хочу сьогодні, зважаючи на актуальність проблеми захисту прав дітей, підняти ще одну проблему в країні – проблему інклюзивної освіти дітей з особливими потребами. Україна ратифікувала Конвенцію ООН про захист людей з інвалідністю. І згідно з цією конвенцією&nbsp; кожна дитина з інвалідністю має право на доступ до отримання освіти&nbsp;&nbsp; якнайближче до місця проживання. Сьогодні насправді лише мала частка&nbsp; наших дітей охоплені інклюзивною освітою.</p>
<p>На жаль, суспільство в цілому ще не готове до того, щоб визнати повні права і можливості людей з інвалідністю. І дуже часто ми стикаємось з опором і неготовністю педагогічних працівників і навіть батьків, до прийняття таких дітей для створення їм умов для навчання в загальноосвітніх школах.</p>
<p>Я хочу звернутися з цієї трибуни до органів місцевого самоврядування, народних депутатів в цій залі, народних депутатів-мажоритарщиків і попросити, щоб спільно з Міністерством освіти і науки ви допомогли нам, щоб ці опорні школи, які будуть створюватися в Україні, стали також інклюзивними школами, щоб діти сільських територій, які сьогодні фактично мають порушення їхні права у доступі до інклюзивної освіти, мали школи, де вони можуть інтегруватися і нормально навчатися.</p>
<p>Хочу дати вам трошки статистики. До цього часу у нас 33 тисячі учнів з порушеннями розвитку навчаються у 290 спеціальних загальноосвітніх школах і школах-інтернатах. І всього 382 спеціальних навчальних заклади із запровадженням інклюзивного і інтернатного навчання сьогодні працюють, використовуючи ті можливості, які надала їм законодавча база. Я хочу нагадати, що ми з вами тут прийняли рішення і про асистента вчителя, який сьогодні може бути в інклюзивних класах. Але є проблема, що не завжди органи місцевої влади фінансують ці додаткові ставки, таким чином порушуючи права дітей. Ми з вами зробили проривну зміну, коли встановили коефіцієнт 2,5 для тих коштів, які надходять за дитиною у інклюзивне середовище в такі інклюзивні класи. Для нас важливо, щоб кожен з народних депутатів спільно і Міністерство освіти зі свого боку, проконтролювали, щоб органи місцевої влади виконали свою роботу по дотриманню права цих дітей і створення можливостей інклюзивної освіти на місцях, використовуючи потенціал сьогоднішнього законодавства.</p>
<p>І на завершення ще одна актуальна подія цього тижня, про яку я хочу проінформувати всіх народних депутатів України. В середу відбулися парламентські слухання, які розглядали питання взаємодії сучасного ринку праці і професійної освіти в Україні. Проте, основним лейтмотивом цих слухань стала та ситуація з фінансуванням професійно-технічної освіти, яка склалася у зв'язку з прийняттям бюджету 2016 року.</p>
<p>Сьогодні у Верховній Раді України лежить проект Закону про освіту готовий до повторного першого читання. А також у нас є пропозиція по Закону про професійну освіту, яку ми узгоджуємо з Міністерством фінансів, яка фактично повторює пропозиції Закону про освіту, що вже готовий в парламенті. Для нас дуже важливо, щоб весь наступний бюджетний процес формувався відповідно до прийнятого нового Закону про освіту, який визначає, що професійно-технічна освіта не може фінансуватися лише за рахунок коштів місцевих бюджетів…</p>
<p align=center>&nbsp;</p>
<p align=center>Веде засідання заступник Голови Верховної Ради України</p>
<p align=center>СИРОЇД О.І.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; одну хвилину, завершуйте.</p>
<p>&nbsp;</p>
<p>ГРИНЕВИЧ Л.М. … а каже про те, що там має бути субвенція на здобуття загально-середньої освіти, регіональне замовлення, має бути державна програма підтримки професій національного значення, а також залучення бізнесу для теж професійної підготовки для замовлення, для великих платників податків.</p>
<p>Тому я ще раз прошу і звертаюся до парламенту, будь ласка,&nbsp; розгляньте цей закон, тому що він для нас надзвичайно важливий, базовий закон, на якому будуть базуватися інші ініціативи уряду.</p>
<p>Дякую за увагу.</p>
<p>&nbsp;</p>
<p>11:02:47</p>
<p>ГОЛОВУЮЧИЙ. Дякую пані міністр.</p>
<p>Запрошую до слова заступника міністра економічного розвитку і торгівлі України Максима Нефьодова.</p>
<p>&nbsp;</p>
<p>11:03:13</p>
<p>НЕФЬОДОВ М.Є.</p>
<p>Доброго дня! Шановні колеги, минулого року завдяки нашій з вами спільній роботі було прийнято Закон про публічні закупівлі, згідно якого Україна приєдналася до елітного клубу розвинених країн, де всі закупівлі переводяться в сучасний електронний формат, який дозволяє значно&nbsp; ефективніше їх проводити, збільшувати конкуренцію, боротися з корупцією і роботи закупівлі прозорими і підзвітними для будь-якого громадянина України.</p>
<p>Я б хотів проінформувати вас про те, що зроблено нами з цього часу, які наші досягнення і відповідно які плани на майбутнє. Я хотів би вам нагадати, що закон вводиться в силу поетапно. З 1 квітня він вступив вже в силу для центральних органів державної влади та великих державних підприємств. З 1 серпня він стає обов'язковим для органів місцевої влади та комунальних підприємств, відповідно з серпня в Україні не залишиться закупівель, які проводяться по-старому в папері.</p>
<p>Що зроблено з боку міністерства? По-перше, ми перезапустили систему, яка повністю відповідає прийнятому закону. Ми називаємо її умовно "Прозоро 2.0" з оновленим функціоналом. Що сюди включено? По-перше, електронний обмін документами, це означає, що немає жодного папірця, який залишається в паперовій формі і&nbsp; якого немає в системі, якого не можна там знайти, якого ви, наприклад, не можете там побачити, якщо вам цікаво як проводить свої закупівлі Міністерство оброни чи Міністерство економіки, чи Київська міська адміністрації, тощо. Значно полегшена робота для всіх учасників процесу, оскільки там є автоматичне розкриття інформації, автоматичне формування протоколів та повідомлень, автоматичне формування звітів, тощо. Це означає, що та робота, яка раніше проводилася вручну працівниками тендерних комітетів і відповідно була вірогідність помилки, чи помилки в лапках, так би мовити. Тепер цієї можливості немає, оскільки система робить це за них. Ну і, зрозуміло, і їх робота, сумлінних закупівельників, теж полегшується.</p>
<p>Введено електронне оскарження. Це означає, що якщо будь-який учасник процесу вважає, що його права порушені, він може прямо в самій системі натиснути кнопку "відправити скаргу". Закупівля блокується, скарга відправляється в Антимонопольний комітет. Завдяки тому, що тепер ми не змушені покладатися на поштових голубів "Укрпошти", нам вдалося майже втричі зменшити граничний строк розгляду скарг. Це означає, що зменшується вірогідність тендерного тролінгу і збільшується вірогідність того, що у чесних постачальників, права яких порушені, буде шанс їх відстояти.</p>
<p>Нарешті ми зробили нормальну конкуренцію інтерфейсів доступу що системи державних закупівель, вже акредитовано 8 торговельних майданчиків на будь-який смак: від дуже маленьких до дуже великих. Ще 7 знаходяться в процесі акредитації, яку, сподіваюся, вони завершать протягом одного-двох місяців. Це означає, що якщо у будь-якого державного замовника чи у будь-якого приватного постачальника є нарікання на якість роботи, є нарікання на call-центр, є нарікання на те, що сайт не доступний, чи повільно працює, чи будь-які інші скарги, він легко може перейти до іншого постачальника, до іншого майданчика і працювати з тим, з ким йому зручно та зрозуміло.</p>
<p>Отже, цікаві цифри стосовно перших результатів дії закону. Ще раз нагадую: це вже ми кажемо не про пілот, не про добровільне виконання норм, а про обов'язкове використання електронних закупівель з 1 квітня по 30 травня, тобто за два місяці. 3 тисячі 500 замовників оголосили майже 29 тисяч процедур на великі суми. Ви можете побачити їх зараз на екрані. Це означає, по-перше, що немає ніякого колапсу, нам вдалося абсолютно нормально, в абсолютно робочому режимі перевести систему з паперового в електронний вигляд. Будь-які розмови про те, що Україна буцімто до цього не готова, про те, що десь немає Інтернету, про те, що десь старі співробітники не можуть навчитися, це, чесно кажучи, повне введення в оману людей, які хочуть жити по-старому. Ми бачимо, що на електронні закупівлі в обов'язковому порядку переходять як великі закупівельники, знову можу позитивно відзначити Міністерство оборони, Міністерство інфраструктури, Дніпропетровську обласну адміністрацію, так і зовсім маленькі закупівельними. Так, наприклад, більше 15 відсотків всіх електронних закупівель в Сумській в зовсім маленькому місті&nbsp; Глухові, де мер взявся за роботу активно і відповідно у місцевих чиновників не було жодних проблем із таким переходом.</p>
<p>І що нарешті найцікавіше. Я думаю, що буде цікаво особливо депутатам-мажоритарникам з приводу того, де у них є резерви в своїх округах, це середній відсоток економії, 14 відсотків від бюджету. Причому цей відсоток економії зростає.</p>
<p>Я звертаюся до всіх колег з регіонів. Будь ласка,&nbsp; дивіться, це для вас легка можливість побудувати більше доріг, виділити більше коштів на медицину, підвищити соціальні стандарти в вашому окрузі завдяки активній роботі&nbsp; з місцевими&nbsp; адміністраціями. Будь ласка,&nbsp; тисніть на них. Будь ласка,&nbsp; пояснюйте їм, будь ласка, переконуйте їх, що зараз в рамках децентралізації, в рамках прийнятого вами вчора Закону про виділення&nbsp; додаткових коштів для Донбасу їм виділяються великі суми. Ці суми виділяються не для того, аби вони йшли в пісок і розтринькувалися, а для того, аби вони працювали на народ України. Тут все в ваших руках, тут ми повністю є вашими партнерами, тут ми готові реагувати на всі зауваження, на будь-яку конструктивну критику, ми працюємо з усіма головами обласних державних адміністрацій, готові приїжджати на навчання, ми вже провели більше&nbsp; 200 тренінгів в регіоні (немає жодного регіону, де б ми не були принаймні тричі). Відповідно, будь ласка,&nbsp; звертайтеся, якщо треба будь-яка допомога з нашого&nbsp; боку, і все в ваших руках, аби дозволити економити в вашому регіоні.</p>
<p>Я хочу показати дуже практичні цифри, що це означає для простих людей. Не теоретичні цифри економії, а у що це втілюється на прикладі таких простих гомогенних товарів як цукор. Я можу вам показати, що закупівлі, які проводяться поза межами ProZorro вони в середньому від 11 до 65 відсотків дорожче, ніж ті, які проводяться ProZorro. Наприклад, в Черкаській області економія на цукрі складає 42 відсотки.&nbsp;</p>
<p>Шановні колеги, це 42 відсотки, які, вибачте, хтось, як мінімум, розтринькує, як максимум, вони осідають у чиїхось кишенях.</p>
<p>Наше з вами завдання і наш з вами обов'язок перед народом України це цю ситуацію виправити. І якщо хтось питає, що реформи, які ми проводимо на центральному рівні, що вони дають для простих людей, ви можете показати цю цифру, тому що це цукор, який закуповують для дитячих садочків, для шкіл, для харчування армії, ну і, власне, для харчування державних службовців також.</p>
<p>Я хочу також трохи похвалитися стосовно того, що наша реформа отримала справді світове визнання, ми отримали кілька тижнів тому нагороду в Лондоні World Procurement Awards 2016 в галузі державних закупівель, це, так би мовити, "Оскар" в нашій сфері, це найвища нагорода, яка в принципі існує. Ми перемогли Міністерство юстиції Великобританії, Департамент освіти штату Південний Уельс в Австралії, Агентство охорони здоров'я Сінгапуру, інших дуже поважних претендентів.</p>
<p>Що це показує? Ну, по-перше, це привернення уваги до країни, це реальна робота на підвищення нашого інвестиційного іміджу, тому що Україна відома стає у світі не тільки своїми проблемами, бідами і корупцією, а стає відома і прогресивними здобутками, у тому числі і боротьбою з корупцією. На цьому ж самому нагороджені було 900 представників найбільших світових корпорацій, які бачили про те, що уряд України разом з парламентом роблять реальні кроки стосовно полегшення доступу до ринку закупівель, стосовно запровадження найновітніших систем.</p>
<p>По-друге, в перше на світовому ринку визнаний український ІТ-продукт у сфері державного управління. Ми завжди скаржимося на те, що наші ІТ-шники в зарегульованому середовищі, вони часто змушені працювати виключнона аутсорс, вони переїжджають до Польщі, до інших країн, змушені іммігрувати. Це показник того, що ми можемо, у нас є інтелектуальний потенціал будувати найсучасніші продукти,&nbsp; будувати їх в Україні, втілювати їх в Україні і вони працюють на благо українського народу.</p>
<p>Тому ще раз хочу вам подякувати, тому що це великий успіх з вашого боку, ви зробили крок стосовно приєднання до електронних закупівель, ще раз повторюючись, це та сфера, в якій Україна не пасе задніх, де у нас не відстань світових років між нами і розвиненими країнами, а де ми в багатьох чинниках випереджаємо розвинені країни.</p>
<p>І нарешті дуже коротко про плани на майбутнє. Не треба думати, що тільки перехід на електронні закупівлі означає автоматичний успіх, на жаль, ми розуміємо, що боротьба з корупцією, це боротьба, яку треба вести кожного дня, на жаль, ми розуміємо, що так само, як і ми працюємо над вирішенням проблем, так само і корупціонери намагаються знайти якісь шпаринки. Цього року ми будемо працювати над підвищенням якості закупівлі, над спрощенням участі бізнесу і над створеннями комплексної системи ризикменеджменту для боротьби з корупцією.</p>
<p>Я закликаю всіх долучатися до моніторингу державних коштів, і ви, і активісти з регіонів, ваші помічники, місцеві органи влади, всі можуть зіграти тут вирішальну роль.</p>
<p>Ще раз наголошую, що, наприклад, кошти на відновлення Донбасу, які ви вчора виділили, ніяк не можна допустити, щоб ці кошти пішли в пісок. Ми готові максимально працювати з Донецькою цивільно-військовою адміністрацією. Ми працюємо з ними стосовно того аби розпочати там пілот стосовно централізації закупівель і відповідно централізованого використання цих коштів для ремонту доріг, для ремонту шкіл, для відновлення зруйнованої інфраструктури. Тут нам потрібна ваша допомога. Я ще раз звертаюсь до вас, будь ласка, моніторте використання цих коштів, агітуйте активістів з регіонів цим займатися.</p>
<p>Дуже дякую вам за підтримку цих законопроектів. Я думаю, що це приклад плідної співпраці уряду і парламенту, який дає абсолютно вагомі результати як для інвестиційного клімату України так і для української промисловості, яка отримує доступ до державних замовлень і так в решті для всіх українців, які можуть отримувати від держави більш якісні товари та послуги за нижчими цінами.</p>
<p>Дуже вам дякую. Готовий відповісти на питання.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Пане заступнику міністра! Дякую. Тут не передбачений режим запитання-відповіді, тому ви можете зайняти місце.</p>
<p>Ми переходимо до зачитування депутатських запитів.</p>
<p>Дякую членам уряду за роботу.</p>
<p>Ми маємодепутатські запити. Ми маємо два запити до Президента України, які потребують голосування, але, на жаль, ми не маємо знову ж таки голосів у залі для того, щоб навіть включити&nbsp; їх і надати&nbsp; їм підтримку, для чого потрібно 150 голосів.&nbsp; Тому я не бачу сенсу в тому, щоб ставити&nbsp; їх зараз на голосування.</p>
<p>Стосовно&nbsp; запитів до інших органів влади, ми маємо такі:</p>
<p>Віктора Развадовського до Прем'єр-міністра України щодо виділення коштів на заміну водонапірної башти у місті Чуднові Житомирської області.</p>
<p>Віктора Развадовського до Прем'єр-міністра України щодо забезпечення безаварійної ділянки дорожнього руху на перехресті доріг траси Житомир-Вінниця і дороги Новогуйвинське-Гуйва Житомирського району, Житомирської області.</p>
<p>Єгора Соболєва до Прем'єр-міністра України щодо пришвидшення запровадження функціонування системи фіксації правопорушень у сфері забезпечення безпеки дорожнього руху в автоматичному режимі.</p>
<p>Юрія Солов'я до начальника управління екології та природних ресурсів Івано-Франківської обласної державної адміністрації щодо надання деякої інформації стосовно викиду забруднюючих речовин в атмосферне повітря.</p>
<p>Юрія Солов'я до Першого віце-прем'єр-міністра України - міністра економічного розвитку і торгівлі щодо надання інформації стосовно відібраних державних інвестиційних проектів Міністерством економічного розвитку і торгівлі України у 2015-2016 роках.</p>
<p>Віктора Остапчука до Прем'єр-міністра України щодо ремонту автомобільних доріг Харківської області.</p>
<p>Остапа Єднака до міністра внутрішніх справ України, тернопільського міського голови щодо ситуації з охороною Тернопільської міської ради.</p>
<p>Ірини Суслової до Першого віце-прем'єр-міністра України - міністра економічного розвитку і торгівлі України, голови Державної казначейської служби України, міністра фінансів України щодо можливих неправомірних дій Управління державної казначейської служби України у Макарівському районі Київської області.</p>
<p>Юрія Бабія до Івано-Франківського міського голови щодо впорядкування руху великовантажного та великогабаритного автотранспорту в літній період дорогами загального користування міста Івано-Франківська.</p>
<p>Андрія Тетерука до голови Національного банку України, Уповноваженої особи на здійснення тимчасової адміністрації у Публічному акціонерному товаристві "Комерційний банк "Хрещатик" щодо сприяння перерахуванню бюджетних, цільових коштів для виконання програм про забезпечення житлом військовослужбовців з метою виконання бюджетної програми.</p>
<p>Сергія Дунаєва до міністра внутрішніх справ України стосовно перевірки фактів вчинення хуліганських дій, які відбувалися 21 квітня 2016 року під час проведення чергової п'ятої сесії Новопсковської районної ради Луганської області та бездіяльності місцевих органів правопорядку щодо розгляду заяви за фактом правопорушення.</p>
<p>Групи народних депутатів (Дехтярчука, Білозір, Яніцького) до голови Національної поліції України про створення нової поліції України в місті обласного значення Дубно Рівненської області.</p>
<p>Владислава Бухарєва до Прем'єр-міністра України щодо виділення додаткового фінансового ресурсу місцевим бюджетам Сумської області для забезпечення в повному обсязі освітньої і медичної субвенцій та утримання закладів професійно-технічної освіти.</p>
<p>Владислава Бухарєва до Прем'єр-міністра України щодо здійснення організаційних та практичних заходів з метою збереження вищих навчальних закладів І-ІІ рівня акредитації як вищих навчальних закладів у системі вищої професійної освіти.</p>
<p>Вадима Нестеренка до Голови Вищої ради юстиції, Голови Державної судової адміністрації України, Голови Вищої кваліфікаційної комісії суддів України щодо прискорення призначення суддів Магдалинівського районного суду Дніпропетровської області.</p>
<p>Антона Яценка до міністра внутрішніх справ України, міністра освіти і науки України, Генерального прокурора України щодо забезпечення повного, об'єктивного та всебічного розслідування факту жорстокого поводження з твариною та розповсюдження відеоматеріалів, що пропагують культ насильства і жорстокості та доцільності перебування на посаді директора Олександрійського технікуму Білоцерківського національного аграрного університету Бодяка Олександра Івановича, доцільності перебування Даниленка Анатолія Степановича на посаді ректора Білоцерківського Національного аграрного університету.</p>
<p>Тетяни Чорновол до Прем'єр-міністра України щодо необхідності вжиття заходів відносно ректора Національного медичного університету імені Богомольця Катериною Амосової через порушення шести пунктів контракту та переміщення університету з першого на останнє місце за рейтингом у галузевому моніторингу діяльності ВНЗ.</p>
<p>Геннадія Кривошеї до голови Київської міської державної адміністрації щодо невиконання законних вимог народного депутата України.</p>
<p>Тетяни Острікової до голови Державної фіскальної служби України щодо надання неналежної відповіді головою ДФС на депутатське звернення №146/38 з порушенням встановленого законом строку та отримання копії документів перевірки Державної фіскальної служби фактів, викладених в депутатському зверненні.</p>
<p>Анатолія Євлахова до Прем'єр-міністра України щодо будівництва "Музейно-меморіального комплексу пам'яті жителів населених пунктів України, знищених фашистськими окупантами".</p>
<p>Ігоря Шурми до Прем'єр-міністра України щодо катастрофічно недостатнього рівня фінансового та матеріального забезпечення галузі охорони здоров'я Харківської області.</p>
<p>Ігоря Шурми&nbsp; до Прем'єр-міністра України, Генерального прокурора України щодо протиправних дій посадових осіб Сколівського військового лісгоспу Івано-Франківського військового ЛПК, спрямованих на вирубування деревини в Карпатах, що знищує флору і фауну Західних лісів України.</p>
<p>Валентина Дідича до віце-прем'єр-міністра України В'ячеслава Кириленка щодо сприяння у проведенні заходів з метою надання комплексу будівель кінного заводу&nbsp; Пчелкіних – Гурєєвих, побудованих в кінці ХІХ ст., з метою надання комплексу пам'яток правового статусу історико-культурного заповідника.</p>
<p>Валентина Дідича до Прем'єр-міністра України щодо негайного ремонту автомобільної дороги обласного значення Щорськ-Верхівцево, яка проходить по території селища Божедарівка Криничанського району Дніпропетровської області.</p>
<p>Михайла Бондаря до голови Бродівської районної державної адміністрації Львівської області, голови Буської районної державної адміністрації Львівської області, начальника Служби автомобільних доріг у Львівській області, голови Радехівської районної державної адміністрації Львівської області, голови Кам'янка-Бузької районної державної адміністрації Львівської області щодо надання детальної інформації про заплановані &nbsp;у 2017 році роботи з ремонту автомобільних доріг державного та місцевого значення по кожному району за рахунок як Державного так і місцевих (обласних) бюджетів.</p>
<p>Сергія Мельничука до Прем'єр-міністра України, Міністра внутрішніх справ України щодо розповсюдження недостовірної інформації про народних депутатів України колишнім начальником Департаменту протидії наркозлочинності Національної поліції України Іллею Кивою.</p>
<p>Антона Кіссе до Прем'єр-міністра України щодо відновлення залізничних сполучень на ділянці Березине (Україна) - Басарабяска (Молдова).</p>
<p>Антона Кіссе до Прем'єр-міністра України щодо капітального ремонту ділянки міжнародної автомобільної дороги М-15 Одеса-Рені на напрямку місто Болград - КПП "Виноградівка" та територіальних автомобільних доріг Т-1608 на напрямку Сарата-Арциз та Т-1627 на напрямку Арциз-Тарутине.</p>
<p>Степана Івахіва до Прем'єр-міністра України щодо перешкоджання реалізації права на добровільне об'єднання громад Дубівської, Облапської та Городищенської сільських рад Ковельського району Волинської області.</p>
<p>Дмитра Колєснікова до Прем'єр-міністра України щодо будівництва шкіл, дитсадків та інших об'єктів соціальної структури.</p>
<p>Василя Петьовки до Генерального прокурора України щодо розкрадання бюджетних коштів на будівництво об'єкта для відселення мешканців смт.Солотвино із прогнозованої зони деформації земної поверхні у с.Теребля Тячівського району Закарпатської області.</p>
<p>Володимира Арешонкова до голови Національної комісії, що здійснює державне регулювання у сфері ринків фінансових послуг щодо проведення аудиторської перевірки діяльності Житомирського обласного відділення Фонду соціального страхування з тимчасової втрати працездатності та органів його управління.</p>
<p>Володимира Арешонкова до голови Державного агентства автомобільних доріг України щодо масових звернень суміжних сільських громад та виконкому Лучанківської сільської ради Овруцького району Житомирської області про покращення транспортно-експлуатаційного стану та безпеки руху на місцевих автомобільних дорогах.</p>
<p>Ігоря&nbsp; Гузя до міністра енергетики та вугільної промисловості України щодо необхідності добудови фабрики рулонних пакувальних матеріалів у селищі Благодатному (Жовтневому) Волинської області.</p>
<p>Ігоря Гузя до віце-прем'єр-міністра України Павла Розенка, міністра освіти і науки України щодо необхідності удосконалення законодавства в частині покращення соціального забезпечення пенсіонерів-педагогів, котрі вийшли на пенсію за віком до 2010 року.</p>
<p>Юрія Тимошенка до міністра оборони України щодо надання інформації про затриманих військовослужбовців Російської Федерації.</p>
<p>Юрія Тимошенка до Генерального прокурора України стосовно надання інформації, а також пришвидшення здійснення досудового розслідування у кримінальному провадженні щодо застосування надмірної фізичної сили та спецзасобів працівниками правоохоронних органів до учасників акцій протесту в січні 2014 року в місті Києві.</p>
<p>Сергія Капліна до Голови Служби безпеки України, Генерального прокурора України щодо перевірки законності та прозорості проведення відкритих торгів на виконання 100 операцій гідророзриву пласта, та захисту інтересів держави України, зокрема інтересів громадськості та навколишнього природного середовища, а також фактів діяльності окремих посадових осіб у зв'язку із проведенням таких торгів.</p>
<p>Євгена Дейдея до Міністра оборони України щодо зволікання з нагородженням військовослужбовців 20-го окремого мотопіхотного батальйону у складі 93-ї бригади Збройних Сил України.</p>
<p>Якова Безбаха до Міністерства внутрішніх справ України, Національної поліції України, Генеральної прокуратури України щодо неналежного проведення досудового розслідування у кримінальному провадженні.</p>
<p>Якова Безбаха до Кабінету Міністрів України, Національного антикорупційного бюро України, Генеральної прокуратури України щодо необхідності перевірки фактів неправомірних дій посадових осіб Миколаївської митниці Державної фіскальної служби України.</p>
<p>Володимира Мельниченка до міністра внутрішніх справ України, Генерального прокурора України щодо негайного вжиття заходів стосовно об'єктивного розслідування важкого злочину.</p>
<p>Сергія Тарути до міністра інфраструктури України, Голови Фонду державного майна України, начальника Регіонального відділення Фонду державного майна України по Донецькій області щодо неефективно використання державного майна цілісного майнового комплексу "Азовський судноремонтний завод".</p>
<p>Валентина Ничипоренка до Прем'єр-міністра України щодо сприяння виконанню постанов суду по громадянці Світлані Лабзі.</p>
<p>Валентина Ничепоренка до Прем'єр-міністра України щодо виплати зарплат працівникам освіти та охорони здоров'я Тальнівського району Черкаської області.</p>
<p>Олександра Супруненка до Прем'єр-міністра України щодо відтермінування введення в дію окремих положень Закону України "Про особливості здійснення права власності у багатоквартирному будинку".</p>
<p>Олександра Супруненка до Київського міського голови щодо вжиття заходів для виконання робіт з реконструкції теплових пунктів з перекладкою трубопроводів у житловому фонді Дарницького району міста Києва.</p>
<p>Дмитра Добродомова до голови Львівської обласної державної адміністрації, Львівського міського голови щодо встановлення усіх причин та обставин, що призвели до катастрофи, яка сталася 30 травня 2016 року на Львівському полігоні твердих паливних відходів у селі Грибовичі Львівської області.</p>
<p>Дмитра Добродомова до голови Львівської обласної державної адміністрації, городоцького міського голови Львівської області щодо створення, початку роботи та функціонування Центру реабілітації та допомоги дітям в місті Городок Львівської області.</p>
<p>Сергія Лабазюка до Голови Верховної Ради України, Кабінету Міністрів України щодо проведення парламентських слухань з метою забезпечення соціального захисту населення в умовах зростання цін та тарифів.</p>
<p>Ірини Єфремової до Прем'єр-міністра України щодо виділення додаткових коштів на покриття незабезпеченості по заробітній платі.</p>
<p>Анатолія Денисенка до Прем'єр-міністра України щодо зняття обмежень у виплаті пенсій для деяких категорій працюючих пенсіонерів.</p>
<p>Анатолія Денисенка до міністра з питань тимчасово окупованих територій та внутрішньо переміщених осіб України, міністра внутрішніх справ України, міністра соціальної політики України щодо врегулювання питання видачі довідок внутрішньопереміщеним особам для відновлення виплати пенсій.</p>
<p>Миколи Скорика до Генерального прокурора України щодо протиправного використання земельної ділянки територіальної громади міста Одеси (орієнтовною площею 1,5 гектара) ТПФ "Успіх" ТОВ.</p>
<p>Олексія Савченка до Генерального прокурора України щодо незаконної передачі землі у спільну власність територіальних громад.</p>
<p>Володимира Гусака до міністра інфраструктури України стосовно відновлення паспортних глибин підхідного каналу до акваторії порту "Азовсталь".</p>
<p>Сергія Власенка до Генерального прокурора України, міністра внутрішніх справ України, начальника робочого апарату Укрбюро Інтерполу про надання інформації щодо запитів правоохоронних органів України, надісланих до Інтерполу з метою міжнародного розшуку Віктора Януковича, Миколи Азарова та Андрія Портнова, та інших.</p>
<p>Андрія Деркача до Прем'єр-міністра України щодо дострокового розірвання трудових відносин і звільнення Олега Прохоренка з посади голови правління ПАТ "Укргазвидобування" за антидержавницьку позицію.</p>
<p>Андрія Деркача до Прем'єр-міністра України щодо забезпечення прав і свобод внутрішньопереміщених осіб.</p>
<p>Андрія Шипка до Прем'єр-міністра України щодо зменшення ціни на газ.</p>
<p>Андрія Шипка до Прем'єр-міністра України щодо виконання Плану пріоритетних дій уряду на 2016 рік у запровадженні системи компенсації вартості ліків для громадян.</p>
<p>Максима Саврасова до Першого віце-прем'єр-міністра України – міністра економічного розвитку і торгівлі України щодо проведення перевірки ефективності використання державного майна та фінансово-господарської діяльності державного підприємства "Науково-дослідний&nbsp;виробничий агрокомбінат "Пуща-Водиця".</p>
<p>Івана Рибака до Прем'єр-міністра України, виконуючого обов'язки міністра охорони здоров'я України, голови Чернівецької обласної державної адміністрації щодо надання допомоги на лікування онкохворій мешканці міста Кіцмань Чернівіецької області.</p>
<p>Івана Рибака допрезидента Національної академії наук України, міністра екології та природних ресурсів України щодо надання Мінприроди України дозвільних документів для збереження популяції зубрів у Буковинських Карпатах.</p>
<p>Руслана Лук'янчука до Прем'єр-міністра України про можливість відновлення практики видачі документів на право власності на нерухоме майно на бланку суворої звітності із підписом відповідальної особи та "мокрою" печаткою.</p>
<p>Василя Яніцького до Прем'єр-міністра України, виконуючого обов'язки міністра охорони здоров'я України, голови Рівненської обласної державної адміністрації щодо забезпечення лікування хворих на рідкісні (орфанні) захворювання у Рівненській області.</p>
<p>Ольги Богомолець до Прем'єр-міністра України щодо вжиття невідкладних заходів, спрямованих на реалізацію державної цільової програми підтримки учасників бойових дій та їхніх дітей для здобуття професійно-технічної освіти.</p>
<p>Романа Мацоли до голови Хмельницької обласної ради щодо вирішення питання додаткового фінансування будівництва загальноосвітньої школи І-ІІІ ступенів у селі Корчик Шепетівського району Хмельницької області.</p>
<p>Романа Мацоли до голови Хмельницької обласної ради щодо вирішення питання додаткового фінансування Полонської Центральної районної лікарні імені Н.Говоруна в Хмельницькій області.</p>
<p>Максима Саврасова до Директора Національного антикорупційного бюро України, Генерального прокурора України щодо перевірки інформації про викрадання бюджетних коштів директором Українського державного медико-соціального центру ветеранів війни.</p>
<p>Володимира Ар'єва до Прем'єр-міністра України щодо виконання органами Державної фіскальної служби України судових рішень про відновлення роботи митного поста "Тячів" та сектора митного оформлення "Хуст".</p>
<p>Володимира Ар'єва до Генерального прокурора України щодо законності надання статусу учасника бойових дій Деркачу Олександру Миколайовичу, який займав посаду начальника Дарницького районного управління Головного управління Міністерства внутрішніх справ України в місті Києві під час Революції Гідності та приймав активну участь у переслідуванні активістів Майдану.</p>
<p>Ольги Богомолець до Прем'єр-міністра України щодо необхідності проведення комплексної перевірки державного підприємства "ДЕЦ МОЗ України", встановлення обставин та законності призначення керівника вказаного підприємства.</p>
<p>Ярослава Маркевича до міністра внутрішніх справ України, Голови Національної поліції України, Генерального прокурора України стосовно протиправної бездіяльності працівників прокуратури та поліції Херсонської області при розслідуванні кримінального провадження, внесеного до Єдиного державного реєстру… Єдиного реєстру досудових розслідувань за № 42013230040000048 від 22 березня 2013 року за частиною 1 статті 122 Кримінального кодексу України, за заявою громадянки Бродової Ірини Анатоліївни щодо вимагання у неї грошових коштів та заподіяння їй тілесних ушкоджень громадянином Герко Михайлом Дементійовичем, а саме: прокурора Херсонської області Ромась С.І., керівника Херсонської місцевої прокуратури Коваленко А.О. та його першого заступника Гулякова К.В., прокурорів Херсонської місцевої прокуратури Бобрусь О.В., Короленко В.В., Орловської Л.Г., Недбайло І.Г., Григорян С.В., Корецької Л.В., заступника начальника Слідчого управління Головного управління Національної поліції в Херсонській області Андрєєва С.В, начальника Херсонського відділу поліції Головного управління Національної поліції в Херсонській області Гладкого В.І., слідчих Слідчого відділу Херсонського відділу поліції Головного управління Національної поліції в Херсонській області Федотченко В.В., Дробіної К.В., Чорного С.С., Кметь А.С.</p>
<p>Ярослава Маркевича до Генерального прокурора України щодо обставин, що можуть свідчити про вчинення кримінального правопорушення громадянином Шокіним Віктором Миколайовичем.</p>
<p>Наталії Королевської до Прем'єр-міністра України щодо врегулювання проблемних питань обліку внутрішньо переміщених осіб та отримання ними соціальних виплат.</p>
<p>Костянтина Усова до голови Державної фіскальної служби України щодо вжиття належних заходів з перевірки діяльності суб'єктів господарювання з ознаками фіктивності.</p>
<p>Юрія Берези до начальника Генерального штабу - Головнокомандувача Збройних Сил України щодо надання звіту про події, що пов'язані з загибеллю українських військових за останній тиждень у зоні проведення антитерористичної операції.</p>
<p>Юрія Берези до голови Державної міграційної служби України щодо підтвердження або спростування інформації про набуття громадянства України громадянином Російської Федерації Григоришиним Костянтином Івановичем.</p>
<p>Дмитра Шенцева до Прем'єр-міністра України щодо врегулювання проблемних питань обліку внутрішньо переміщених осіб та приведення у відповідність нормативно-правових актів Кабінету Міністрів України, які врегульовують питання соціальних виплат та реєстрації місця проживання/перебування внутрішньо переміщених осіб.</p>
<p>Андрія Лопушанського до голови Львівської обласної ради, голови Львівської обласної державної адміністрації щодо проведення ремонту доріг Т-14-18 Нижанковичі-Стрий (на ділянці від міста Хирів до межі Самбірського району) та С 141703 Старий Самбір-Кобло.</p>
<p>Олександра Кодоли до віце-прем’єр-міністра України - міністра регіонального розвитку, будівництва та житлово-комунального господарства України щодо завершення будівництва Носівської загальноосвітньої школи номер 5 в Чернігівській області.</p>
<p>Олександра Кодоли до міністра культури України, Генерального прокурора України, голови Чернігівської обласної державної адміністрації щодо відчуження приміщення Ніжинської дитячої школи мистецтв.</p>
<p>Олега Кулініча до Прем'єр-міністра України щодо віднесення посад працівників Центру по нарахуванню та здійсненню соціальних виплат до переліку посад державних службовців.</p>
<p>Олега Кулініча до міністра освіти і науки щодо виділення коштів для проведення капітального ремонту будівель Миргородського художньо-промислового коледжу імені Миколи Васильовича Гоголя.</p>
<p>Ігоря Васюника до Львівського міського голови щодо звіту про вжиті заходи по вирішенню проблеми з відходами у Львові та ліквідації Грибовицького сміттєзвалища.</p>
<p>Ігоря Васюника до начальника Державної екологічної інспекції у Львівській області&nbsp; щодо звіту про вжиті заходи по вирішенню проблем Грибовицького сміттєзвалища.</p>
<p>Віталія Гудзенка до начальника Сквирського відділу поліції Головного управління національної поліції у Київській області щодо повернення документації по газопроводу селища Оріховець Сквирського району Київської області.</p>
<p>Віталія Гудзенка до Голови Верховної Ради України щодо включення до порядку денного сесії Верховної Ради України законопроекту №3851-1 від 4 лютого 2016 року "Про внесення змін до Податкового кодексу України щодо захисту прав платників податку на додану вартість, в тому числі сільськогосподарських товаровиробників".</p>
<p>Олеся Довгого до публічного акціонерного товариства "Державний ощадний банк України", Українського державного підприємства поштового зв’язку "Укрпошта" щодо комісії під час приймання платежів від населення за газ.</p>
<p>Андрія Шиньковича до міністра внутрішніх справ України, Директора Національного антикорупційного бюро України, Міністра оборони України, Генерального прокурора України щодо незаконного використання земель ТОВ "Україна - 2001" в селі Кузьмин Красилівського району Хмельницької області.</p>
<p>Андрія Шиньковича до виконуючого обов'язки міністра охорони здоров'я України, голови Хмельницької обласної державної адміністрації, голови Хмельницької обласної ради, голови Білогірської районної ради Хмельницкої області, голови Білогірської районної державної адміністрації Хмельницької області, директора Департаменту охорони здоров'я Хмельницької обласної державної адміністрації про збереження Ямпільського центру первинної медико-санітарної допомоги.</p>
<p>Руслана Демчака до міністра фінансів України щодо внесення змін до Державного бюджету України на ІІ півріччя 2016 року стосовно фінансового забезпечення гарантованих державою громадянам соціальних пільг (компенсації за пільговий проїзд та послуги зв'язку).</p>
<p>Руслана Демчака до міністра фінансів України щодо внесення змін до Державного бюджету України за ІІ півріччя 2016 року стосовно збільшення видатків на оплату праці державних службовців на виконання положень Закону України «Про державну службу».</p>
<p>Михайла Головка до Генерального прокурора України щодо розслідування кримінального провадження.</p>
<p>Михайла Головка до Прем'єр-міністра України, Міністра інфраструктури України, Голови Державного агентства автомобільних доріг України щодо капітального ремонту автомобільної дороги в місті Скалат Підволочиського району Тернопільської області.</p>
<p>Віктора Кривенка до Кабінету Міністрів України, Міністерства енергетики та вугільної промисловості України, Служби безпеки України, Національної акціонерної компанії "Нафтогаз України", Національної комісії, що здійснює державне регулювання у сферах енергетики та комунальних послуг, дочірньої компанії "Газ України" Національної акціонерної компанії "Нафтогаз України", прокуратури Запорізької області щодо зловживань у газовій сфері.</p>
<p>Віктора Кривенка до Прем'єр-міністра України, Віце-прем’єр-міністра України - міністра регіонального розвитку, будівництва та житлово-комунального господарства України, міністра аграрної політики та продовольства України, голови Державної архітектурно-будівельної інспекції України, управління Державної архітектурно-будівельної інспекції у Миколаївській області щодо скасування реєстрації декларації про початок виконання будівельних робіт.</p>
<p>Групи народних депутатів (Бойко, Сташука та інших; усього 4 депутатів) до голови Київської міської державної адміністрації щодо демонтажу незаконної автоматичної газової заправної станції.</p>
<p>Тетяни Донець до Прем'єр-міністра України щодо адміністрування податків.</p>
<p>Олександра Домбровського до міністра внутрішніх справ України, голови Державної фіскальної служби України, генерального прокурора України щодо розблокування роботи стратегічного підприємства ДП "НАЕК "Енергоатом" та забезпечення ядерної безпеки держави.</p>
<p>Олександра Домбровського до виконуючого обов'язки міністра охорони здоров'я України, президента Національної академії медичних наук України, директора Інституту патології хребта та суглобів імені професора Ситенка, голови Вінницької обласної державної адміністрації, голови Вінницької обласної ради, вінницького міського голову щодо лікування малолітньої Ящук Ірини Ігорівни 24 квітня 2002 року народження, яка потребує невідкладного оперативного втручання для вирівнювання хребта шляхом установлення титанових конструкцій.</p>
<p>Олександра Марченка до міністра фінансів України щодо будівництва відділення променевої терапії Білоцерківського онкологічного диспансеру.</p>
<p>Олександра Марченка до Прем'єр-міністра України щодо включення в план соціально-економічного розвитку на 2017 рік реконструкції автодоріг Р-17 та Р-32.</p>
<p>Едуарда Матвійчука до Міністерства охорони здоров'я України, Одеської міської ради, Одеської обласної державної адміністрації стосовно вжиття дієвих заходів реагування на колективне звернення жителів будинку 11, корпус 2 по проспекту Академіка Глушка Київського району міста Одеси щодо необхідності комплексного вирішення питання встановлення рівня безпеки електромагнітного випромінювання у зв'язку зі встановленням антен на трубах "Електромереж", які розташовані на території "Водоканал" Київського району напроти цього житлового будинку, що спричиняє загальне погіршення стану здоров'я мешканців будинку та створює незадовільні умови для проживання людей.</p>
<p>Едуарда Матвійчука до Кабінету Міністрів України, Одеської міської ради, Одеської обласної державної адміністрації стосовно необхідності повторного розгляду та вжиття дієвих заходів реагування на колективне звернення мешканців будинків 19, 21, 23, 31, 41, 43 кварталу "А" та кварталу "Б" Київського району міста Одеса щодо комплексного облаштування міжквартального проїзду впродовж лінії 13 трамваю між вулицею Академіка Корольова та проспектом Маршала Жукова, де розташовані загальноосвітня школа №63 та дитячий садок №211, тротуару впродовж трамвайної лінії для школярів, вихованців дитсадка та зупинки трамваю "Ак. Корольова - ЗОШ №63", а також здійснення інших заходів з благоустрою та забезпечення безпеки життєдіяльності як дітей, так і мешканців вказаних будинків.</p>
<p>Павла Різаненка до Голови Національного банку України щодо проведення службового розслідування стосовно службовців Національного банку України, дії/бездіяльність яких призвели до нанесення збитків Фонду гарантування вкладів фізичних осіб у розмірі 1 мільярд гривень, а також збитків вкладникам та кредиторам ПАТ "Банк Михайлівський".</p>
<p>Павла Різаненка та Ольги Бєлькової до Прем'єр-міністра України щодо затвердження, на виконання вимог статті 16 Закону України "Про ринок природного газу ", порядку захисту вразливих категорій споживачів.</p>
<p>Олега Осуховського до начальника Головного управління Національної поліції в Рівненській області щодо проведення досудового розслідування за фактами порушення земельного та містобудівного законодавства.</p>
<p>Максима Бурбака до міністра внутрішніх справ України щодо розслідування спроб незаконного заволодіння власністю ТОВ "Олеся" у місті Сарни Рівненської області.</p>
<p>Андрія Немировського до Генерального прокурора України щодо корупційних дій головного лікаря КЗ "ДНД ДОР" Наталії Білої та дій, направлених на дискредитацію Героя України Сергія Нігояна.</p>
<p>Олександра Вілкула до Прем'єр-міністра України щодо продовження реконструкції Універсально-видовищного спортивного палацу "Метеор" Державного підприємства "Виробниче об'єднання Південного машинобудівного заводу імені Макарова" у місті Дніпропетровськ.</p>
<p>Геннадія Чекіти до Прем'єр-міністра України щодо необхідності термінового перегляду мінімальних цін на алкогольні напої.</p>
<p>Ігоря Попова до Віце-прем’єр-міністра України - міністра регіонального розвитку, будівництва та житлово-комунального господарства України щодо розробки і прийняття загальнодержавної програми забезпечення населення безкоштовними індивідуальними лічильниками споживання теплової енергії.</p>
<p>Ігоря Попова до Прем'єр-міністра України щодо публічності та участі Верховної Ради у співпраці між Україною та МВФ.</p>
<p>Сергія Рудика до Виконуючого обов'язки Смілівського міського голови Черкаської області, Смілянської міської ради щодо неналежного контролю за ефективністю використання у 2015 році додатково залучених мною 10,3 мільйона гривень з державного бюджету України на потреби мешканців міста Сміла Черкаської області та не надання у встановленні чинним законодавством строки відповідей на мої депутатські запити реєстр. №№396-08-672, 396-08-673, 396-08-705 від 21 квітня та 12 травня поточного року.</p>
<p>Сергія Рудика до міністра фінансів України щодо забезпечення права пільгових категорій громадян міста Сміла Черкаської області на пільговий проїзд у громадському транспорті шляхом передбачення субвенції з державного бюджету міському бюджету міста Сміли Черкаської області на компенсацію за пільговий проїзд окремих категорій громадян на 2016 рік у обсязі 1 млн. 300 тис. гривень.</p>
<p>Івана Мельничука до виконуючого обов'язки міністра охорони здоров'я України щодо забезпечення дитини матері-героїні п'ятьох дітей Наталії Задвернюк серцевим імплантатом.</p>
<p>Івана Мельничука до міністра фінансів України щодо прискорення виділення коштів для фінансування потреб округу №14 Вінницької області за рахунок субвенції на соціально-економічний розвиток з Державного бюджету України на 2016 рік та зазначення конкретних строків.</p>
<p>Юрія Дерев'янка до Прем'єр-міністра України щодо надання копій стенограм засідань Кабінету Міністрів України від 23 грудня 2015 року та від 30 грудня 2015 року.</p>
<p>Василя Яніцького до Прем'єр-міністра України щодо вирішення питання про виплату громадянам компенсацій за вкладами Ощадбанку СРСР.</p>
<p>Олександра Гереги до Голови Державної служби України з питань безпечності харчових продуктів та захисту споживачів щодо проведення незалежної експертизи з приводу виявлення інфекції, яка призводить до масового ураження свиней у Дунаєвецькому районі.</p>
<p>Олександра Гереги&nbsp; до міністра аграрної політики та продовольства України щодо зниження відсотку з лізінгу до 10 %.</p>
<p>Тараса Батенка до міністра енергетики та вугільної промисловості України щодо якнайшвидшого вирішення питання реструктуризації боргів КП "Миколаївтеплокомуненерго" Львівської області та МКП "Золочівтеплоенерго" Львівської області перед ПАТ НАК "Нафтогаз України", які утворилися внаслідок відсутності відшкодування різниці в тарифах для бюджетних організацій.</p>
<p>Групи народних депутатів (Батенка, Шевченка та інших; усього 17 депутатів) до Прем'єр-міністра України, Голови Національної поліції України, Генерального прокурора України щодо розслідування причин бездіяльності, що призвели до трагедії на Грибовицькому сміттєзвалищі Львівської області та законодавчого врегулювання у сміттєвопереробній галузі.</p>
<p>Сергія Ківалова до Прем'єр-міністра України щодо вжиття заходів відносно фінансування професійно-технічних навчальних закладів.</p>
<p>Михайла Хміля до Прем'єр-міністра України щодо усунення перешкод в блокуванні роботи Товариства з обмеженою відповідальністю "Валетудо" та поновлення дії спеціального дозволу на користування надрами Солукського родовища №5944 від 23 травня 2014 року.</p>
<p>Володимира Парасюка&nbsp; до Прем'єр-міністра України щодо виділення коштів з державного бюджету для проведення ремонту доріг Жовківського району як стратегічного прикордонного району України.</p>
<p>Володимира Парасюка до голови Одеської обласної державної адміністрації, тимчасово виконуючого обов'язки начальника Головного управління Національної поліції в Одеській області, першого заступника прокурора Одеської області, Одеського міського голови щодо недопущення розкрадання земель рекреаційного призначення на березі Чорного моря, які належать громаді міста Одеса.</p>
<p>Вадима Кривенка та Павла Дзюблика до Прем'єр-міністра України щодо надання стабілізаційної дотації з Державного бюджету України на підтримку бюджету міста Малина Житомирської області з метою забезпечення фінансування Державного навчального закладу "Малинський професійний ліцей".</p>
<p>Дмитра Тимчука та Павла Дзюблика до Прем'єр-міністра України щодо передачі у комунальну власність Городоцької селищної ради Радомишльського району Житомирської області рухомого та нерухомого військового майна, яке перебуває на балансі Міністерства оборони України та газифікації селища.</p>
<p>Павла Дзюблика до Прем'єр-міністра України щодо виділення коштів з Державного бюджету України для відшкодування витрат на перевезення пільгових категорій громадян.</p>
<p>Павла Дзюблика до Міністра внутрішніх справ України, Генерального прокурора України щодо незаконних дій керівництва Фонду соціального страхування з тимчасової втрати працездатності.</p>
<p>Вікторії Войціцької та Павла Різаненка до Голови Наглядової ради Публічного акціонерного товариства "Укрнафта", голови Правління Публічного акціонерного товариства "Укрнафта" щодо надання та опублікування аудиторського звіту ПАТ"Укрнафта".</p>
<p>Вікторії Войціцької до Голови Національної комісії, що здійснює державне регулювання у сферах енергетики та комунальних послуг, президента Правління Публічного акціонерного товариства "Укртрансгаз" щодо проекту Постанови НКРЕКП "Про затвердження змін до Кодексу газотранспортної системи".</p>
<p>Михайла Бондаря до голови Львівської обласної державної адміністрації щодо ремонту дороги Н-17 Львів - Кам'янка-Бузька - Радехів - Луцьк на ділянці через місто Кам'янка-Бузька Львівської області.</p>
<p>Ярослава Дубневича до голови Львівської обласної державної адміністрації щодо відкриття нового автобусного маршруту загального користування Дрогобич-Сприня.</p>
<p>Ярослава Дубневича до Голови Національного банку України, Генерального прокурора України щодо проведення перевірки дотримання Публічним акціонерним товариством "Платинум Банк" норм чинного законодавства.</p>
<p>Андрія Іллєнка до виконуючого обов'язки голови Деснянської районної в місті Києві державної адміністрації, голови Київської міської державної адміністрації щодо проведення ремонтних робіт та заміни аварійних ліфтів на житловому масиві "Лісовий" у Деснянському районі міста Києва.</p>
<p>Андрія Іллєнка до виконуючого обов'язки голови Деснянської районної в місті Києві державної адміністрації, голови Київської міської державної адміністрації щодо проведення ремонтних робіт асфальтного покриття на проїзді між вулицею Кіото та проспектом Броварським в Деснянському районі міста Києва.</p>
<p>Дмитра Колєснікова до міністра внутрішніх справ України щодо дій правоохоронних органів в місті Дніпропетровську, які невмотивовано протидіяли проведенню мирної акції "Мир нашим дітям".</p>
<p>Романа Семенухи до Прем'єр-міністра України щодо порядку передачі прав власності, прав постійного користування на земельні ділянки для обслуговування багатоквартирних житлових будинків.</p>
<p>Групи народних депутатів (Сольвара, Мельничука та інших; усього 4 депутатів) до Прем'єр-міністра України, міністра соціальної політики України, президента Національної академії медичних наук України, виконуючого обов'язки міністра охорони здоров'я України щодо включення Інституту молекулярної біології і генетики НАН України до Загальнодержавної цільової соціальної програми протидії захворюванню на туберкульоз.</p>
<p>Олега Петренка до міністра енергетики та вугільної промисловості України, Національної комісії, що здійснює державне регулювання у сферах енергетики та комунальних послуг, голови Фонду державного майна України, Генерального прокурора України щодо дослідження діяльності ПАТ "Черкасиобленерго" в частині своєчасного оформлення і реєстрації податкових накладних; усунення перешкод для вибору споживачем постачальника електричної енергії.</p>
<p>Сергія Лещенка до голови Державної міграційної служби України щодо надання інформації стосовно діючих двох паспортів громадянина України на ім'я Віктора Шокіна.</p>
<p>Олексія Ленського та Олексія Кириченка до міністра юстиції України щодо реалізації одного з основних завдань діяльності Міністерства юстиції України відповідно до пункту 41 Положення про Міністерство юстиції України, затвердженого Указом Президента України від 6 квітня 2011 року №395/2011 шляхом проведення перевірки протизаконної діяльності керуючого санацією ПАТ "Сумихімпром" Лазаковича Ігоря Васильовича, який порушує конституційні гарантії, трудові та соціальні права працівників, ухиляється від сплати податків, обкрадаючи Державний бюджет України, співпрацює з Російською Федерацією з метою підривання промислової потужності України та робить сепаративні заяви, вжиття відповідних заходів реагування та відсторонення за результатами перевірки від керівництва підприємством, а також зміни керівника з метою припинення незаконних оборудок на державному підприємстві.</p>
<p>Олексія Ленського та Олексія Кириченка до Прем'єр-міністра України стосовно пропозиції про розподілення виділених із Державного бюджету України відповідно до Закону України "Про внесення змін до додатків №3 та №7 Закону України "Про Державний бюджет України на 2016 рік" щодо фінансового забезпечення компенсації за пільговий проїзд окремих категорій громадян та інших передбачених законодавством пільг, коштів у вигляді адресної допомоги жителям Сумської області, яким законодавством України надано право на пільговий проїзд, що сприятиме чесному розподіленню матеріальних ресурсів та зняттю соціальної напруги в регіоні.</p>
<p>&nbsp;Оксани Білозір до міністра аграрної політики та продовольства України щодо перевірки інформації про вчинення кримінального правопорушення посадовими особами Державної спеціалізованої бюджетної установи Аграрний фонд.</p>
<p>Олексія Рябчина до міністра освіти і науки щодо забезпечення гуртожитком переміщеного вищого навчального закладу Донбаської національної академії будівництва і архітектури.</p>
<p>Миколи Кучера до Міністерства внутрішніх справ України, Генеральної прокуратури України щодо незаконних дій Анченка Василя у Теплицькому районі Вінницької області.</p>
<p>Юрія Левченка до міністра освіти і науки України стосовно незаконної забудови на вулиці Українська, 6 (Новоукраїнська, 24-а) в Шевченківському районі міста Києва та бездіяльності Міністерства освіти і науки України щодо зупинення незаконних будівельних робіт на земельній ділянці підвідомчій міністерству.</p>
<p>Юрія Левченка до Департаменту земельних ресурсів Київської міської державної адміністрації, Державної архітектурно-будівельної інспекції України, Департаменту комунальної власності міста Києва, Департаменту містобудування та архітектури Київської області… державної адміністрації щодо отримання інформації про правовий статус та власників земельної ділянки, на якій розміщувався "Сінний ринок" у місті Києві, а також проведення перевірки на зазначеній земельній ділянці.</p>
<p>Антона Яценка до Прем'єр-міністра України щодо вжиття необхідних заходів для здійснення фінансування Загальнодержавної бюджетної програми "Національний план дій щодо реалізації Конвенції ООН про права дитини" та забезпечення глухих дітей системами імплантаційного слухопротезування.</p>
<p>Групи народних депутатів (Продан, Денисенка та інших; усього 7 депутатів) до міністра фінансів України щодо погашення заборгованості перед ПАТ "Укрзалізниця".</p>
<p>Шановні народні депутати, ми завершили зачитування депутатських запитів. З огляду на те, що у нас до перерви залишилося лише 8 хвилин і ми не встигнемо розглянути жодний із питань порядку денного. Тому я оголошую перерву до 12 години 30 хвилин.</p>
<p>&nbsp;</p>
<p align=center><i>(Після перерви)</i></p>
<p>&nbsp;</p>
<p>ГОЛОВУЮЧИЙ. Шановні народні депутати, ми будемо продовжувати нашу роботу.</p>
<p>Я прошу підготуватися для виступів у "різному", але я попереджаю, що якщо будуть брати участь у записі картки, чиїх власників немає в залі, то я слова надавати не буду і не буду його передавати. Ви готові до запису, так?</p>
<p>Прошу, проводиться запис для виступів у "Різному".</p>
<p>Запрошую до слова народного депутата Івана Спориша, "Блок Петра Порошенка".</p>
<p>&nbsp;</p>
<p>12:32:58</p>
<p>СПОРИШ І.Д.</p>
<p>Шановні народні депутати, шановні наші виборці! Дійсно, сьогодні День журналістів. Ну, немає сьогодні, на жаль, їх. Але я хочу насамперед привітати, тому що вони заслуговують цього. Вони роблять, дійсно, свою позитивну справу, щоб більше знати про всі події, які в нас є, які діються в Україні. І тому, дійсно, хотілося б їм побажати плідної роботи і здоров'я.</p>
<p>Ну, насамперед я скажу, що цей тиждень, дійсно, не пройшов в нас даремно, адже, хто б не говорив, судова реформа, яку ми провели, – це є, дійсно, великий крок вперед. І я думаю, що ми вже повинні, дійсно, накінець-то продумати, що інвестор прийде в Україну, знаючи те, що суди будуть справедливі, а це і робочі місця, а це і податки, і інші сфери, які повинні, дійсно, розвиватися в нашій країні, Тому я думаю, що народні депутати&nbsp; тут все зробили і справедливо, хто б не критикував, що це несправедливо. Да, дійсно, є різні погляди, але я думаю, що всі повинні в цьому питанні об'єднатися.</p>
<p>Шановні виборці! Шановні народні депутати! Я хотів би підняти питання насамперед,&nbsp; знову ж таки прийшло&nbsp; літо, питання молока.&nbsp; До вас нас мажоритарщиків зі всіх сторін зараз дзвонять люди і… скажіть, будь ласка,&nbsp; 2,50 – за літр молока.&nbsp; Це дійсно є несправедливо. І ми знову ж таки це в першому читанні&nbsp; прийняли законопроект і ніяк не можемо його поставити сьогодні в порядок денний для того, щоб, дійсно, молоко, де ми з вами прийняли по 4 гривні, повинно бути.&nbsp;</p>
<p>Я вам скажу, що вода сьогодні стоїть 12, 9 та сама літра, 14, дивлячись, де продають. Я дуже хотів би, щоб ми вернулися до цього законопроекту, тому що біда сьогодні в селі, люди не мають де працювати. Люди тримають цю корівку для того, щоб заробити якусь копійку, і ми цей законопроект&nbsp; відкладаємо. Я дуже хотів би, дійсно, щоб ми його… щоб ми до нього вернулися. І не тільки це на моєму окрузі, це по всій Україні така ситуація, тому що менше, як 3,5-4 гривні за літр&nbsp; молока селянам ну не повинно бути. 4 гривні і вище!</p>
<p>Я думаю, що ми повинні разом з вами сьогодні, дійсно, все зробити, щоб на слідуючому пленарному нашому тижні це питання стояло на порядку денному, і ми до нього вернулися.</p>
<p>Також я хотів би, щоб наш уряд звернув увагу на&nbsp; реабілітацію дітей. У нас, наприклад, в Тульчині є хороший центр, але, на жаль, немає державної програми до нього. Я б дуже хотів би, щоб все-таки центр реабілітації дітей був на першому місці сьогодні в програмі уряду повинен бути, щоб на&nbsp; це виділялися кошти. Не винні ці діти з ДЦБ, не винні ці діти, які є інвалідами, які є каліками. Вони повинні разом навчатися, вони повинні спілкуватися і на це також повинні бути виділені кошти. Тому я дуже прошу, щоб також в програмі уряду…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Ігоря Шурму, "Опозиційний блок".</p>
<p>&nbsp;</p>
<p>12:36:16</p>
<p>ШУРМА І.М.</p>
<p>Ігор&nbsp; Шурма, "Опозиційний блок".</p>
<p>Акцентую сьогодні увагу на неналежному фінансовому та матеріальному забезпечені галузі охорони здоров'я в Україні, зокрема, Харківської області і Львівської області.</p>
<p>Чому Харківська область? Тому що Харківська область на сьогоднішній день є піонером нововведень, не дивлячись, що відсутня повністю концепція розвитку національної системи охорони здоров'я.</p>
<p>Відповідно до бюджетного законодавства України, фінансування закладів охорони здоров'я, що належать до власності конкретних територіальних громад адміністративно територіальних одиниць країни, здійснюється за рахунок коштів відповідних місцевих бюджетів. Обчислення обсягів медичної субвенції та її розподіл між зазначеними адміністративно-територіальними одиницями здійснюється виходячи з наявної чисельності населення, що мешкає на конкретній території та з врахуванням фінансового нормативу бюджетної забезпеченості на охорону здоров'я, тобто на одного мешканця. При цьому треба відзначити, що в умовах суттєвих інфляційних процесів, які мали місце в країні протягом 13-го–16-го років, фінансовий норматив бюджетної забезпеченості збільшився лише на 24 відсотки і сьогодні становить 744 гривні на одного мешканця проти майже 600 у 13-му році. В той час ми знаємо, якщо валюта знецінилася у 3 рази, тобто це в 6 разів менше виділяється на сьогоднішній день коштів.</p>
<p>У той же час місцевим бюджетам Харківської області доведена медична субвенція без урахування 210 тисяч громадян, які облікувалися станом на 1 січня 2016 року в єдиній інформаційній базі даних про взятих на облік осіб, які переміщуються з тимчасово окупованою території, районів проведення антитерористичної операції. І таким чином це зумовило недофінансування цього регіону, який надає медичну допомогу, де народжуються діти з тих регіонів в сумі 240 мільйонів.</p>
<p>Звертає на себе увагу також і проблемне питання, яке стосується повноти та своєчасності здійснення централізованих поставок Міністерством охорони здоров'я лікарських засобів та вироби медичного призначення. Станом на 1 травня від міністерства у всі регіони отримали лікарських засобів та виробів лише 30 відсотків від встановленої потреби і квоти на 2015 рік, наголошую. Втім, за постановою Кабінету Міністрів поточного року відбулося ще і підвищення заробітної плати.</p>
<p>Враховуючи, що забезпечення підвищення не передбачалося ані формуванням показників бюджетів, лишень Харківська область сьогодні недоотримує 177 мільйонів. У Львівській області недофінансовується 150 мільйонів. З таких показників виходить, що в кожній області, якщо не додати грошей, потрібно скоротити 7 тисяч медичних працівників.</p>
<p>З огляду на викладення, звертаюся до Прем'єр-міністра України, представників уряду негайно вирішити порушення питань щодо належного фінансування галузі у всіх областях України і в Харківській області…</p>
<p>&nbsp;</p>
<p>ГОЛОВУЮЧИЙ. 10 секунд, будь ласка.</p>
<p>&nbsp;</p>
<p>ШУРМА І.М. … щодо належного фінансування областей України для зменшення соціальної напруги серед працівників медичної сфери, а також серед пацієнтів та їх рідних, тягар фінансування, яких…</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Запрошую до слова народного депутата Дмитра Лубінця. А, з огляду на те, що він є записаний також у списку у місці, яке дозволяє йому виступити, то регламент для виступу 6 хвилин. Прошу.&nbsp;</p>
<p>&nbsp;</p>
<p>&nbsp;12:40:05</p>
<p>ЛУБІНЕЦЬ Д.В.</p>
<p>Доброго дня! Лубінець Дмитро, Донецька області, мажоритарний округ №60, місто Волноваха. У нас завжди з цієї трибуни ми розказуємо за наші проблеми, яких дуже багато в Україні. Сьогодні я хотів би надати позитив і розказати про дуже гарну позитивну ініціативу, яка відбулася не тільки в Україні, а в дуже багатьох європейських країнах. За ініціативи Почесного Консула Угорщини в місті Івана-Франківськ Василя Вишиванюка, президента фонду "Відродження Прикарпаття" Катерини Бужинської, за підтримки громадської організації "Проміні-ІФ", заснованою Дмитром Банахом, на початку квітня 2016 року приїхала проект "Діти за мир в усьому світі" в Волноваський район, а саме в Новотроїцьк, як ви знаєте, це практично на лінії спротиву в нашій Донецькій області. Вони взяли 6-х дітей для того, щоб вони в складі з іншими дітьми з різних куточків України приїхали на особисту аудієнцію до Ватикана до Святого Папи. Все це відбувалося з 1 грудня&nbsp; 2015 року, коли стартував міжнародний соціальний проект "Діти&nbsp; за мир у всьому світі".&nbsp; Так само ініціаторами проекту, крім тих, що я назвав,&nbsp; був&nbsp; ще Надзвичайний і Повноважний Посол&nbsp; Угорської&nbsp; Республіки&nbsp; в Україні Ерно Кешкень. Так само&nbsp; все це не могло відбуватися без&nbsp; дуже серйозної та потужної підтримки від нашого Міністерства закордонних справ.</p>
<p>Наші діти побували і&nbsp; презентували наше прагнення до миру в таких країнах як Угорщина, Румунія, Болгарія, Чехія, Словенія, Австрія, Словаччина, Сербія, Естонія, Хорватія, Боснія, Латвія, Литва, Польща, Молдова, Швейцарія, Ізраїль, Франція, Люксембург, Бельгія. Нідерланди Єгипет, Німеччина, Іспанія, Португалія. Італія, Сан-Марино, Ватикан, Греція, Великобританія, Ірландія. Ви уявляєте, скільки країн проїхали наші&nbsp; діти&nbsp; і саме головне – вони виступали саме в парламентах цих країн. Сьогодні&nbsp; на закінчення&nbsp; першого етапу цієї програми&nbsp; ці&nbsp; діти виступали на прес-поінті, співали гімн, який&nbsp; чули дуже багато народних депутатів, які приєднувались. Дуже всім сподобалось.&nbsp; І ви знаєте, от це прагнення&nbsp; у&nbsp; всьому світі показати те, що українці –&nbsp; нація, яка виступає за мир, яка прагне&nbsp; жити вільно, яка прагне жити в європейській сім'ї, європейських країн, яка відповідає&nbsp; всім європейським цінностям, ви знаєте, це на багато більше ніж,&nbsp; напевно,&nbsp; багато&nbsp; народних депутатів робить в країні і робить саме в цьому залі.</p>
<p>Тому я все це хотів розказати, поділитися вже приємним досвідом і сказати народним депутатам, що, дивіться, наші діти&nbsp; так само працюють поруч з нами. Так,&nbsp; у нас&nbsp; країна&nbsp; у складній ситуації, у нас іде війна, але ми всі&nbsp; можемо&nbsp; впливати&nbsp; на процеси, щоб найскоріше закінчилася&nbsp; ця війна нашою перемогою. Наші&nbsp; діти, ми як народні депутати, чиновники&nbsp; на чолі з нашим Президентом я абсолютно впевнений, що ми закінчимо цю війну, закінчимо нашою українською перемогою повернемо під наш контроль тимчасово неконтрольовані райони Донецької і Луганської областей, особливо і завжди будемо казати, що ми повернемо і Крим, і тільки після цього ми закінчимо цю… нашу війну.</p>
<p>Тому ще хочу вам сказати, діти сьогодні побачили, хто з народних депутатів приходить в зал сесійний в п'ятницю. Є з кого брати приклад, подивіться, нас не багато, але ми одні й ті самі, приходимо кожної п'ятниці.</p>
<p>Тому я хотів би від всіх людей, які проживають в Донецькій області, від дітей, які зараз так само в Верховній залі будуть знаходитись о 14 годині побажати саме депутатам, які в п'ятницю приходять на своє робоче місце…</p>
<p>&nbsp;</p>
<p>ГОЛОС ІЗ ЗАЛУ Поіменно!</p>
<p>&nbsp;</p>
<p>ЛУБІНЕЦЬ Д.В. Поіменно. Готовий назвати всіх поіменно, але, хлопці, і так всіх бачимо. Тут є представники "Самопомочі", представники "Свободи", позафракційні, "Воля народу", "Народний фронт", "Сила людей", "Народний рух", "Народний контроль". Оля! Ну, і ми як сама велика фракція, у нас саме велике представництво – "Воля людей" "Блоку Петра Порошенка".</p>
<p>Тому дякую всім народним депутатам, які виконують свої обов'язки і приходять до зали, і в п'ятницю також. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Віктора Кривенка, "Блок Петра Порошенка".</p>
<p>&nbsp;</p>
<p>12:45:53</p>
<p>КРИВЕНКО В.М.</p>
<p>Дякую головуючому. Шановні колеги! Шановний український народу! Вчора ми з вами розглядали надважливий закон для розвитку України – закон 3822. Я є одним з авторів цього законопроекту і вчора, на жаль, ми не перемогли, але й не програли.</p>
<p>Для нас вкрай важливо на сьогодні трошечки правильно розставити акценти:&nbsp; мова не йде про квоту для української мови, мова йде для створення життєвого простору для української мови. У нас з вами купа законодавства, яке начебто забезпечує&nbsp; 50 відсотків національного виробника щоб було в ефірі, але маємо ми з вами 2-3 відсотки. Ми маємо вкрай чітко усвідомити,&nbsp; що мова окрім того, що це є душа народу, що це красиво, що це співоча – вона несе&nbsp; в собі конкретну прагматичну&nbsp; функцію.</p>
<p>І всі країни, які мають освічені уряди, які мають&nbsp; нормальну систему підготовки державних кадрів,&nbsp; всі чітко розуміють, що мова є основою&nbsp; національної культури.&nbsp; Національна культура – один із стовпів бажання людини мати&nbsp; національну&nbsp; державу, мати державу, яка&nbsp; впроваджує і захищає цю мову. Коли&nbsp;&nbsp; мова руйнується - руйнується&nbsp; й культура. І людина стає або космополітом і для неї&nbsp; головні&nbsp; критерії вибору місце проживання – це екологія, доходи і безпека.&nbsp; Або людина стає носієм іншої культури тієї мови, чиєю вона спілкується і ця людина замовляє собі іншу державу, яка&nbsp; цю культуру принесе, буде її захищати і розвивати. І тому всі країни світу: Ізраїль, Франція, Німеччина (а нам найболючіше те, як це робить Росія) -&nbsp; займаються фінансуванням розвитком, протекціонізмом своєї мови, а, як наслідок, своєї культури.&nbsp;</p>
<p>І тому вкладені 20 мільйонів доларів в російську мову в Криму призвели до того, що велика кількість людей почали замовляти Російську Федерацію як державу, яка&nbsp; буде цю культуру розвивати і приносити. Вони&nbsp; були зманіпульовані тим, що хтось в&nbsp; Україні притисняє мову.</p>
<p>Позиція Народного Руху, що українець – нація політична. Етнічного українця&nbsp; вивести неможливо і&nbsp; неможливо знайти. У нас є татари, які є українцями, у нас євреї є українцями, в УПА половина медичної служби були євреями, і нам нетреба цих маніпуляцій навколо цього.</p>
<p>Що у нас відбулося нещодавно? Те, що з'явився закон&nbsp; альтернативний і зараз головне чого хочуть вороги української держави – це посварити між собою депутатів. Нам треба бути мудрішими, нам треба взяти ті позитивні речі, які в тому законопроекті&nbsp; були по телебаченню. Дуже правильно, що ми повернули обидва законопроекти в комітет, нам треба знайти на наступному тижні спільну мову і винести один законопроект на базі 3822, який опрацьований громадськістю, який підтримується громадськістю, і прийнятий один законопроект. Якби ми вчора пропустили другий законопроект, там залишалася стаття 5, яка фактично дозволяла загнати…</p>
<p>&nbsp;</p>
<p>ГОЛОВУЮЧИЙ. 10 секунд.</p>
<p>&nbsp;</p>
<p>КРИВЕНКО В.М. … загнати весь український контент в нічний час. Але зараз не цькуйте, не сваріть наших колег-депутатів, ми повинні зробити один законопроект. І добре, що дискусія іде навколо того, як зробити одне і те ж саме.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова Володимира Парасюка, позафракційні.</p>
<p>&nbsp;</p>
<p>12:49:27</p>
<p>ПАРАСЮК В.З.</p>
<p>Я бачу, що наверху до нас прийшли люди подивитися, як працює Верховна Рада, і мені дуже прикро, що тут немає депутатів. Я прошу операторів, щоб вони показали зал зараз і щоб було видно, хто є. Ми тебе бачимо, Борислав, з дітьми на балконі. Скажи дітям, що ми будемо боротися з тим, щоб депутати були відповідальні, чесні і ходили на роботу.</p>
<p>Я хочу частинку свого виступу використати для того, щоб донести до учасників бойових дій, до хлопців, які брали участь в антитерористичній операції з міста Новояворівська про те, що я сьогодні передав документи Гройсману Володимиру Борисовичу про те, щоб він погодив збільшення меж міста і щоб всі хлопці отримали землю, на яку вони заслуговують. Тому я думаю, що це питання скоро буде вирішено і ми покладено край цій бюрократії. Я хочу подякувати і меру міста, і всім активістам, і Спілці учасників АТО, які долучилися до цієї проблеми, я маю надію, що ми її вирішимо.&nbsp;</p>
<p>Але основну частину свого виступу я хочу присвятити хлопцям, які зараз сидять в тюрмах. Шановні колеги, я вас попрошу, секунду уваги, щоб ви почули мене, я не хочу впусту говорити. Слава, секунду. Зараз тюрми Маріуполя, Красноармійська, Курахово, Сєверодонецька переповнені українськими добровольцями, туди їх запроторили судді, які колись кричали на вірність "ДНР" і "ЛНР", а потім вони вернулися вже на Україну.</p>
<p>Шановні колеги! Це наша з вами відповідальність, ми з вами зараз тут сидимо в залі, хтось тут не сидить, бо плював на цю Верховну Раду і на народ. Але ми повинні прийняти політичне рішення і звільнити цих всіх хлопців за допомогою законопроекту, який їх всіх амністує. А в кращому випадку нічого амністувати не треба, бо вони ні в чому не винні.</p>
<p>Тому, я дуже прошу вас долучитися до таких ініціатив, брати участь в судових засіданнях, брати на поруки хлопців і витягувати їх з СІЗО, бо вони сидять там ні за що. Вони сидять за те, що вони захищали Україну.</p>
<p>Дякую вам всім. Дякую за увагу. І слава героям АТО! Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Я звертаюсь до народного депутата Борислава Берези, я вас прошу до порядку, тому що вас чути більше ніж доповідаючого.</p>
<p>Запрошую до слова.. <i>(Шум у залі)</i> народного депутата Андрія Тетерука, "Народний фронт".</p>
<p>&nbsp;</p>
<p>12:52:38</p>
<p>ТЕТЕРУК А.А.</p>
<p>Рідний український народе! Хочу звернутися відносно свого останнього законопроекту 4373, який передбачає посилення відповідальності водіїв за керування транспортним засобом в стані алкогольного, наркотичного сп'яніння, або вживання лікарських засобів, які заважають йому керувати транспортним засобом.</p>
<p>Надзвичайно болюче і надзвичайно важливе питання, яке не вирішується лише в стінах цього залу. Сумна статистика 2015 року свідчить, що лише протоколів було оформлено більше 93 тисяч штук. В результаті п'яних дій, п'яних водіїв загинуло майже&nbsp; 317 українців. Три тисячі 203 особи було травмовано через те, що водій сів за кермо в стані алкогольного сп'яніння.</p>
<p>Цей законопроект передбачає посилення відповідальності, що після першого разу, коли він потрапить в руки поліції, він буде позбавлений права керування транспортним засобом на один рік і заплатить грошову, скажімо так, заставу таку – грошовий штраф 10 тисяч 200 гривень. Якщо протягом двох років, то він буде позбавлений на три роки права керування транспортним засобом і вже штраф буде вдвічі більший – 20 тисяч 400 гривень. Якщо протягом п'яти років він знову сяде за кермо в стані алкогольного сп'яніння, він буде позбавлений права керування на 10 років і заплатить штраф вже 40 тисяч 800 гривень. Але це не панацея, це не мета – стягнути гроші, ціль, яку я ставлю, це профілактика. Кожен з нас відповідальний за те, щоби утримати такого п'яного водія або в стані наркотичного сп'яніння від того, щоб він почав керувати таким транспортним засобом. Дуже важливо, щоби, коли кожен з нас бачить такий випадок, що людина, знаходячись в стані алкогольного сп'яніння, намагається сісти за кермо і їхати в своєму напрямку, була зупинена. Якщо ви не маєте можливості&nbsp; зупинити, я вас дуже прошу, це відповідальність кожного з нас, попередити поліцію про те, що ви маєте свідчення або підставу вважати, що такий водій сідає за кермо і намагається п'яним керувати. Тому що перебіг подій стає непередбачуваним, під колеса можуть потрапити наші діти, наші батьки, ми з вами, ніхто не застрахований від негативного розвитку подій, жахливі цифри про те свідчать.</p>
<p>Є мудра&nbsp; думка, що врятувати одну людину – це врятувати один світ. І тому наше завдання – врятувати і запобігти негативному розвитку подій. Давайте... <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Геннадія Кривошею, "Народний фронт".</p>
<p>&nbsp;</p>
<p>12:56:03</p>
<p>КРИВОШЕЯ Г.Г.</p>
<p>Цього разу буде два, мабуть. Дякую. Геннадій Кривошея, фракція "Народний фронт". Шановні колеги, шановні народні депутати, сьогодні я хотів би привернути вашу увагу до тематики, яку ми піднімали у вівторок – це Міжнародний день боротьби з тютюнопалінням. Всі ви знаєте, що я є співавтором декількох законопроектів, зокрема законопроекту № 4507, який був у вівторок, до речі, включений до порядку денного. Я думаю, найближчим часом він буде розглянутий на комітеті і розглянутий в парламенті.</p>
<p>Другий законопроект – це законопроект № 3788. Я саме на цьому законопроекті хотів би зупинитися. В цю середу на профільному комітеті було розглянуто даний законопроект і було зроблено доцільне зауваження, за що я хотів би відносно одного абзацу в даному законопроекті, який технічно із проекту закону був виключений, однак в "Порівняльній таблиці" слів "виключити" (першого абзацу статті 13 діючого Закону № 2899) мною не передбачалось. Відповідно до зауважень, які були висловлені народними депутатами, зокрема паном Мусієм - я хотів би йому особисто подякувати за це, - мною сьогодні було направлено відповідний лист до Голови Верховної Ради, де було внесено відповідну поправку і змінено цю технічну помилку, для того щоб даний законопроект все-таки був прийнятий в комітеті і був розглянутий у нас в парламенті.</p>
<p>Нагадаю, що даний законопроект стосується якраз посилення контролю і заборон стосовно місць паління. Це стосується в першу чергу лікарень, це стосується дошкільних, шкільних навчальних різних закладів, це стосується місць, де продаються дитячі іграшки, це стосується місць, куди… ті місця, які відвідують батьки разом з дітьми. Я як батько трьох дітей неодноразово стаю запорукою того, що не можу ніяким чином, навіть як народний депутат, повпливати на те, що біля входів до різних супермаркетів, дитячих і розважальних центрів знаходяться місця для паління прямо на вході, які досить негативно впливають і перешкоджають і проходу звичайним, простим дітям і батькам, а також шкодять нашому здоров'ю.</p>
<p>Тому я ще раз хотів би подякувати профільному комітету і попросити їх розглянути відповідні правки, які мною були сьогодні вже внесені на розгляд до Верховної Ради.</p>
<p>Разом з тим хотів би попросити відповідний профільний комітет якнайшвидше розглянути законопроект 4507, яким передбачено досить&nbsp; суттєві зміни щодо врегулювання продажу і вживання так званих електронних цигарок.</p>
<p>Всі ми знаємо, що електронні цигарки нібито як не несуть ніякої шкоди, однак, я вже говорив про те, що в їхній склад… в їхньому складі міститься так званий нікотин, який по суті є однією з складових звичайних цигарок. Це досить негативно і шкідливо впливає на здоров'я, в першу чергу, наших підлітків, тому що звичайну цигарку,&nbsp; електронну сигарету не можна ніяким чином відрізнити від звичайного олівця. І цим користуються звичайні підлітки. Разом з тим це продається безперешкодно в будь-яких місцях: в Інтернет-магазинах, в переходах, в звичайних продуктових магазинах. Це потрібно зупинити, їх потрібно прирівняти до звичайних цигарок і зробити так, щоб за це несли повну відповідальність паралельно разом з тим, як і несуть відповідальність і&nbsp; продають їх&nbsp; відповідні звичайні тютюнові вироби.</p>
<p>Разом з тим закцентував би увагу, що в законопроекті № 4507 я досить&nbsp; суттєво підхожу до посиленого контролю і штрафних санкцій за незаконний продаж, за продаж дітям цигарок, за незаконний обіг цигарок, за ввезення їх&nbsp; без акцизів в Україну і тому подібне. Це також є досить серйозним аргументом для того, щоб даний законопроект був якнайшвидше прийнятий у нас в парламенті.</p>
<p>І третя норма в даному законопроекті, це норма, яка стосується… норма, яка стосується&nbsp; загального комплексного підходу стосовно так званих добавок, смакових добавок до цигарок. Всі ми знаємо, що в Євросоюзі уже підтримана ініціатива стосовно заборони відповідних смакових&nbsp; добавок і тому я пропоную повністю&nbsp; виключити в українському&nbsp; виробництві так звані смакові&nbsp; добавки. Це досить суттєво&nbsp; привертає увагу і приваблює звичайних дітей і підлітків. Їх кількість невелика, однак, якщо ми зменшимо кількість… заборонимо повну… заборонимо добавки до цигарок, то на сьогоднішній день по суті я вважаю, що ми зменшимо щонайменше вдвічі&nbsp;&nbsp; привабливість і бажання дітей вживати тютюнові вироби. В перспективі ми повинні розуміти, що кількість людей, яка буде палити після 18-річного віку, також буде зменшуватися щонайменше вдвічі. Прикладом цього є законодавство Сполучених Штатів Америки, коли в конгресі в 2009 році було прийнято відповідний законопроект і тому у них, у Сполучених Штатах за останні 3-4 роки кількість курців серед неповнолітніх зменшилася фактично вдвічі, це є досить показовим і серйозним результатом.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Запрошую до слова народного депутата Ольгу Червакову, "Блок Петра Порошенка".</p>
<p>&nbsp;</p>
<p>13:02:01</p>
<p>ЧЕРВАКОВА О.В.</p>
<p>Доброго дня, шановні колеги.</p>
<p>Будь-яке суспільство базується на двох основних принципах, це верховенство права і справедливість. Скажіть, будь ласка, яке верховенство права може бути, коли рішення вищого законодавчого органу скасовується в суді, і не просто скасовується, а воно скасовується в інтересах земельного дерибана, незаконного розпаювання і в інтересах корупції.</p>
<p>Пам'ятаєте, ви всі, я думаю, ще дуже добре, як 14 квітня ми прийняли Постанову про розпуск Коцюбинської селищної ради і про призначення перевиборів, захоплення влади в Коцюбинському депутатами, за силовий переворот, який був вчинений в ніч з 8 на 9 квітня.</p>
<p>Так ось, колеги, я хочу вас проінформувати. Цю постанову вчора, точніше не вчора, на цьому тижні скасував Вищий адміністративний суд. Суддя Смокович Михайло не побачив ніяких підстав для перевиборів. При цьому він навіть відмовився вивчити доводи, він відмовився залучити відео того перевороту, який відбувався за схемою ЛНР і ДНР, він відмовився залучити як свідків народних депутатів, які були присутні на цій сесії ганебній Коцюбинської селищної ради і безпосередньо бачили що відбувалося в ці дні. Було абсолютно відмовлено у вивченні будь-яких доводів, винесено поспіхом за півтора фактично дня рішення і тепер &nbsp;&nbsp;Коцюбинське знову знаходиться у стані турбулентності, тому що ті, хто вчинили силовий переворот, ходять і радіють. Правоохоронні органи при цьому працюють в півсили. Після наших звернень з вами дійсно вони активізувалися. Але, що відбувається зараз?</p>
<p>9 квітня була порушена кримінальна справа щодо силового захоплення адмінспоруди щодо підробки печатки і службової підробки. Я вимагаю від Генеральної прокуратури і поліції негайно відзвітувати про розслідування цих справ. Що розслідувати, якщо є відео і видно Юлія Главацька,&nbsp; самопроголошена голова Коцюбинського підробила 4-и печатки, вона за це має сидіти у в'язниці, а не в кріслі голови селищної.</p>
<p>З приводу суду. Шановні колеги, я точно знаю, що ми доб'ємося справедливості. У нас є можливість оскарження, і ми оскаржимо це рішення, якщо ми його не оскаржимо, то ми подамо ще одну постанову про перевибори Коцюбинської селищної ради. І перевибори корумпованої селищної ради все одно будуть, і за неї проголосують вже не 260, а 300 депутатів, тому що, якщо не можуть навести суди і правоохоронці лад, то його будуть наводити народні депутати. Не ми почали цю війну, не ми її розпочали, але у нас вистачить сил на те, щоб цей безлад припинити.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Запрошую до слова народного депутата Павла Кишкаря, "Блок Петра Порошенка".</p>
<p>&nbsp;</p>
<p>13:05:42</p>
<p>КИШКАР П.М.</p>
<p>Доброго дня, шановні друзі! Дякую Володимиру Парасюку за те, що нагадав найболючішу тему для всього добровольчого руху. І питання, яке в принципі не вирішується діючої владою, абсолютно ігнорується питання визволення з тюрем тих людей, які в принципі відстояли незалежність і не допустили розповсюдження рушизму на всю територію України. Але моїх&nbsp; чотири коротких питання – це питання, в першу чергу, військові.</p>
<p>І розпочну з державного оборонного замовлення. На сьогоднішній момент держава вбачає можливим фінансувати державне оборонне замовлення із спецкофіскації.&nbsp; Але&nbsp; в дійсності цих грошей немає і можливо&nbsp; і не буде, бо закон, який ми розглядаємо у Верховній Раді доволі суперечливий&nbsp; і не впевнений, що він буде швидко прийнятий. Після його прийняття пройде ще з півроку часу для того, щоб ці гроші, в&nbsp; принципі,&nbsp; отримати в державний бюджет. І ще пройде&nbsp; 3 місяці на те, щоб підписати договори. Залишиться, я думаю, два тижні&nbsp; часу, щоб виконати&nbsp; ці&nbsp; договори. Фактично ми ігноруємо виконання державного&nbsp; оборонного замовлення, яке на диво&nbsp; було прийняте на початку січня цього року. Фактично ми зірвали можливість виконання цього державного оборонного замовлення. І звертаюся з вимогою до Прем'єр-міністра України, щоб гроші для виконання державного оборонного замовлення були винайдені в загальному фонді державного бюджету України. Це буде правдиво, це буде правильно. Ви в війні, ми не&nbsp; граємося&nbsp; в іграшки, це не забавки. Виконаєте, будь ласка,&nbsp;&nbsp; державне&nbsp; оборонне замовлення.&nbsp;</p>
<p>Питання №2. Виконання чи точніше надходження коштів&nbsp; з державного фонду&nbsp; регіонального розвитку і контроль за&nbsp; їх&nbsp; виконанням. Бо сьогодні парадоксальна ситуація, наприклад, у мене на Полтавщині, де&nbsp; поспілкувавшись з районними радами, з обласною радою, виявляється, що гроші є, лишень, що їх не розподілено. Міст в Миргороді як стояв, так і стоїть, ніхто до нього не підходив. Через цей міст, через&nbsp; Хорол запитується &nbsp;&nbsp;газом інша частина міста. Якщо ми ще&nbsp; 2-3 місяці затягнемо виконання робіт,&nbsp; півміста&nbsp; взимку буде&nbsp; заморожено фактично без опалення, без світла, без&nbsp; газу.</p>
<p>Питання №3. Реформування Аграрної академії&nbsp; наук. На сьогоднішній момент лише передача в оренду земель&nbsp; Академії аграрних наук дозволить державному бюджету поповнитися на&nbsp; 420 мільярдів гривень лише за&nbsp;&nbsp; тисячу гривень за гектар. Фантастичні гроші, які просто десь роз'їдаються і розкрадаються.</p>
<p>Вони всі ці гроші фактично в руках тих, хто очолює ці інституції, хоча підходити так дуже плоско, як я зараз взяв просто кількість земель і перевів гроші…</p>
<p>&nbsp;</p>
<p>ГОЛОВУЮЧИЙ. 10 секунд, будь ласка, завершуйте.</p>
<p>&nbsp;</p>
<p>КИШКАР П.М. Фактично питання на контролі у міністра. Ми з ним маємо контакти, він знає і мав презентувати наступного дня уряду презентувати концепцію реформи Аграрної академії наук. Чого…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Олега Мусія, позафракційного.</p>
<p>&nbsp;</p>
<p>13:09:20</p>
<p>МУСІЙ О.С.</p>
<p>Доброго дня, шановний український народе! Шановні народні депутати! Олег Мусій, 124-й виборчий округ, Сокальщина, Червоноград, Львівська область. Ще один округ і ще одна зона львівського екологічного лиха після Грибовицького сміттєзвалища. Але екологічного лиха такого, яке наступило набагато раніше, ніж Грибовицьке сміттєзвалище. І місцеві органи влади, і Міністерство вугільної промисловості і енергетики, і куди тільки не звертався я з депутатськими запитами, і навіть до керівництва Верховної Ради України про те, що потрібно нарешті ліквідувати екологічну катастрофу біля Червонограда на Сокальському районі, яка називається "Центральна збагачувальника фабрика" і терикони. Уявіть собі, півроку горить терикон, звертаються народні депутати, звертається Голова Верховної Ради, а чиновники на місцях – нуль емоцій.</p>
<p>Дивні відповіді прийшли мені 3 дні тому від санепідслужби Львівської області на моє депутатське звернення про те, щоб провести дослідження повітря, дослідження води і дослідження землі, ґрунту навколо оцього, 2 кілометри, палаючого терикону протягом півроку.</p>
<p>Ви знаєте, диву даєшся чиновникам, які, напевно, за якісь преференції чи винагороди пишуть, що вони своїми очима переконалися, що там нічого не горить. В Facebook, на всіх сайтах громадських і в Червонограді, і на Сокальщині щодня громадські активісти публікують фотографії, де цей терикон палає, а санепідемслужба Львівської області пише, що ніякої екологічної катастрофи немає є і терикон&nbsp; не горить.</p>
<p>Люди добрі, доки буде тривати оце беззаконня з тими&nbsp; чиновниками?!</p>
<p>Пане Синютка, ви голова обласної адміністрації і якщо ваші чиновники&nbsp; не виконують зобов'язання, може ви їх урозумити&nbsp; самі якимось чином?&nbsp; Ну це ж неможливо вже далі терпіти.</p>
<p>Пані заступник Голови Верховної Ради, пані Оксано, я до вас уже звертався неодноразово. Візьміть ще раз на с вій&nbsp; депутатський як заступник Голови Верховної Ради&nbsp; цей контроль. Ну не може такого бути, що в державі ніхто&nbsp; не може образумити якусь збагачувальну приватну фабрику і цей терикон, який... 100 тисяч страждає із-за цього.</p>
<p>І ще одне невеличке звернення до Антимонопольного комітету&nbsp; Львівської області щодо заміни лічильників на газ. Ви знаєте, всі антимонопольні комітети всіх областей визнали, що оця штучно створена заміна лічильників на газ і повірка де люди купили свої лічильники за свої кошти замінюють їх коштом облгазів, єдина область сказала, що це люди&nbsp; мають здійснювати за свій рахунок. Можливо потрібно вплинути також&nbsp; голові обласної адміністрації і керівнику антимонопольного комітету.</p>
<p>І прошу вважати це моїм депутатським…</p>
<p>&nbsp;</p>
<p>ГОЛОВУЮЧИЙ. 10 секунд.</p>
<p>&nbsp;</p>
<p>МУСІЙ О.С. Прошу&nbsp; вважати це моїм депутатським зверненням до Антимонопольного комітету, щоб він навів порядок нарешті з&nbsp; "Львівоблгазом" і з&nbsp; Антимонопольним комітетом Львівської області.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Оскільки було звернення до мене стосовно ситуації&nbsp; на Червоноградській гірничо-збагачувальній фабриці, я мушу дати відповідь про те, що дійсно, я перевіряла стан речей, який там зараз відбувається. Центральна збагачувальна фабрика була приватизована луганською компанією, яка фактично належить родині Королевських. Сьогодні ця Центральна збагачувальна фабрика є банкрутом і є у стадії санації через несплати податків і зборів до державного бюджету і заборгованість, зокрема, перед рятувальниками. Рятувальники і спеціальні служби, які зобов'язані здійснювати гасіння пожеж на териконах, вчасно це не робили саме через&nbsp; заборгованість перед… заборгованість самої фабрики. Зараз пожежа є загашена тими силами, які є, далі роботи проводяться. Але поки не буде фабрика санована, поки не буде передана або у власність іншому власнику, або державний бюджет, з державного бюджету не будуть перераховані кошти на те, щоб ці роботи робилися більш інтенсивно, цю ситуацію вирішити буде неможливо. Тому це звернення має бути до уряду для того, щоб надійшли додаткові кошти для гасіння пожежі на териконі.</p>
<p>Прошу, народний депутат Юрій Соловей, "Блок Петра Порошенка".</p>
<p>&nbsp;</p>
<p>13:14:19</p>
<p>СОЛОВЕЙ Ю.І.</p>
<p>Юрій Соловей, 89 виборчий округ, Гуцульщина, Покуття. Шановні колеги, я хотів би привернути увагу до проблеми, яку практично щоденно відчувають на собі десятки, якщо не сотні, тисяч українців. Це черги на митних пунктах пропуску України, особливо на західній Україні. Якщо ви зараз поїдете на будь-який пункт пропуску, то черга на цьому пункті пропуску складає десятки кілометрів. Що відчуває пересічний українець, який пробує поїхати до Європи? Це називається одним словом "приниження".</p>
<p>Чи має право на існування держава, яка принижує своїх громадян? Я думаю, відповідь абсолютно очевидна. І саме тому я звертаюся, і прошу це вважати офіційним зверненням до Державної фіскальної служби, до Прикордонної служби України негайно навести порядок на пунктах пропуску. Особливо ця проблема актуальна перед тим, як наступає літо і наступає відпочинковий сезон. Дуже багато українських громадян планують свій відпочинок в Болгарії, в інших країнах закордону і при цьому змушені тратити десятки годин на те, щоб простоювати в чергах, в пунктах пропуску України чи то з Польщею, чи з Угорщиною, чи з Румунією.</p>
<p>Іншою проблемою, яка крім незадовільної роботи митної служби і прикордонної служби, іншої проблеми, яка зумовлює це питання, це є так звані транзитні транспортні засоби, які їздять і в'їжджають в Україну кожні три місяці для того, щоб підтвердити правомочність находження в Україні. І саме тому я хочу пригадати всім українцям, що цього тижня Верховна Рада прийняла, напевно, за цю каденцію, самий важливий законопроект, який відчувають на собі не якісь вузькокорпоративні люди, а відчуває на собі кожен українець. Верховна Рада проголосувала за законопроект, який знижує в рази вартість розмитнення вживаних авто. І вирішення цієї проблеми дозволить зняти іншу проблему – це так званні транзитні транспортні засоби, переважна більшість яких якраз і зумовлюють великі черги на кордонах.</p>
<p>І тому я звертаюсь в першу чергу до Президента України, я знаю, що були підписані 30 тисячні петиції громадян України щодо прийняття цього законопроекту і дуже добре, що Верховна Рада його прийняла. Я також звертаюсь, я впевнений в тому, що Президент України також підтримує громадян України і в найкоротший час підпише даний законопроект.</p>
<p>Дякую всім. Бажаю гарних вихідних.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Борислава Березу, позафракційні.</p>
<p>&nbsp;</p>
<p>13:17:30</p>
<p>БЕРЕЗА Б.Ю.</p>
<p>Я хочу звернутися до пана Віталія Кличка та до киян. Я розумію, що пан Кличко зараз взагалі не має жодного інтересу до того, що діється в Києві, інакше він займався би Києвом, займався київською проблематикою. Ми бачимо беззаконну забудову Києва, ми бачимо тітушок, які фінансуються з КМД, які б'ють киян та депутатів КМДА. Ми бачимо як свавілля людей доводить до того, що кияни вже не живуть, а виживають у своєму місті.</p>
<p>Але ми бачимо і інше: пан Кличко в тому році з 365 днів був присутній в Києві, був не присутній 100 днів. Я вважаю, що, якщо пан Кличко не може виконувати свої обов'язки він повинен повідомити про це киян, але, якщо може, то хай зосередиться на Києві. Бо зараз Київрада блокується депутатами, в Києві твориться свавілля, а пан Кличко знаходиться десь на конференції по СПИДу. Я розумію, що СПИД – це чума ХХІ сторіччя, але&nbsp; я ще одне розумію, що, мабуть, пан Кличко готується до перевиборів, тому мандрує зараз всім світом і спілкується зі своїми партнерами. Пане Кличко, вас обрали не послом доброї волі, не перемовником з питань СНІДу, вас обрали мером міста, будь ласка, поверніться до Києва та займіться питаннями. В Києві в деяких районах немає голів району. В Києві дерибанять землю, Київ забудовується так, що вскоре ми будемо бачити, що Київ – це вже село, яке має назву Києва. Ми все ще на чотирнадцятому місці по комфорту проживання в Києві.... в Україні, але ми даже не входимо в сотню по комфорту проживання в світі, ми позаду деяких африканських столиць. Мабуть, пан Кличко не знає про це, бо там, де він мешкає, все гаразд.</p>
<p>Я хочу звернутися ще до Генерального прокурора України пана Юрія Віталійовича Луценка. Пане Юрій Віталійович, ви повинні стати на захисті киян. Бо, як стало відомо, прокуратура Дарницького району відмовляється подавати апеляційну скаргу щодо зупинення стройки, забудівлі на Качиному озері. Чому саме? Бо вони дуже непогано мотивовані деякими депутатами Київради і саме з того приводу прокуратура не подає досі апеляційну скаргу.</p>
<p>Пане Луценко, я прошу врахувати це як моє депутатське звернення і відреагувати на це, перевірити, чому саме прокурор Дарницького району ігнорує свої обов'язки, чому саме в Києві...</p>
<p>&nbsp;</p>
<p>ГОЛОВУЮЧИЙ. Десять секунд.</p>
<p>&nbsp;</p>
<p>БЕРЕЗА Б.Ю.&nbsp; ... і далі з будівництвом діється те, що ми бачимо – беззаконня та свавілля. Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Лева Підлісецького, "Об'єднання "Самопоміч"</p>
<p>&nbsp;</p>
<p>13:21:02</p>
<p>ПІДЛІСЕЦЬКИЙ Л.Т.</p>
<p>Шановні депутати, шановні громадяни України, я би хотів сказати про ситуацію, яка відбулася буквально кілька місяців тому, коли прийняли НКРЕ КП, регулятор прийняв рішення, яке зобов'язує нас усіх, громадян України, скинутися для деяких чиновників або бізнесменів в загальну суму 10 мільярдів гривень.</p>
<p>Про що йдеться? 3 березня було рішення щодо прив'язки вартості електроенергії до ціни вугілля в порту "Роттердам" плюс доставка до України. Загальна вартість нової ціни вугілля буде складати в Україні порядка 60 доларів, а це 1 тисяча 500 гривень. Якщо врахувати, що порядка 25 мільйонів тонн вугілля споживається в Україні і складова 15 доларів, яка, як мінімум, це є корупційна складова, яка збільшує, непропорційно і необґрунтовано збільшує вартість вугілля, ця сума складає 10 мільярдів гривень. Це насправді дає величезну перевагу компанії ДТЕК, яка використовує найбільше сьогодні вугілля в Україні для виробництва електроенергії, власне, з цього виду палива. Але ця компанія має свої шахти і використовує своє вугілля, власного видобутку. Власне, це говорить про те, що це не йде мова про підвищення важливості українського виробництва вугілля в державних шахтах. На жаль, Львівський вугільний басейн як не продавав вугілля, так і не продає, ні за тисячу, ні за півтори, і ні за дві тисячі не буде продавати, оскільки зовсім немає ринку. Дуже велику суму на тому зароблять ті чиновники, які кришують, які займаються вивезенням вугілля з копанок на окупованих територіях і будуть продавати їх компанії "Центренерго".</p>
<p>На жаль, є ще один результат даного рішення. Вартість облігацій компанії ДТЕК піднялася на 40 процентів. Як ми знаємо, що ці облігації в останні місяці були куплені компанією ICU, яка насправді скористалась з того рішення, яке було прийнято паном Вовком.</p>
<p>Ще одну річ я хотів би сказати, минулого тижня відбувся конкурс на призначення директора "Укренерго" і вже десятий день не затверджується керівник, якого прийняли… вибрали на відкритому конкурсі. Йдеться про перевірку якоїсь відповідності до посади державного чиновника. Є підозра, що успішний досвід, який був використаний в компанії "Укрзалізниця" щодо призначення незалежного сильного спеціаліста на відкритому конкурсі не хоче бути повтореним.</p>
<p>Тому я хотів би звернутися до громадськості проконтролювати цей&nbsp; процес, щоб компанія "Укренерго"…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 10 секунд.</p>
<p>&nbsp;</p>
<p>ПІДЛІСЕЦЬКИЙ Л.Т. … щоби компанія "Укренерго", дійсно, також стала в ряд з компанією "Укрзалізниця", перед якою стоять великі можливості розвитку і ефективної роботи. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Сергія Сажка, фракція "Опозиційний блок".</p>
<p>&nbsp;</p>
<p>13:24:38</p>
<p>САЖКО С.М.</p>
<p>Доброго дня! тут було озвучено одним із виступаючих, що представників "Опозиційного блоку" нема в цьому залі. Це не так, вони є.</p>
<p>До мене як до народного депутата України надходять численні&nbsp; звернення громадян вимушених переселенців з території проведення антитерористичної операції, яким відмовлено в отриманні соціальних виплат і пенсій. Відбуваються масово незаконне призупинення дій довідок про взяття на облік переміщених з тимчасово окупованих територій України та районів проведення антитерористичної операції Управлінням соціального захисту населення.</p>
<p>З початку року внутрішньо переміщені особи з Луганської та Донецької областей по всій території України залишилися без виплат щомісячної адресної допомоги на покриття витрат для життя. Вдумайтесь, чотири місяці люди не отримують ніяких коштів для того, щоб вижити. Хоча це закріплено Постановою 505 та 509 Кабінету Міністрів. Причина цього – відсутність на довідці&nbsp; внутрішньо переміщеної особи штампа еміграційної служби.</p>
<p>24 грудня 2015 року Верховна Рада прийняла Закон "Про внесення змін до деяких законів України щодо посилення гарантій дотримання прав та свобод внутрішньо переміщених осіб" 921-VIII, далі закон. 13 січня 16-го року закон набрав чинності, нова редакція покликана посилити гарантії дотримання прав і свобод внутрішньо переміщених осіб та спростити процедуру обліку таких осіб.</p>
<p>Слід зауважити, що положення цього закону є обов'язковим для виконання на всій території України та має бути пріоритетним під час прийняття будь-яких рішень щодо соціального захисту переселенців. Міністерство та інші центральні органи виконавчої влади повинні провести свої нормативні акти у відповідність з цим законом. Законом встановлено, що довідка про взяття на облік внутрішньо переміщеної особи діє безстроково та не потребує поставлення відмітки Державної міграційної служби щодо реєстрації місця проживання переселенців. Проте управління соціального захисту населенні на місцях вимагають від переселенців, щоб ця відмітка була, а Державна міграційна служба, спираючись на правову колізію, говорить, що вона не ставить таку відмітку. Ця правова колізія призводить до того, що тисячі внутрішніх переселенців, які проживають на підконтрольній території, понад 4 місяці не можуть отримати законних виплат, відчай та зневага у справедливості.</p>
<p>На даний час вимагаємо внести в найкоротші строки в усі законодавчі акти поправки, щоб люди почали отримувати свої виплати.</p>
<p>Свій виступ прошу вважати депутатським зверненням до Прем'єр-міністра України.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Олега Березюка, фракція "Об'єднання "Самопоміч".</p>
<p>&nbsp;</p>
<p>13:27:46</p>
<p>БЕРЕЗЮК О.Р.</p>
<p>Вельмишановні пані і панове, цей тиждень був дуже важливим тижнем в історії українського парламенту. Якщо його уважно проаналізувати, і я прошу людей справді витратити час і проаналізувати це, це є тиждень сили і слабості українського парламенту, це є тиждень сили і слабості української олігархічної системи.</p>
<p>Цей тиждень парламент, переборюючи опір, підступність, обман української олігархічної системи, приймає два маленьких закони, які вперше за півтора року парламент приймає, який в прямий спосіб віддають людям гроші і роблять їх успішними самими, це Закон про ліки і це Закон про акцизи. І ви всі, що тут залишилися, знаєте і бачили як це відбувалося, як не хотілося цього робити представникам олігархічних блоків в цій залі. Але парламент продемонстрував силу і зробив це. Правда ми тепер очікуємо підписання цих законів як Головою&nbsp; Верховної Ради – сподіваюсь, що вони вже підписані, – так і Президентом України. Тому що це буде слабість українського естаблішменту і української інституційної держави. Але цей парламент вчора побачив силу олігархічної системи, коли 335 депутатів проголосували за конституційні зміни, за зміни до Основного закону, який, на превеликий жаль, з точки зору фракції "Об'єднання "Самопоміч", сьогодні не є документом, який гарантує права людині в Україні. Сьогодні цей документ, на наш погляд, є гарантією недоторканості української олігархічної системи як реальності. Це те, що, так, судді можуть бути звільнені, але, де система набору суддів? Чи це не те саме, що зробив попередній Президент країни, який за своє правління звільнив сотні суддів, призначивши своїх. Сьогодні це зроблено цинічніше, сьогодні це зроблено за допомогою знецінення Основного закону країни і надії людей. Сьогодні відбувається торг надіями, що є недопустимо.</p>
<p>Тому у нас залишається одне – вимагати того, щоб закони, які напряму віддають людям гроші і роблять їх успішними у своїй діяльності в паралельному житті до держави, були підписані і вступили в дію. І для нас тепер дуже важливо, щоб громадськість, люди чітко проконтролювали чи ті добрі сентенції, які там будуть записані, не будуть знецінені підлими, підступними справами олігархічного ладу в Україні.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова Ігоря Луценка.&nbsp;</p>
<p>Об'єднання "Батьківщина".</p>
<p>&nbsp;</p>
<p>13:31:02</p>
<p>ЛУЦЕНКО І.В.</p>
<p>Дякую, колезі Чубарову з фракції "Блоку Петра Порошенка", котрий надав мені слово з дуже важливою теми.</p>
<p>Шановні друзі, я про цю тему не перестану говорити ніколи – це розслідування справ щодо Майдану, тих злочинів, котрі здійснилися проти майданівців за часів Януковича. Немає, мабуть, того Генерального прокурора, який не слізно обіцяв, що буде все розслідувано, що злочини будуть покарані, нинішній Президент про це теж не забуває згадувати. Тим не менш, на сьогодні є величезна проблема з наявним фактом реального нерозслідування справ про Майдан.</p>
<p>Всім відомо, що левова частка справ по Майдану сконцентрована в Управлінні спеціальних розслідувань, яке очолює пан Горбатюк. На сьогодні це управління з невідомих причин зіштовхується з колосальними проблемами у розслідуванні. Так, зокрема, за 2015 рік цим управлінням, котре мало протягом цього періоду близько 60 слідчих, було передано в суд не більше ніж 13 обвинувальних актів стосовно працівників міліції, нуль з приводу прокурорів. В той же час інші слідчі в інших структурних підрозділах прокуратури передали 78 обвинувальних актів в суді.</p>
<p>Таким чином можна казати, що з невідомих причин робота цього управління блокується. Новий Генеральний прокурор Луценко Юрій Віталійович обіцяв, що він реформує роботу цього управління. Натомість, що ми бачимо замість реформ? Всупереч принципам прозорості і відкритості призначення посадових осіб на прокурорські посади, ми бачимо призначення екс-полковника міліції Цюприка Ігоря Володимировича, котрий під час Януковича працював на одній з керівних посад в тому управлінні МВС, котре займалося безпосередньо фабрикацією справ проти Майдану. Чи не означає це те, що пан Цюприк буде розслідувати справу проти самого себе, проти своїх бувших колег. Що взагалі це відбувається? Я хочу, щоб ці мої слова були депутатським зверненням до Юрія Віталійовича Луценка Генерального прокурора, щоб він оприлюднив весь трудовий шлях пана Цюприка і щоб ми зрозуміли, що це призначення&nbsp; на одну з ключових посад в Управлінні спеціальних розслідувань було&nbsp; вірним і обґрунтованим.</p>
<p>Ще не можу не загадати про те, що в парламенті з серпня 2015 року (вже скоро буде рік) блокується створення спеціальної слідчої комісії з приводу розслідування перешкоджання розслідуванням злочинів щодо Майдану. Парламентарів не хочуть допускати до цієї "кухні", парламентарям не хочуть давати можливість, щоб вони&nbsp; допомогли слідчим дійти до істини. А ми знаємо, скільки зараз проблем і фінансового плану,&nbsp; і організаційного плану чиниться, щоб не було розслідування…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, 10 секунд.</p>
<p>&nbsp;</p>
<p>ЛУЦЕНКО І.В. … щоб не було розслідування злочинів минулих високопосадовців і щоб не було розслідування&nbsp; злочинів міліції і інших правоохоронних органів&nbsp; щодо майданівців.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Запрошую до слова народного депутата Борислава Розенблата,&nbsp; "Блок Петра Порошенка".</p>
<p>&nbsp;&nbsp;</p>
<p>13:34:30</p>
<p>РОЗЕНБЛАТ Б.С.</p>
<p>Доброго дня,&nbsp; шановні колеги! Доброго дня, шановний український&nbsp; народе! Я хочу продовжити виступ, який сьогодні лунав, як запитання до міністра пана Авакова. Але хочу просто поділитись подробицями цього інциденту, який в півсьому ранку стався в селі Обищі. Люди працювали незаконно, нелегально, але на своїй землі, викопуючи державне багатство. Поряд з ними працює вже декілька років, хочу звернути вашу увагу, таке урочище як Корабельне – "корабель" в народі&nbsp; називають там де завжди копають&nbsp; помпами.&nbsp; І от до цих людей,&nbsp; які працювали в селі Обище, приїжджає наряд міліції і каже: "Яке ви маєте право тут копати?". Вони кажуть: "Ви знаєте, але там теж копають, але туди&nbsp;&nbsp; ніхто не приїжджає,&nbsp; бо там&nbsp; люди стоять, які платять кошти і які працюють помпами вдень і вночі, але вони платять хабарі по 650 доларів з помпи".&nbsp; Міліція їде, а рівно через годину приїжджає 6 джипів (вся реєстрація кримська: Севастополь, Сімферополь) і починають лякати людей зброєю, вогнепальною зброєю.&nbsp; Але люди там, ви знаєте, за цей час вони теж вже мають уже і можливості, і мають уже свою стійкість характеру. І результат: перевернуті джипи, 4 людини поранених в лікарні, люди бігають зі зброєю по лісу. І от таке ми маємо уявище і життя.</p>
<p>І дальше ми продовжуємо розповідати, що нам треба легалізація.&nbsp; Дальше будемо розповідати про якісь&nbsp; непонятні ситуації,&nbsp; зв'язані&nbsp; з законами і беззаконням, але життя продовжується. А це кров,&nbsp; людська кров. І замість того, щоб&nbsp; ми зробили все для того, щоб&nbsp; люди мали можливість легально&nbsp; працювати, мали можливість наповнювати державний бюджет, ми наповнюємо&nbsp; кишені злодіїв і бандитів, які сьогодні кришуються всіма&nbsp; верхівками наших силових структур.&nbsp; Я хочу сказати, у нас єдиний є&nbsp; шанс – це зробити&nbsp; все на законодавчому полі. Для цього&nbsp; є закони,&nbsp; чотири закони, яких чекають&nbsp; вже&nbsp; рік в залі Верховної Ради України.&nbsp;</p>
<p>І&nbsp; на закінчення&nbsp; я хотів би… Я знаю ті матеріали, які сьогодні чорний піар розповсюджує про&nbsp; мене. Але я хотів&nbsp; би звернутися не за себе, а&nbsp; звернутися від імені житомирян. Ви знаєте, житомиряни дуже добре знають назву всіх вулиць, які є сьогодні в Житомирі. І вони відрізняють,&nbsp; де&nbsp; вулиця&nbsp; Коростишівська, а&nbsp; де вулиця Бердичівська, а найголовніше –&nbsp; мешканці міста Житомира називаються житомиряни, а не житомирчани. Тому коли пишете матеріали якісь, будьте уважні, тому що ви чіпляєте гідність і гордість міста Житомира. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова&nbsp; Юрія Дерев'янка, позафракційні.</p>
<p>&nbsp;</p>
<p>13:37:32</p>
<p>ДЕРЕВ’ЯНКО Ю.Б.</p>
<p>Юрій&nbsp; Дерев'янко, політична партія "Воля". Шановна пані Оксано, шановні колеги, дорогі українці! Вчора з грубим порушенням Регламенту відбулось&nbsp; ухвалення&nbsp; Закону "Про&nbsp; судоустрій та статус суддів" та були внесені зміни до Конституції в частині "Правосуддя". Всім відомо, що&nbsp; законопроект&nbsp; мав більше як 100 статей, і в таких випадках Регламент&nbsp; вимагає голосування і в першому, і другому читаннях. Натомість ми бачили&nbsp; швидке протягування цього закону.&nbsp; Це означає, що при реалізації однієї з найважливіших реформ, судової реформи, заклали міну сповільненої дії.&nbsp; Адже обов'язково може хтось найтись, хто захоче оскаржити в Конституційному Суді, власне, неконституційність процедури ухвалення цього закону.</p>
<p>Партія "Воля" два роки поспіль виступає за повне перезавантаження судової влади, за повне очищення всіх корупційних судів і за повне перезавантаження всіх, без виключення, від найнижчого до Верховного Суду. І ми вважаємо, що така реформа мала бути здійснена ще набагато раніше. Але не в такому недосконалому і заангажованому варіанті, як це було зроблено вчора.</p>
<p>Партія "Воля" виступає категорично проти тих пунктів Конституції, які передбачають, перше, надання Президенту надто широких повноважень щодо впливу на органи правосуддя, а саме півтора року мати право утворювати, реорганізовувати та ліквідовувати суди, а також впродовж двох років не тільки призначати всіх суддів, а переводити одного судді із суду в суд. Друге, ми виступаємо проти звуження конституційного права людей на судовий захист. Адже якщо раніше можна було без будь-якого питання правового звернутися до суду, то зараз тільки у випадку, коли є судовий спір, юридичний спір або кримінальне провадження. Третє, ми виступаємо проти монополізації адвокатського права на правову допомогу. Адже послуги адвокатів є достатньо дорогими і можуть бути недоступними для більшості наших громадян України. Четверте, Вища рада правосуддя це є конституційний орган і ми виступаємо також проти того, щоб повноваження конституційних органів, а це є повноваження уряду, Президента, Верховної Ради і, в тому числі, вищої ради правосуддя, регулювалися не тільки Конституцією, а й ще відсилочними нормами до закону, власне, звичайними законами.</p>
<p>Я хочу нагадати, що Президент має право вето на будь-який закон. Це означає, що такі закони можуть бути ухвалені виключно, якщо це подобається Президенту. Без сумніву, що це голосування було генеральною репетицією перед голосуванням змін&nbsp; до Конституції стосовно Донбасу.</p>
<p>Шановні колеги, 335 голосів, з яких 38 голосів Партії регіонів, це означає, що вони отримали ще більший імунітет на розслідування тих кримінальних справ, які є сьогодні проти них. Тому я звертаюся до всіх журналістів, громадськості, дуже пильно стежити за наступними кроками судової реформи і робити все можливе для того, щоб ця реформа не стала такою, як і реформа прокуратури.</p>
<p>Дякуємо за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Володимира Арешонкова, "Блок Петра Порошенка".</p>
<p>&nbsp;</p>
<p>13:40:49</p>
<p>АРЕШОНКОВ В.Ю.</p>
<p>Шановні пані головуюча, шановні колеги, звертаючись практично до пустої зали, на жаль, тому більше зараз хотів би звернутись до керівників органів місцевого самоврядування нашої держави, сільських, селищних, міських голів, керівників органів державної виконавчої влади з питань реформи, яка є теж надзвичайно важливою. Про яку ми дуже багато говоримо, мова йде про так звану реформу децентралізації влади, або пошук нової, більш ефективної моделі управління в державі. Питання передачі повноважень і саме головне відповідальності за те, що відбувається на всіх територіях України, саме на рівень територіальних громад, де люди і ті керівники, які будуть обирати територіальні громади будуть нести відповідальність за вирішення питань&nbsp; життєдіяльності територій, вирішення проблем і таке інше.</p>
<p>Що з цього приводу ми маємо на сьогодні? Безперечно реформа начебто стартонула, ми маємо перші закони, які дозволяють робити кроки, але, на жаль, далі відбулось певне пригальмування цього всього. Виник певний вакуум у вирішенні цього питання, і він пов'язаний не тільки з тим, що на рівні нашого вищого законодавчого органу не прийняті ряд законів. Я абсолютно переконаний, приймемо ми закони про передачу повноважень по управлінню землями за межами населених пунктів, він буде прийнятий. Врегулюємо ми питання діяльності сільських старост і інші питання, але зараз хотів би наголосити на тому, що ми дуже мало провели роботи по тому, щоб переконати сьогодні діючих сільських голів, тих хто сьогодні здійснює управління на територіях в необхідності проведення цих реформ. І підтвердженням цього був, скажемо, останній місяць, коли ми на Житомирщині провели навчання з сільськими головами, селищними головами, зустрічались з новообраними керівниками територіальних громад. Ви знаєте, дуже багато непорозуміння, люди або не хочуть робити ці кроки, або не розуміють, яким чином це робити? Безперечно потрібно фінансове, економічне підтвердження того, що вони зможуть вирішувати питання на своїх територіях. Тобто, на сьогодні, шановні колеги,&nbsp; ми маємо прийняти для себе рішення. Якщо ми рухаємося в цьому напрямку, давайте зараз активізуємо цю роботу, давайте зустрічатися, давайте будемо дискутувати, переконувати один одного в тому, що це найбільш ефективна на сьогодні модель управління і ця реформа вкрай необхідна. Але давайте робити все для того, щоб вона була підкріплена практичними речами, тоді її можна буде успішно реалізувати. Я нам усім бажаю успіху в цьому напрямку. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Сергія Соболєва, "Об'єднання "Самопоміч". Ой, Єгора Соболєва, Боже... Єгора Соболєва прошу, "Об'єднання "Самопоміч". <i>(Шум у залі)</i></p>
<p>&nbsp;</p>
<p>13:44:21</p>
<p>СОБОЛЄВ Є.В.</p>
<p>Пані головуюча, депутати Верховної Ради, які є в залі,&nbsp; просять дозволу зібратися разом біля трибуни, це не є блокуванням, це є демонстрацією людям хто працює, а хто не працює. <i>(Оплески)</i></p>
<p>&nbsp;</p>
<p>БЕРЕЗА Б.Ю. <i>(Із залу)</i> …очень красиво, я считаю, что это очень правильно. <i>(Шум у залі) </i>Надамо, надамо... Станьте все, все, пусть всех увидят, сколько людей в зале. Это позорище!</p>
<p>&nbsp;</p>
<p>СОБОЛЄВ Є.В. На жаль, це є всі представники суспільства у Верховній Раді станом на 13.45 цієї п'ятниці.</p>
<p>&nbsp;</p>
<p>ГОЛОВУЮЧИЙ. Так, прошу, Єгоре.</p>
<p>&nbsp;</p>
<p>13:45:08</p>
<p>СОБОЛЄВ Є.В. Я буду лаконічним.</p>
<p>Всі знають і багато людей слідкують за розслідуванням, яке почало Антикорупційне бюро щодо так званої "чорної бухгалтерії" Партії регіонів, оприлюднених списків про видачу і отримання хабарів під розписку багатьма посадовцями, серед яких найбільш відомий і відомий суспільству на сьогодні, станом на зараз це є голова Центрвиборчкому Михайло Охендовський. Кілька слів з цього приводу.</p>
<p>Перше. Президенту України уже гріх так обманювати парламент, так обманювати людей, так обманювати міжнародних партнерів. Я, чесно кажучи, сам вже втратив лік, скільки разів Петро Порошенко казав: "Ну ось, за день, за два, тиждень я представлю Верховній Раді нових кандидатів на членство в Центрвиборчкомі. Збереження Михайла Охендовського після того, як оприлюднена інформація з його підписом про те, що він отримував хабарі від Партії регіонів, від "чорної бухгалтерії", - це більше ніж ганьба, це вже не можна описати жодними словами. Пане Президенте, не змушуйте нас приходити в Центрвиборчком і силою виганяти Михайла Охендовського.</p>
<p>Ще одна річ про це розслідування "чорної бухгалтерії". Я дуже вірю в те, що детективи Антикорупційного бюро зможуть розплутати ці ниточки. Звісно, великою проблемою є, що про це вже відомо всьому суспільству, і тепер ці ниточки обрізаються, затираються, люди можуть просто тікати з країни або прибиратися. Але ми всі будемо допомагати, щоб детективи Антикорупційного бюро мали повну незалежність, і вони мають достатньо повноважень згідно законів і достатньо грошей для того, щоб розслідувати цю справу. Втім є інша проблема: а хто буде судом, який буде давати їм санкції на обшуки, на прослуховування, на арешти, я вже не кажу про вироки цим людям?</p>
<p>Тому фракція "Самопоміч" буде разом з громадськістю далі домагатися творення в Україні спеціалізованого антикорупційного суду. Хоча би кілька порядних суддів – а ми пропонуємо, щоб серед них були судді Сполучених Штатів, Європейського Союзу, які зараз там нищать корупцію, - от хоча би кілька порядних суддів зможуть поламати кругову поруку, яка зараз панує в судах. Ми боролися за це і будемо далі боротися. А детективам Антикорупційного бюро великих успіхів!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова Сергія Лещенка, "Блок Петра Порошенка".</p>
<p>&nbsp;</p>
<p>13:48:32</p>
<p>ЛЕЩЕНКО С.А.</p>
<p>Доброго дня, друзі! Продовжуючи виступ Єгора Соболєва, хочу сказати, що цього тижня, справді, відбулися події, які будуть мати наслідки для нашої української політики, я певен, на багато років чи десятиліть. Вперше ми побачили, як виглядає тіньову політика, як корупція впливає на наше політичне буття.</p>
<p>Ми, журналісти "Української правди", і я як депутат оприлюднили тіньову бухгалтерію Партії регіонів. В нас лише 22 сторінки. Це те, що було в нас на руках, і ми всі документи без жодних купюр опублікували. Набагато більше, майже 900 сторінок, передав колишній заступник глави СБУ пан&nbsp; Трепак до Національного антикорупційного бюро, яке проводить зараз розслідування. Те, що ми побачили, може побачити кожен громадянин, відкривши сайт "Української правди" на відповідному матеріалі і детально прочитати, які гроші куди витрачалися. Сотні мільйонів доларів йшли на політику, у тому числі – на підкуп членів Центральної виборчої комісії, на підкуп депутатів,&nbsp; на те, щоб заплатити за пропаганду, за просто "джинсу" на телеканалах, на те, щоб переманити депутатів коаліції і так далі. І це звичайне викриття буде мати наслідки. Ми не повинні так більше проводити&nbsp; політику в Україні, це має бути те щеплення, яке зробить&nbsp; нашу політику чистіше і ті покарання, які будуть за наслідками цього викриття, вони повинні впливати на тих наступних політиків, які будуть знову і знову намагатися засунути корупційні брудні гроші в нашу Верховну Раду.</p>
<p>Сьогодні о п'ятій годині вечора я піду на допит до Національного антикорупційного бюро по цій справі в якості свідка. Вважаю, що це дуже правильно, що вони відкрили провадження. Я не вбачаю жодних ознак тут&nbsp; переслідувань, навпаки вважаю за честь бути на цьому допиті і сподіваюся за розслідування, яке буде проведене за наслідками розслідування, будуть покарані найбільш гучні злочинці, найбільш гучні справи будуть розслідувані.</p>
<p>Ми не повинні ганятися за, знаєте, там трансакціями на 100 доларів, а мільйони доларів на корупцію вони повинні бути виявлені.</p>
<p>І звичайно те, що відбувається, має нарешті&nbsp; дати відповідь на питання: чи буде так далі в Україні, чи політика деолігархізації вона у нас буде оголошена банкрутом. У нас минає рік як&nbsp; було оголошено на всю країну, що відбувається деолігархізація. Ви пам'ятаєте, які гучні слова лунали рік тому з усіх трибун, як Президент казав, що більше жоден олігарх не буде заходити і качати свої права. Ми бачимо, з одного боку Коломойський через задні двері заїжджає до Адміністрації Президента, до Кабміну, як його фракція голосує за Генпрокурора, за Прем'єр-міністра, вчора за зміни до Конституції. І в цій же фракції пан Гєллєр, який фігурує в цій "чорній бухгалтерії", голосує за всі ці призначення. І, звичайно, це перша ознака, що політика деолігархізації, це була просто "качка".</p>
<p>Ренат Ахметов виступав, колега із "Самопомочі" розповідав, як за допомогою спеціальної формули на вугілля надзвичайно високі прибутки, надприбутки, корупційні прибутки викачуються з української економіки в інтересах одного олігарха.</p>
<p>"Воля народу" так само відсутня в цьому залі фракція, яка за рахунок газових оборудок збагачується і намагається поставити своїх людей на компанію "Укргазвидобування".</p>
<p>Все, що відбувається, це ознаки того, що політика деолігархізації була банкрутом і ми повинні зробити все…</p>
<p>&nbsp;</p>
<p>ГОЛОВУЮЧИЙ. 10 секунд, Сергію.</p>
<p>&nbsp;</p>
<p>ЛЕЩЕНКО С.А.</p>
<p>&nbsp;Повинні зробити все, щоб після оприлюднення паперів амбарної книги&nbsp; Партії регіонів після того, як ми це все бачили в нашій політиці, що політика деолігархізації справді відбулася, і суспільство буде нашим головним союзником в цьому.</p>
<p>Дуже дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Віталія Корчика, "Народний фронт".</p>
<p>&nbsp;</p>
<p>13:52:08</p>
<p>КОРЧИК В.А.</p>
<p>Друзі, шановні телеглядачі, я хотів би звернути увагу на більш приземлені, можливо, проблеми, а саме просто на стан дорожнього покриття на українських автошляхах, які є у вкрай поганому стані.</p>
<p>І хоча в цьому році була виділена безпрецедентна сума коштів, а саме 19 мільярдів гривень ще урядом за головуванням Арсенія Яценюка, ми можемо виділити і 50, але якщо ми не будемо зберігати ті автошляхи в тому стані, які зараз є, то в нас нічого не вийде з їхнім ремонтом.</p>
<p>Це пов'язано з перевантаженням великогабаритних авто в 2-3 і більше разів і саме це буде проходити зараз літом, коли зберуть наш український врожай.</p>
<p>Ми як фракція "Народного фронту" вирішили помогти навести лад в цьому питанні та зареєстрували законопроекти 4660 і 4661. Дані законопроекти несуть за собою наступне.</p>
<p>За європейською практикою, при перевезенні вантажів відповідальність за її перевантаження має бути покладена як і на автоперевізника, так і замовника вантажу, і власника автотранспорту. Але, на жаль, ситуація, яка зараз є в Україні, показує, що в основному відповідають тільки автоперевізники, яким створюють умови або вези або ми візьмемо когось іншого. На жаль, вже декілька тижнів ми намагаємося поставити до порядку денного ці два законопроекти. На жаль, Верховна Рада не спромоглася проголосувати за такі можливі наступні зміни. Тому я прошу кожного виборця, який буде бачити поганий стан доріг і буде бачити свого депутата, задати йому питання, чому він не голосує за те аби українські автошляхи були в задовільному стані. Наслідком поганого покриття є й те, що вибоїни на дорогах це і безпека дорожнього руху. Я хочу нагадати, що декілька тижнів тому ми в Україні проводили тиждень безпеки дорожнього руху. І ця причина, коли є поганий стан автошляхів, є одною з тих якраз причин по якій і трапляються ДТП, наряду із перевищенням швидкості, наряду з тим, і наряду з тим, що люди напідпитку сідають за кермо.</p>
<p>Я хочу підтримати свого колегу Андрія Тетерука, який на цьому тижні подавав закон, з яким ми працювали, щодо підвищення штрафів. Але наряду з цим підвищення штрафів, я хотів би, щоб кожен з нас почав з себе та розумів, що безпека на дорозі це є одним з найголовніших адже нам ще працювати багато з безпекою дорожнього руху аби зробити загородження аби діти не бігали навіть на дорозі. Тому прошу кожного…</p>
<p>&nbsp;</p>
<p>ГОЛОВУЮЧИЙ. 10 секунд. Будь ласка.</p>
<p>&nbsp;</p>
<p>КОРЧИК В.А. Прошу кожного з нас, колеги, почати з себе аби підвищити безпеку дорожнього руху на українських автошляхах та зберегти ті автошляхи в задовільному стані.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошу до слова Юрія Левченко, позафракційний.</p>
<p>&nbsp;</p>
<p>&nbsp; 13:55:41</p>
<p>ЛЕВЧЕНКО Ю.В.</p>
<p>Левченко, "Свобода", 223-й округ, місто Київ. Шановний український народе!</p>
<p>На цьому тижні було прийняте чергове антинародне рішення Верховної Ради, яке вчергове буде торкатися негативно 90 відсотків українського народу, по цьому буде писати позитивно виключно на 1-2 відсотка народу.</p>
<p>Мова йде про так звані зміни до Конституції в частині правосуддя, багато про це, хто говорить, хтось говорить і дуже так оптично, знаєте, обходить гострі кути, хтось голосує за… ті, хто голосував за і говорить відверту неправду про те, що це позитивна реформа. Я хотів би використати цих пару хвилин, щоб окреслити, спробувати окреслити загальні негативні моменти в цій реформі, щоб всі знали, власне кажучи, правду. Про це треба говорити, насправді, можна говорити годинами, ну, а спробуємо вкластися в 2 хвилини, товариство.</p>
<p>По-перше, і це основне особисто для мене. Ця реформа запроваджує диктатуру адвокатури. Тепер жоден українець не зможе захистити себе в судах, крім як через використання платного адвоката.</p>
<p>&nbsp;Що це значить? Це значить, що 90 відсотків народу, які ледь зводять кінці з кінцями просто-напросто не будуть мати жодного захисту у відповідних судах. І суди лишаються, очевидно, корумпованими, то вони навіть до цих корумпованих судів не зможуть достукатись. Тобто суди просто від них відрізаються. Це у нас тепер прописано, товариство, в Конституції. Я думаю, незабаром пройде півроку і кожен українець відчує результат такої норми у себе, власне кажучи, на своїй власній шкірі.</p>
<p>Також запроваджується норма, що юрисдикції судів… юрисдикція судів лиш поширюється виключно на так звані юридичні спори. Оце я цитую нову Конституцію. А що таке юридичний спір чи не юридичний спір буде вирішувати, власне кажучи, сам суд, так. Відповідно не подобається суду якесь подання громадянина, він каже: "Це не юридичний спір, я не буду це розглядати, йди кудись подалі, власне кажучи". Ну, тому, таким чином, суди і далі закриваються від народу і перетворюються на бюро обслуговування влади. Але, крім цього всього, розповідають, що нібито дасть, ця реформа дасть можливість очистити суди і запровадити… запустити нових суддів і так далі. Насправді, це неправда, тому що протягом 3 років до квітня 2019 року буде і далі діяти стара Вища рада юстиції, ну, або як вона зараз буде називатися Вища рада правосуддя, в якій Президент буде контролювати прямо, по суті, через свою фракцію, через Генерального прокурора, через інші механізми буде контролювати прямо 7 членів, а ще 4 члени, які потрібні будуть для прийняття рішення легко може дати, наприклад, "Народний фронт", може дати міністр юстиції, може дати Голова Верховного Суду&nbsp; і так далі, тобто Президент&nbsp; контролює Вищу&nbsp; раду юстиції. І цей час, ці 3 роки будуть використані для одного, щоб використати&nbsp; ці правила по нібито&nbsp; заміні корумпованих суддів. (Прошу,&nbsp; будь ласка, 30 секунд, Оксано, якщо можна.) Цей період буде використаний для того, щоб використати нібито позитивні&nbsp; правила про заміну корумпованих суддів на те, щоби…</p>
<p>&nbsp;</p>
<p>ГОЛОВУЮЧИЙ. 10 секунд,&nbsp; будь ласка.</p>
<p>&nbsp;</p>
<p>ЛЕВЧЕНКО Ю.В. … через гучну&nbsp; Раду правосуддя&nbsp; створити повністю, стовідсотково&nbsp; підконтрольний&nbsp; собі суддівський корпус.</p>
<p>Оце, шановний український народе, правда про цю конституційну реформу. І я сподіваюсь, що кожен з вас перевірить&nbsp; хто як за неї&nbsp; голосував.</p>
<p>Слава Україні!&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>І&nbsp; останній виступ – народний депутат&nbsp; Мартовицький, "Опозиційний блок".</p>
<p>&nbsp;</p>
<p>13:59:19</p>
<p>МАРТОВИЦЬКИЙ А.В.</p>
<p>Шановні громадяни&nbsp; України і шановні&nbsp; колеги! Підготувати цей виступ мене спонукала&nbsp; задекларована міністром освіти концепція реформи середньої освіти в нашій державі згідно зі зверненнями до мене як до народного депутата&nbsp; України&nbsp; керівників&nbsp; середніх учбових закладів мого виборчого округу номер 36&nbsp; (це Павлоградщина), батьківських комітетів, шкіл ця задекларована реформа викликає у них велике занепокоєння.&nbsp; Хочу звернути вашу увагу на те, що будь-які зміни пов'язані зі значним переформатуванням&nbsp;&nbsp; психології людини, а&nbsp; в даному&nbsp; випадку - це педагоги,&nbsp; а особливо учні. Безумовно, виховання&nbsp; та якісна освіта наших підростаючих поколінь – це запорука майбутнього всієї&nbsp; держави тому що їм, нашим дітям та онукам&nbsp; будувати нову європейську країну.&nbsp;</p>
<p>Однак,&nbsp; приклади Німеччини та інших країн Євросоюзу, в&nbsp; Україні зараз, на&nbsp;&nbsp; мій погляд, неприйнятні. Так як всі шкільні програми вже давно потребують кардинальних змін, безліч&nbsp;&nbsp; предметів мають&nbsp; репродуктивний характер налаштований на просте запам'ятовування тому треба зменшувати кількість предметів, укрупняти дисципліну з метою уникнення&nbsp; дублювання.</p>
<p>Також звертаю вашу увагу на те, що вже зараз наша середня освіта не має достатньої матеріальної бази для якісного навчання наших дітей. Зокрема величезний дефіцит підручників, який&nbsp; складає до 50 відсотків, дефіцит сучасного шкільного учбового обладнання, оснащення профільних кабінетів тощо. Ця реформа набагато збільшить кількість молодих людей з неповною середньою освітою, яким необхідно буде для подальшого життя отримати професійну освіту та робочі спеціальності. Але нинішній рівень професійної освіти в Україні не дає підстав для оптимізму, тим більше, що на сьогоднішній день Закон про&nbsp; підтримку професійно-технічних закладів, заветований Президентом, і вони зараз фінансуються тільки за рахунок коштів в місцеві бюджети, а це недостатньо. Експерти та самі працівники навчальних закладів вже зараз підрахували, що запропонована пані Гриневич реформа середньої освіти залишить без роботи в результаті скорочення або оптимізації, як кажуть, понад 10 тисяч працівників середніх учбових закладів.</p>
<p>Шановні колеги, переважній більшості педагогів загальноосвітніх учбових закладів України зовсім не зрозумілі слова пані Гриневич, як міністра, мета школи – навчити жити, вирішувати життєві проблеми, а не давати кількість знань, вдумайтеся в це висловлювання. Що, державі вже не потрібні високо освічені фахівці, винахідники, наукові працівники, керівники і кваліфіковані робочі? Наша країна має понад 3 відсотки надзвичайно обдарованих дітей, переможців різних міжнародних олімпіад. А слова міністрів щодо початку реформи вказують їм на пряму дорогу до інших країн, де вони можуть реалізувати свій науковий і творчий потенціал, залишаючи країну без подальшого розвитку і без майбутнього. Я прошу звернути всіх на це увагу.</p>
<p>&nbsp;</p>
<p>ГОЛОВУЮЧИЙ. Дякую. Дякую усім депутатам, які взяли участь в обговоренні в "різному".</p>
<p>Ранкове засідання оголошую закритим. Наступне засідання Верховної Ради відбудеться 14 червня о 10-й годині ранку.</p>
<p>&nbsp;</p>
<p>&nbsp;</p>

