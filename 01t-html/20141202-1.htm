Стенограма пленарного засідання
02 грудня 2014
&nbsp;
<p align=center>ЗАСІДАННЯ ТРЕТЄ&nbsp;</p>
<p align=center>Сесійний зал Верховної Ради України</p>
<p align=center>02 грудня 2014 року, 16 година</p>
<p align=center>Веде засідання Голова Верховної Ради України В.Б.ГРОЙСМАН&nbsp;</p>
<p><b>&nbsp;</b></p>
<p>ГОЛОВУЮЧИЙ. Шановні народні депутати! 16 годин, ми маємо розпочинати нашу роботу відповідно до попередніх рішень, тому просив би вас займати свої місця у залі, і можемо розпочинати нашу роботу.</p>
<p>Перед тим як ми перейдемо до виступів уповноважених депутатських фракцій, я хотів би зробити декілька оголошень. Але я просив би,&nbsp; шановні колеги, щоб ми з вами сконцентрувались – надзвичайно відповідальний день сьогодні, – і я вірю в те, що він буде достатньо успішним. Прошу присідати, шановні народні депутати. Вечірнє засідання відкрито. Я прошу розпочати процедуру реєстрації. Шановні народні депутати, прошу реєструватись. Будь ласка, реєструємося, шановні колеги, реєструємося.</p>
<p>16:07:25</p>
<p>343 народних депутати.</p>
<p>Я просив би керівників фракцій запросити своїх депутатів членів фракцій до зали Верховної Ради для того, щоби ми максимально результативно працювали. Ітак, я хочу зробити декілька оголошень відповідно до поданих заяв. Сьогодні ми з вами привели до присяги &nbsp;народного депутата Марію Василівну Матіос, і згідно з поданою заявою та відповідно до частини третьої статті 60-ої Регламенту Верховної Ради України, повідомляю про входження народного депутата України Матіос Марії Василівни до складу депутатської фракції партії "Блок Петра Порошенка". <i>(Оплески)</i></p>
<p>Наступне. Відповідно статей 59, 60 Закону України "Про Регламент Верховної Ради України" 27 листопада 2014 року на пленарному засіданні було оголошено про сформування та реєстрацію у Верховній Раді України восьмого скликання депутатської групи "Воля народу" у складі 19 народних депутатів України. Оскільки у витягу з протоколу зборів, наданих депутатською групою, була допущена розбіжність зі списком персонального складу депутатської групи, засвідчено особистими підписами 20 народних депутатів. Повідомляю, що депутатська група "Воля народу" налічує 20 народних депутатів України.</p>
<p>Наступне. Згідно поданої заяви та відповідно до частини третьої статті 60 Регламенту Верховної Ради України, повідомляю про входження народного депутата України Негоя Федора Федоровича до складу депутатської фракції партії "Блоку Петра Порошенка". <i>(Оплески)</i></p>
<p>Відповідно до статті 60 Регламенту Верховної Ради України повідомляю про створення у Верховній Раді України восьмого скликання міжфракційного депутатського об'єднання "За Харків! За Слобожанщину!". Головою міжфракційного депутатського об'єднання "За Харків! За Слобожанщину!" обрано народного депутата України Писаренка Валерія Володимировича.</p>
<p>На цьому, шановні колеги, оголошення завершено. І, відповідно до статті 25 Регламенту, у вівторок ми маємо 30 хвилин для виступів уповноважених представників депутатських фракцій та груп з внесенням пропозицій, оголошенням заяв і повідомлень.</p>
<p>Прошу представників фракцій і груп записатися на виступ. Будь ласка, прошу записатися на виступ.</p>
<p>Записались у нас на виступ від фракцій і груп шість чоловік. Перший – Бондар Віктор Васильович, будь ласка. Віктор Васильович, на виступ. Група "Воля народу".</p>
<p>&nbsp;</p>
<p>16:12:56</p>
<p>БОНДАР В.В.</p>
<p>Шановний Володимир Борисович! Шановні колеги! Група "Воля народу" створена за підсумками голосування громадян України&nbsp; представляє сьогодні більше 10 відсотків громадян України, які віддали свої голоси за 20 народних депутатів, присутніх в цій залі. Хочу зразу відзначити: практично абсолютна більшість цих депутатів у свій час зробила рішучі кроки і 20 лютого прийшла в цей зал, проголосували для того, щоби повернути демократичні устої в країні; для того, щоб повалити колишній діючий режим, і для того, щоб дати можливість сформуватись новій Верховій Раді, яка сьогодні в цьому залі присутня;&nbsp; і для того, щоб виражати думку громадян, які делегували нас представляти їхні інтереси.</p>
<p>В першу чергу нас турбує конкретні проблеми людей, які сьогодні стоять на порядку денному і про які неможливо не говорити, і не виступати з трибуни в цій залі. Мова йде про пенсійну реформу, про скасування тої реформи, яка була зроблена, і яку… ми наполягаємо, на тому, щоб вона була переглянута і скасована, і повернута до колишнього законодавства.</p>
<p>Мова йде про те, щоб переглянути знову, ще раз, Закон про спадщину і повернутися до перегляду цього закону в частині, щоб він вступив в дію не з 2016 року, а з 2015 року. Плюс, ми ставимо питання про те, щоб передати право проводити нотаріальні дії у сільських радах, щоб люди не бігали по кабінетах в райони, і щоб переоформлення спадщини не коштувало стільки грошей, скільки вимушені сьогодні всі громадяни України сплачувати.</p>
<p>Ми ставимо питання про те, щоб повернутись обличчям до села і забезпечити стовідсотково фінансування всіх необхідних дотацій для сільської місцевості, переглянути орендні ставки за паї, щоб люди в селі реально почали отримувати ті кошти, які&nbsp; вони заслуговують за те, що вони дають право користуватися своєю землею.</p>
<p>Ми піднімаємо питання про те, щоб повернутися до реального фінансування на селі питань медицини, освіти. Про те, щоб поставити табу на закриття сільської медицини про те,&nbsp; щоб відродити сільську освіту і&nbsp; не закривати школи.</p>
<p>Ми піднімаємо питання про децентралізацію, реальну&nbsp; децентралізацію, про яку багато говориться для того, щоб&nbsp; повернути кошти на місця, в регіони.</p>
<p>Окремо ми ставимо питання про те, щоб переглянути питання&nbsp; допомоги при народженні дитини і про утримання дитини до трирічного віку. Те скасування норм, яке відбулося з 1 липня, привело до того, що&nbsp; сьогодні реально немає можливості&nbsp; всім утримувати дітей і підтримувати їх.</p>
<p>Ми розуміємо, що всі ці&nbsp; проекти можна… і проблеми вирішувати тільки при відродженні промислового потенціалу України. Необхідно запровадити&nbsp; абсолютно нову економічну модель, яка підніме промисловість і дасть можливість отримувати податки для&nbsp; соціальних виплат.</p>
<p>Окремо нас турбує питання, що сьогодні знову йдуть маніпуляції Конституцією, Регламентом…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>БОНДАР В.В. Іде маніпуляція Регламентом Верховної Ради, Конституцією. І знову зал намагається поділити на білих і чорних, на… переглянути як формуються комітети, як формуються підходити до комітетів. Є конституційні норми, і вимагаємо, щоб їх виконували, і щоби був абсолютно справедливий&nbsp; розподіл комітетів. Розподіл нормальних підходів до того, хто, яку галузь представляє, щоб ці люди попали у відповідні комітети. Ми не говоримо про посади, ми говоримо, щоб кожен мав право попасти в той&nbsp; комітет, в ту профільну галузь, якою людина займається і опікується.</p>
<p>Тому наша група&nbsp; вимагає окремої зустрічі з Головою Верховної Ради Володимиром Борисовичем Гройсманом для того, щоб ми змогли консолідувати наші позиції і повернути роботу Верховної Ради у цивілізоване демократичне русло. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу, Хомутиннік Віталій Юрійович, група "Економічний розвиток".</p>
<p>&nbsp;</p>
<p>16:17:07</p>
<p>ХОМУТИННІК В.Ю.</p>
<p>Шановний пане Голово! Шановні народні депутати! Шановні співвітчизники! Я вітаю всіх&nbsp; з початком роботи восьмої сесії Верховної Ради України. В цьому скликанні парламенту ми&nbsp; репрезентуємо&nbsp;&nbsp; депутатську групу "Економічний розвиток", яка була складовою коаліції "Європейський вибір" у минулому скликанні Верховної Ради.</p>
<p>Головне завдання, яке ми бачимо перед собою, –&nbsp; продовження роботи заради відновлення миру, розвитку країни, її економіки та підвищення соціальних стандартів.</p>
<p>Я хочу нагадати, що депутатська група "Економічний розвиток" приєдналася до демократичних сил парламенту ще 20-21 лютого цього року. Саме завдяки голосам групи "Економічний розвиток" та "Єдиної суверенної України" ми зробили більшість, де було 260 народних депутатів, з яких 70 приходилося на саме ці дві депутатські групи. У складі коаліції "Європейський вибір" ми обрали новий уряд, проголосували за дострокові вибори Президента, підтримали легітимність і законність нової влади заради європейського майбутнього&nbsp; України, засудили анексію Криму та сепаратизм.</p>
<p>Чому я сьогодні на цьому зупинився? Тоді ніхто не дорікав про 16 січня, а навпаки, підтримували за сміливу і патріотичну позицію тих, хто, фактично, став невід'ємною складовою для легітимізації нової проєвропейської влади та повалення режиму Януковича.</p>
<p>Сьогодні парламент оновився, прийшли нові люди, готові до роботи і рішучих дій. Це дуже добре. Але саме зараз під час розподілу комітетів та посад питання 16 січня стало гарною темою для спекуляцій.</p>
<p>Для чого це робиться? На наш погляд і переконання, це робиться для того, аби не дати можливості депутатам, які не входять до коаліційної більшості, зайняти якесь місце.</p>
<p>Сьогодні ситуація інша: більше 300 депутатів в коаліції, і, напевно, вже нема потреби в цих фракціях. Але, напевно, треба було б сказати відверто і чесно, а що тоді нас об'єднувало? Що нас об'єднувало в коаліції "Європейський вибір"? І що зробили ці депутати і як оцінить історія той крок, який зробили депутати в ніч 20 лютого? 21 лютого, коли ще був Президент Янукович і всі пішли на підтримку &nbsp;європейських цінностей, проголосували за відставку Генерального прокурора, міністра внутрішніх справ, Президента, обрали новий уряд, прийняли нову Конституцію і пішли разом з новою коаліцією. Ми стали співзасновниками цієї коаліції.</p>
<p>Зараз іде торг, ідуть спекуляції і нібито ці люди вже виконали свою місію. Я хочу сказати, що нічого страшного.</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>ХОМУТИННІК В.Ю. Якщо є таке переконання, що ми свою місію виконали – нічого страшного. Ми не увійшли до парламентської коаліції. Але ми будемо&nbsp; підтримувати ті рішення, які йдуть на користь державі, які йдуть на користь нашим людям, які мажоритарники.... які представляють практично всі регіони України. І ми будемо засуджувати той популізм, який зараз зарождається в парламенті.</p>
<p>На жаль, великі фракції, які були в минулому парламенті, зараз ідуть на поводу у маленьких фракцій, які фактично диктують волю. Давайте чесно говорити один одному, і у нас є можливість прекратити ці спекуляції, дисксусію і перейти до конструктивної роботи. Дякую.</p>
<p>&nbsp;</p>
<p>ГОЛОВУЮЧИЙ. Дякую. Регламент.&nbsp;</p>
<p>Шановні, шановні колеги народні депутати! Я би просив дотримуватися регламенту. Бойко Юрій Анатолійович, "Опозиційний блок".</p>
<p>Будь ласка, три хвилини – регламент, я прошу дотримуватися.</p>
<p>&nbsp;</p>
<p>16:21:32</p>
<p>БОЙКО Ю.А.</p>
<p>Шановний пане Голово, шановні народні депутати! Після цих трагічних подій, які сталися в країні суспільство очікувало, що формування і законодавчих, і виконавчих органів влади буде проходити відкрито, прозоро і з дотриманням всіх регламентів і законів України.</p>
<p>На жаль, сьогодні ми бачимо, що так не сталося. Ми знову зустрічаємо кулуарні нічні домовленості, порушення Регламенту, законів і Конституції України і як результат для "Опозиційного блоку" сьогодні ми бачимо, що є намагання відсторонити опозиційні сили від участі, як мінімум, в участі в законодавчому органі – парламенту.</p>
<p>Причому це справа не в тому, що комусь з 40 депутатів, які обрані по лінії політичного блоку "Опозиційний блок" не достанеться якихось посад. Справа в тому, що, з нашої точки зору, йде намагання відсторонити від політичного життя півтора мільйона людей, які проголосували за нашу політичну силу, які сподіваються, що ми і вони також будуть приймати участь в політичному житті нашої країни.</p>
<p>Тому опозиція повинна в країні бути, опозиція повинна грати роль контролю за владою. І ми будемо вимагати, щоб наші права і права наших співвітчизників, які нас обрали, були дотримані.</p>
<p>Стосовно позиції політичної партії "Опозиційний блок" по голосуванню за уряд. Ми не будемо голосувати за поданих кандидатів на міністрів, це наша позиція, тому що, перш за все, ми не розуміємо, чому серед 300 членів правлячої коаліції, а саме головне – серед 40 мільйонів людей, які живуть в Україні, не знайшлося 10 кандидатур міністрів, які були б громадянами України або як мінімум етнічними українцями. Тому політична партія "Опозиційний блок" не дасть голосів за голосування за уряд, який пропонується.</p>
<p>І наостанок. Сьогодні ми завершили підписання і знайшли 45 голосів наших депутатів на підписання звернення до Конституційного Суду стосовно скасування Указу Президента 875/2014, який практично створив економічну блокаду Донбасу. Ми сподіваємося, що наше правосуддя дасть шанс людям, які живуть на територіях, не контрольованих нашою владою, отримати підтримку від держави і почути, що держава піклується і буде їм допомагати. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Барна Олег Степанович, партія "Блок Петра Порошенка". Микола Томенко, будь ласка.</p>
<p>&nbsp;</p>
<p>16:24:40</p>
<p>ТОМЕНКО М.В.</p>
<p>Шановні колеги, для нас велика приємність, що ми сьогодні можемо сказати, що парламент теперішнього скликання не буде жити в системі коаліціади і спікеріади. І ми всі разом створили ситуацію, коли в короткий термін появиться уряд, який буде виконувати зобов’язання перед людьми і перед виборцями, які ми давали під час виборів.</p>
<p>Для нас приємно, як команди президента, що наша ідея почати з&nbsp; фундаментальної&nbsp; і серйозної Коаліційної угоди, а не з двох сторінок обіцянок, була підтримана. І маємо серйозний документ, який став в основі коаліції "Європейська Україна", і який, надіюся, стане в основі уряду.</p>
<p>Водночас наша порада новим молодим депутатам, які підтяглися сюди: друзі, давайте не вмирати і не віддавати життя за посади! Бо складається враження, що є групи, які готові віддати життя за посади. Давайте за Україну будемо віддавати життя і за нашу територію, а не за посади голів комітетів чи міністрів!</p>
<p>Тому наша фракція підтримує всіх кандидатів на посади в уряд, які, до речі, вперше пройшли обговорення у фракції. Непросте обговорення в нашій фракції: запитання – відповіді. І я думаю, що вони ж нікуди не заховаються від нас. Вони будуть тут в сесійній залі звітувати, будуть на комітетах. І якщо стане питання, що ця людина не справляється, вона буде звільнена так, як сьогодні призначена.</p>
<p>Друга позиція. Наша фракція вимагає від нового уряду, який буде сьогодні створений, всередині грудня проект бюджету і програму діяльності уряду. До кінця грудня ми повинні проголосувати за місцеві бюджети. Країна не може дозволити собі розкіш бавитися і боротися за посади, коли немає уряду, немає бюджету, немає програми дій на наступний рік. Жодного дня відпочинку парламенту і уряду не повинно бути. Якщо треба – відмінимо Новий рік. Різдво не будемо відміняти. Але будемо працювати до того моменту, коли ті речі, які ми обіцяли, будуть зроблені.</p>
<p>Братам-опозиціонерам хочу сказати, що такі етнічні українці, які в Ростові сидять, хай краще іноземці допомагають. Бо ті ваші етнічні українці розікрали країну і вночі повивозили все, разом із золотом, коханками і собаками з України.</p>
<p>Тому, я думаю, що нам треба в уряд мати тих людей, які мають совість, гідність і <a name=_GoBack></a>професійний хист. Тоді ми матимемо і належний уряд, і нормальний парламент, і справжню державу. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Будь ласка, я запрошую до слова Жданова Ігоря Олексійовича, об'єднання "Батьківщина". Соболєв, будь ласка, Сергій Соболєв.</p>
<p>&nbsp;</p>
<p>16:27:45</p>
<p>СОБОЛЄВ С.В.</p>
<p><a name=Temp></a>Шановні колеги! Я думаю сьогодні історичний момент, коли ми повинні визначити ключовий напрямок розвитку держави. Те, що буквально за дві доби коаліція в 300 голосів змогла погодити претендентів на посади міністрів, віце-прем'єрів і дати можливість Прем'єр-міністру починати реалізовувати програму дій коаліції, яку ми затвердили. Це є унікальним моментом і я вважаю, і наша фракція "Батьківщина", що саме з сьогоднішнього дня ми повинні припинити будь-який дельож посад і починати працювати і в парламенті, і в уряді. Це повинен бути ключовий момент нашої роботи.</p>
<p>Стосовно заяви опозиції про етнічних українців. А що робити етнічним росіянам, татарам, євреям, грузинам, вірменам, які разом будують суверенну незалежну державу? Що ви їм пропонуєте робити, шановна опозиція? Точніше не шановна, яка пробує з перших днів ділити цю залу за етнічною ознакою. Я думаю, що ключове питання для нас сьогодні – це професійні патріоти, які повинні розуміти, яка відповідальність покладена і на зал Верховної Ради, і на уряд, і на місцеві державні адміністрації. Для того, щоб країна негайно почала процес виходу із страшної кризи, до якої її довели так звані правителі, які сьогодні чомусь знаходяться не на території України, а переховуються в Росії від тих злочинів, які вони здійснили щодо народу України і української держави.</p>
<p>Ми хотіли б, щоб сьогодні було проголосовано і звернення до офіційних органів влади Російської Федерації, які утримують десятки наших військовополонених і політичних полонених в тюрмах Російської Федерації,&nbsp;</p>
<p>Це стосується і нашої колеги по парламенту Надії Савченко, це стосується багатьох-багатьох інших, це стосується і сотень в'язнів, які знаходяться в руках терористів, якими керує ФСБ Російської Федерації, і які до цього часу, не дивлячись на Мінські угоди, так і не відпущені на свободу.</p>
<p>Саме тому фракція "Батьківщина" наполягає на тому, щоби сьогодні було завершено процес формування органів влади, щоби сьогодні ми розпочали планування нашої роботи на найближчі тижні. А це і порядок змін до Конституції, це і порядок змін в судову систему, бо ті 360 суддів, які тікають сьогодні із судової влади, розуміючи про свою відповідальність за ті дії, які вони вчиняли під тиском або за власним бажанням, це є лише старт процесу люстрації суддівського корпусу.</p>
<p>Так само перед нами стоять найважчі завдання це ухвалення бюджету…</p>
<p>&nbsp;</p>
<p>ГОЛОВУЮЧИЙ. Дайте завершити. Будь ласка, регламент.</p>
<p>&nbsp;</p>
<p>СОБОЛЄВ С.В. … і змін до податкового законодавства.</p>
<p>Саме тому та пропозиція, яка зараз пролунала – годину на перерву,–&nbsp; а далі голосування по посадах міністрів і формування остаточно уряду, і так само формування всіх комітетів, дає нам можливість сьогодні завершити процес формування всіх органів влади. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги! У нас є ще один виступаючий Унгурян, Павло Унгурян, "Народний&nbsp; фронт". Буде виступати Турчинов Олександр Валентинович.</p>
<p>Потім ще три хвилини дамо Олегу Ляшку.</p>
<p>&nbsp;</p>
<p>16:31:41</p>
<p>ТУРЧИНОВ О.В.</p>
<p>Шановні народні депутати! Наша країна переживає найдраматичніший етап своєї історії. Продовжується цинічна, жорстока агресія Російської Федерації проти України, яка продовжує війну, маючи весь арсенал зброї масового знищення. Для того, щоб протистояти такому агресору, який має одну із потужніших армій у світі, нам потрібна мобілізація всієї країни, всіх зусиль і, в першу чергу, мобілізація зусиль і єднання депутатів новообраної Верховної Ради України.</p>
<p>Ми повинні відчувати ту відповідальність, яку поклав на нас український народ. І сьогодні дуже важливе рішення, яке зобов'язаний прийняти парламент, і не розійтись поки це рішення не буде прийнято – це формування нового Кабінету Міністрів. Кабінету Міністрів, який буде працювати в умовах, в яких не працював жоден український уряд – я підкреслюю – жоден український уряд не працював в таких умовах, в яких буде працювати новий уряд, який сьогодні, сподіваюсь, буде проголосований в цій залі.</p>
<p>Це виклики і військові, економічні, міжнародні, це виклики, які ми повинні з вами законодавчо забезпечити, а уряд повинен реалізувати економічну програму, яка зупине сповзання України в кризу, яка забезпечить військову перемогу і звільнення української землі – це серйозні, відповідальні задачі.</p>
<p>І саме тому, шановні колеги, сьогодні ми повинні припинити спроби тиснути один на одного, фракції. Ми повинні припинити спроби отримати якусь додаткову посаду. Ми сьогодні повинні чітко, заявивши позицію щодо представників, яких ми висуваємо до Кабінету Міністрів, одноголосно підтримати пропозицію Прем'єр-міністра щодо формування нового уряду.</p>
<p>Можна робити годинну перерву, можна робити дві години перерви, добу перерви робити, але, друзі, повірьте мені за півгодини, за годину, поспілкувавшись з кандидатом на урядову посаду, я не переконаний, що можна зробити висновок щодо його готовності працювати в таких складних умовах.</p>
<p>Саме тому в основі формування нового коаліційного уряду повинна стояти довіра між фракція коаліції. І, коли фракція коаліції бере на себе&nbsp; відповідальність за цю людину, ми повинні цю людину підтримати. Я ще раз підкреслюю: це повинно бути одноголосне голосування всіх депутатів, які увійшли до коаліції. Сподіваюсь, що і позафракційні депутати також підтримають новообраний уряд. Тільки спільна відповідальність і спільні дії забезпечать нашу спільну перемогу.</p>
<p>Дякую.</p>
<p>Пропоную зразу починати працювати над формуванням Кабінету Міністрів не затягуючи і не зволікаючи. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую. Прошу, Олег Ляшко, Радикальна партія.</p>
<p>&nbsp;</p>
<p>16:34:59</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні колеги! Я не скажу нічого нового. Лише підтримаю попередніх виступаючих. Ми живемо в історичний момент. Ми живемо в історичний час. Від наших рішень, від узгоджених дій Кабінету Міністрів, Верховної Ради, Президента залежить доля країни, залежить майбутнє.</p>
<p>І наш обов'язок, ми не підемо з цього залу, поки ми не виберемо дієздатний уряд. Абсолютно безвідповідально в умовах війни, в умовах економічного колапсу торгуватися за посади і не мати легітимного уряду в нашій країні. І ми не дамо нашим опонентам, які називають себе опозицією, ми не дамо вам приводу злорадствувати, потирати руки до мозолів і радіти, думати, що у нас нічого не вийде! Все у нас вийде.</p>
<p>Це у вас нічого не вийшло. Ви розвалили країну. Тепер ми за вами маємо її будувати, зшивати, захищати. І коли ви говорите про виплату пенсій, то ми вас кур'єрами пошлемо туди, на захоплену терористами територію! Щоб ви довезли ті пенсії! <i>(Оплески)</i> Бо через вас туди не можуть дійти поштарі, через вас туди не можуть дійти машини "Ощадбанку". Бо ваші поплічники грабують ті машини і крадуть у наших громадян, жителів Донбасу ці пенсії, ці зарплати, ці соціальні допомоги.</p>
<p>Я з радістю почув оголошення про те, що Президент надав українське громадянство трьом кандидатам на членство в уряд. Я радий цьому. Але хочу сказати, що у нас в добровольчих батальйонах за незалежність, за суверенітет, за територіальну цілісність України воюють сотні громадян Росії, Грузії і інших громадян. Їм треба так само, я звертаюсь до пана Президента, надати українське громадянство цим людям, які зі зброєю в руках ризикуючи життям захищають українську незалежність.</p>
<p>Зокрема в батальйоні "Айдар" Юля Холопа, і там таких громадян не України більше 15 в інших добровольчих батальйонах. Ми просимо Президента&nbsp; цим героям так само надати українське громадянство.</p>
<p>Ну, і нарешті. Журналісти мене питають, бігають, проходу не дають: от як ви ставитеся до того,&nbsp; що іноземних громадян запропонували до уряду? Ми ставимося до цього нормально, Радикальна партія. Але ми хочемо сказати, не робіть з іноземних фахівців панацею від усіх бід. Я хочу вам сказати, що в Україні&nbsp; мільйони молодих хлопців, дівчат, які з дипломами про вищу освіту на базарах торгують, і в них немає можливості працювати і заробляти. І тому молодь треба довести до влади і нашим людям давати можливість себе реалізувати. А то ми можемо запросити звідусіль. Тільки куди ми наших дінемо безробітних випускників вузів, випускників шкіл тощо?</p>
<p>Слава Україні! І голосуємо за уряд.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, фракція "Самопоміч", Олег Березюк. Прошу.</p>
<p>&nbsp;</p>
<p>16:38:21</p>
<p>БЕРЕЗЮК О.Р.</p>
<p>Вельмишановний пане Голово, вельмишановні колеги депутати! Ми з вами сьогодні не можемо вийти з цього залу, не проголосувавши за уряд, який має керувати цією державою. Це є відповідальність законодавчої гілки влади. Апріорне беззаперечне твердження.</p>
<p>Але ми сьогодні з вами мусимо взяти на себе відповідальність не лозунгами, які ми чуємо 24 роки, не лозунгами, колеги, люди вже в ці лозунги не вірять, хоча вони звучать дуже атрактивно, а професійною працею, співпрацею як законодавча професійна гілка влади, яка не існувала 10 років, відпрацювати свою повинність на людей.</p>
<p>Тому, шановні люди, шановні депутати, ті, які не беруть участі в перемовинах на рівні ради коаліції, ті, які чемно чекають в коридорах своєї долі, на яку кнопку натиснути, я звертаюся до вас. Я прошу вас сьогодні, тільки сьогодні, я підтримую фракцію Ляшка, Юлії Тимошенко, "Народний фронт", БПП тільки сьогодні за уряд, тільки сьогодні, але як гідні громадяни і депутати професійно, а не тому, що так сказали&nbsp; зверху. Це відповідальна&nbsp; річ вперше за 10 років.&nbsp; Дякую&nbsp; вам.</p>
<p>&nbsp;</p>
<p>ГОЛОВУЮЧИЙ. Дякую. Я думаю, що сьогодні український парламент&nbsp; демонструє зовсім інші підходи щодо публічності розгляду кандидатур на посади міністрів, щодо публічного обговорення,&nbsp; спілкування.&nbsp; Тому я переконаний&nbsp; у&nbsp; тому, що кожен депутат, який&nbsp; присутній у цій залі, він визначився з тим, що сьогодні Україні потрібен якісний фаховий уряд. І ті&nbsp; пропозиції, які&nbsp;&nbsp; передала коаліція Прем'єр-міністру, і те, що Прем'єр-міністр вніс на розгляд&nbsp; депутатів, якраз заслуговує&nbsp; і з нашого боку&nbsp; поваги&nbsp; і підтримки, оскільки всі виступаючі сказали, що ситуація дуже складна. І це правда. То ми маємо бути&nbsp; відповідальні, ми маємо все зробити для того, щоб не тільки&nbsp; говорити, а і працювати. І для нас я вважаю, що це є принциповий підхід.</p>
<p>Тому давайте порадимося. Якщо ми готові зараз розпочинати процедуру голосування, ми можемо це робити. Якщо&nbsp; додатково потрібно ще спілкування, ми можемо&nbsp;&nbsp; запросити сюди міністрів або&nbsp; оголосити зараз ще одну перерву. Але хочу підкреслити… <i>(Шум у залі) </i>&nbsp;Шановні друзі, хочу підкреслити, що це буде остання перерва до формування уряду. <i>(Шум у залі)</i></p>
<p>&nbsp;Є пропозиція про те, щоб поставити&nbsp;&nbsp; на голосування, або продовжуємо працювати&nbsp; без перерви. Так?</p>
<p>Будь ласка,&nbsp; Олег Березюк, фракція&nbsp; "Самопоміч". Колеги, увага,&nbsp; хвилину.</p>
<p>&nbsp;</p>
<p>16:41:54</p>
<p>БЕРЕЗЮК О.Р.</p>
<p>Фракція&nbsp; "Самопоміч", Олег Березюк.</p>
<p>Вельмишановні&nbsp; панове депутати, я прошу вашої підтримки&nbsp; позиції&nbsp; партії "Об'єднання "Самопоміч", фракції, оголосити перерву на одну годину для доопрацювання&nbsp; кандидатів.</p>
<p>&nbsp;</p>
<p>ГОЛОВУЮЧИЙ. Шановні народні депутати, з глибокою повагою до кожного з нас, до кожного присутнього в цій залі я пропоную, і використаю це право як головуючий, і оголошу перерву на одну годину. Але я наголошую на тому, що це година, я просив би максимально ефективно її використати, оскільки через цю годину ми починаємо голосувати склад Кабінету Міністрів України. Одна година!</p>
<p>Дякую за вашу увагу. Перерва на одну годину. Я просив би представників коаліції, фракцій коаліційних залишитися у залі, щоб продовжити роботу. Дякую.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні народні депутати, перерву закінчено. Я прошу всіх зайняти свої місця і ми будемо продовжувати нашу роботу.</p>
<p>Вельмишановні народні депутати, займайте, будь ласка, свої місця, ми розпочинаємо роботу або продовжуємо, якщо бути більш точним. Будь ласка, присідайте. Шановні депутати, будь ласка, займайте свої місця. Прошу, заходьте, проходьте до зали. Керівників фракцій я би попросив: запросіть депутатів до зали. Дякую.</p>
<p>Ми можемо продовжити нашу роботу, шановні колеги. Просив би вашої уваги.</p>
<p>Шановні народні депутати, хочу проінформувати вас, що у роботі, у пленарному засіданні Верховної Ради України, бере участь Президент України Петро Олексійович Порошенко.&nbsp;</p>
<p>Я би хотів зараз запросити до зали Президента України Петра Олексійовича Порошенка. Прошу привітати Президента. <i>(Оплески)</i></p>
<p>Шановні народні депутати, відповідно до статей&nbsp; 85, 106 та 114 Конституції України міністр закордонних справ України та міністр оборони України призначається Верховною Радою&nbsp; України за Поданням Президента України.</p>
<p>Президент України вніс до Верховної Ради Подання на призначення Павла Анатолійовича Клімкіна міністром закордонних справ України та Степана Тимофійовича Полторака міністром оборони України.</p>
<p>Шановні народні депутати, я хочу запросити до слова Президента України&nbsp; Петра Олексійовича Порошенка. Будь ласка. <i>(Оплески)</i>&nbsp;&nbsp;</p>
<p>&nbsp;</p>
<p>ПОРОШЕНКО П.О.</p>
<p>Дорогий мій, рідний український народе! Вельмишановні народні депутати! Шановний пане Прем'єр-міністр! Немає більш важливого завдання зараз, ніж захищати суверенітет, територіальну цілісність і незалежність нашої держави. &nbsp;Звичайно, що в першу чергу це роблять наші славні воїни, але можу наголосити: дипломати також є&nbsp; захисниками вітчизни. Так, в їхніх руках немає зброї, і дуже рідко над їхніми головами свистять кулі, але лінія їхнього фронту&nbsp; перетинає всю планету – це вони мобілізують весь світ на підтримку&nbsp; України в нашій боротьбі з зовнішньою агресією. І важко навіть уявити собі, як би склалося, якби не глобальна коаліція, яка підтримує Україну в її святій боротьбі.</p>
<p>Дипломатичні раути відбуваються не на виду і непосвяченим іноді здається, що ключові міжнародні рішення, що стосуються України, вирішуються самі собою. І будь-що стосується: підписання Угоди про асоціацію з Європейським Союзом чи санкції, які&nbsp; Рада ЄС, які Сполучені Штати Америки, країни "Великої сімки" приймають проти агресора, чи рішення&nbsp; про допомогу Україні, – все це досягається шляхом кропіткої, наполегливої дипломатичної роботи. І не забуваємо: у нашого недруга теж є свої дипломати, які спираються на потужний зовнішньополітичний фінансовий, інформаційний, безпековий ресурс. І вони теж працюють, намагаючи множити на нуль наші зусилля. Але це дарма, бо правда є на нашому боці, і весь світ сьогодні це чітко демонструє. &nbsp;І саме тому Україна має сьогодні потужну світову підтримку, а агресор залишається в ізоляції.</p>
<p>Павло Клімкін очолив зовнішньополітичне відомство в червні. За неповних півроку він довів, що є на цій посаді правильною людиною в правильний час.</p>
<p>Можу твердо сказати, я задоволений роботою Міністерства закордонних справ і бачу, що суспільство теж не має до нього претензій. Немає зараз підстав міняти міністра, тому я твердо переконаний, що роблю правильно, коли я вдруге за півроку вношу на затвердження на посаду міністра закордонних справ України кандидатуру Павла Анатолійовича Клімкіна. <i>(Оплески)</i></p>
<p>Павло Клімкін стояв біля витоків Угоди про асоціацію, брав безпосередню участь в переговорах щодо кожного положення угоди. Мені здається, вночі розбуди Павла Анатолійовича, він буде на пам'ять цитувати цілі абзаци цієї Угоди. І якщо у нас попереду не лише захист від військової агресії, а й клопітка робота по імплементації Угоди, це теж підтвердження тези, що Павло Анатолійович правильна людина в правильний час на правильному місці. Для нього ця Угода не просто міжнародний договір, але це, без перебільшення, частина його життя і справа честі. І в цьому я бачу гарантію щодо виконання Угоди про асоціацію буде належним чином забезпечена. Це є і залишається пріоритетним завданням для України, для коаліції і для міністра закордонних справ.</p>
<p>Треба прискоритися на шляху запровадження безвізового діалогу з Європейським Союзом. Ми обіцяли це нашим співгромадянам у 2015 році і, хоч розбийся, а обіцяне треба виконувати. Немає більше жодного виправдання для того, щоб негайно не отримати звіт про завершення виконання Україною своїх зобов'язань щодо безвізового режиму і вже на Ризькому саміті в травні місяці має бути прийнято рішення про безвізовий режим по відношенню до українських громадян з Європейським Союзом. <i>(Оплески)</i></p>
<p>&nbsp;І при цьому слід подвоїти і потроїти зусилля для забезпечення посильної міжнародної підтримки в захисті України від зовнішнього агресора. Організація військово-технічної допомоги, і ця робота має вестися як на двосторонніх рівнях, так і на багатосторонньому рівні, як в стосунках з окремими країнами, так і з єдиною системою євроатлантичної безпеки. А досягнення критеріїв членства в Європейському Союзі, то вже робота не лише МЗС, а спільна справа всього уряду і всієї Верховної Ради, і Президента. І я переконаний, нашою спільною роботою ми продемонструємо ефективні результати. Слава Україні! <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати!&nbsp; Я думаю, що ми можемо переходити до прийняття рішення, проект постанови вам розданий. Номер постанови 1166. Я просив би підготуватися до голосування. Прошу голосувати проект Постанови про призначення Клімкіна Павла Анатолійовича міністром закордонних справ України. Прошу голосувати, шановні народні депутати, за основу і в цілому. Прошу голосувати.</p>
<p>&nbsp;</p>
<p>17:58:42</p>
<p>За-351</p>
<p>Рішення прийнято. <i>(Оплески)</i></p>
<p>Вітаємо Павла Анатолійовича. Переходимо до наступного питання порядку денного: проект Постанови про призначення міністром оборони України Полторака Степана Тимофійовича. Я запрошую до слова пана Президента.</p>
<p>&nbsp;</p>
<p>ПОРОШЕНКО П.О. Вельмишановні колеги! Ви всі пам'ятаєте як не просто підбиралася кандидатура на посаду міністра оборони. Мені навіть радили, щоб я&nbsp; до закінчення повноважень попередньої Верховної Ради не вносив тоді кандидатуру Степана Тимофійовича Полторака. Ситуація у Збройних Силах була жахливою. Ще в квітні-травні, ще в червні війна в країну заскочила зненацька і ми не були абсолютно до неї готові, в тому числі і в кадрових питаннях.</p>
<p>&nbsp;Можу твердо засвідчити, за півтора місяця роботи Степан Тимофійович довів абсолютну правильність мого рішення щодо запропонування&nbsp; Верховній Раді про призначення його міністром оборони. Нам з вами, я також прошу підтвердити правомірність цього рішення і зараз фактом одноголосного&nbsp; голосування, і погодитися з цією оцінкою, бо енергія та&nbsp; завзяття, з якою новий міністр взявся за реформування міністерства, хто знає, це є переконливе свідчення, вона не може не вражати. Головне, що вона під колосальним тягарем, накопичених за десятиліття проблем, не вичерпалася надто швидко. Вкрай важливо, і я підкреслюю це, що нарешті до реформування системи залучаються позасистемні люди, бо тільки таким шляхом і можна забезпечити реальні зміни.</p>
<p>Тому за моїм наполяганням при&nbsp; Міністерстві оборони створено Раду волонтерів. Члени ради і я з ними нещодавно… я з ними нещодавно&nbsp; зустрічався,&nbsp; працюють за чотирма напрямками: речове забезпечення, ремонт військової техніки, закупівля оптичних приладів та зв'язку, військова медицина. Окремо йдеться про співпрацю забезпечення військ продовольством.</p>
<p>У кожному департаменті в&nbsp; Міноброні, які&nbsp; відповідають за&nbsp; постачання, працюватиме по два представника від волонтерських організацій. Понад 50 посадових осіб апарату Міністерства оборони та Генерального штабу звільнено через неналежне виконання ними&nbsp; службових обов'язків. Люди, які&nbsp; мають доступ до матеріальних засобів і державної таємниці пройдуть детектор брехні. Через детектор брехні пройшли і всі волонтери, які пропонувалися до входження до роботи в департаментах.</p>
<p>Можу наголосити: 25 процентів волонтерів не пройшли детектор брехні. І це нормально. І це має бути абсолютною нормою і при інших призначеннях. Для відпрацювання нових управлінських практик, запровадження прозорих процедур обліку та доставки майна, прогресивних логістичних підходів розпочато співпрацю зі всесвітньо відомими компаніями "PricewaterhouseCoopers" та "…………….". І ми негайно найближчим часом получимо професійні найбільших аудиторських фірм щодо підвищення ефективності діяльності&nbsp; окремих департаментів Міністерства оборони.</p>
<p>Міжнародними експертами буде проведено діагностику діяльності окремих концернів та державних підприємств. Ніхто не залишиться поза ефективним та прозорим контролем. Всі підприємства, що входять до сфери управління Міністерства оборони, буде також проведено аналіз зовнішній аутсорсинговий на предмет їх ефективності, їхньої господарської діяльності. Всі ці нові та новаторські підходи мають сприяти вирішенню головного завдання Міністерства оборони – захисту суверенітету, захисту незалежності, захисту територіальної цілісності нашої держави.</p>
<p>Тому я наполегливо закликаю, шановні дорогі колеги, підтримати пропозицію, кандидатуру Степана Тимофійовича Полторака на посаду міністра оборони України.</p>
<p>Я хотів би сказати ще декілька слів, які виходять за формальну і неформальну процедуру представлення двох міністрів. Я хотів би подякувати. Подякувати тим кандидатам в новий уряд, які зараз, після представлення Прем'єр-міністра, будуть представлені на ваш розсуд, будуть просити вашої підтримки. Мені приємно: абсолютна більшість, майже всі вони є такими, які, я переконаний, продемонструють абсолютно нові якості нового українського уряду, достойного нової Верховної Ради&nbsp; і нової країни, які ми отримали після Майдану, і нових підходів. Після мого звернення з цієї трибуни в країні лунала достатньо активна дискусія щодо того&nbsp; чи запрошувати, чи не запрошувати в уряд іноземців. Я, наприклад, твердо стою на позиції, що ми маємо залучати найкращій міжнародний досвід аж до включення в делегування представників інших країн, дружніх до України, до уряду. <i>(Оплески) </i></p>
<p>Але я хотів би окремо звернутися з словами подяки і привітання Наталки Яресько <i>(оплески) </i>– людині, яка ще... завжди була українкою, великою українкою з великим серцем. Але з сьогоднішнього ранку моїм указом стала громадянкою України, це&nbsp; потужний... <i>(Оплески)</i> Пані Наталка, вся Україна, Верховна Рада дякує вам. Велике спасибі&nbsp; вам за це. <i>(Оплески)</i></p>
<p>Я хотів би привітати Айвараса Абрамавічуса – литовця, <i>(оплески)</i> який&nbsp; з сьогоднішнього дня… моїм указом надано українське громадянство. І українець з братньої нам Литви Айварас Абрамавічус буде разом з нами будувати незалежну суверенну і ефективну державу – Україну. Дякую вам за це, Айварас. <i>(Оплески)</i></p>
<p>І Олександр Квіташвілі. <i>(Оплески)</i> Грузія завжди була нам близькою братньою країною. І той факт, коли ми досвід реалізації грузинських реформ будемо використовувати для реформування України, і це буде робити українець Олександр Квіташвілі, я думаю, що це дуже добрий знак. Я вас вітаю, українець Олександр Квіташвілі. <i>(Оплески) </i></p>
<p>Хочу повідомити, що я на цьому не зупинюся. <i>(Оплески)</i></p>
<p>Буде вирішено, що відповідний законопроект після проходження регламентних процедур, обговорення в комітеті буде внесений на ваш розгляд. Я сподіваюся на його підтримку, але хочу передати вітання і моїм бойовим побратимам. Ваше звернення до Президента України щодо надання українського громадянства білорусам, росіянам, які зі зброєю в руках разом з вами захищали честь і незалежність держави… <i>(Оплески) </i>Як і обіцяв, я підпишу указ про надання їм українського громадянства. Вони пройшли це випробування. <i>(Оплески) </i></p>
<p>&nbsp;Слава Україні!</p>
<p>&nbsp;</p>
<p>ГОЛОСИ ІЗ ЗАЛУ. Героям слава!</p>
<p>&nbsp;</p>
<p>ГОЛОВУЮЧИЙ. Дякую, пане Президенте!</p>
<p>Шановні колеги народні депутати, на ваш розгляд вноситься проект Постанови про призначення Полторака Степана Тимофійовича міністром оборони України. Прошу підготуватися до голосування і прошу голосувати за основу і в цілому. Прошу голосувати.</p>
<p>&nbsp;</p>
<p>18:08:43</p>
<p>За-347</p>
<p>Рішення прийнято. Вітаємо вас, вельмишановний пане міністре!</p>
<p>Шановні народні депутати, питання про призначення на посади членів Кабінету Міністрів України розглядається Верховною Радою згідно з частиною восьмою статті 83, пунктом 12 частини першої статті 85, частиною четвертою статті 114 Конституції України за поданням Прем'єр-міністра України відповідно до пропозицій, внесених коаліцією депутатських фракцій. Прем'єр-міністр України Арсеній Петрович Яценюк відповідно до статті 114 Конституції України 2 грудня 14-го року вніс до Верховної Ради України подання щодо призначення кандидатів на посади членів Кабінету Міністрів.</p>
<p>Шановні колеги, я хочу зараз запросити до слова Прем’єр-міністра України Арсенія Петровича Яценюка для представлення кандидатів. Будь ласка, вельмишановний Арсеній Петрович. <i>(Оплески)</i></p>
<p>&nbsp;</p>
<p>ЯЦЕНЮК А.П.</p>
<p>Шановний український народе, пане Президенте, пане Голово, вельмишановні члени Європейської демократичної коаліції, яка налічує конституційну більшість, представники депутатських груп та опозиції! Відповідно до Конституції України Прем’єр-міністр вносить подання на призначення всіх членів Кабінету Міністрів України, окрім тих, які щойно проголосовані і внесені Президентом України. У нас був пройдений складний, але правильний етап по формуванню коаліційного уряду. Таким чином на ваш розгляд вносяться пропозиції щодо формування політично відповідального уряду, а не уряду, який би був поділений за принципом політичних квот.</p>
<p>Перед цим урядом стоять складні завдання. І не тільки перед урядом, дорогі друзі. Це завдання всіх нас. На це нас обирав український народ, саме для цього сформована конституційна більшість і це те завдання, яке ми здатні виконати, якщо є і далі буде єдність між Президентом України, урядом і парламентською коаліцією.</p>
<p>Коротко про стан справ в державі. Країна зморена війною. Країна зморена торгівельною війною з Росією. Країна зморена, в першу чергу, військовою агресією Росії. Країна зморена політичною війною. Країна потребує радикальних змін і реформ. За останніх 8 місяців, хотів би доповісти новим членам парламенту, що було зроблено і що необхідно далі продовжувати.</p>
<p>Перше, у бюджетній сфері. На 2 мільярди гривен скорочені витрати державного бюджету на утримання державного апарату. Із цієї трибуни я також зразу звертаюсь до всіх членів парламенту: в новому Законі України про державний бюджет, який повинен бути прийнятий до кінця поточного року буде подальше скорочення витрат на державний апарат.</p>
<p>Друге. Урядом було прийнято рішення про оптимізацію соціальних витрат на 4 з половиною мільярда гривень. І я так само заявляю з цієї трибуни, що в наступному році нам треба буде іти по шляху оптимізації соціальних витрат також.</p>
<p>Третє. Урядом було прийнято рішення про збільшення фінансування до 19 мільярдів гривень витрат на національну безпеку і оборону. Ми і далі повинні фінансувати витрати на національну безпеку і оборону.</p>
<p>Четверте. Ми відновили співпрацю з Міжнародним валютним фондом, Світовим банком, Європейським інвестиційним банком, Європейським банком розвитку і реконструкції. Часто-густо задають питання: так, куди поділися кредити, які отримала Україна? На сайті Міністерства фінансів я зобов'язав вивісити всю інформацію і проінформую вас.</p>
<p>Шановні народні депутати України, загалом Україна отримала станом на сьогоднішній день різного виду міжнародної фінансової допомоги, а саме кредитів, в обсязі 9 мільярдів доларів США.</p>
<p>А тепер скажу вам скільки ми виплатили боргів, які не ми плодили. З урахуванням заборгованості НАК "Нафтогаз України", з урахуванням погашення боргів за газ і всіх зовнішніх виплат загальний обсяг коштів, які виплатила Україна – 14 мільярдів доларів при отриманих 9-ти.</p>
<p>Ми і далі будемо продовжувати співпрацю з іноземними кредиторами. В 2016 році очікувати притоку приватних іноземних інвестицій навряд чи є можливим, тому основа інвестицій – це міжнародні фінансові організації, які, наприклад, як вчора, підписали контракт на 150 мільйонів євро на реконструкцію української газотранспортної системи. З цієї трибуни 2 місяці тому я просив тодішній склад парламенту проголосувати за Закон про модернізацію української ГТС, щоб зупинити будівництво&nbsp; "Південного потоку" і запросити інвесторів в українську ГТС. "Південний поток", який будувався Росією, зупинений.&nbsp; <i>(Оплески)</i></p>
<p>Тому те, що стосується подальшої співпраці. Шановні колеги, гроші просто так ніхто нікому давати не буде. І та висока оцінка наших міжнародних кредиторів жорсткості і правильності реформ, які проведені Україною, є, з одного боку, хорошою оцінкою, а, з іншого боку, це не означає, що ми маємо право зупинятися. Далі буде складніше і ці складнощі ми всі повинні подолати.</p>
<p>П'яте, що стосується доходів державного бюджету. Не дивлячись на те, що ми втратили тимчасово контроль над територією Автономної Республіки Крим та над окремими районами Донецької та Луганської областей, не дивлячись на те, що російськими терористами знищена інфраструктура, шахти і заводи, в першу чергу на Донбасі, що потягнуло за собою падіння промислового виробництва на 10 відсотків, падіння валогового внутрішнього продукту, станом на сьогоднішній день уряду завдяки: перше – підвищення податків на найбільш доходні виду бізнесу; друге – запровадження оподаткування пасивних доходів; третє – зміни адміністрування податків і зборів і четверте – легалізації і детінізації доходів накшталт тих, які були при минулому уряді при імпорті нафтопродуктів, ми зібрали при падінні виробництва на 10 відсотків на 5 відсотків податків більше, ніж в минулому році. Так, ми не дотягнули до тих показників, які визначали для себе, але плюс 5 відсотків від минулого року.</p>
<p>&nbsp;Саме&nbsp; тому, дорогі друзі, ми будем далі йти по цьому шляху. Ті, хто заробляють багато – це чесно і справедливо – повинні платити багато. Ті, хто потребують допомоги, в тому числі і соціальної, будуть отримувати таку допомогу. Принцип справедливості – це базовий принцип в діяльності нового уряду України.</p>
<p>Що стосується зовнішніх боргів. Також це питання часто-густо задавалося. Станом на минулий рік зовнішні борги в доларах США складали 73,1 мільярда доларів США, станом на сьогодні зовнішні борги складають 72,9 мільярда доларів США.</p>
<p>Саме за падіння валютного курсу, який є викликом і який пов'язаний, в першу чергу з військовою агресією, а відповідно нестабільністю і природньою поведінкою внутрішніх та зовнішніх інвесторів, гривнева заборгованість має дещо інші цифри. Але це той виклик, який ми разом, в тому числі з Національним банком, повинні прийняти і зробити всі заходи для того, щоб стабілізувати як валютно-обмінний курс, так і стабілізувати банківський сектор.</p>
<p>З цієї високої трибуни хотів би дуже коротко проінформувати вас про першочергові завдання, наші спільні, до кінця поточного року.</p>
<p>Перше завдання – прийняття нового Бюджетного кодексу, який передбачає передачу додаткових фінансових повноважень на місця.</p>
<p>Друге завдання – прийняття змін до Податкового кодексу, який передбачає скорочення кількості податків і зміну бази оподаткування.</p>
<p>Третє завдання – це зменшення єдиного соціального внеску і введення прогресивної шкали по оподаткуванню.</p>
<p>І четверте завдання, яке випливає з перших трьох, - це прийняття Закону України "Про Державний Бюджет". Надзвичайно жорсткого, з зменшенням по всім можливим статтям.</p>
<p><a href="http://w1.c1.rada.gov.ua/pls/zweb2/webproc4_2?pf3516=2015&skl=9" target=_blank>2015</a> рік буде складніший ніж поточний так як економіка має часовий лах Те, що відбувається на Донбасі надто дорого коштує для України. В першу чергу це те, що не можливо повернути. Це життя наших людей.</p>
<p>Що стосується економіки, то економіка буде мати півмісячний лаг і протягом шести місяців ми ще будемо відчувати мінусову тенденцію. Цей уряд повинен зробити те, про що писав Андрій Шептицький в своїй знаменитій праці "Як будувати Рідну Хату". Фундамент є. Тепер треба його будувати. Це наша спільна відповідальність перед країною, - відповідальність за творення української держави, за майбутнє країни і за майбутнє наших громадян.</p>
<p>Люди очікують змін від всіх і кожного. І ми готові до найрадикальніших, найжорсткіших і найефективніших змін і реформ в країні, які потребує сьогодення. Місія буде виконана. Дякую за увагу. І буду презентувати членів уряду. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую, шановний Арсеній Петрович.</p>
<p>Шановні колеги, було достатньо консультацій, заслуховувань на фракціях кандидатів. Я хотів би з вами порадитись. Чи є необхідність, щоб кожен з них зараз коротенько виступав на трибуні? Дякую.</p>
<p>Тоді ми зробимо таким чином, шановні колеги. Я зараз запрошу по черзі, я думаю, що ми виділимо по 5 хвилин кожному кандидату. Я думаю, що вони представлять себе. Після того від фракцій ми позадаємо питання, якщо це потрібно зробити буде. І далі перейдемо до розгляду рішення. Домовились? До прийняття рішення.</p>
<p>Як? Дивіться, є пропозиції в залі голосувати. Голосувати? Голосувати. Добре, шановні колеги, давайте тоді таким чином. Прем'єр-міністр висловив свою позицію щодо уряду. В ложі уряду є урядовці. Вони будуть формувати програму уряду і будуть тут презентувати її. Кожну п'ятницю у нас є "година запитань до Уряду". Завтра буде перше засідання, і тому я як головуючий, вибачте, але два дні всі розмовляли фракції з кожним кандидатом, я робив додаткові перерви. <i>(Шум у залі)</i></p>
<p>Я, шановні колеги, є пропозиція з одного боку – ставити на голосування, з іншого боку – інша пропозиція. В порядку надходження.</p>
<p>Я, шановні колеги, ставлю на голосування Постанову&nbsp; Верховної Ради&nbsp; України про формування складу Кабінету Міністрів&nbsp; України за № 1008. Прошу депутатам визначитися і прошу голосувати. <i>(Шум у залі)</i></p>
<p>&nbsp;Прошу визначатися щодо голосування, шановні колеги. Прошу голосувати.</p>
<p>&nbsp;</p>
<p>18:22:46</p>
<p>За-229</p>
<p>Рішення прийнято.</p>
<p>Шановні колеги, шановні колеги! <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Давайте, шановні колеги, будемо уважнішими. Ще раз. Є постанова Верховної Ради, є пропозиція залу про те, щоб ставити на голосування. Почекайте, я як головуючий&nbsp; поставив на голосування. Депутати проголосували. "За" – 229 депутатів, проти – 16, утрималося – 9. 129 депутатів не голосували. Які є додаткові пропозиції? Якби ця пропозиція не набрала би рішення, проголосували би іншу пропозицію. Так ми домовлялися.</p>
<p>По фракціях, будь ласка. <i>(Шум у залі) </i>&nbsp;125 – "Блок Петра Порошенка", "Народний фронт" – 69, Опозиційний блок – 0, "Самопоміч" – 0, Радикальна партія – 15,&nbsp;&nbsp; "Батьківщина" – 14,&nbsp; "Воля народу" – 1,&nbsp; "Економічний розвиток" – 0.</p>
<p>Дякую, шановні колеги.</p>
<p>Будь ласка, Юрій Віталійович Луценко просить слово.</p>
<p>Заспокойтеся, будь ласка.</p>
<p>&nbsp;</p>
<p>18:24:14</p>
<p>ЛУЦЕНКО Ю.В.</p>
<p>Шановні народні депутати,&nbsp; шановний пане Президенте,&nbsp; шановний Голова&nbsp; Верховної Ради, шановні колеги! Я думаю, що ми вирішимо цю ситуацію, і вношу для&nbsp; цього пропозицію. Перед голосуванням за уряд, який коаліційною угодою передбачене як голосування пакетне, прошу надати усім головам фракцій можливість короткого виступу для висловлення своєї позиції щодо уряду. І після цього перейти&nbsp; до голосування пакетом за уряд, який ми спільно сформуємо. Дякую.</p>
<p>&nbsp;</p>
<p>ГОЛОВУЮЧИЙ.&nbsp; В цілому. Немає&nbsp; заперечень?&nbsp; Ми голосували за основу проект постанови, постанову уряду, правильно я розумію?&nbsp; Ми проголосували Постанову Верховної Ради&nbsp; за основу, яку вніс відповідно законодавства Прем'єр-міністр&nbsp; України. Є пропозиція&nbsp;&nbsp;&nbsp; Юрія Віталійовича Луценка, щоб зараз надати слово представникам фракцій. Якщо буде&nbsp; потрібно заслухати міністрів, ви визначайтесь, шановні колеги, я поставлю пропозицію на голосування і на цьому поставимо крапку.&nbsp;&nbsp;&nbsp;&nbsp;</p>
<p>Будь ласка, прошу Сергій Соболєв.</p>
<p>&nbsp;</p>
<p>18:25:30</p>
<p>СОБОЛЄВ С.В.</p>
<p>Соболєв, "Батьківщина". Ми підтримали&nbsp; пропозицію, яка пролунала на раді коаліції про те,&nbsp; щоб&nbsp; дати можливість виступити представникам депутатських фракцій, і таким чином після цього&nbsp; ухвалити рішення щодо складу уряду за тим проектом постанови, який&nbsp; запропонований. Ваша пропозиція&nbsp; стосовно можливості&nbsp; без виступів міністрів, я так розумію, набрала&nbsp; 229 голосів, але виступи від фракцій, ми домовилися, ми&nbsp; хотіли, щоб вони пролунали.&nbsp; Дякуємо.</p>
<p>&nbsp;</p>
<p>ГОЛОВУЮЧИЙ. Дякую. Приймається.</p>
<p>Будь ласка,&nbsp; прошу, фракції записатися до виступів. За&nbsp; основу ми проголосували. Зараз тоді будемо,&nbsp; якщо потрібно, будуть пропозиції, будемо заслуховувати міністрів. Будь ласка,&nbsp; записуйтесь, шановні колеги.</p>
<p>Будь ласка, є всі… Значить Лещенко, Сергій Лещенко, "Блок Петра Порошенка". Будь ласка, прошу.&nbsp; Юрій Луценко, прошу.</p>
<p>&nbsp;</p>
<p>18:26:40</p>
<p>ЛЕЩЕНКО С.А.</p>
<p>Я передав слово.</p>
<p>&nbsp;</p>
<p>ГОЛОВУЮЧИЙ. Юрій Луценко, прошу.</p>
<p>Передали слово Юрію Луценко, правильно я зрозумів, Сергій? Лещенко. Народний депутат Лещенко. Включіть, будь ласка, мікрофон.</p>
<p>&nbsp;</p>
<p>18:26:57</p>
<p>ЛЕЩЕНКО С.А.</p>
<p>Народний депутат Лещенко. Хотів звернути увагу, що перед цим були дві спроби неперсонального голосування з боку фракції Ігоря Єремеєва. Прошу більше не повторювати. А слово передаю Юрію Луценку.</p>
<p>&nbsp;</p>
<p>ГОЛОВУЮЧИЙ. Дякую, пане Сергій. Я просив би народних депутатів забезпечити персональне голосування. Дякую. Будь ласка, Юрій Віталійович Луценко, "Блок Петра Порошенка".</p>
<p>&nbsp;</p>
<p>18:27:19</p>
<p>ЛУЦЕНКО Ю.В.</p>
<p>Шановний пане Президенте, шановний пане Голово, шановні колеги народні депутати, рік тому український народ зламав хребет диктатурі, рік тому політики взяли на себе зобов'язання змінити країну. За цей рік політики виконали вимоги Майдану лише в частині "проти", ми змінили гангстерського Президента, ми змінили уряд крадіїв, ми змінили Верховну "зРаду". Тепер політикам належить виконати вимоги Майдану "за", належить створити державу, де судам і поліції вірять, де багатіють конкурентоздатні, а податки платять усі, де армія сильна, а народ відчуває себе щасливим живучі в найкращій країні світу.</p>
<p>В ході створення Коаліційної угоди та формування уряду "Блок Петра Порошенка" займав незмінну позицію. Ми повинні покінчити з партійним егоїзмом, партійними інтригами і злополучними партійними квотами, які призвели країну до ганебного фінішу. Ми потребуємо уряду не партійних політиків, а уряду реформ задля нації. Тому "Блок Петра Порошенка" вніс на розгляд Прем'єр-міністра кандидатури технократів, людей, котрі не обіймають партійні посади, а тих людей, які знають як змінити Україну. Часу на навчання цьому уряду немає. Друзі, ми маємо лише 3-4 місяці вікна можливостей, 3-4 місяці, можливо, ще будуть терпіти наші зовнішні кредитори поки ми не дамо результат, 3-4 місяці дає нам природа відносного затишшя на фронті, 3-4 місяці дають різні лобісти в цьому приміщенні для того, щоб пройшли найважливіші реформи без їхнього &nbsp;інтересу, 3-4 місяці у нас є кредит довіри українського народу. За цей час ми маємо змінити країну. Зробити те, в що вірили всі ми об'єднанні в коаліцію там на Майдані. Ми вибороли цей шанс. І сьогодні хочемо підтримати уряд національного шансу, уряд національних змін, уряд національного майбутнього. Фракція "Блоку Петра Порошенка" підтримує цей уряд і підставить своє плече в нелегких але в життєво необхідних реформах задля майбутнього нашої країни і наших людей. Слава Україні!</p>
<p>&nbsp;</p>
<p>ГОЛОСИ ІЗ ЗАЛУ&nbsp; Героям Слава!</p>
<p>&nbsp;</p>
<p>ГОЛОВУЮЧИЙ. Дякую, Юрій Віталійович.</p>
<p>Будь ласка, фракція "Самопоміч" Березюк. Олег Березюк, будь ласка, пане Олеже.</p>
<p>Якщо є пропозиції по заслуховуванню міністрів, будь ласка, висловлюйте у своєму виступі. Після того ми їх заслухаємо.</p>
<p>&nbsp;</p>
<p>18:30:10</p>
<p>БЕРЕЗЮК О.Р.</p>
<p>Вельмишановний пане Президенте, вельмишановні майбутні міністри, сподіваюся, вельмишановні депутати! Ви знаєте, є лозунги а є дії. Я вважаю, що щойно сталася така біда, яка, насправді, перекреслила добрі наміри стилю. Знаєте, можна працювати результативно, але можна працювати результативно з красивим професійним стилем.</p>
<p>Я і наша фракція не бачила загрози для коротких відповідей і запитань міністрів перед тими депутатами, які їх не бачили, бо вони позафракційні. Якщо ми з вами будуємо професійним парламентаризм, який ми з вами знищили всі разом, всі разом знищили. Всі разом, я вважаю всі разом. То ми сьогодні мали дозволити півгодини попрацювати, шановні колеги, дати тим людям, які прийшли. Бо серед них тих позафракційних є люди, які прийшли сюди з щирим серцем і волею побудувати країну. <i>(Оплески)</i></p>
<p>&nbsp;Тому це некрасивий стиль, панове. І ми, як повноцінні члени коаліції, і нею будемо, якщо, може, навіть хтось не хоче цього. Ми будемо нею за будь-яких умов, бо ми сюди прийшли будувати країну, робимо зауваження всьому парламенту.</p>
<p>Друге питання. Шановні пані і панове! Уряд, який ми сьогодні будуємо, навіть et oculus, тобто на перший погляд, є кращий за попередній. Навіть у тому, що він формується за іншими принципами. Він формується можливо не найкращим, але іншим стилем. У цьому уряді є люди, які ніколи раніше не могли би бути в цьому уряді. У цьому уряді є люди, яких ми знаємо за їхніми діями. Цей уряд за своєю філософією є кращий. Але форма і стиль його формування знецінює його якість. І я думаю, потерпівши ще півгодини, ми могли би зробити ще краще, не знецінюючи цих поважних людей, ніби ми боїмося, що вони не цінні. Вони цінні.</p>
<p>Тепер зауваження, які у нас є.</p>
<p>Перше. В уряд запрошені іноземні люди. Я хочу сказати… <i>(Шум у залі)</i> Вони стали громадянами України… Вони стали громадянами України. Я, перше, спочатку,&nbsp; я дякую їм, що вони сьогодні знайшли сміливість і бажання прийти до нас і&nbsp; допомогти своїм досвідом. Але я прошу вас… <i>(Оплески)</i> Але я прошу вас – глибоко і уважно цінуйте традицію…</p>
<p>&nbsp;</p>
<p>ГОЛОВУЮЧИЙ. Дайте, будь ласка, завершити. Регламент, будь ласка.</p>
<p>&nbsp;</p>
<p>БЕРЕЗЮК О.Р. Будь ласка, традиції… І, будь ласка, не піддавайтеся на провокації корупції і регресії в нашій державі.</p>
<p>Друга річ є. У нас є зауваження… Буде регламент. У нас є зауваження до міністрів, які були вже в уряді. Нам не до кінця вдалося побороти корупцію і провести люстрацію до кінця – це задача номер один.</p>
<p>Наступна важлива задача. Міністерство інформації – дуже важливе міністерство. Але на сьогоднішній день ми не до кінця розуміємо його задачі і його положення. Ми пропонуємо, щоб це міністерство, можливо, винести за пакет для того, щоб його більше обговорити.</p>
<p>Ми не проти цього. <i>(Оплески)</i></p>
<p>І останнє. Без сумніву, без сумніву ми сьогодні&nbsp; проголосуємо уряд, але якщо ми хочемо, щоб цей уряд мав ще більшу цінність, чим він може мати сьогодні, ми пропонуємо вам винести по особове голосування за кожного міністра. &nbsp;Дякую вам. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Дякую, дякую. Запрошу до слова, група "Воля народу", пан Развадовський народний депутат.</p>
<p>&nbsp;</p>
<p>18:34:45</p>
<p>РАЗВАДОВСЬКИЙ В.Й.</p>
<p>Прошу слово передати Ігорю Мироновичу Єремеєву.</p>
<p>&nbsp;</p>
<p>ГОЛОВУЮЧИЙ.&nbsp; Ігор Миронов Єремеєв, прошу.</p>
<p>&nbsp;</p>
<p>18:34:57</p>
<p>ЄРЕМЕЄВ І.М.</p>
<p>Шановний український народе, пане Президенте, Голово Верховної Ради і народні депутати! Сьогодні&nbsp; Україна переживає важкі часи, ми ведемо війну. В цей непростий час, коли на фронті гинуть наші бійці, ми прийняли непросте рішення і зробили перевибори Верховної Ради. Сьогодні створена&nbsp; демократична коаліція, яка називається "Європейська&nbsp; Україна".</p>
<p>Наша фракція сьогодні, при голосуванні&nbsp; за Кабінет Міністрів, підтримала міністра&nbsp; іноземних&nbsp; справ, Міністерство іноземних справ і міністра Полторака міністром оборони. Ми знаємо&nbsp;&nbsp; цих міністрів,&nbsp; тому що ми за них у складі коаліції декілька місяців тому, коли була&nbsp; фракція "Суверенна європейська&nbsp; Україна" голосували і ми знаємо цих людей і підтримали їх сьогодні.</p>
<p>Але в мене до пана міністра Полторака є запитання. Ви декілька місяців&nbsp; сьогодні, пане міністре оборони, ми знаємо, що йде війна, ми&nbsp; маємо зараз перемир'я. І ми хотіли би&nbsp; знати чіткі відповіді на запитання, яке забезпечення матеріально-технічної бази наших військових. Ми вже після виборів&nbsp; їздили в зону Дебальцево де служить перший територіальний батальйон "Волинь", на превеликий жаль, 500 бійців, 500 пар зимового взуття немає&nbsp;&nbsp; і сьогодні волонтери його мають купити, ми би хотіли мати відповіді&nbsp; на ці запитання. Ми будемо&nbsp;&nbsp;&nbsp;&nbsp; вас підтримувати, але це не означає, що ми будемо мовчати, коли не буде&nbsp; відбуватись ротація, або коли будуть якісь, будь-які не будь&nbsp; порушення.</p>
<p>Ми сьогодні не голосували за новий Кабінет Міністрів, тому що нам&nbsp; документи по&nbsp; Кабінету Міністрів подали 3 хвилини тому. Декілька днів тому ми говорили до Голови Верховної Ради: наша&nbsp; фракція буде голосувати за вас як за кандидата на Голову Верховної &nbsp;Ради, якщо ви будете гарантувати, що не буде&nbsp; порушуватися жодна норма закону у Верховній Раді. Минула Верховна Рада, за революційною доцільністю, прийняла понад 100 законопроектів, які не пройшли жодного комітету. Скрізь було написано: "комітет не розглядав", "комітет не розглядав". Тому ми сьогодні рішення прийняли не голосувати за цей Кабінет Міністрів. Ми, на превеликий жаль, з повагою відносимось до міністрів, але ми їх не знаємо і, тим більше, не знаємо, які програми вони планують робити, які реформи вони планують робити. Але ми надіємось, що першим законом в перший робочий день, буде закон про відміну пенсійної реформи. Тому що саме демократична коаліція на кожному засіданні декларувала про те, що буде голосувати за відміну пенсійної реформи. Дякую за увагу. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую. Я прошу, фракція "Батьківщина". Хто буде виступати? Сергій Соболєв, будь ласка.</p>
<p>&nbsp;</p>
<p>18:37:47</p>
<p>СОБОЛЄВ С.В.</p>
<p>Фракція "Батьківщина".</p>
<p>Пане Президенте, шановні колеги, момент, який зараз буде проголосований в сесійній залі, дає відповідь на ключове питання. Коли ми зустрічалися з представниками майбутнього уряду, наша фракція задавала одне єдине питання, чи розумієте ви, що фактично ви взяли квиток в одну сторону? Це буде квиток на потяг, який повинен привести країну до Європейського Союзу і до повноцінного членства в НАТО. Той, хто сьогодні пробує тиснути на стоп-кран, я маю на увазі опозиційній блок, повинен чітко розуміти, вибір для країни зробили громадяни. Під час виборів, коли вони чітко надали повноваження більше ніж конституційному складу Верховної Ради на європейський вектор розвитку України. Але тут є і інше питання, я думаю, те, що сьогодні відбувається з майбутнім урядом, це є той час, про який ми тільки могли мріяти, в далекому 90-му році. Хто міг подумати, що громадянство України буде почесно взяте громадянам Сполучених Штатів Америки, Грузії, Литви і багатьох інших країн світу. <i>(Оплески</i>)</p>
<p>Я думаю, що це чудовий приклад для десятків мільйонів наших громадян розкиданих по всьому світу, якщо громадяни інших країн беруть українське громадянство, вони так само можуть сміливо повертатися до себе на батьківщину, будувати європейську, суверенну Україну. І я думаю, що ця ознака цього уряду – це є найкращий приклад нашого єднання. Ми розглянули всіх кандидатів на посади міністрів і віце-прем'єрів, обговорення було дуже жваве і фракція ухвалила рішення, ми підтримуємо рішення про те, щоб цей уряд, уряд не партій і не фракцій, уряд, який внесений Прем'єр-міністром країни за поданням коаліції став тим єднанням всієї країни, де, дійсно, ми зможемо подолати і військову російську агресію і ту економічну розруху, яку не могли, на жаль, подолати багато років тому.</p>
<p>Саме тому, наша пропозиція є наступна, ми голосуємо за цей уряд і ми розуміємо – це лише перший крок. Далі відповідальність, яку бере на себе коаліція, яку&nbsp; бере на себе кожен міністр є непорівнянна з усім іншим, що є в державі. Це є відповідальність за майбутнє України. Слава Україні! <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Героям слава! Дякую, дякую, будь ласка,&nbsp; Нечипоренко "Економічний розвиток", Валентин Миколайович.</p>
<p>&nbsp;</p>
<p>18:40:56</p>
<p>НИЧИПОРЕНКО В.М.</p>
<p>Прошу надати слово Віталію Хомутинніку.</p>
<p>&nbsp;</p>
<p>ГОЛОВУЮЧИЙ.&nbsp; Віталій Хомутиннік, будь ласка.</p>
<p>&nbsp;</p>
<p>18:41:07</p>
<p>ХОМУТИННІК В.Ю.</p>
<p>Шановні народні депутати!&nbsp; Шановний пане Президент, пане Прем'єр-міністр, Голова Верховної Ради, шановні співвітчизники! Позиція депутатської групи "Економічний розвиток" полягає в наступному, якщо коаліція видвигає міністрів, у яких є чітка біографія, є життєвий шлях, є про що розказати, то навіщо ми зараз будемо скривати це, давайте втратимо ще &nbsp;годину і почуємо цих людей. Це не тільки треба для нас, для фракцій, які не мали можливості зустрічі з кандидатами, не треба забувати, що зараз трансляцію дивляться всі громадяни України. І громадяни України також мають знати, хто буде керувати тим чи іншим напрямком, хто буде керувати соціальною політикою, хто економіко, хто іншими міністерствами та відомствами. Тому не треба забувати, що не все&nbsp; вирішується тільки в колах коаліції.</p>
<p>У нас особисто є&nbsp; декілька питань. Зрозуміло, що вже є рішення, що заслуховувати ми не будемо. Але є таке питання: чи відмовились кандидати на посади тих чи інших міністрів від громадянства, яке в них було до прийняття сьогоднішнього громадянства України? Якщо ні, то це не відповідає Конституції України,&nbsp; і звичайно, законам України.</p>
<p>У нас є окреме запитання до кандидатів на пост, на посади віце-прем'єрів. Ми почитали, що є кримінальні справи. Ми б хотіли чути чи закриті ці кримінальні справи, за що вони були, і чи не мають ці люди якихось питань, які ще залишились за лапками. Ми також хотіли б розуміти, який&nbsp;&nbsp; план дій кожного міністерства&nbsp; і яка кінцева мета.</p>
<p>Тому якщо буде поставлено на голосування&nbsp; по окремих кандидатах, ми з повагою відносимося до багатьох з вас, і будемо підтримувати&nbsp; окремих кандидатів, але якщо буде поставлено голосування в цілому за пакет, наша депутатська група прийняла рішення не підтримувати весь пакет, який запропонований. Дякую за увагу. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Радикальна партія, Кириченко.</p>
<p>&nbsp;</p>
<p>18:43:40</p>
<p>КИРИЧЕНКО О.М.</p>
<p>Передаю слово лідеру&nbsp; Радикальної партії Олегу Ляшку.</p>
<p>&nbsp;</p>
<p>ГОЛОВУЮЧИЙ. Олег Валерійович Ляшко, будь ласка.</p>
<p>&nbsp;</p>
<p>18:43:52</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Ми підтримуємо наших колег-депутатів щодо того, що&nbsp; кандидатури на міністрів, на керівництво уряду мають бути обговорені і українське суспільство має знати, хто йде до уряду. Адже це&nbsp; уряд, це не просто уряд. Такого уряду не було за всі 24 роки. Це уряд &nbsp;в умовах війни, це уряд в умовах глибокої навіть не економічної кризи, а&nbsp; економічної катастрофи, це уряд після банди Януковича.</p>
<p>І тому… Крім того, в цьому уряді вперше за 20 років ми маємо вчорашніх іноземців, а сьогодні громадян України. І я думаю, що всі&nbsp; громадяни України хочуть подивитися і на майбутнього міністра економіки, і на майбутнього міністра фінансів, і на майбутнього міністра охорони здоров'я, де величезна корупція, у тому числі, на тендерах, і на віце-прем'єр-міністрів для того, щоб обговорити ті питання, які є.</p>
<p>Ми будемо голосувати за&nbsp; цей уряд. Так, там є кандидати в міністри, які нам не подобаються. Там є, наприклад, кандидат у міністри Аваков, внутрішніх справ. В нас є багато претензій до цього і міністра і кандидата в міністри. Ми вважаємо, що Арсен Аваков міг би значно більше в Міністерстві внутрішніх справ, якби хотів, якби більш активніше працював.</p>
<p>В нас так само є певні питання до інших міністрів, які сьогодні знову балотуються на ці посади. Але ми знаємо, що країні треба уряд, ми знаємо, що ми несемо відповідальність перед громадянами України за її майбутнє. І ми знаємо, що за кандидатуру, за уряд відповідає Прем'єр-міністр Арсеній Яценюк. І саме тому ми будемо голосувати, бо ці кандидатури пропонує прем'єр-міністр. Саме він несе відповідальність за уряд. І парламент має дати можливості Прем'єру сформувати команду і парламент має підтримати уряд, не лише сьогодні проголосувавши за нього, а й підтримуючи ті чи інші законопроекти.</p>
<p>Але, Арсеній Петрович, я хочу звернутися персонально до вас. Дуже важливо, щоб ми&nbsp; в реформах з водою не виплеснули дитину, дуже важливо, щоб ми не забули про мільйони українських громадян, які сьогодні потребують робочих місць нових, які хочуть заробляти копійку, годувати свою сім'ю і ставити дітей на ноги. Тому всі наші реформи мають бути спрямовані саме на це. Країні треба радикальні дії в інтересах людей. Не в інтересах олігархів, не в інтересах кланів, які 23 роки деруть цю країну на частини, а в інтересах мільйонів українських громадян, які голосували за демократичні партії, які сьогодні мають конституційну більшість в Верховній Раді. Саме тому ідіть, працюйте, ми чим зможемо – допоможемо. А якщо ви не справитесь, то і вас, і нас люди просто винесуть на вилах. Треба про це завжди пам'ятати. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, "Народний фронт", Олександр Валентинович Турчинов.</p>
<p>&nbsp;</p>
<p>18:47:20</p>
<p>ТУРЧИНОВ О.В.</p>
<p>Шановні колеги, з цієї трибуни я мав уже можливість розповідати про ті колосальні завдання, які стоять перед урядом, про ті проблеми, які повинен уряд розв'язати. А зараз для нас принципово важливо продемонструвати єдність коаліції і прибрати емоції. Я розумію, що перше голосування було продиктовано тим, що багато моїх колег хотіли, щоб уряд як можна швидше приступив до виконання своїх обов'язків, дійсно країна на це чекає. Але, колеги, приберемо емоції, будемо вважати перше голосування, що ми прийняли постанову за основу. І зараз, коли ми будемо голосувати постанову в цілому, ми повинні показати, що у нас є коаліція готова брати на себе відповідальність за країну.</p>
<p>Що стосується технології, я звертаюсь до Голови Верховної Ради, прошу, ті домовленості, які в нас є щодо можливості до п'яти хвилин надати кожному претенденту на посаду міністра, віце-прем'єр-міністра для того, щоб з трибуни чітко висловити свою позицію, напрямок реалізації тих завдань, які сьогодні стоять перед тим чи іншим міністерством. Я переконаний, шановні колеги, що в нас є з вами час і відповідальність вислухати уважно, буде необхідність – задати питання. Але я переконаний, що питання буде уряду задавати життя і на ці питання уряд буде відповідати щодня.</p>
<p>Тому, колеги, не витрачаю чи зайвий час, давайте переходимо до заслуховування наших кандидатів на посади урядовців і разом, я підкреслюю, вся коаліція підтримає наш новий уряд. Слава України! <i>(Оплески)</i></p>
<p>&nbsp;</p>
<p>ГОЛОСИ ІЗ ЗАЛУ. Героям Слава! <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую, Олександр Валентинович.</p>
<p>Отже, оскільки у нас прийнято за основу Постанову Верховної Ради і є пропозиції про те, щоб заслуховувати депутатів – кандидатів на посади міністрів, членів уряду, я тоді буду запрошувати в порядку подання. Виділимо регламент 5 хвилин. 3 хвилини? 3 хвилини. І далі після того підведе риску виступаючих по формуванню Кабінету Міністрів Прем'єр-міністр. І перейдемо до голосування. Приймається? приймається.</p>
<p>Будь ласка, Вощевський Валерій Миколайович – на посаду віце-прем'єр-міністра України від фракції Радикальної партії Олега Ляшка. Будь ласка, 3 хвилини. Прошу дотримуватися регламенту.</p>
<p>&nbsp;</p>
<p>ВОЩЕВСЬКИЙ В.М.</p>
<p>Шановний пане Президенте, шановний пане Голово,&nbsp; шановний пане Прем'єр-міністр! Віце-прем'єр, у віданні якого, як визначив попередньо Прем'єр-міністр, буде знаходитися інфраструктура і охорона навколишнього середовища, я хотів би сказати дуже важливу, як на мене, річ. Для того, щоб назвати реформи, які треба проводити в сфері інфраструктури, треба сказати, що ми сьогодні маємо. Ми маємо сьогодні, по-перше, монополію скрізь, в кожній підгалузі міністерства інфраструктури. Ми маємо державну монополію, ми маємо наскрізь корумповану монополію.</p>
<p>Якщо взяти для прикладу Укравтодор, підготовлена, в тому числі і десь 4 роки тому назад, в тому числі і за моєю участю, реформа, яка передбачає розділення Укравтодору, передачу місцевим органам влади на рівні областей місцевих доріг разом з обслуговуючою інфраструктурою -облавтодори, передачу фінансів на місцевий рівень, що точно можна зробити вже найближчим часом, і приватизацію цієї структури.</p>
<p>Укравтодор сьогодні отримує з державного бюджету від 8-ми до 10 мільярдів доларів щорічно. Борг, державний борг, який сьогодні надзвичайно проблемним і за який відповідає той же Укравтодор, десь, якщо я не помиляюся, на рівні 40 мільярдів. Це… нам складно згадати, що було побудовано за минулі роки на таку величезну суму коштів. Така структура, яка є сьогодні в цій підгалузі, не має права на існування. Її можна трансформувати в ефективну, сучасну, ринкову і це можна зробити досить швидко, і отримати позитивний ефект для в цілому економіки України.</p>
<p>Те, що стосується Укрзалізниці. Ключова галузь. По ній, як мінімум тричі за останні роки, було нанесено нищівного удару. В перший раз, коли будувалася дорога Київ-Одеса. Я думаю, багато хто пам’ятає, звідти було забрано колосальніший ресурс, з Укрзалізниці. Потім, коли були віддані в оренду рухомий склад Укрзалізниці, тим підвищивши тарифи для всіх без виключення галузей економіки. І третій раз, коли ми проводили Євро–2014.</p>
<p>Ця галузь має колосальні проблеми з рухомим складом, з під’їзними, з колійним господарством. Вона потребує реформування також на підходах приватизації, створення приватно-акціонерного товариства на базі Укрзалізниці. І поступово, враховуючи сьогоднішній стан, який є в нашій державі, змінити там ситуацію так, щоб наша інфраструктура в Україні відповідала завданням сьогоднішнього дня.</p>
<p>&nbsp;</p>
<p>ГОЛОВУЮЧИЙ. Дайте завершити. Я просив би дотримуватися кандидатів регламенту, шановні колеги. Дайте завершити.</p>
<p>&nbsp;</p>
<p>ВОЩЕВСЬКИЙ В.М.&nbsp; Якщо так трапиться, що треба буде займатися і міністерством, яке називають у нас Міністерством екології, там дуже велика кількість проблем. Головне – надра України повинні служити народу України.</p>
<p>Те, що ми сьогодні маємо, і те, що ми сьогодні знаємо майже точно: видобуток нафти, який проводиться нашими деякими приватними компаніями з рентабельністю до 400 відсотків на рік; видобуток газу, який проводиться також нашими відомими компаніями, з рентабельністю до 700-та відсотків на рік, і поруч державне підприємство "Укргазвидобування", яке в 40 разів…</p>
<p>&nbsp;</p>
<p>ГОЛОВУЮЧИЙ. Подякуємо, давайте, кандидату і перейдемо до запитань. Дякую.</p>
<p>Шановні колеги, є питання, я тоді, хвилиночку, хвилиночку. Давайте порадимось, якщо всі захочуть задавати питання, це буде дуже довго.</p>
<p><i>(Шум у залі)</i></p>
<p>По одному питанню? Від фракції по одному питанню, домовились. І одне питання від позафракційних, домовились.</p>
<p>Шановні колеги! Я просив би від фракції, Мустафа Найєм, буде "БПП", потім я так піду по фракціям, "Блок Петра Порошенка".</p>
<p>&nbsp;</p>
<p>18:54:45</p>
<p>НАЙЄМ М.</p>
<p>Валерій Миколайович, дякую, що ви перед нами виступили. В мене до вас питання. Ви, мабуть, вже бачили свою біографію, яку нам офіційно роздали? Там є про те, що ви нібито намагалися вкрасти гроші. Я розумію, що це смішно, насправді нам це роздали.</p>
<p>І друге питання. Скажіть, будь ласка, на скільки правда про ваше громадянство Мальти? Якщо це неправда спростуйте це. Ми вам дуже вдячні, дякую.</p>
<p>&nbsp;</p>
<p>ВОЩЕВСЬКИЙ В.М. По-перше, я громадянин України з дня свого народження. Ніяких інших громадянств я ніколи не мав і мати не збираюсь. Це перше.</p>
<p>Що стосується того, що, як ви кажете, вам роздали, я це розглядаю як провокацію. Жодного випадку, який би можна було класифікувати, як "намагався вкрасти", в моєму житті не було. Але я хотів би, щоб ви знали, я свого часу був призначений на посаду голови Укравтодору і працював рівно один тиждень. Мене безпосередньо з Адміністрації Президента Януковича попередили: піди з посади – інакше в тюрму посадимо. Я був призначений по квоті партії "Блоку Литвина" свого часу і я відмовився. Ми розраховували, що ми маємо справу з законом, з порядними людьми і не може бути того, чого бути не може. Я відмовився, через 3 дні була порушена кримінальна справа і я вимушений був піти з посади. Але ця справа була закрита буквально через декілька тижнів, тому що жодних підстав для її порушення не було.</p>
<p>&nbsp;</p>
<p>ГОЛОВУЮЧИЙ. Дякую за вашу відповідь. Будь ласка, від "Народного фронту", Максим Бурбак, потім Радикальна – Олег Ляшко, від БЮТ… Ми зараз будемо проводити запис від фракцій</p>
<p>&nbsp;</p>
<p>18:56:34</p>
<p>БУРБАК М.Ю.</p>
<p>Доброго дня. Шановний, скажіть будь ласка. Чи будете ви продовжувати підтримувати реформу Укрзалізниці, яку розпочав уряд влітку цього року? Дякую.</p>
<p>&nbsp;</p>
<p>ВОЩЕВСЬКИЙ В.М. Я впевнений, що ми повинні займатися реформуванням Укрзалізниці. В тому стані: гола, бідна і боса сьогодні у нас Укрзалізниця. Там сьогодні фактично немає ресурсу для того, щоб забезпечувати ту основну функцію, яка покладена на неї, особливо в цей період, який треба називати особливим для нашої держави. Її треба реформувати, її треба реформувати на тих підходах, які вже задекларував уряд. Але в основі цього повинно бути залучення серйозних потужних інвесторів, тому що це ключова галузь для економіки будь-якої держави, в тому числі і нашої. Я буду це підтримувати обов'язково.</p>
<p>&nbsp;</p>
<p>ГОЛОВУЮЧИЙ. Дякую за вашу відповідь. Будь ласка, Радикальна партія. Потім будемо записуватись на запитання і тоді …</p>
<p>Я просив би лідерів фракцій визначити, хто&nbsp; буде задавати питання.</p>
<p>Олег Ляшко.</p>
<p>&nbsp;</p>
<p>18:57:40</p>
<p>ЛЯШКО О.В.</p>
<p>Володимир Борисович ще є запитання від фракції.&nbsp; Володимир Борисович, Олег Ляшко Радикальна партія.</p>
<p>У мене до вас запитання, як до голови парламенту. Як нам розцінювати, нашій фракції, цю провокацію? Це офіційно роздані матеріали, тираж і все інше. Я поцікавився в Апарату, вони не можуть відповісти, як ці брехливі, подмьотні, без жодного підпису, тут немає ні підпису кандидата. Я хочу показати для порівняння біографії інших кандидатів, це особові картки. У народного депутата Вощевського є особова картка, є біографія. Ви як керівник парламенту несете відповідальність за дії Апарату.</p>
<p>Ми висловлюємо протест проти цієї провокації проти нашого колеги Валерія Вощевського. Ми вимагаємо відповідальності того, хто вчинив цю провокацію з метою дискредитувати нашу політичну силу і нашого кандидата від політичної сили, і ми вимагаємо відповіді від вас як голови парламенту…</p>
<p>&nbsp;</p>
<p>ГОЛОВУЮЧИЙ. Дякую, Олег Валерійович. Абсолютно об'єктивно. Щойно я це побачив, що це відбулось. Ми маємо дуже ретельно розібратись і винні мають бути покарані. Але кандидат&nbsp; &nbsp;сьогодні спростував цю інформацію. Я думаю, що цього є достатньо для присутніх депутатів, а ми розберемось з тим: що, як, коли це зроблено було і ким, а саме головне – хто подавав ці матеріали.</p>
<p>Дякую. Будь ласка, партія "Батьківщина". Є необхідність задавати питання? Прошу, будь ласка. Народний депутат Рябчин. Будь ласка, включіть мікрофон.</p>
<p>&nbsp;</p>
<p>18:59:33</p>
<p>РЯБЧИН О.М.</p>
<p>Валерій Миколайович, дуже приємно, що ви будете займатися екологією. Нарешті буде представлена ця галузь не тільки фаховим міністром, а й віце-міністром.</p>
<p>У мене питання: що ви будете робити для сталого розвитку цієї галузі?</p>
<p>&nbsp;</p>
<p>ВОЩЕВСЬКИЙ В.М. Для того, щоб ця галузь відповідала тим завданням, які перед нею поставлені і часом, і урядом, нам треба зробити дуже небагато перших кроків. Я думаю, треба закінчити з тією традицією, коли це міністерство є міністерством, де можна прийти і купити чи то ліцензію на надра, чи на розробку кар'єрів. Там треба перше, що зробити, уважно розібратися з кадровим складом. У нас є достатньо багато інформації, щоб зробити це якісно і припинити корупцію, а далі працювати професійно, і робити ту справу, яка передбачена положенням про це міністерство і завданнями, які є на сьогоднішній день.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую. Прошу від партії "Самопоміч" і далі, я від позафракційних Іллєнко, і підведемо…</p>
<p>&nbsp;</p>
<p>ГОЛОС ІЗ ЗАЛУ. "Економічний розвиток"!</p>
<p>&nbsp;</p>
<p>ГОЛОВУЮЧИЙ. "Економічний розвиток". Домовились. "Економічний розвиток" і підведемо риску.</p>
<p>&nbsp;</p>
<p>19:01:28</p>
<p>КІРАЛЬ С.І.</p>
<p>Сергій Кіраль, партія "Об'єднання "Самопоміч".</p>
<p>Скажіть, будь ласка, оскільки ви будете курувати також галузь охорони навколишнього середовища, у нас є надзвичайно складна проблема в країні з несанкціонованими сміттєзвалищами, з полігонами, які давно потрібно рекультивувати.</p>
<p>Чи є у вас сьогодні якесь бачення створення умов або для залучення інвесторів, або в сфері тарифної політики? І як взагалі ви плануєте управляти цією галуззю? Дякую.</p>
<p>&nbsp;</p>
<p>ВОЩЕВСЬКИЙ В.М. Я зрозумів. Я зрозумів, дякую, дуже цікаве і дуже важливе питання. Тут треба буде задіяти цілий комплекс заходів. В першу чергу це, свого часу ми з вами багато сказали про те, що у нас корупція – проблема номер один. Так ось тут вона не дає нам працювати. Це монополізована, на жаль, і корумпована сфера діяльності.</p>
<p>Сюди треба залучити інвесторів. Сюди треба залучити малий і середній бізнес. Сюди треба залучити світові технології, які дозволяють сьогодні з цим колосальнішим насправді ресурсом у вигляді місцезвалищ розбиратися досить ефективно і швидко.</p>
<p>Я вам можу назвати, якщо було б більше часу, чому у нас це не було зроблено. Тому що було півтора десятка людей, які вважали, що все сміття на Україні вони перероблять самі. І вони деякі заводи збудували, декілька, і вони не пускають, не пускали і не пускають сьогодні туди людей, які могли би змінити там ситуацію. Треба туди заводити малий і середній бізнес, державні програми, тарифна політика, багато чого. І ту ситуацію можна зрушити з місця. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, народний депутат Іллєнко. Дайте слово. І потім група "Економічний розвиток", і підведемо риску. І перейдемо до наступного кандидата.</p>
<p>&nbsp;</p>
<p>19:02:57</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода". Шановний Валерій Миколайович, у вашій промові я почув слова про процеси щодо приватизації зокрема "Укрзалізниці". Я хотів би зрозуміти детальніше вашу позицію з цього питання, яка вона є. Тому що це питання надзвичайно важливе і стратегічне, на наш погляд, для української держави.</p>
<p>І ще я хотів би, користуючись можливістю, звернутися до Володимира Борисовича. Я все-таки хотів би, і до всіх колег, що не здається вам дивним, що за постанову про призначення уряду коаліцією, в якій більше ніж 300 депутатів, проголосувало 229 чоловік? І це, напевно, не найкращий початок для роботи парламенту. І для того, щоб цього не було, очевидно, треба трошки уважніше ставитися до настроїв в залі і усвідомлювати, що нам треба відновлювати повагу до парламентаризму.</p>
<p>І розуміти, що голосування, і ми будемо наполягати разом з іншими колегами, щоб за кожного міністра голосували окремо. І це вимога не якихось політичних окремих фракцій. Це вимога українського суспільства, на наш, погляд. Дякую. Слава Україні!</p>
<p>&nbsp;</p>
<p>ВОЩЕВСЬКИЙ В.М. Я вам дуже дякую за питання. Воно стосується залізниці, і це дійсно ключова транспортна артерія, це ключова галузь, яка забезпечує функціонування нашої економіки.</p>
<p>Але я вам також можу назвати десятки, і ви знаєте, різних випадків, коли на співпраці з "Укрзалізницею" заробляються величезні кошти. З одного боку, збиткове підприємство. Воно не може забезпечити перевезення пільгових категорій громадян. І я багато можу назвати проблем, які є на "Укрзалізниці". Без приватизації, без включення серйозного інвестиційного ресурсу, без реконструкції, без модернізації цієї галузі ми рухатися далі не можемо.</p>
<p>Категорично треба приватизувати. Але з розумом, по плану, крок за кроком. Таким чином, щоб ні жодним чином не порушити життєдіяльність і здатність виконувати свої функції цього складного непростого організму. Треба також пам'ятати, що ми ще – величезна транзитна держава, і на "Укрзалізниці" величезна функція – по надходженню коштів в бюджет від транзитних перевезень.</p>
<p>&nbsp;</p>
<p>ГОЛОВУЮЧИЙ. Дякую, регламент, будь ласка.</p>
<p>Будь ласка, група "Економічний розвиток", включіть, будь ласка, мікрофон Ничипоренко. І підводимо риску, і перейдемо до розгляду наступної кандидатури.</p>
<p>&nbsp;</p>
<p>19:05:30</p>
<p>НИЧИПОРЕНКО В.М.</p>
<p>Шановні колеги, я попросив би вашої уваги. Шановні колеги, ви знаєте, от такий виступ обов'язково потрібен, бо сьогодні позиція і Президента, і Прем'єр-міністра – це реформи. І це абсолютно правильна позиція. І ми маємо почути, яким чином міністри будуть втілювати реформи в життя. Тільки що від шановного Валерія Миколайович я почув, що він пропонує "Укравтодор" розділити, передати на місця з подальшою його приватизацією.</p>
<p>Шановні, ми вже маємо величезний досвід подальшої приватизації. Ви пропонуєте підприємство, яке отримує державні замовлення, тобто бюджетні кошти, це однозначно, передати в приватні руки. Ви ще забули, мабуть, сказати, що перед цим їх треба обанкротити. Як ви вважаєте, це стратегічний план реформи "Укравтодору" чи ні? Тому я&nbsp; хотів би&nbsp; почути більш детальну відповідь…</p>
<p>&nbsp;</p>
<p>ВОЩЕВСЬКИЙ В.М. Якщо є&nbsp; для цього час, немає проблем…</p>
<p>&nbsp;</p>
<p>ГОЛОВУЮЧИЙ. Шановні народні депутати,&nbsp; я&nbsp; би хотів зазначити наступну річ перед&nbsp;&nbsp; тим, як буде кандидат відповідати. Є підписана коаліційна угода. Уряд після свого призначення вийде до українського парламенту з програмою&nbsp; дій уряду, де будуть відповіді на всі системні кроки, пов'язані щодо проведення реформ і діяльності уряду. Сьогодні ми розглядаємо кандидатів, які увійдуть зі згодою&nbsp; українського парламенту до нового уряду. Після того&nbsp; ми з вами зможемо отримати внесену, згідно установленого порядку, програму&nbsp; дій уряду і будемо&nbsp; її обговорювати щодо конкретних підходів до тих питань, які&nbsp; є необхідні.</p>
<p>Прошу, будь ласка,&nbsp; завершуйте і перейдемо&nbsp; до наступного кандидата.</p>
<p>&nbsp;</p>
<p>ВОЩЕВСЬКИЙ В.М. Я&nbsp; спробую коротко, хоча, я так розумію, таке&nbsp; питання&nbsp; вимагає більш детальної розмови. У нас сьогодні&nbsp; на балансі "Укравтодору" 176 тисяч кілометрів доріг, в кожне село маленьке і велике, а дорога на балансі "Укравтодору".</p>
<p>Реформа означає: перше – розділити державні&nbsp; дороги. 15-20 тисяч залишити у віданні держави, які будуть експлуатуватися державними&nbsp; дорожньо-експлуатаційними підприємствами, а&nbsp; 150 тисяч віддати областям у відання на баланс місцевих обласних рад, скоріше за все&nbsp; це будуть департаменти чи управління&nbsp; капітального будівництва. Вони повинні взяти на свій баланс дороги місцеві і нести&nbsp;&nbsp; за них відповідальність. Тому що у нас&nbsp; в кожному регіоні&nbsp; своя ситуація. На Миколаївщині, Херсонщині дороги знищені, тому що вони старі і тому що там порти, великий ваговий&nbsp; транспорт &nbsp;і так далі, так далі. Там один&nbsp; підхід. З державного бюджету треба буде віддати, сьогодні гроші діляться&nbsp;&nbsp; 70 на 30 на&nbsp; державні&nbsp; дороги і на місцеві…</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати,&nbsp; шановний Валерій Миколайович, час на запитання&nbsp; і відповіді&nbsp; вичерпано. Дякую&nbsp; вам за увагу. Займіть, будь ласка,&nbsp; своє місце&nbsp; в залі.</p>
<p>Будь ласка,&nbsp; я хочу… Шановні народні депутати,&nbsp; увага! Я хочу&nbsp; запросити до слова Президента України Петра Олексійовича Порошенка.</p>
<p>&nbsp;</p>
<p>ПОРОШЕНКО&nbsp; П.О.&nbsp; Шановні народні депутати,&nbsp; хвилинку уваги. Я&nbsp; хочу&nbsp;&nbsp; подякувати вам за підтримку міністра закордонних справ і міністра оборони більш як конституційної більшості голосів. <i>(Оплески) </i></p>
<p>По Конституції, по Коаліційній угоді, Закону про Регламенті кандидатів представляє Прем'єр-міністр. Я би вам радив, хоча звичайно це внутрішня справа, щоб, ну, подивіться, ну, в залі немає половини людей, щоб ми зараз дали б можливість представити Прем'єр-міністру, короткий виступ на 3 хвилини, вся інформація є, приймайте рішення, дайте можливості це провести таким шляхом. Прошу, якщо ви знайдете цю можливість підтримати цю процедуру.</p>
<p>Третя позиція. В мене зараз на 19.30 міжнародна розмова. Я дуже дякую вам за підтримку. Якщо буде можливість, я повернуся одразу же в залу для цього. Дуже дякую вам. Спасибі.</p>
<p>&nbsp;</p>
<p>ГОЛОВУЮЧИЙ. Давайте подякуємо Президенту Україну. <i>(Оплески) </i></p>
<p>Дякую. Шановні народні депутати, у нас є ще 16 кандидатів. Кириленко В'ячеслав Анатолійович на посаду віце-прем'єр-міністра України, міністра культури України від фракції політичної партії "Народний фронт". Є необхідність задавати питання? Немає. Дякую, В'ячеслав Анатолійович. Немає.</p>
<p>Шановні колеги. є кандидат на посаду віце-прем'єр-міністра України, міністра регіонального розвитку, будівництва та житлово-комунального господарства України від партії "Блок Петра Порошенка" Зубко Геннадій Григорович. Є необхідність ще доповідати? Да, будь ласка. Одну хвилину Геннадій Григорович.</p>
<p>&nbsp;</p>
<p>ЗУБКО Г.Г.</p>
<p>Шановні народні обранці, шановний пане Прем'єр, я хотів би хвилинку уваги забрати вашої для своїй доповіді. &nbsp;Ви знаєте, я б хотів би зараз звернутися не тільки до тих, хто підписав Коаліційну угоду, хто увійшов в коаліцію, а й до тих, хто і не писав коаліційну угоду. Пале я б хотів би, щоб ми разом зараз стояли перед тими викликами, які є в Україні. В Коаліційній угоді чітко прописана маршрутна карта, що ми повинні разом з вами зробити. Я ще раз підкреслюю. Разом з вами, уряд, який повинен виконати завдання, і ви, які&nbsp; повинні підтримати законодавчими ініціативами цю маршрутну карту.</p>
<p>З тих завдань, які зараз стоять, головним, я вважаю,&nbsp; це логічне завершення тих реформ, які були початі. Це децентралізація влади, це передача повноважень місцевим громадам, це можливість передачі повноважень разом з відповідальністю. Тому що тільки через цей інструмент ми зможемо запустити економічне зростання на місцях.</p>
<p>&nbsp;</p>
<p>ГОЛОВУЮЧИЙ. Дайте завершити. Регламент, будь ласка, дотримуйтесь, Геннадій Григорович.</p>
<p>&nbsp;</p>
<p>ЗУБКО Г.Г. А можна три хвилини все-таки дати, як всім.</p>
<p>&nbsp;</p>
<p>ГОЛОВУЮЧИЙ. Не можна.</p>
<p>&nbsp;</p>
<p>ЗУБКО Г.Г. Я би хотів би, щоб чітко всі усвідомили, зараз відповідальний момент. Тому що без цієї реформи неможливо провести і підвищити якість місцевих еліт, які повинні потім взяти на себе відповідальність управління конкретними територіями. Без цієї реформи неможливо говорити про ефективність використання бюджетних коштів, про які ми сьогодні так думаємо, і яких сьогодні не вистачає на першочергові проблеми. І без цього практично неможливий рух України в Європейський Союз.</p>
<p>Тому я хотів би, шановні народні обранці, щоб ми чітко всі взяли на себе відповідальність, кожен за своє. І зараз перед тими викликами, які стоять перед Україною, перед зовнішньою загрозою, перед економічною кризою, перед тими речами, які є, це спільна відповідальність наша взагалі. І тому я хотів би, щоб ви сьогодні підтримали уряд. І, якщо ви&nbsp; вже запропонували заслухати кожного кандидата в міністри, то, я думаю, що послухайте і задайте ті запитання, які б могли би бути і завданням на майбутнє кожному міністру, який буде працювати в цьому уряді і нести відповідальність. Дякую. <i>(Оплески)</i></p>
<p>Готовий відповідати на ваші запитання.</p>
<p>&nbsp;</p>
<p>ГОЛОВУЮЧИЙ. Шановні колеги, чи є запитання до Геннадія Григоровича? Він пройшов всі фракції і вже не один раз. Немає запитань? Дякую, присідайте, будь ласка. <i>(Оплески)</i></p>
<p>&nbsp;Наступний кандидат – Ганна Володимирівна Онищенко. Кандидат на посаду міністра Кабінету Міністрів&nbsp; України. Є запитання? <i>(Шум у залі)</i> Немає? <i>(Оплески)</i> Немає. Всі підтримують, аплодують. Дякую, Ганна Володимирівна.</p>
<p>Павленко Олексій Михайлович – на посаду міністра аграрної політики та продовольства України&nbsp; від фракції "Політичне об'єднання "Самопоміч". Чи є необхідність…? <i>(Шум у залі)</i></p>
<p>&nbsp;Будь ласка, на трибуну, прошу.</p>
<p>&nbsp;</p>
<p>ГОЛОС ІЗ ЗАЛУ. Дивіться, якщо хтось наполягає на доповіді, ставте на голосування…</p>
<p>&nbsp;</p>
<p>ГОЛОВУЮЧИЙ.&nbsp; Колега! Давайте, я розберусь, що мені треба робити.</p>
<p>Прошу, будь ласка, виступ. Якщо немає запитань, буде наступний кандидат.</p>
<p>&nbsp;</p>
<p>ПАВЛЕНКО О.М.</p>
<p>Шановний пане Голово, шановні народні депутати, шановний Прем'єр-міністр! Я дуже вдячний за цей історичний момент, для мене, що я знаходжусь в цій залі і для мене велика честь виступати.</p>
<p>Я прийняв особисте рішення піти можливо з дуже красивого життя, яке називається бізнес, яке називається професійна діяльність, для того, щоб піти сюди разом з командою професіоналів і в цей важливий для країни момент зробити щось те, що можна залишити після себе в історії.</p>
<p>Аграрна сфера дуже тісно перекликається з тим, що я робив багато років. Це починаючи від компанії "Райз" до останніх аграрних проектів в Чернігівській області. Я розумію, що робиться на землі. Я розумію, чим живуть селяни. Я розумію, чим живуть відповідно корпорації, крупні і не дуже крупні.</p>
<p>Є великий перелік питань, ми працюємо спільно з багатьма аграрними конфедераціями, асоціаціями. Дорожня карта вже прописана з чіткими KPI. Вона прописана в Коаліційній угоді, можна проходитись по кожному з них, починаючи, там, від земельних питань, від кадастрових питань, питань регулювання. Але основний напрям на найближчий час – це, ми бачимо, перше, це питання європейських норм, відкриття європейських ринків. Це окреме питання, пов'язане з орендою землі, от, і кадастрами. Це питання корупції, які є в багатьох державних органах,&nbsp;&nbsp; &nbsp;починаючи від Держкомзему, Укрспирту і так далі.&nbsp; Тому блок роботи дуже великий, я дуже сподіваюсь на вашу підтримку, що ми поруч з вами зможемо ці&nbsp; великі амбітні цілі реалізувати.</p>
<p>Дуже дякую! Слава&nbsp; Україні!</p>
<p>&nbsp;</p>
<p>ГОЛОВУЮЧИЙ. Героям слава!&nbsp; Дякуємо кандидату, прошу присідати.</p>
<p>Є запитання? "Народний фронт" я бачу, депутат&nbsp; Теренчук.</p>
<p>Давайте ми запишемося на запитання, але ті фракції, у кого немає запитань, не записуйтесь. Фракцій, фракції і групи,&nbsp; будь ласка. Ви записуйтесь, записуйтесь.&nbsp; Будь ласка, я запросив до&nbsp;&nbsp; запитання "Народний фронт", прошу. Далі Гіршфільд.</p>
<p>&nbsp;</p>
<p>19:17:38</p>
<p>БЕРЕЗА Ю.М.</p>
<p>Можна говорити? Шановні колеги, я зараз звертаюсь до всіх і до&nbsp;&nbsp; коаліції, і не до коаліції: давайте перестанемо зараз позорити парламент, якщо ми обговорюємо уряд,&nbsp; будь ласка,&nbsp;&nbsp;&nbsp; давайте обговорювати уряд, давайте не позоритись перед пресою, давайте не позоритись перед українським народом – це основне. Якщо непотрібне обговорення, давайте його припинимо, пане Головуючий! <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, народний депутат Тетерук, я передав слово і не …&nbsp; Будь ласка, Андрій&nbsp;&nbsp;&nbsp;&nbsp; Анатолійович.</p>
<p>&nbsp;</p>
<p>19:18:17</p>
<p>ТЕТЕРУК А.А.</p>
<p>Уважаемые коллеги! Я понимаю, что несколько все утомились и чувствуют себя неуютно. Я бы вам хотел напомнить, что у нас страна в состоянии войны и те, кто там сейчас на передовой, они сейчас в разгрузках и требуют наших решений&nbsp; в том числе. И кто тут устал, будьте добры,&nbsp; как-то себя контролируйте и проводите нужную&nbsp; нам работу, мы сейчас выбираем Кабинет Министров и мы должны понимать, кто эти люди, что они будут делать в ближайшее время самое опасное. <i>(Оплески) </i>&nbsp;А тут уже&nbsp; устали и начинают заниматься ерундой! Я вас убедительно прошу успокоиться и продолжить работу в том русле, в котором &nbsp;мы должны делать. Потому что, если у нас сейчас возникнут немного другие ситуации, всем будет жарко в общем объеме.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Гіршфельд.</p>
<p>&nbsp;</p>
<p>19:19:09</p>
<p>ГІРШФЕЛЬД А.М.</p>
<p>Уважаемый Алексей Михайлович, у нас министр аграрной политики еще отвечает за состояние дел на селе. Потому что, к сожалению, в последние годы на Украине сложилась такая тенденция, что несмотря на то, что мы собираем больше урожая, пенсионеры живут на селе хуже, а молодежь продолжает уезжать с села, инфраструктура села продолжает разрушаться. Какие, на ваш взгляд, первоочередные меры для того, чтобы мы могли сохранить молодежь на селе, повысить уровень благосостояния пенсионеров и, по крайней мере, остановить разрушение инфраструктуры, я имею в виду клубов, школ, садиков и так далее, которые все время находятся в состоянии хронического недофинансирования? Это безусловно зависит от налогообложения, которое будет на селе, потому что единственные рабочие места, которые сегодня там есть, это рабочие места, которые создаются аграриями. Пожалуйста. Спасибо.</p>
<p>&nbsp;</p>
<p>ПАВЛЕНКО О.М. Спасибо, хороший вопрос. Я отвечу, даже два вопроса. Первый вопрос на счет развития сельской местности, мы, совместно с фракцией и совместно с рядом отдельной конфедерацией, …… участвуют в проекте, разрабатываем ряд законопроектов по развитию місцевих територій і розвитку громад, который будет вам предоставлено на рассмотрение. С точки зрения, мое персональное видение, я считаю, что, первый крок, это все-таки обязать ряд компаний выплачивать в грошовому еквіваленті гроші за аренды и паи, тем самым дать людям деньги на селе и сами решат, что за них покупать, раз.</p>
<p>Второе - это вопрос развития инвестиций в бизнесе. Если будет работать бизнес на селе, то будут рабочие места, будут развиваться и корпорации, будут развиваться и школы.</p>
<p>Третье - это, я знаю много бизнесов и я знаю, что есть желание, есть минимальная обовязаловка, это соціальна відповідальність того или иного бизнеса для того, чтобы совместно инвестировать развитие инфраструктуры на селе, это школы, садики, оранки и так далее. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, записалась "Радикальна партія". Настоюєте на запитанні, "Радикальна партія"?</p>
<p>Радикальна партія є запитання до кандидата? Прошу, задайте. Мосійчук.</p>
<p>&nbsp;</p>
<p>19:21:27</p>
<p>МОСІЙЧУК І.В.</p>
<p>Радикальна партія виступає категорично проти продажу земель сільськогосподарського призначення, яка ваша позиція з цього питання? Дякую.</p>
<p>&nbsp;</p>
<p>ПАВЛЕНКО О.М. Моя персональна позиція – це та, що прописана в Коаліційній угоді, що це питання буде поки що заморожене і окремими групами експертів розглядатися. Приймемо активну участь, будемо розглядати. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Дякую за відповідь.</p>
<p>"Економічний розвиток", народний депутат Клімов.</p>
<p>&nbsp;</p>
<p>19:22:00</p>
<p>КЛІМОВ Л.М.</p>
<p>Прошу передати слово моєму колезі Бобову.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; передайте слово.</p>
<p>&nbsp;</p>
<p>19:22:05</p>
<p>БОБОВ Г.Б.</p>
<p>Шановний Олег Миколайович! Питання в тому, що наш Прем'єр-міністр неодноразово заявляв, що сільське господарство повинно стати локомотивом української економіки. І, на справді це так, мабуть сьогодні єдина галузь, яка працює і яка витягує всі тяжкі часи нашу державу з цієї ситуації – це, на справді, сільське господарство. Ви знаєте, я дуже уважно послухав вас і дуже уважно подивився вашу автобіографію, не кажеться вам, що ці коаліційні угоди можуть довести до того, що ми можемо получить ще одного міністра, який буде підводить і уряд і все остальне. У нас в уряді є від Петра Порошенка дуже великий професіонал пан Козаченко, я рахую, що такі люди як Козаченко повинні возглавлять Міністерство сільського господарства, ваша думка?</p>
<p>&nbsp;</p>
<p>ГОЛОВУЮЧИЙ.&nbsp; Дякую за запитання, регламент.</p>
<p>&nbsp;</p>
<p>ПАВЛЕНКО О.М. Не кажется. Я вважаю, що мій рівень компетенції і рівень досвіду достатній для розуміння, що робиться на селі, і що робиться в аграрному бізнесі. <i>(Оплески) </i>&nbsp;Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую, шановні колеги, чи наполягає "Блок Петра Порошенка" Олег Степанович Барна? Наполягає? Ні?</p>
<p>&nbsp;</p>
<p>19:23:21</p>
<p>БАРНА О.С.</p>
<p>Так. Наша вимога була одна і прохання, припинити лобіювання агрохолдингів, а навпаки направити кошти на розвиток малого і середнього аграрного виробництва, малих фермерів.</p>
<p>І другий момент. Ви обіцяєте навести порядок в Укрспирті, який фактично штучно довів до банкрутства Марлівський спирт завод і всю спиртову галузь України, обіцяєте чи ні?</p>
<p>&nbsp;</p>
<p>ПАВЛЕНКО О.М. Із вашою допомогою.</p>
<p>&nbsp;</p>
<p>БАРНА О.С. Все. Дякую.</p>
<p>&nbsp;</p>
<p>ГОЛОВУЮЧИЙ. Дякую щиро. Дякую кандидату. Присідайте, будь ласка, на місце.&nbsp; &nbsp;А ви чого не записались?</p>
<p>Будь ласка, від позафракційних одне запитання. Будь ласка, прошу депутат Левченко.</p>
<p>&nbsp;</p>
<p>19:24:17</p>
<p>ЛЕВЧЕНКО Ю.В.</p>
<p>Дякую. Юрій Левченко, ВО "Свобода". У мене два питання, будь ласка, я вас дуже&nbsp; прошу конкретно на них&nbsp; відповісти, бо тут схоже питання було від колеги із Радикальної партії, але ви трошки від нього відійшли. Ви можете, будь ласка, сказати у формі відповіді "так"&nbsp; чи "ні" чи&nbsp; ви особисто – я наголошую – ваша особиста позиція як громадянина&nbsp; України чи ви "за", чи "проти" відкритого ринку на землю сільгосппризначення?&nbsp; Це по-перше.</p>
<p>І, по-друге, чи ви "за", чи "проти" приватизації Укрспирту? Дякую.</p>
<p>&nbsp;</p>
<p>ПАВЛЕНКО О.М. Я почну з другого питання. Я почну даже не про Укрспирт, я почну… Я маю західну освіту і в мене дуже простий підхід&nbsp; Адама&nbsp; Смітта: вільна рука конкуренції, незряча рука конкуренції. Тобто все максимально, як у грузинському досвіді, має бути передано куди? Від держави працювати самостійно по економічним умовам. Це відповідь на ваше питання друге.</p>
<p>Перше питання ви задали по землі? По землі. З точки зору землі, це питання насправді дуже складне. Питання "так" чи "ні" відповісти неможливо, тому що принципово західна модель це "так", а принципово українські реалії – треба до цього&nbsp; підготуватися. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу, присідайте на місце. <i>(Оплески)</i></p>
<p>Переходимо наступний кандидат Аваков Арсен Борисович – кандидат на посаду Міністра&nbsp; внутрішніх справ України <i>(Оплески)</i></p>
<p>Шановні колеги, є необхідність доповідати Арсену Борисовичу?</p>
<p>Будь ласка, Арсене Борисовичу.</p>
<p>&nbsp;</p>
<p>АВАКОВ А.Б. Слава Україні!&nbsp;</p>
<p>&nbsp;</p>
<p>ГОЛОСИ ІЗ ЗАЛУ. Героям Слава!</p>
<p>&nbsp;</p>
<p>АВАКОВ А.Б. Шановний український народе! Шановний пане Голово! Шановні депутати! Я хочу говорити вам зараз про реформу Міністерства внутрішніх справ.</p>
<p>Хочу поінформувати вас, що в жовтні місяці була&nbsp; прийнята Стратегія розвитку Міністерства внутрішніх справ і ця стратегія&nbsp; докладно викладена на сайті Міністерства внутрішніх справ на сайті Кабінету Міністрів. Зараз я підготував для&nbsp; вас коротеньку презентацію я думаю, що там все ясно.</p>
<p>Я прошу її показати. Прошу. Світло можна потушити.</p>
<p><i>(Перегляд відео-презентації Арсена Авакова)</i></p>
<p><i>(Оплески) </i></p>
<p>&nbsp;</p>
<p>АВАКОВ А.Б. Шановні народні депутати, хочу звернути увагу на головне: замість карати і кришувати – служити та захищати.</p>
<p>Я відкритий для ваших запитань. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую. &nbsp;Давайте, якщо є запитання, запишемося, і в тому числі позафракційні депутати. Будь ласка, записуємося, якщо є запитання. Будь ласка, Олег Валерійович Ляшко.</p>
<p>&nbsp;</p>
<p>19:31:43</p>
<p>ЛЯШКО О.В.</p>
<p>Олег Ляшко, Радикальна партія. Шановний Арсене Борисовичу! Дякуємо вам за яскраву, кольорову презентацію плану ваших дій. У мене одне лише питання, і, я думаю, не тільки в мене, а й у мільйонів українських громадян, які щодня мають справу із міліцією, яку ви очолюєте.</p>
<p>Шановний Арсене Борисовичу, а що вам заважало все це зробити раніше, упродовж 9 місяців вашого перебування на посаді? Щиро дякую вам за щиру відповідь.</p>
<p>&nbsp;</p>
<p>АВАКОВ А.Б. Дякую.</p>
<p>Шановний Олегу Валерійовичу, напевно, ви знаєте, що за 9 місяців важко зробити те, що не було зроблено за багато-багато років до того. И как говорил не безызвестный Мао Цзедун: "Шаг за шагом – мы придем к успеху". Вот нам нужно взять эту стратегию – и шаг за шагом изменять ситуацию к лучшему. Уверен, что если мы здесь искренни в этом вопросе, нам это удастся. Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, від "Блоку Петра Порошенка".</p>
<p>&nbsp;</p>
<p>19:33:02</p>
<p>ГОЛУБ В.В.</p>
<p>Владислав Голуб, 197 виборчий округ, фракція "Блоку Петра Порошенка". Прошу передати слово моєму колезі Матвієнку Анатолію.</p>
<p>&nbsp;</p>
<p>19:33:18</p>
<p>МАТВІЄНКО А.С.</p>
<p>Анатолій Матвієнко. Арсеній Борисович, я вам бажаю успіху. А моє звернення до вас, Володимир Борисович, і до всіх колег народних депутатів. Давайте ми все-таки приведемо в порядок роботу нашого парламенту. Володимир Борисович, звертаюся до вас. Давайте ми виділимо, якщо є потреба, 3 хвилини, зафіксуємо 3 хвилини кожному. Це перше. І друге: виділимо рівно 3 хвилини на запитання і відповіді. По тому, як 3 хвилини закінчилося, ніякі інші групи і безфракційні не мають можливості по Регламенту задавати. Може задати питання тільки фракція на її вимогу. І ми будемо рухатися якось організовано. Ми зараз рухаємося хаотично.</p>
<p>Тому я вас прошу, дотримуйтесь Регламенту, давайте встановимо 3 хвилини на презентацію, 3 – на відповіді. І будемо прогнозовано рухатися, а не перетворювати це в непотрібну дискусію.</p>
<p>&nbsp;</p>
<p>ГОЛОВУЮЧИЙ. Дякую… <i>(Шум у залі ) </i></p>
<p>Дайте завершити народному депутату Матвієнку.</p>
<p>&nbsp;</p>
<p>МАТВІЄНКО А.С. Всі кандидати, без виключення, пройшли фракцію. І ця презентація потрібна дійсно більше телеглядачам, ніж нам у залі. Тому давайте економити час і поважати наших виборців. Дякую.</p>
<p>&nbsp;</p>
<p>ГОЛОВУЮЧИЙ. Дякую, Анатолій Сергійович. Я хочу запросити до слова Прем’єр-міністра України Арсенія Петровича Яценюка, будь ласка.</p>
<p>&nbsp;</p>
<p>ЯЦЕНЮК А.П.</p>
<p>Шановні учасники коаліції! Чи міг би я звернутися до вас з проханням? Всі кандидати, яких ви бачили, всі пройшли всі фракції. Дозвольте завершити!</p>
<p>Моя категорична позиція була наступна: щоб перед тим, як проголосувати за кандидатів, яких ви вносили, шановні колеги, дати всім можливість виступити. І мені не зовсім зрозуміло, чому парламентська зала проголосувала, щоб цього не було. Немає чого ховати. Це люди, яких ви дали, дорогі друзі, правильно? Це майбутній склад Кабінету Міністрів.</p>
<p>В принципі, Кабінет Міністрів вноситься Прем’єр-міністром. Тому, якщо дозволите, у мене таке прохання, я буду називати прізвища, ви кажете: народ, ми цього хочемо почути, цього – не хочемо почути.</p>
<p>При програмі дій уряду, яка повинна бути внесена протягом 48-ми годин. Я спеціально не вносив програму, щоб хтось не подумав, що ми вносимо програму для того, щоб уряд мав імунітет протягом року. Ні. Програма – це чіткий план дій, що треба зробити. Її повинен робити уряд, а не Прем’єр-міністр. Для цього ви будете обирати цей уряд.&nbsp;</p>
<p>Я вас дуже прошу, дорогі друзі, зараз по списку з вашого дозволу я буду зачитувати прізвища. Кожен кандидат 3 хвилини – вийшов, виступив, швидко пройшли цю процедуру. Проголосували, і вперед – до роботи. У нас часу немає. Так підтримується чи ні?</p>
<p>&nbsp;</p>
<p>ГОЛОВУЮЧИЙ. Підтримується. <i>&nbsp;(Оплески)</i></p>
<p><i>&nbsp;</i></p>
<p>ЯЦЕНЮК А.П.&nbsp; Арсен Борисович, дорогі друзі! <i>(Шум у залі)</i></p>
<p>Єгор, у вас був Арсен Борисович на фракції? Був. Ви задавали йому питання? Задавали.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Давайте підтримаємо ініціативу Прем'єр-міністра. Ми проголосували, є подання Прем'єр-міністра, ми проголосували за основу і зараз ідемо по логіці, яку підтримав зал, на скільки я зрозумів.</p>
<p>Прошу, будь ласка, Арсеній Петрович.</p>
<p>&nbsp;</p>
<p>ЯЦЕНЮК А.П. Шановні колеги! Ігор Анатолійович Шевченко на посаду міністра екології та природних ресурсів України. До Ігоря Анатолійовича, який вноситься "Всеукраїнським об'єднанням "Батьківщина". Чи є питання безпосередньо до Ігоря Анатолійовича?</p>
<p>У тому випадку, колеги, я хочу… Ігоре Анатолійовичу, представтесь, підніміться, будь ласка, вийдіть сюди, в перший ряд вийдіть. Включіть, будь ласка, мікрофон. Коротко про себе, звідки ви, хто ви.</p>
<p>&nbsp;</p>
<p>ГОЛОВУЮЧИЙ. Включіть, будь ласка, мікрофон.</p>
<p>&nbsp;</p>
<p>ЯЦЕНЮК А.П. Одна хвилина, будь ласка, швидко.</p>
<p>&nbsp;</p>
<p>ШЕВЧЕНКО І.А.&nbsp; Сидячи?</p>
<p>&nbsp;</p>
<p>ЯЦЕНЮК А.П. Можете сидячи, можете стоячи. Посадити завжди встигнуть, тому постійте.</p>
<p>&nbsp;</p>
<p>ШЕВЧЕНКО І.А. Шановний Голово, шановний Прем'єр… Якось так незручно. <i>(Шум у залі)</i></p>
<p>Шановний Голово, шановний Прем'єр-міністр, шановні народні депутати! Я, Ігор Шевченко, народився в Україні Кіровоградської області, але все життя прожив в Києві. Юрист за освітою, навчався в Інституті міжнародних відносин Київського університету, потім навчався в Сполучених Штатах в університеті, отримав магістра права. Потім навчався в Гарвардському університеті і в Єльському університеті на спеціальних програмах по державному управлінню. Займався юридичною практикою до 2008 року, де і заробив гроші, які інвестував в нерухомість і зараз з 2008 року не займаюся бізнесом. Займався громадською діяльністю і тут багато людей, які мене знають по громадській діяльності. І юристи, які тут є в залі також мене добре знають.</p>
<p>&nbsp;</p>
<p>ЯЦЕНЮК А.П. Дякуємо, Ігоре Анатолійовичу.</p>
<p>Шановні колеги! Кожен міністр, який буде далі працювати в уряді при Програмі дій уряду і&nbsp; &nbsp;при "годині запитань до Уряду", яка буде протягом кожного тижня, в п'ятницю, ви будете мати можливість не просто задавати питання, а як кожен робить парламент викручувати все, що треба викручувати з уряду для того, щоб він активніше працював.</p>
<p>Айверас Абромавічус – на посаду міністра економічного&nbsp; розвитку і торгівлі України.</p>
<p>Дорогі друзі! Айверас щойно прийняв громадянство України. Айверас… <i>(Оплески)&nbsp; </i>Це людина, яку знає значна частина всього фінансового і економічного світу. Він менеджував один з найбільших Шведських фондів. Він безпосередньо приймав участь в переговорах з іноземними інвесторами. І ця людина буде відповідальна за, в першу чергу, наведення ладу в органах державної влади, а саме в першу чергу в державних компаніях; друге – це дерегуляція.</p>
<p>Є пропозиція, щоб Айвераса призначити на міністра економічного розвитку і торгівлі. До Айвераса є питання? Нема? Нема. <i>(Шум у залі)&nbsp; </i></p>
<p>Демчишин Володимир Васильович. Зараз Володимир Васильович очолює Національну комісію з регулювання енергетики і комунальних тарифів.&nbsp; <i>(Шум у залі) </i></p>
<p>&nbsp;</p>
<p>ГОЛОВУЮЧИЙ. Шановні колеги. Дозвольте … <i>(Шум у залі)</i></p>
<p>&nbsp;</p>
<p>ЯЦЕНЮК А.П. Ми зараз завершуємо.&nbsp; <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Шановні народні депутати! Відповідно до законодавства Прем'єр-міністр України вносить кандидатури міністрів до розгляду депутатів Верховної Ради. Зараз іде процедура внесення Прем'єр-міністром України кандидатів на посаду членів уряду відповідно до подання коаліції, яка створена в українському парламенті. Я прошу не заважати Прем'єр-міністру.</p>
<p>Будь ласка, Арсеній Петрович.</p>
<p>&nbsp;</p>
<p>ЯЦЕНЮК А.П.&nbsp; Дорогі друзі! Ви зараз… Дайте я представлю, після цього ви запишитесь на питання і задасте конкретні питання конкретному міністру. Нормально так? Нормально.</p>
<p>Демчишин Володимир Васильович голова Національної комісії з регулювання енергетики і комунальних послуг. Володимир Васильович має значний досвід, в першу чергу в питання обліку і аудиту. На Володимира Васильовича покладено зараз надскладне завдання: забезпечення енергетичної безпеки держави. Сподіваюсь, що він використає свій досвід, який він здобув в Національній комісії з регулювання енергетики і комунальних послуг.&nbsp;&nbsp;&nbsp;</p>
<p>Пивоварський Андрій Миколайович. Андрій Миколайович пропонується на посаду міністра інфраструктури України.</p>
<p>За плечима Андрія Миколайовича значний, в першу чергу управлінський досвід. Ця людина побудувала не одну компанію, десятки тисяч людей, які працювали під керівництвом цієї людини, значний досвід і, в першу чергу іноземна освіта і іноземний досвід.</p>
<p>В Україні Пивоварського Андрія знають дуже багато людей тільки з однієї точки зору: це людина, яка здатна проводити зміни і людина, яка здатна проводити результат.</p>
<p>Юрій Васильович Стець. Пропонується Юрій Ярославович Стець пропонується на посаду міністра інформаційної політики. Юру всі знають. "5 канал" зробив революцію в четвертому році і "5 канал" зробив революцію зараз. Юра Стець зробить революцію інформаційної політики, яка буде захищати українське слово і українську інформаційну політику<i>. (Оплески)&nbsp; </i></p>
<p>Ігор Жданов. Ігоря Олександровича Жданова всі пам'ятають не просто з Майдана, Ігор Олександрович Жданов – це людина, яка працювала в Центрі Разумкова. Це людина, яка має відношення до різного роду урядів. Ігор – це людина, яка, в тому числі вела Майдан. Ігор – це людина, яка пропонується на посаду міністра молоді і спорту, і сподіваюсь, що він, як молода людина, <i>(Оплески)</i>&nbsp; зробить все для української молоді і для українського спорту.</p>
<p>Сергій Миронович Квіт. Разом з Сергієм Мироновичем ми прийняли вже Закон України "Про вищу освіту". Разом з Лілією Гриневич ми в Президента мали дискусію з приводу того, які завдання стоять перед Міністром освіти. Зараз завдання після прийнятого Закону про вищу освіту, імплементувати цей закон, а точніше його виконати. І два базових рівня – це дошкільна і середня освіта. Це два ключових закони, в тому числі професійно-технічна освіта, які стоять на порядку денному для Сергія Мироновича. Тому є пропозиція підтримати, подалі на Сергія Мироновича, на посаді Міністра освіти. <i>(Оплески) </i></p>
<p>Олександр Квіташвілі. Олександр – це людина, яка керувала Міністерством соціальної політики, праці і Міністерством охорони здоров'я Грузії протягом двох з половиною років. Ця людина провела самі радикальні реформи в Грузії. Ця людина стала громадянином України. <i>(Оплески)</i> І для своєї країни, де він зараз отримав громадянство, він зробить такі самі радикальні реформи в медицині.</p>
<p>Хочу нагадати, шановні колеги, що відповідно до коаліційної угоди ми з вами прийняли рішення виділити з Міністерства охорони здоров'я одну з найбільш корупційних складових. Це тендери і закупівлі. І я буду просити підтримати членів Верховної Ради України, саме членів парламенту, щоб прийняти відповідне законодавство. І запровадити саму прозору процедуру тендерів.</p>
<p>8 відсотків ВВП ми витрачаємо на медицину! Половина з цих коштів розкрадається. І саме тому радикальні реформи, які Олександр повинен провести, у нього немає зв'язків з українською фармацевтичною мафією. Тому я прошу його підтримати. <i>(Оплески)</i></p>
<p>&nbsp;Павло Валерійович Розенко. Павло вже працював на посаді заступника міністра соціальної політики. <i>(Оплески) </i>Перед Павлом неймовірні виклики. Він знає, що робити в міністерстві. Він буде робити все для того, щоб знищити корупційну складову в трьох фондах, які сьогодні існують. І відповідно до коаліційної угоди ми повинні об'єднати ці фонди. Ми будемо з Павлом приймати складні соціальні рішення, немає іншого шляху. Для того, щоб в 2016 році був ріст, був той ріст, на який сподіваються українці. В 2015 році – виключно жорсткі реформи в частині соціального забезпечення. І я сподіваюсь на Павла. <i>(Оплески)</i></p>
<p>&nbsp;Павло Дмитрович Петренко – міністр юстиції України. <i>(Оплески)</i> Павло Дмитрович запровадив систему електронних торгів в Міністерстві юстиції. Павло Дмитрович знищив низку корупційних складових в Міністерстві юстиції. І перед Павлом Дмитровичем стоїть зараз ключове завдання: разом з Президентом, урядом і парламентом проведення судової реформи і знищення корупційної судової системи в країні! Це наше з вами спільне завдання. Прошу підтримати на міністра юстиції. <i>(Оплески)</i></p>
<p>Дорогі друзі! Я прошу вас підтримати на міністра фінансів України Наталію Яресько. <i>(Оплески) </i>&nbsp;</p>
<p>Людина, яка 20 років в Україні. Яка сьогодні отримала громадянство України. І перед вступом на посаду найтриваліші дискусії у мене були з Наталією Яресько. Тому що вона не погоджувалася, тому що вона хотіла перед тим, як прийти в цю парламентську залу, з'ясувати, яким чином буде працювати уряд, які правила і які завдання стоять перед цим урядом. І я був вражений підходом Наталії. Це підхід, який спрямований на одне – збалансувати державні фінанси. Зробити все для того, щоби Україна&nbsp; не просто прожила і вижили в 2015 році, а для того, щоб українська фінансова система заклала підвалини для економічного росту і фінансової, і фіскальної стабільності в 2016 році.</p>
<p>Ми з Наталкою будемо вам пропонувати і просити вашої підтримки прийняття надскладного Державного бюджету України. Ми з Наталкою будемо вас просити скасувати низку податкових пільг. Ми будемо вас просити знищити низку схем в оподаткуванні і оподатковувати олігархічний бізнес. Ми будемо вас просити застосовувати принцип фіскальної справедливості в доходах державного бюджету. Ми будемо просити, щоб ми разом взяли відповідальність за долю державних фінансів у країні.</p>
<p>Наталка знає, як це зробити, і я прошу її підтримати на міністра фінансів. <i>(Оплески) </i></p>
<p>&nbsp;Окремо хочу ще раз зазначити. Всі кандидати, які зараз є подані до Верховної Ради&nbsp; України, під кожною людиною, яку ви подали, я підписуюся. В тому числі і чітко зазначаю по пану Вощевському, що ця спроба не вдасться. Нехай Вощевський йде і працює і докаже роботою про те, що він здатний працювати. І так само стосується кожного міністра.</p>
<p>Щодо подальших правил роботи. Дорогі друзі, немає вічних прем'єрів, немає вічних членів уряду. Будемо працювати нормально, будемо працювати довго. Не будемо працювати нормально –&nbsp; в ваших силах міняти уряд. І саме тому зараз я заявляю про те, що кожен міністр буде відповідати за свою ділянку роботи. Кожен міністр повинен &nbsp;&nbsp;поставити чіткі цілі і як Прем'єр-міністр я буду вимагати досягнення&nbsp; цих&nbsp; цілей всіма засобами і методами. Хто справився – піде з нами далі,&nbsp; хто не справився – на&nbsp; його місце прийдуть інші. Прошу підтримати&nbsp; членів уряду. <i>&nbsp;(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Дякую. Шановні колеги,&nbsp; завершилось, от зараз ми… <i>(Шум у залі) </i>&nbsp;Завершилось представлення&nbsp; Кабінету Міністрів&nbsp; Прем'єр-міністром України. Я&nbsp;&nbsp; чую від більшості залу про те, що ми маємо голосувати&nbsp; це рішення. Тому я&nbsp; ставлю на голосування…</p>
<p>Добре, Єгор. Кажи Єгор. <i>(Шум у залі) </i>&nbsp;&nbsp;Добре, шановні колеги, ми тоді поставимо на голосування пропозицію про припинення&nbsp; обговорення кандидатур. Приймається?</p>
<p>Ставлю на голосування пропозицію про&nbsp; припинення&nbsp;&nbsp; обговорення кандидатур і обговорення питання&nbsp; в цілому.&nbsp; <i>(Шум у залі)</i></p>
<p>Шановні колеги, послухайте ще раз. Є депутати, народні депутати в залі. Народні депутати вносять пропозицію:&nbsp; припинити обговорення. Є пропозиція:&nbsp;&nbsp; продовжити обговорення кандидатур. І&nbsp; я маю право поставити це питання на голосування. Я прошу вас&nbsp; повернутись&nbsp; на своє місце. Як зал визначить, так я і буду діяти як Голова парламенту.</p>
<p>Будь ласка, я ставлю&nbsp; пропозицію про припинення обговорення даного питання порядку денного. Прошу&nbsp; ставити на голосування. Визначайтесь, народні депутати. Прошу народним депутатам визначатись.</p>
<p>&nbsp;</p>
<p>19:50:59</p>
<p>За-223</p>
<p><i>&nbsp;(Оплески)</i></p>
<p>&nbsp;І&nbsp; є друга&nbsp; пропозиція.</p>
<p>По фракціям, будь ласка. Хвилину. По фракціям. По фракціям, вибачте, є інша пропозиція – 10 хвилин на запитання. Тому я ставлю… Від фракцій 10 хвилин… (Шум у залі)</p>
<p>Хвилину. Дайте з мотивів голосування, народний депутат Домбровський.&nbsp;&nbsp;</p>
<p>&nbsp;</p>
<p>19:51:40</p>
<p>ДОМБРОВСЬКИЙ О.Г.</p>
<p>Шановний Володимир Борисович і шановні колеги, є пропозиція дати 10 хвилин на запитання, але позафракційним народним депутатам, тим фракціям, в яких&nbsp; була співбесіда з кандидатами на посади міністрів, щоб не тратити час. Тобто, хто не мав можливості задати запитання, хай зададуть.</p>
<p>&nbsp;</p>
<p>ГОЛОВУЮЧИЙ. Приймається пропозиція? Да, 10 хвилин на запитання. Я ставлю на… Я прошу записуватись на запитання. Прошу. Шановні народні депутати. Прошу записуватись. 10 хвилин. Будь ласка, Гопко Ганна.</p>
<p>&nbsp;</p>
<p>19:52:38</p>
<p>ГОПКО Г.М.</p>
<p>Дуже дякую, шановні колеги, передаю слово Єгору Соболєву.</p>
<p>&nbsp;</p>
<p>ГОЛОВУЮЧИЙ. Єгор Соболєв, будь ласка.</p>
<p>&nbsp;</p>
<p>19:52:43</p>
<p>СОБОЛЄВ Є.В.</p>
<p>Друзі, шановний пане спікер, Віктор Федорович Янукович втік до Ростова, давайте там залишимо систему прийняття рішень. Ми пропонуємо абсолютно нормальну процедуру.</p>
<p>Перше. Є запитання, які викликають несприйняття окремих міністрів. Тому ми просимо поставити на голосування пропозиції голови фракції "Самопоміч" про те, щоб за кожного міністра голосувати окремо.</p>
<p>&nbsp;</p>
<p>ГОЛОСИ ІЗ ЗАЛУ Браво! Браво! <i>(Оплески)</i></p>
<p><i>&nbsp;</i></p>
<p>СОБОЛЄВ Є.В. Друге. Друге дуже просте запитання. Сьогодні журналісти до нас звертаються. Створення Міністерства інформації – це запитання, яке викликає багато страхів, в тому числі у нас, ми просимо так само обговорити це рішення. Міністерства інформації в Україні немає. Давайте спочатку обговоримо, чи воно потрібно, а далі будемо призначати міністра. Дуже прості пропозиції. &nbsp;Давайте працювати як люди.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Наступний, будь ласка, Вікторія Сюмар, "Народний фронт".</p>
<p>&nbsp;</p>
<p>19:53:50</p>
<p>СЮМАР В.П.</p>
<p>Сюмар, "Народний&nbsp;&nbsp;&nbsp;&nbsp; фронт". Так само прохання з приводу Міністерства інформації. Ми бачимо, що великий резонанс викликає це питання внесене "Блоком Петра Порошенка". Прохання все-таки запросити кандидата на посаду міністра на трибуну Верховної Ради і почути відповіді на ключові запитання, чим буде займатися це міністерство. Тому що його ще немає. І невідомо, які повноваження в нього будуть. Це треба розуміти перед голосуванням. Дякую.</p>
<p>&nbsp;</p>
<p>ГОЛОВУЮЧИЙ. Наступний, будь ласка, Сергій Лещенко.</p>
<p>&nbsp;</p>
<p>19:54:19</p>
<p>ЛЕЩЕНКО С.А.</p>
<p>Пане Голово, підтримуючи ініціативу відкласти розгляд&nbsp; питання щодо міністра інформації, передаю слово колезі Барні.</p>
<p>&nbsp;</p>
<p>ГОЛОВУЮЧИЙ. Будь ласка, депутат Барна.</p>
<p>&nbsp;</p>
<p>19:54:34</p>
<p>БАРНА О.С.</p>
<p>Шановні депутати,&nbsp; ми погодилися надати слово для запиту питань тим, хто не зумів або не мав можливості надати депутату. Коаліція погодила? Так. Будь ласка, позафракційні, хто був, задайте протягом десять хвилин запитання міністру і на цьому кінець, Все, дякую.</p>
<p>&nbsp;</p>
<p>ГОЛОВУЮЧИЙ. Дякую. <i>(Оплески)</i></p>
<p>Депутат Марченко від позафракційних. Олександр Олександрович.</p>
<p>&nbsp;</p>
<p>19:55:02</p>
<p>МАРЧЕНКО О.О.</p>
<p>Передаю слово Головко.</p>
<p>&nbsp;</p>
<p>ГОЛОВУЮЧИЙ. Народний депутат Головко, прошу.</p>
<p>&nbsp;</p>
<p>19:55:12</p>
<p>ГОЛОВКО М.Й.</p>
<p>Шановний Голово, я би хотів взагалі-то поставити запитання майбутньому міністру економіки. Адже, ви знаєте, що фракція, вірніше група Всеукраїнського об'єднання "Свобода" зареєструвала сьогодні законопроект про денонсацію Угоди з Кіпром. Те, що ми бачимо, за останні роки були мільярди вивезені з України. І те, що економіка України практично&nbsp; вся в тіні. Як ви ставитесь до цього? Чи ви будете підтримувати нашу позицію про те, щоби повернути кошти вкрадені з України із офшорів назад в Україну, щоб працював на розвиток української економіки? І чи ви, дійсно, готові сьогодні виводити економіку з тіні, яка понад 60 відсотків зараз перебуває? І змусити врешті-решт олігархів платити податки, а не ставити зашморг на шиї українського народу. І врешті-решт таким чином, щоб відбувалася соціальна справедливість, щоби українці могли гідно жити на своїй Богом даній землі. Дякую.</p>
<p>&nbsp;</p>
<p>ГОЛОВУЮЧИЙ. Дякую, за запитання.&nbsp; &nbsp;Будь ласка.</p>
<p>&nbsp;</p>
<p>АБРАМОВИЧУС А.</p>
<p>Добрый&nbsp;&nbsp; день!&nbsp; Меня зову Айварас Абрамовичус, я с сегодняшнего дня громадянин України, <i>(Оплески) </i>&nbsp;&nbsp;для&nbsp;&nbsp;&nbsp; меня это большая честь, тем самым и&nbsp; сумасшедшая ответственность. Я патриот Украины, Украина мне не чужда, я женат на украинке уже 10 лет, <i>(Оплески). </i>Последние 6 лет&nbsp; проживаю здесь, перед этим 3 года жил в Москве, 7 лет в Стокгольме, 6 лет&nbsp; в Эстонии, половину года в Америка, уехал из своей родной Литвы в 17 лет.</p>
<p>Большое спасибо Арсению Петровичу за краткое содержание моей карьеры, я&nbsp; насправды с нуля, с товарищами из Швеции, сделал одну из самых успешных инвестиционных кампаний в Восточной Европе, на данный момент инвестируемой в около&nbsp;&nbsp; 40 стран, с общим капиталом около 4 миллиардов долларов. Что касается конкретного вопроса о деофшоризации, конечно мы против деофшоризации.&nbsp; И я сталкивался с разными&nbsp; проблемами в украинском бизнесе и трансфертное ценообразование, и другие вещи. И конечно вопрос о возвращении украденных средств из Украины,&nbsp;&nbsp; это, наверное, вопрос не&nbsp; к Министерству экономического развития, это скорее всего к Министерству МВД, Интерполу и остальным, но конечно с этим нужно бороться&nbsp; и так далее.</p>
<p>Что касается&nbsp; методов моей&nbsp; работы, я из Европы, будем работать по-европейски. Что касается, что будем делать с первого момента на&nbsp; работе, это ясно, что есть&nbsp; хороший документ, есть написано очень много документов, к сожалению, пока ничего не делалось. Есть Коалиционное соглашение, очень хороший документ прописан, очень много&nbsp; хороших вещей, есть стратегия&nbsp; "двадцать-двадцать". То же самое, в данный момент, я редактирую книгу&nbsp; …. …., которая называется&nbsp; "….&nbsp; ….", "193 страницы правильных&nbsp;&nbsp;&nbsp; вещей".</p>
<p>Я, по сути реформатор, будем жестко обращаться с регуляторными&nbsp; органами, бизнесу мешают все&nbsp;&nbsp; госструктуры работают. Арсений Петрович сказал уже, что будет реформа государственных предприятий. Поэтому работа предстоит долгая, сложная, Украина самая бедная страна, самая коррумпированная страна в мире, 112 в списке по легкости ведения бизнеса. Нужно очень быстро, жестко действовать в такие времена, используя самые радикальные методы, я бы сказал. Спасибо большое.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, "Економічний розвиток", народний депутат Хомутиннік.</p>
<p>&nbsp;</p>
<p>19:59:15</p>
<p>ХОМУТИННІК В.Ю.</p>
<p>Шановні кандидати на посади міністрів, не дивлячись на те, що група "Економічний розвиток" не підтримує позицію щодо залучення іноземних фахівців, але не з тих причин, що ви маєте недостатній досвід і ми навпаки тільки вдячні вам за те, що ви відкликнулись на те. Ми стоїмо на тих позиціях, що в Україні також багато фахівців, які б могли працювати в цих складних умовах.</p>
<p>Нам імпонує позиція економічного блоку і особисто ті кандидати, наприклад, Наталія Яресько, дуже багато позитивних відкликів особисто про неї в будь-якому інвестиційному середовищі.</p>
<p>Також те, що сказав пан Айварос, також ми вважаємо, що будуть виконані ці кроки, тому що зараз економіка знаходиться в дуже складному середовищі. В мене єдине…</p>
<p>&nbsp;</p>
<p>ГОЛОВУЮЧИЙ. Дякую. Прошу, 10 секунд завершити.</p>
<p>&nbsp;</p>
<p>20:00:36</p>
<p>ХОМУТИННІК В.Ю.</p>
<p>В мене запитання коротеньке. Наскільки ви бачите, ви приїхали в Україну, і скільки вам необхідно часу для того, щоб працювати разом командою в уряді і дійсно виправити ситуацію в економіці?</p>
<p>&nbsp;</p>
<p>ГОЛОВУЮЧИЙ. Зараз кандидат вже представляв чи давав відповідь на це запитання. Будь ласка, "Воля народу".</p>
<p>Народный депутат Гіршфельд.</p>
<p>&nbsp;</p>
<p>20:01:23</p>
<p>ГІРШФЕЛЬД А.М.</p>
<p>Уважаемый … ! Действительно, в экономике Украины последний год произошли тектонические изменения, у нас сегодня идет война, мы потеряли практически контроль над самым крупным промышленным регионом. …. ли вы контроль вместе с министром финансов, что вам придётся в условиях инвестиционного голода создать практически новую экономическую модель Украины, которой до сих пор не было. Которая должна быть новая по своим параметрам, преодолеть дефицит и выйти на стабильный рост. Видели вы такую команду сегодня профессионалов или приводите ее за собой для того, чтобы решить эти проблемы? Спасибо.</p>
<p>&nbsp;</p>
<p>ГОЛОВУЮЧИЙ. До кого це було запитання? Це так… дякую.</p>
<p>Арсен Борисович Аваков, "Народний фронт".</p>
<p>Що можна зробити, є запитання, будь ласка.</p>
<p>&nbsp;</p>
<p>ГОЛОС ІЗ ЗАЛУ. Немає запитань.</p>
<p>&nbsp;</p>
<p>ГОЛОВУЮЧИЙ.&nbsp; Немає запитань? Дякую, шановні колеги.</p>
<p>Шановні колеги! У мене є пропозиція, були задані питання, Прем'єр-міністр сьогодні представив міністрів, обговорювали їх два дні на фракціях, ми прийняли список за основу. І мені здається, що можна зараз ставити питання на голосування в цілому щодо Постанови за номером 1008 відповідно до Конституції України на голосування, я поставлю питання про призначення членів Кабінету Міністрів за списком, запропонованим&nbsp; Прем'єр-міністром України. Так?</p>
<p>Олександр Турчинов, будь ласка. Олександр Турчинов, будь ласка.</p>
<p>&nbsp;</p>
<p>20:03:14</p>
<p>ТУРЧИНОВ О.В.</p>
<p>Шановні колеги! Коли ви подивитесь праворуч від мене ви побачите пусті місця опозиційного так званого блоку, тобто Партії регіонів, які підтримують сепаратистів, які співпрацюють з окупантами тощо. Я звертаюсь до всіх членів коаліції, шановні колеги,&nbsp; не будьте схожі на представників так званого опозиційного блоку, <i>(Оплески) </i></p>
<p>Зараз ми разом всі 300 народних депутатів повинні підтримати склад Кабінету Міністрів, взявши на себе разом з ними відповідальність за ситуацію в країні.</p>
<p>Я звертаюся до всіх народних депутатів, в тому числі і позафракційних, зробити свій вибір з ким ви: з тими, хто залишив свої місця, як звичайний зрадник, або з українським народом, який захищає свою країну.</p>
<p>Слава Україні!</p>
<p>&nbsp;</p>
<p>ІЗ ЗАЛУ. Героям Слава! <i>(Оплески)</i></p>
<p>&nbsp;</p>
<p>ГОЛОВУЮЧИЙ. Шановні колеги, оскільки час на обговорення завершено, я поставлю на голосування, інакше ми будемо&nbsp; зараз говорити ще дуже багато й довго.</p>
<p>Я ставлю на голосування… Депутатів запросіть до залу, будь ласка.</p>
<p>Я ставлю на голосування відповідно до статей 85 і … Конституції України, на голосування ставиться пропозиція по призначенню членів&nbsp; Кабінету Міністрів (постанова номер 1008). Я прошу голосувати народних депутатів України.</p>
<p>За основу і в цілому. Прошу голосувати, шановні колеги. Прошу голосувати.</p>
<p>&nbsp;</p>
<p>20:04:51</p>
<p>За-288</p>
<p>Рішення прийнято.</p>
<p>Давайте&nbsp; привітаємо Уряд України! <i>(Оплески)</i> Я вкінці зараз скажу…</p>
<p>Шановні колеги, я прошу сісти народних депутаті, рішення прийнято.</p>
<p>Відповідно до статті 10 – прошу сідати, шановні колеги, – відповідно до статті 10 Закону України "Про Кабінет Міністрів" при формуванні нового&nbsp; складу Кабінету Міністрів України присягу зачитує Прем'єр-міністр України, її текст підписує кожний член Кабінету Міністрів.</p>
<p>Слово для зачитування присяги я надаю Прем'єр-міністру України Арсенію Петровичу Яценюку.</p>
<p>Прошу Арсеній Петрович.&nbsp;&nbsp;</p>
<p>&nbsp;<i>&nbsp; </i></p>
<p>ЯЦЕНЮК А.П. Шановні народні депутати України, в першу чергу дозвольте висловити вам подяку за те, що сформований уряд у цих складних умовах. Певен, що разом ми подолаємо всі труднощі. І певен у тому, що те, на що сподіваються мільйони українців, буде нами виконано.</p>
<p>У нас складна місія, історична місія. Але історична відповідальність дає історичні шанси. У нас історичний шанс – створити нову Україну. І ми цей шанс не просто використаємо, а ми його виконаємо! <i>(Оплески)</i></p>
<p>Перед вступом на посаду&nbsp; Прем'єр-міністра України та членів Кабінету Міністрів України відповідно до Закону України "Про Кабінет Міністрів України" Прем'єр-міністр&nbsp; зачитує присягу, а члени Кабінету Міністрів України скріплюють її підписом.</p>
<p>Дозвольте зачитати присягу.</p>
<p>"Я, Яценюк Арсеній Петрович, усвідомлюючи високу відповідальність члена Кабінету Міністрів України урочисто присягаю на вірність українському народові, зобов'язуюсь додержуватись Конституції України та&nbsp; Законів України, зміцнювати суверенітет і незалежність України, обстоювати права і свободи людини та громадянина, дбати про добробут українського&nbsp; народу, сталий демократичний розвиток суспільства. Вступаю на посаду прем'єра, і уряд приступає до виконання своїх обов'язків". <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Сергій Соболєв, питання з процедури.</p>
<p>Прошу народних депутатів присідати. В нас ще є декілька процедурних питань з цього приводу.</p>
<p>Сергій Соболєв, будь ласка.</p>
<p>&nbsp;</p>
<p>20:08:16</p>
<p>СОБОЛЄВ С.В.</p>
<p>Соболєв, "Батьківщина".</p>
<p>Шановні колеги, я звертаюсь до членів уряду, які є народними депутатами! Хотілось би, щоб ми почали свою роботу з виконання конституційних повноважень, і щоб всі члени уряду, які є&nbsp; народними депутатами України заявили про складення своїх повноважень як народних депутатів України. Ми вважаємо це б відповідало Конституції, новому стилю роботи уряду і парламенту. Дякую.</p>
<p>&nbsp;</p>
<p>ГОЛОВУЮЧИЙ. Дякую народному депутату. Я хочу зазначити, що такі заяви подані Прем'єр-міністром і народними депутатами, що ввійшли до Кабінету Міністрів і ми це проголосуємо.</p>
<p>Я прошу.... Я поставлю зараз декілька постанов, в тому числі і будемо голосувати по кожному народному депутату окремо, який склав повноваження.</p>
<p>Нам треба ще прийняти рішення про звільнення з посади членів попереднього Кабінету Міністрів України. Я зараз хотів би поставити, роздана Постанова номер 1202 "Про звільнення Гройсмана Володимира Борисовича з відповідної посади віце-прем'єр-міністра регіонального розвитку, будівництва та житлово-комунального господарства". І далі підемо по.... в тому числі по народним депутатам.</p>
<p>Будь ласка, ставлю на голосування, прошу голосувати за основу і в цілому, 1202, прошу голосувати, шановні колеги.</p>
<p>&nbsp;</p>
<p>20:09:11</p>
<p>За-304</p>
<p>Постанова прийнята.</p>
<p>Наступна постанова. Ставлю на голосування проект Постанови (реєстраційний номер 1203) "Про звільнення з посад членів Кабінету Міністрів України попереднього складу", 1203. Прошу ставити на голосування. Прошу голосувати, шановні колеги.</p>
<p>&nbsp;</p>
<p>20:10:22</p>
<p>За-297</p>
<p>Рішення прийнято.</p>
<p>Наступне, будь ласка. Згідно з частиною третьою статті 7 Закону України "Про Кабінет Міністрів України" у разі внесення на розгляд Верховної Ради України подання щодо призначення на посаду члена Кабінету Міністрів України особи, яка є народним депутатом України до подання додається особиста заява народного депутата України про дострокове складання ним депутатських повноважень у разі призначення на посаду члена Кабінету Міністрів України. Новопризначені члени Кабінету Міністрів України подали такі заяви до Верховної Ради. Питання про дострокове припинення повноважень народного депутата України розглядається невідкладно Верховною Радою на тому ж пленарному засіданні після призначення його членом Кабінету Міністрів.</p>
<p>Відповідно до цього, шановні колеги, надійшла заява. Відповідно до пункту 1 частини другої статті 81 Конституції України народний депутат України Арсеній Петрович Яценюк написав таку заяву: про складення ним депутатських повноважень у зв'язку з призначенням його на посаду Прем'єр-міністра України. Відповідно до цього я ставлю на голосування пропозицію про дострокове припинення повноважень народного депутата Яценюка Арсенія Петровича. Прошу голосувати. Окремо кожного, так вимагає процедура.</p>
<p>&nbsp;</p>
<p>20:11:49</p>
<p>За-313</p>
<p>Рішення прийнято.</p>
<p>Наступний, будь ласка. Ставлю на голосування пропозицію про дострокове припинення повноважень народного депутата України Авакова Арсена Борисовича. Прошу голосувати.</p>
<p>&nbsp;</p>
<p>20:12:14</p>
<p>За-309</p>
<p>Рішення прийнято.</p>
<p>Ставлю на голосування пропозицію про дострокове припинення повноважень народного депутата України Вощевського Валерія Миколайовича.</p>
<p>&nbsp;</p>
<p>20:12:37</p>
<p>За-300</p>
<p>Рішення прийнято.</p>
<p>Наступний, будь ласка. Ставлю на голосування питання пропозицію про дострокове припинення повноважень народного депутата Жданова Ігоря Олександровича.</p>
<p>&nbsp;</p>
<p>20:13:01</p>
<p>За-300</p>
<p>Рішення прийнято.</p>
<p>Про складення повноважень народного депутата України Квіта Сергія Мироновича. Прошу голосувати.</p>
<p>&nbsp;</p>
<p>20:13:22</p>
<p>За-303</p>
<p>Рішення прийнято.</p>
<p>Наступне. Про складення повноважень народного депутата України Кириленка В'ячеслава Анатолійовича. Прошу голосувати.</p>
<p>&nbsp;</p>
<p>20:13:46</p>
<p>За-306</p>
<p>Рішення прийнято.</p>
<p>Наступне, про складення повноважень народного депутата України Розенка Павла Валерійовича. Швидше йде, ніж призначали, правда?</p>
<p>Прошу голосувати. Розенко Павло Валерійович, про складення повноважень.</p>
<p>&nbsp;</p>
<p>20:14:09</p>
<p>За-306</p>
<p>Рішення прийнято.</p>
<p>І відповідно про дострокові припинення повноважень народного депутата України Стеця Юрія Ярославовича. Прошу ставити на голосування.</p>
<p>Ніхто запитань не задає.</p>
<p>&nbsp;</p>
<p>20:14:34</p>
<p>За-285.</p>
<p>2 – проти. Рішення прийнято.</p>
<p>Будь ласка, я хочу запросити до слова Павла Дмитровича Петренка.</p>
<p>&nbsp;</p>
<p>ПЕТРЕНКО П.Д. Прошу задовольнити мою заяву про дострокове припинення повноважень народного депутата у зв’язку з обранням міністром юстиції. Прошу підтримати.</p>
<p>&nbsp;</p>
<p>ГОЛОВУЮЧИЙ. Як, ми вже проголосували, ви прослухали.</p>
<p>&nbsp;</p>
<p>ПЕТРЕНКО П.Д. Ви не озвучували прізвище, тому прошу поставити на голосування.</p>
<p>&nbsp;</p>
<p>ГОЛОВУЮЧИЙ. Петренко Павло Дмитрович. Давайте я ще раз поставлю.</p>
<p>Про дострокове припинення повноважень народного депутата України Петренка Павла Дмитровича. Прошу голосувати, шановні колеги. Відповідно до поданої заяви, прошу голосувати.</p>
<p>&nbsp;</p>
<p>20:15:22</p>
<p>За-305</p>
<p>Рішення прийнято.</p>
<p>Наступне. Я даю протокольне доручення Апарату Верховної Ради України оформити відповідні персональні постанови відповідно до голосування, яке щойно було проведено.</p>
<p>Також хотів би зазначити ще одне питання, на завершення, шановні колеги. Питання про те, що була надана біографічна довідка народного депутата Вощевського Валерія Миколайовича, відомості в якій були повністю не підтверджені &nbsp;і не є офіційною біографією цього народного депутата. Тому зараз я даю доручення Апарату Верховної Ради України провести службове розслідування, як відбулось так, що данні біографічні підроблені, знаходились в сесійній залі. І проінформувати народних депутатів про те, хто це зробив, в який спосіб і з якою метою. Якщо будуть визначені ознаки злочину, відповідно прореагувати до чинного законодавства.</p>
<p>Шановні колеги! Я… <i>(Шум у залі) </i></p>
<p>Слухайте, перша сесія Голови Верховної Ради, перший день, все достатньо непросто. Я розумію, що можливо хтось буде задоволений, а хтось ні. Але я, з іншого боку, розумію те, що Прем'єр-міністр України взяв на себе достатньо серйозну, вагому відповідальність. Ті люди, які є в президії вони є достатньо мужніми і я глибоко вірю у те, що вони не відповіддю на запитання із залу, а своєю повсякденною роботою, я говорю про це як в минулому урядовець, зможуть довести, що наш з вами вибір, вибір українського народу, не був зайвим.</p>
<p>І також хотів би зазначити, що наше завдання з вами не тільки сьогодні проголосувати за уряд, а й підтримати уряд в надзвичайно складних умовах. Звісно, забезпечити як підтримку, так і дієвий контроль з боку парламенту. Підвищення ролі парламенту і народних депутатів – це наше з вами спільне завдання.</p>
<p>І саме головне: ми знаємо, що нам потрібно відновлювати довіру до всіх інституцій влади в Україні. І я вірю у те, що спільними зусиллями разом Президент, парламент, уряд зроблять все для того, щоб врешті-решт в Україні були проведені реформи, був мир, був повернений Донбас, було зроблено все для того, щоб кожен від малої дитини до людини похилого віку відчували турботу влади про нього. І, безперечно, кожна територіальна громада отримала б право і можливості розвиватись, отримувати бюджет&nbsp; і розвивати нашу з вами рідну, гарну, чудову Україну.</p>
<p>Дякую за увагу. Слава Україні!&nbsp; <i>(Оплески)&nbsp; </i></p>
<p>Наступне засідання Верховної Ради України відбудеться в четвер о 10 годині. А зараз я оголошую засідання вечірнє завершеним. Дякую.</p>
<p><b>&nbsp;</b></p>
<p><b>&nbsp;</b></p>

