Стенограма пленарного засідання
29 квітня 2021

<p align=center>ПОЗАЧЕРГОВЕ ЗАСІДАННЯ</p>
<p align=center>Зал засідань Верховної Ради України</p>
<p align=center>29 квітня 2021 року, 16 година</p>
<p align=center>Веде засідання Голова Верховної Ради України РАЗУМКОВ Д.О.</p>
<p><b> </b></p>
<p>16:00:20</p>
<p>ГОЛОВУЮЧИЙ. Добрий день, шановні колеги! Ще раз, будь ласка, запросіть народних депутатів до зали.</p>
<p>У зв'язку з вимогою 160 народних депутатів України та відповідно до частини восьмої статті 19 Регламенту Верховної Ради України ми сьогодні проводимо позачергове пленарне засідання Верховної Ради України для розгляду проекту Постанови Верховної Ради України про звернення до Кабінету Міністрів України щодо вжиття невідкладних заходів з метою зниження ціни на електричну енергію для побутових споживачів, які постійно проживають у 30-кілометровій зоні атомних електростанцій (реєстраційний номер 5382).</p>
<p>Готові реєструватись? Реєстрація відбувається шляхом натискання зеленої кнопки першої зліва. Прошу реєструватись.</p>
<p></p>
<p>16:01:37</p>
<p>В залі зареєстровано 191 народний депутат України. Позачергове засідання Верховної Ради України оголошую відкритим.</p>
<p>Надійшла заява про перерву з заміною на виступ. Умєров, будь ласка.</p>
<p></p>
<p>16:01:57</p>
<p>УМЄРОВ Р.Е.</p>
<p>Шановні колеги, розпочну свій виступ з невеликої цитати: "Держава сприяє консолідації та розвиткові української нації, її історичної свідомості, традицій і культури, а також розвиткові етнічної, культурної, мовної та релігійної самобутності всіх корінних народів і національних меншин України". Це 11 стаття Конституції України, яка була ухвалена майже 25 років тому. Також в Конституції зазначається, що права корінних народів і національних меншин визначається виключно законами України.</p>
<p>То хто такі корінні народи України? Це народи, які не мають іншої історичної батьківщини за межами України, це кримськотатарський народ, караїми, кримчаки, у них є своя мова, традиції, культура, але вони не мають іншої країни походження, крім України.</p>
<p>Чому так важливо Україні законодавчо закріпити права корінних народів? Насамперед це одне із завдань держави. Особливо гострим це питання постало в 2014 році з початком тимчасової окупації Криму та систематичними порушеннями Росією прав кримськотатарського народу, який є найбільш чисельним народом України. Близько 350 тисяч кримських татар зараз проживають в Криму, кілька десятків тисяч кримських татар були змушені залишити Крим через переслідування Росією, близько 100 тисяч кримських татар досі знаходяться в місцях депортації, переважно в країнах Центральної Азії.</p>
<p>Ви добре знаєте, що саме кримськотатарський народ - одна з найактивніших сил, що чинить ненасильницький спротив окупації та захищає суверенітет України в Криму. Голос кримськотатарського народу на захист нашої держави лунає на Генасамблеї ООН, ОБСЄ, ПАРЄ та інших міжнародних майданчиках. Обов'язок держави – захистити свої корінні народи.</p>
<p>В 2014 році в заяві щодо гарантій прав кримськотатарського народу у складі української держави Верховна Рада вже прийняла цю заяву. Зараз наступний і найважливіший крок для захисту колективних прав корінних народів України – це ухвалити сам закон. Сподіваюсь, що саме наше скликання Верховної Ради ухвалить це дійсно історичне рішення. Для кримськотатарського народу цей закон дуже потрібний і важливий знак, знак того, що держава їх підтримує. Для України цей закон - один з кроків державної стратегії з деокупації Криму. Для міжнародного співтовариства – це потужний сигнал про єдність всього українського народу.</p>
<p>Дякую.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>16:04:51</p>
<p>ГОЛОВУЮЧИЙ. Дякую.</p>
<p>Шановні колеги, прийшла ще одна заява від двох депутатських груп з перервою з заміною на виступ. Слово - народний депутат Деркач, будь ласка.</p>
<p></p>
<p>16:05:20</p>
<p>ДЕРКАЧ А.Л.</p>
<p>Шановні народні депутати! Народний депутат Деркач, Сумщина. Сьогодні зранку в цьому залі лунало моє прізвище під час призначення міністра палива та енергетики у виконанні солістів вінницького драматичного театру та вокалістів "Голосу".</p>
<p>Хочу звернути увагу на те, що я не голосував за призначення Галущенка міністром палива та енергетики. Галущенко ніколи не працював зі мною або під моїм керівництвом. Але питання не про це, а про те, що будь-який фахівець, який буде призначений на посаду міністра, буде працювати під шаленим тиском зовнішнього управління та корупційних схем, які були побудовані потенційним державним та воєнним злочинцем Порошенком.</p>
<p>Завдяки такій діяльності "попередніков", представників IСU Вовка, Демчишина, Гонтаревої, Кононенко, яка, на жаль, продовжується в енергетиці і зараз шляхом легалізації корупції, протягування законів про газ та електроенергетику, відбувається подальше корупційне підняття тарифів.</p>
<p>Керувати енергетикою при будь-якому призначенні будуть персонажі не з вулиці Банкової чи Грушевського, а з вулиці Танкової, де знаходиться посольство США, Амос Хохштайн, іноземні лобісти, газові "соросята" і бенефіціари колишньої схеми "Роттердам плюс", яка завдяки прийняттю Закону про електроенергетику дозволяє легально грабувати населення зараз.</p>
<p>Що стосується пафосу челяді сивочолого гетьмана щодо санкцій КГБ, ФСБ, "АБВГД", то можу на це лише відповісти цитатою вашого лідера: "Поздравляю с наступающим 1 Мая - с Днем солидарности трудящихся! Жму руку, обнимаю".</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>16:07:23</p>
<p>ГОЛОВУЮЧИЙ. Шановні колеги, перше питання порядку денного - це проект Постанови про звернення до Кабінету Міністрів України щодо вжиття невідкладних заходів з метою зниження ціни на електричну енергію для побутових споживачів в 30-кілометровій зоні атомних електростанцій (реєстраційний номер 5382).</p>
<p>Шановні колеги, будь ласка, займіть свої місця, підготуйтесь до голосування, нам треба прийняти рішення про включення цього питання до порядку денного сесії.</p>
<p>Готові голосувати? Прошу підтримати та проголосувати.</p>
<p></p>
<p>16:08:27</p>
<p>За-283</p>
<p>Рішення прийнято.</p>
<p>Пропонується розглянути це питання за скороченою процедурою. Прошу підтримати та проголосувати.</p>
<p></p>
<p>16:08:49</p>
<p>За-255</p>
<p>Рішення прийнято.</p>
<p>До слова запрошується народний депутат України Яцик Юлія Григорівна.</p>
<p></p>
<p>16:09:07</p>
<p>ЯЦИК Ю.Г.</p>
<p>Доброго дня, шановні колеги. Сьогодні я буду звертатися саме до вас. Я не буду вам переповідати зміст проекту постанови, я хочу лише нагадати, як три дні тому вся Україна вшановувала пам'ять з нагоди 35-ї роковини трагедії на Чорнобильській АЕС. Вшановували пам'ять атомників, пам'ять ліквідаторів аварії і тих простих людей, які проживали поряд з так званим "мирним атомом".</p>
<p>Ми всі згадували, як в одну мить 30-кілометрова зона спостереження навколо Чорнобильської АЕС перетворилася у зону відчуження. Це, на жаль, доволі страшний, але зрозумілий приклад того, що таке 30-кілометрова зона спостереження навколо АЕС і чому люди, які проживають на такій території, повинні мати гарантовану підтримку з боку держави.</p>
<p>Тому, шановні колеги, повернення пільгового тарифу на електричну енергію для мешканців 30-кілометрової зони спостереження навколо АЕС - це те найменше, на що, на жаль, до цього часу не спромігся Кабінет Міністрів, те найменше, що ми повинні зробити тут і зараз.</p>
<p>Тому прошу підтримати цей проект постанови.</p>
<p></p>
<p>_______________. Шановні колеги, ще, будь ласка, одну хвилинку. Хотів би зазначити, що справедливість і здоровий глузд – це два стовпи, на якому стоїть саме ця постанова по відновленню знижки для 30-кілометрової зони.</p>
<p>Скажіть, будь ласка, чи вірно зробив Кабмін те, що він її відмінив? Звісно, що ні. Чи заслуговують люди, які мешкають у 30-кілометровій зоні на цю знижку? Авжеж, так.</p>
<p>Тому, шановні колеги, будь ласка, будьте благорозумні і нажміть зелену кнопку, і повернемо людям знижку.</p>
<p>Дякую. <i>(Оплески)</i></p>
<p></p>
<p>ГОЛОВУЮЧИЙ. Дякую.</p>
<p>До слова запрошується голова комітету з питань енергетики та житлово-комунальних послуг Герус Андрій Михайлович.</p>
<p></p>
<p>16:11:18</p>
<p>ГЕРУС А.М.</p>
<p>Шановний Дмитре Олександровичу, шановні народні депутати! За результатами розгляду даного проекту постанови комітетом прийнято рішення рекомендувати Верховній Раді України прийняти зазначений проект постанови.</p>
<p>Дякую за увагу.</p>
<p></p>
<p>ГОЛОВУЮЧИЙ. Шановні колеги, обговорення?</p>
<p>Будь ласка, запишіться: два – за, два – проти на виступи від депутатських фракцій та груп.</p>
<p>Урбанський Анатолій Ігорович.</p>
<p>Скороход Анна Костянтинівна.</p>
<p></p>
<p>16:12:12</p>
<p>СКОРОХОД А.К.</p>
<p>Шановні "слуги народу", щоб ви так виходили і голосували за пониження тарифів, як ви зараз вийшли до трибуни. Тому що це просто "Еверест" цинізму. Я всім нагадаю про позачергове засідання Верховної Ради, на яке в тому числі виносилося і дане питання. І ви його всі дуже справедливо і при здоровому глузді провалили. Я вас з цим вітаю!</p>
<p>Звичайно, ми дану постанову підтримуємо, тому що вона хоч якось врегулює питання для 30-кілометрової зони, яка, до речі, була скасована ким? Саме вами і саме вашим Кабінетом Міністрів України. Тому я вам про це буду нагадувати дуже часто.</p>
<p>Якщо ви хочете, щоб якась справедливість і здоровий глузд, як тут дуже яскраво було сказано, все-таки брали верх в цих стінах Верховної Ради, то підтримуйте, будь ласка, всі нормальні і адекватні законопроекти, які подаються. І тоді у нас в Україні взагалі не буде проблем.</p>
<p>А те, що зараз приймалося і приймається в стінах дев'ятого скликання, в цих стінах, ви знаєте, можна сказати, що Верховну Раду, під нею можна написати лозунг: "Продамо Україну за безцінь".</p>
<p>Дякую.</p>
<p></p>
<p>ГОЛОВУЮЧИЙ. Василевська-Смаглюк Ольга Михайлівна.</p>
<p></p>
<p>16:13:46</p>
<p>ВАСИЛЕВСЬКА-СМАГЛЮК О.М.</p>
<p>Шановні колеги, я як депутат по 96-му виборчому округу, в якому безпосередньо знаходиться і зона відчуження, і знаходиться станція Чорнобильська, яка зараз знімається з експлуатації, дуже вдячна профільному комітету за ту позицію, яку вони висловили. Мешканці 30-кілометрової зони дуже вдячні за те, що нарешті про них згадали, і справедливість, яку порушив Кабінет Міністрів, відновили.</p>
<p>Дякую.</p>
<p></p>
<p>ГОЛОВУЮЧИЙ. Колтунович Олександр Сергійович.</p>
<p></p>
<p>16:14:25</p>
<p>КОЛТУНОВИЧ О.С.</p>
<p>Дякую, шановний пане Голово.</p>
<p>Звичайно, підтримую, наша фракція підтримує даний проект постанови, однак, чесно кажучи, це вже на моїй пам'яті, якщо не третій, може, четвертий проект постанови, який коли ми звертаємося до Кабінету Міністрів щодо того, щоб вони переглянули те, що вони вже скасували.</p>
<p>Чесно кажучи, безумовно, декларативність таких речей, вона навіть примітивно відштовхує від цих постанов, але ми її підтримуємо. Я нагадаю, скасували ж не тільки ту норму, яку ви зараз намагаєтесь відстояти, а пільговий тариф на 90 копійок до 100 кіловат скасували? Скасували. Вони багато чого скасували. Вони скасували обмеження у 10 мінімальних заробітних плат для наглядових рад, вони зараз отримують по 588 тисяч гривень. І не тільки такі цифри.</p>
<p>І багато чого скасували. НКРЕ, яке також підконтрольне і профільному комітету, і уряду, і Президенту, зважаючи від навіть структури формування, вони ж так само, вони взяли підняли тариф на електроенергію, вони підняли всі ті речі, які на сьогоднішній день в кінцевому випадку збільшують вартість комунальних послуг, заборгованість, за які пробили рекордну позначку у 82,1 мільярда гривень.</p>
<p>Так само сьогодні ринок ціни на газ, який у нас на сьогоднішній день є. Ціна на газ уже 10 тисяч 138. Вам розказують за 7,99, а ми туди ще додали 1 гривню 79 за доставку, ПДВ на неї, а в результаті маємо на 2 тисячі більше, ніж було у ваших попередників.</p>
<p>Тому ми це можемо перелічувати дуже довго, але виною всьому цей Кабінет Міністрів і та політика, яку він проводить в тарифній сфері, в енергетичній і так далі. Вони не подали програму навіть діяльності, а точніше, подали і не затвердили її, вони на сьогоднішній день відправляють звіти.</p>
<p>На мій погляд, вони мають написати заяву про відставку і мають бути відправлені у відставку. Тому що такий уряд не має права на існування.</p>
<p>І я глибоко переконаний, що ми і в цьому парламенті маємо задовольнити їхнє бажання чи прохання і відправити цей уряд у відставку, переглянути тарифи і не звертатись до них з декларативними постановами, а самим диктувати політику в тарифній сфері.</p>
<p>Дякую за увагу.</p>
<p></p>
<p>ГОЛОВУЮЧИЙ. Шахов Сергій Володимирович.</p>
<p></p>
<p>16:16:41</p>
<p>ШАХОВ С.В.</p>
<p>Сергій Шахов, Луганщина, депутатська група "Довіра".</p>
<p>Шановні колеги, спочатку ви тим Кабміном "б'єте током" кожного українця, а зараз шокуєте всю Україну цією постановою.</p>
<p>Скажіть, будь ласка, 30-кілометрова зона - тільки зона атомних енергостанцій, скажіть? А чому сьогодні найвища ціна за електроенергію, за розцінками НКРЕКП, саме в Луганській і Донецькій областях? Хто сьогодні розраховував ті ціни в тих областях, куди люди вже дременули: в Москву, в Пітер, Ростов, в Польщу - працювати, тому що лишили їх робочих місць, залишили сьогодні сім'ї шахтарів голодувати. І про це ми говоримо постійно з цієї трибуни. Може, цей міністр вже, якого призначили сьогодні, вирішить це питання: півтора мільярда гривень – і шахти модернізують і запрацюють.</p>
<p>Скажіть, будь ласка, може, це ваше питання, ви призначали Кабмін, за який відповідали, який призначав і підвищував тарифи по всій країні? Може, ви сьогодні будете відповідати за те, що сьогодні люди платять за транспортування газу в своїх трубах по 3 гривні? Може, ви будете сьогодні відповідати за те, що сьогодні відбувається в країні і країна голодує?</p>
<p>Ви давно виходили до людей? Люди бідують. Ви знаєте, скільки буде коштувати кошик пасхальний? У два рази дорожче, чим у тому році. Скажіть, будь ласка, хто з вас ходить сьогодні по людях і дивиться віч-на-віч? Чи ви думаєте, що від партії за вас проголосують? У залі є мажоритарники.</p>
<p>Безумовно, група "Довіра" буде підтримувати цю постанову по зниженню тарифів. Але зверніть увагу на всю Україну, не тільки на Донбас, а на всю Україну.</p>
<p>Дякую.</p>
<p></p>
<p>ГОЛОВУЮЧИЙ. Рудик Кіра Олександрівна.</p>
<p></p>
<p>16:18:49</p>
<p>РУДИК К.О.</p>
<p>Колеги, на початку цього року ми з командою подорожували Україною з презентацією національного плану "Голосу" на 21-й рік. У рамках цього туру ми відвідали Рівненщину і спілкувалися з жителями міста Бариш, які якраз і проживають у такій 30-кілометровій зоні.</p>
<p>Що казали нам команди в Бариші? Що вони просять тільки одного: повернути їм цей тариф, який був би компенсацією ризиків, з якими вони стикаються, проживаючи на території 30 кілометрів від атомної електростанції.</p>
<p>Я хочу звернутися до наших колег в Рівному: ми вас чуємо, ми є вашим голосом і ми вас підтримаємо. Тому партія "Голос" сьогодні підтримує цей законопроект. І ми вдячні Роману Денисюку, а також Володимиру Грушевському, за допомогу у напрацюваннях з цього приводу.</p>
<p>Дякую.</p>
<p></p>
<p>ГОЛОВУЮЧИЙ. Бондар Михайло Леонтійович.</p>
<p></p>
<p>16:19:48</p>
<p>БОНДАР М.Л.</p>
<p>Дякую.</p>
<p>Бондар Михайло, "Європейська солідарність". Колеги, а хто призначав цей уряд, не ви? А попередні міністри енергетики не вами призначені?</p>
<p>А сьогоднішній призначений міністр енергетики, якому ви знову ж таки більше 300 голосами довірили керувати енергетикою, який розказував на комітеті, що до феесбешника немає ніякого відношення, який має 25 відсотків відвідуваності цієї Верховної Ради і за 2 роки перший раз виступив з трибуни? Це означає, що на злодії шапка горить і він якраз присунувся сюди тільки якраз, щоб заявити, що новопризначений міністр – це не є його людина. Його. Якраз за його людину ми сьогодні проголосували.</p>
<p>Так що беріть відповідальність на себе за цей Кабінет Міністрів.</p>
<p></p>
<p>ГОЛОВУЮЧИЙ. Олексій Юрійович Кучеренко. Після цього переходимо до голосування. Запросіть народних депутатів до зали.</p>
<p></p>
<p>16:20:44</p>
<p>КУЧЕРЕНКО О.Ю.</p>
<p>Олексій Кучеренко, фракція "Батьківщина". Ми підтримуємо сьогодні цю постанову. Коли я працював в уряді Тимошенко, ви знаєте, у нас навіть питання не ставало, щоб скасовувати пільги для 30-кілометрової зони.</p>
<p>Учора на комітеті відбулася професійна дискусія, ну, тим, хто може професійно дискутувати, як зробити так, щоб це зниження, ці пільги не покласти на решту населення України. Вони ж мають за рахунок схем, які на цьому енергоринку відбуваються, і саме це я особисто намагався пояснити авторам цієї постанови.</p>
<p>І друге. Шановні друзі, добре, ми зараз зробимо добро для тисяч жителів 30-кілометрової зони. А що робити мільйонам українців, яких ваш уряд позбавив пільгових 100 кіловат-годин? 30 відсотків населення споживає менше 75 кіловат-годин. Це енергетична бідність, в яку ваш уряд загнав, тому давайте вирішувати питання для всієї України. А постанову ми підтримаємо.</p>
<p>Дякуємо.</p>
<p></p>
<p>ГОЛОВУЮЧИЙ. Шановні колеги, будь ласка, підготуйтеся до голосування.</p>
<p>Ставлю на голосування пропозицію про прийняття в цілому проекту Постанови про звернення до Кабінету Міністрів України щодо вжиття невідкладних заходів з метою зниження ціни на електричну енергію для побутових споживачів, які постійно проживають у 30-кілометровій зоні атомних електростанцій (реєстраційний номер 5382).</p>
<p>Готові <a name=_GoBack></a>голосувати? Прошу підтримати та проголосувати.</p>
<p></p>
<p>16:22:41</p>
<p>За-311</p>
<p>Рішення прийнято. Постанова прийнята в цілому.</p>
<p>Руслан Олексійович, ви оголошення хотіли зробити.</p>
<p></p>
<p>16:22:52</p>
<p>СТЕФАНЧУК Р.О.</p>
<p>Вельмишановні колеги, це теж пов'язано з енергетикою. Звернулася одна наша колега - Роксолана Андріївна, і вона попросила щодо голосування її за кандидатуру міністра енергетики України Германа Галущенка врахувати її голос "за", тому що технічно не спрацювала система.</p>
<p>Дякую.</p>
<p></p>
<p>ГОЛОВУЮЧИЙ. Позачергове засідання Верховної Ради України оголошую закритим.</p>
<p></p>
