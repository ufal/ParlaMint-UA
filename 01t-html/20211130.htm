Стенограма пленарного засідання
30 листопада 2021

<p align=center>ЗАСІДАННЯ ДВАДЦЯТЬ П'ЯТЕ</p>
<p align=center>Зал засідань Верховної Ради України</p>
<p align=center>30 листопада 2021 року, 10 година</p>
<p align=center>Веде засідання Голова Верховної Ради України СТЕФАНЧУК Р.О.</p>
<p><b> </b></p>
<p>ГОЛОВУЮЧИЙ. Доброго ранку, шановні народні депутати та гості Верховної Ради України! Шановні колеги, прошу народних депутатів підготуватись до електронної реєстрації. Нагадую, після початку реєстрації необхідно, утримуючи сенсорну кнопку, натиснути на зелену кнопку "За" та утримувати ці дві кнопки одночасно до кінця реєстрації, тобто до появи результатів на табло.</p>
<p>Шановні колеги, готові реєструватися? Готові реєструватися? Шановні народні депутати, прошу реєструватися.</p>
<p></p>
<p>10:01:21</p>
<p>У залі зареєстровано 216 народних депутатів. Пленарне засідання Верховної Ради України оголошую відкритим.</p>
<p>Шановні народні депутати, відповідно до статті 25 Регламенту у вівторок ми маємо 30 хвилин для виступів уповноважених представників депутатських фракцій та груп, для внесення пропозицій, оголошень, заяв і повідомлень. Прошу представників фракцій і груп записатися на виступи. Будь ласка, шановні колеги.</p>
<p>Слово надається народному депутату України Каптєлову Роману Володимировичу, фракція політичної фракції "Слуга народу".</p>
<p></p>
<p>10:02:15</p>
<p>КАПТЄЛОВ Р.В.</p>
<p>Прошу передати слово Негулевському Ігорю.</p>
<p></p>
<p>ГОЛОВУЮЧИЙ. Будь ласка, Ігор Негулевський.</p>
<p></p>
<p>10:02:25</p>
<p>НЕГУЛЕВСЬКИЙ І.П.</p>
<p>Шановні колеги, 27 листопада у місті Нова Одеса стався вибух в одній із багатоповерхівок. чотири загиблих, останнього витягнули з-під завалів лише на наступний день. Вибух був настільки потужний, що повністю постраждало два під'їзди. Людям запропонували жити у місцевому гуртожитку. Але ви розумієте, що це лише тимчасове житло.</p>
<p>По-перше, хочу оголосити хвилину мовчання за загиблими.</p>
<p><i>(Хвилина мовчання)</i></p>
<p>По-друге, хочу попросити Президента України Володимира Зеленського не залишатись осторонь цієї проблеми. Я знаю, що гроші вже розподілені, але це екстрена ситуація. Місцеві бюджети наразі не потягнуть придбання житла. Будь ласка, допоможіть людям, які в зиму залишилися без даху над головою.</p>
<p>Окремо хочу попросити підтримки у своїх колег. Я вже звернувся до Президента з цим проханням. Прошу вас підтримайте мене в цій ініціативі.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Слово надається народному депутату Батенку Тарасу Івановичу, депутатська група "Партія "За майбутнє".</p>
<p></p>
<p>10:04:09</p>
<p>БАТЕНКО Т.І.</p>
<p>Доброго дня, шановні колеги, шановний пане Голово, українська громада! В контексті останніх подій, які відбуваються в країні, ми хочемо сказати, що на фоні того, як наш північний сусід руйную конструкцію безпекової ситуації, яка сформувалася в Європі після Другої світової війни, на фоні того, як скупчуються вороги на нашому українському кордоні, і ми не маємо поки що відповіді причин і намірів такого скупчення, українські державницькі політичні сили незалежно від ідеології, як владна сторона, так і опозиція, мають проявити консолідацію, мають проявити мудрість. Ми проти того, щоб українська історія повторювалася двічі: перший раз як трагедія, другий раз як фарс, маючи на увазі події грудня 1918 і 19-го років, тому що нам нація цього не пробачить.</p>
<p>І в тому фоні я хочу сказати, що наша депутатська група, депутатська група "За майбутнє" стоїть насторожі своїх мажоритарних округів, своїх виборців. Ми занепокоєні тим, що, захоплюючись сьогодні загостренням політичного процесу, ми забуваємо трохи про людей, простих громадян, і ми бачимо, як фактично зараз тяжко йде з опалювальним сезоном, як тяжко в громадах заключаються напряму договори із постачальником "останньої надії". І наша депутатська група закликає невідкладно виділити кошти на закупівлю газу для об'єднаних громад з державного бюджету України і першочергово, бо це питання виживання наших громадян.</p>
<p>Отже, ми закликаємо передбачити в проекті Закону про Державний бюджет на 22-й рік субвенцію місцевим громадам для оплати послуг за постачання комунальних закладів на період опалювального сезону. Звернемо увагу на те, що саме ця позиція була зафіксована в меморандумі про непідвищення тарифів, про які чомусь сором'язливо останнім часом не згадують в нашій державі.</p>
<p>Ми повинні вже сьогодні готуватися до наступного опалювального сезону, розуміючи про те, що він буде набагато важчий, щоб його пережити, ніж той, який ми сьогодні спостерігаємо. Треба уникати тих негативних моментів, які ми сьогодні маємо, і в частині газовидобувної галузі, яка сьогодні на ладан дише, і в майбутньому, прийдешньому році, зробити прорив у цьому питанні.</p>
<p>Інше питання, на яке ми загострюємо увагу, це заборгованість перед нашою медичною сферою, перед нашими медиками, які сьогодні стоять і борються з епідемією коронавірусної хвороби. В чотири рази зросла заборгованість перед їхньою заробітною платою, а за інформацією профспілок, ще більше. Довший час ми не можемо зв'язатися по цих питаннях з Національною службою здоров'я і так далі. Тому я вважаю, що українська влада повинна терміново вирішити це питання заборгованості перед медиками. І зараз на порядку денному питання професійності команд, і час експериментів, і демагогів дорого коштуватиме цій державі. Працюймо…</p>
<p></p>
<p>ГОЛОВУЮЧИЙ. Дякую.</p>
<p>Так, я розумію, Бакунець Павло Андрійович, група "Довіра". Будь ласка.</p>
<p></p>
<p>10:07:23</p>
<p>БАКУНЕЦЬ П.А.</p>
<p>Шановний пане Голово, шановні народні депутати! Павло Бакунець, Львівщина, депутатська група "Довіра". "Не треба Україні інших ворогів, коли самі українці українцям є ворогами, що себе взаємно ненавидять і навіть не стидаються тієї ненависті", - такі слова ще в минулому столітті наводив великий державний будівничий, глиба Митрополит Андрей Шептицький.</p>
<p>І сьогодні, коли є велика проблема з багатьма сферами в нашій державі, ми з вами займаємося лише політичними питаннями. Нам з вами потрібно, підходячи вже до кінця завершення цього року, подбати про кілька основ нашої країни, особливо про місцеве самоврядування. А основою країни, проти якої воює агресор, це про нашу армію, і потрібно збільшити фінансування для того, аби однозначно стримувати ворога на всіх кордонах нашої держави. І коли всі наші бригади будуть такими ж якісними, як легендарна 24-а Королівська бригада, тоді ми можемо міцно і твердо стояти проти будь-яких ворогів. Нам потрібно підтримувати місцеве самоврядування і однозначно збільшити кількість коштів в наших громадах для того, аби вони могли будувати ці омріяні дороги, тротуари, ремонтувати садочки, школи, будувати нові садочки і школи, ремонтувати лікарні, і так піднімати комфорт наших мешканців – життя в громадах.</p>
<p>Нам потрібно звернути увагу на наших лікарів, які однозначно сьогодні є найкращими нашими захисниками в боротьбі з цією війною, з вірусом.</p>
<p>Нам потрібно допомагати і надалі нашим вчителям. Вчителі, котрі гідно виконують свій обов'язок, котрі виховують нашу молодь, все ж таки були обділені в цьому році. Ми дякуємо Міністерству освіти, що порахували нову формулу їхньої заробітної плати. Ми надіємося, що до другого читання будуть забезпечені кошти під цю формулу, і в наступному році наші вчителі отримають повністю все фінансування. Так, є прикрі моменти, адже мінімальна зарплата в наступному році не так багато зростає, як в попередніх роках. Але хоча б цей мінімум нашим вчителям потрібно забезпечити, потрібно забезпечити і надалі розвиток шкільної мережі і на селах, тому що вчителі є інтелігенцією села. І школу не потрібно на селі закривати, потрібно підтримувати і розвивати, від цього залежить майбутнє цілої нашої держави, горде ім'я якій – Україна.</p>
<p>Дякую.</p>
<p></p>
<p>ГОЛОВУЮЧИЙ. Будь ласка, народний депутат Костенко Роман Васильович. Будь ласка.</p>
<p></p>
<p>10:10:27</p>
<p>КОСТЕНКО Р.В.</p>
<p>Шановні колеги, сьогодні Верховна Рада буде розглядати звіт Тимчасової слідчої комісії щодо зриву спецоперації по "вагнерівцям". І сама назва цієї комісії звучить, що вона є з питань розслідування можливих протиправних дій представників органів державної влади. І в цьому звіті якраз немає свідчень тих представників державної влади, які мали хоч якесь відношення до проведення цієї спецоперації, просто тимчасова слідча комісія не спромоглася їх допитати.</p>
<p>Як ми пам'ятаємо, основним завданням цієї комісії було якраз не встановлення факту самої спецоперації, про яку фракція "Голос" говорила з самого початку, а про те, дізнатись правду, а чи була зрада в Офісі Президента, а хто був причетний до цієї операції з вищого керівництва держави. І саме головне, чому ті люди, найманці, які повинні були постати перед українським судом, спокійно повернулися до Російської Федерації, а не сидять зараз у наших в'язницях. На жаль, відповіді, ми так на це і не отримали. І через пів року саме в цьому звіті про все це є набагато менше інформації, ніж в ЗМІ, ЗМІ зараз надало більше інформації, ніж вся тимчасова слідча комісія.</p>
<p>Робота цієї тимчасової слідчої привела до того, що ексрозвідники ходять на політичні шоу і розповідають про те, як проходила ця спецоперація, розуміючи про те, що вони не були почуті. То за що ми збираємося зараз голосувати? Може краще вже проголосувати за саме розслідування Bellingcat, бо там є хоч якесь згадування про вище керівництво держави і про їх причетність до цієї спецоперації?</p>
<p>Шановні колеги, до мене зараз звертаються розвідники, ексрозвідники, нові люди, які були учасниками цієї спецоперації, і говорять про те, що на них здійснюється тиск і протиправні дії з боку влади.</p>
<p>Зокрема, щодо фальсифікації таємних документів щодо проведення цієї операції і надання ТСК неправомірних даних, неправдивих даних. Варто їх заслухати оперативно, а не займатися чимось іншим. Тому ми категорично проти легалізації цього звіту і закликаємо всіх притомних депутатів також не підтримувати його.</p>
<p>Дякую за увагу.</p>
<p></p>
<p>ГОЛОВУЮЧИЙ. Слово надається народній депутатці України Климпуш-Цинцадзе Іванні Орестівні, фракція політичної "Європейська солідарність".</p>
<p></p>
<p>10:13:20</p>
<p>КЛИМПУШ-ЦИНЦАДЗЕ І.О.</p>
<p>Прошу передати слово Артуру Герасимову.</p>
<p></p>
<p>ГОЛОВУЮЧИЙ. Будь ласка, Артур Володимирович Герасимов.</p>
<p></p>
<p>10:13:31</p>
<p>ГЕРАСИМОВ А.В.</p>
<p>Шановні українці! Напередодні Володимир Зеленський намагався провести пресконференцію, а вийшов марафон хамства та брехні, де ми ще раз побачили справжнє обличчя цієї влади. Але за 5,5 годин суспільство так і не отримало відповідей на найбільш болючі питання. Наприклад, чи є у нас Верховний Головнокомандувач, який може захистити державу у разі ескалації російської агресії, чи нема? Бо поки західні партнери б'ють на сполох через скупчення російських військ на кордоні, Зеленський розважається з Єрмаком на державній дачі за ваші гроші з гелікоптерами ДСНС і з бутербродами. Цікаво, що у листопаді на цю дачу витратили 11 мільйонів гривень. Непогано так бутербродів поїли.</p>
<p>Також українці шоковані співучастю Зеленського у зриві "вагнерівської" спецоперації, особливо після заяви ексначальника Головного управління розвідки Василя Бурби про російського "крота" на Банковій. Нагадаю, що "вагнерівська" операція виявилася не єдиною, яка зірвалася через зрадника у найвищих кабінетах. А так звана пресконференція, за словами розслідувачів Bellingcat, открыла больше вопросов чем ответов.</p>
<p>Розслідування журналістів та свідчення Бурби зводять нанівець увесь звіт "ручної" псевдо-ТСК влади. Звіт не може бути повним щонайменше без допиту основних фігурантів скандалу, включно із Зеленським.</p>
<p>Тому "Європейська солідарність" вимагає вже цього тижня створити реальну ТСК, щоб провести справжнє неупереджене розслідування. Бо ручні силовики замість реального розслідування відкрили справу проти журналіста, який з першого дня говорив про державу зраду на Банковій, а на марафоні посварився з Зеленським.</p>
<p>Також людей цікавить, чому Зеленський вимагає від своїх депутатів ухвалення законопроекту 5600, який посилить податковий тиск на кожного українця, коли він сам роками ховав в офшорах десятки мільйонів доларів від оподаткування.</p>
<p>Ще більше людей хвилює питання, що робить Зеленський, аби в наших домівках не було відключень світла та тепла. Бо зараз в енергетиці катастрофічна ситуація, склади ТЕЦ і ТЕС стоять майже порожні, дві третини блоків не працюють через брак вугілля та брак професійності влади. А Україна продовжує поглиблювати залежність від Кремля, купуючи електроенергію в Білорусі.</p>
<p>Також пенсіонери та малозабезпечені родини хотіли б знати, коли нарешті ви, "слуги народу", проголосуєте за законопроект 6006, щоб розподілити подаровані МВФ 2,7 мільярда доларів, які "Європейська солідарність" вимагає спрямувати на тринадцяту пенсію, на субсидію та боротьбу з COVID.</p>
<p>Але замість відповіді українці отримали порцію прозріння: у кріслі Президента опинився не простий хлопець з народу, а професійний брехун, який ховав гроші від оподаткування в офшорах, який на посаді Головнокомандувача досі продає серіали в Росію, покриває державну зраду, зловживає державними привілеями і не може навчитись бодай цивілізовано спілкуватись з журналістами.</p>
<p>Дякую.</p>
<p></p>
<p>ГОЛОВУЮЧИЙ. Слово надається народному депутату України Крульку Івану Івановичу, фракція політичної партії Всеукраїнське об'єднання "Батьківщина".</p>
<p></p>
<p>10:16:56</p>
<p>КРУЛЬКО І.І.</p>
<p>Іван Крулько, фракція "Батьківщина". Шановні українці, сьогоднішній свій виступ від імені фракції "Батьківщина" я б хотів розпочати з ситуації, яка склалася з фактичним знищенням в Україні малого підприємництва, тих всіх людей, які сплачують податки до держави, які створюють нові робочі місця, які не виїхали на заробітки в Польщу, в інші країни Європи, залишились в Україні, тут працюють, тут народжують дітей і створюють додаткове ВВП для нашої країни.</p>
<p>Так от по суті ті зміни, абсолютно драконівські для них, для малих підприємців, для ФОПів, які були прийняті<a name=Temp></a> в цьому залі нинішньою монобільшістю, не просто їх ставляють на коліна, по суті, йде знищення, планомірне знищення середнього класу. І завтра малі підприємці виходять під стіни Верховної Ради вимагати, щоб парламент прийняв рішення в цьому році до всіх тих канікул, куди там всі покупляли собі квитки, в грудні потрібно прийняти рішення стосовно законопроекту 5866. До речі, який подали частково представники "слуг народу". Це законопроект, який вирішує проблеми малих підприємців і дає можливість їм ввійти в новий 2022 рік впевнено, що вони зможуть працювати.</p>
<p>Крім того, в цьому зв'язку ми хочемо сказати, що абсолютно неприйнятий є законопроект 5600. Це ще один великий законопроект, який стосується знищення середнього підприємництва, який б'є по селянах, по тих, хто має 50 соток землі, які вирощують на цій землі продукти, частково які можуть продати, а частково з яких самі живуть. Так от від цих малих підприємців селян, малих фермерів забирають останнє і хочуть накласти додаткові податки. Ми категорично проти виступаємо законопроекту 5600 і вважаємо його неприйнятним в цій сесійній залі.</p>
<p>І ще одне. Фракція "Батьківщина" вважає, що в цьому році була створена планомірна рукотворна енергетична криза, коли в цьому році навесні Нафтогаз не закупив, маючи на рахунках 2 мільярди доларів, газ у сховища для того, щоб забезпечувати українське населення газом, по ціні 200 доларів і дочекалися ціни більше тисячі доларів за тисячу кубометрів. Ось це була дійсно спланована акція.</p>
<p>Тому на цьому тижні буде створена тимчасова слідча комісія за вимогою Юлії Тимошенко і фракції "Батьківщина", яка перевірить діяльність Нафтогазу і дасть точну відповідь всьому суспільству: чому була створена енергетична криза, не закуплений газ і чому Україна опинилася в такій тяжкій ситуації перед опалювальним сезоном.</p>
<p></p>
<p>ГОЛОВУЮЧИЙ. Слово надається народному депутату України Загородньому Юрію Івановичу, фракція політичної партії "Опозиційна платформа – За життя"</p>
<p></p>
<p>10:20:10</p>
<p>ЗАГОРОДНІЙ Ю.І.</p>
<p>Шановний Руслан Олексійович, я прошу передати слово народному депутату України Юрію Анатолійовичу Бойку.</p>
<p></p>
<p>ГОЛОВУЮЧИЙ. Юрій Анатолійович Бойко, будь ласка.</p>
<p></p>
<p>10:20:20</p>
<p>БОЙКО Ю.А.</p>
<p>Шановний пане спікере, шановні народні депутати! Минулого тижня у нас був так званий екватор діяльності сьогоднішнього Президента і пресконференція, присвячена цій славетній даті.</p>
<p>Зрозуміло, що люди очікували відповіді на питання, чому не виконані ключові обіцянки, з якими йшла на вибори ця політична сила і сьогоднішній Президент. Чому немає миру на сході країни? Він такий же далекий, як два роки тому. Чому зростають комунальні тарифи, а не зменшуються як було обіцяно? Де боротьба з епідемією, про що казав сьогоднішній Президент, називаючи себе майстром спорту по боротьбі з COVID? А насправді сталося так, що наша країна опинилася на другому місці по кількості загиблих у світі. Відповіді немає.</p>
<p>Але за цей безлад у країні несе відповідальність не тільки сьогоднішній Президент, за це несе відповідальність і більшість парламенту, яка присутня в залі, тому що вони всі слухняно виконували всі вказівки з Офісу Президента і від нього самого, повністю дистанціювалися від життя країни, від потреб людей, і з-за цього втратили довіру суспільства.</p>
<p>Цей парламент починав свою роботу два роки тому з рівня довіри 65 відсотків, сьогодні 6 відсотків. Я абсолютно впевнений, що парламент, якому довіряють тільки 6 відсотків громадян, не має права представляти інтереси українського народу. І якщо є політична совість, треба признати, що цей склад парламенту внаслідок позиції монобільшості, не склався, здати мандати, саморозпуститися і йти на вибори, тому що цього хоче 70 відсотків громадян України, виступають за перевибори Верховної Ради, це буде чесно, це буде справедливо. І наша фракція "Опозиційна платформа – За життя" вважає, що це потрібно зробити, і громадяни України оберуть нових депутатів, які будуть реально їх захищати, а не займатися політичними чварами, політичними іміджами, а захищати людей і виконувати те, що їм обіцяли, коли йшли на вибори.</p>
<p>Дякую за увагу.</p>
<p></p>
<p>ГОЛОВУЮЧИЙ. Шановні колеги, ми завершили виступи. Час для виступів вичерпаний. І перед тим, як перейти до розгляду питань, в мене надійшла заява від двох політичних фракцій з перервою із заміною на виступ.</p>
<p>Слово надається народному депутату України Сосі Роману Васильовичу, будь ласка. Народний депутат Соха, де ви?</p>
<p></p>
<p>10:24:04</p>
<p>СОХА Р.В.</p>
<p>Могу начинать. Доброго дня! Роман Соха, Запоріжжя, 75-й округ.</p>
<p>Я хочу звернутися до депутатів фракції "Слуга народу" та колег, які представляють Запорізьку область. Я з першого дня підтримував Володимира Зеленського і долучився до формування "Зе-команди" у Запоріжжі, адже Володимир Олександрович декларував те, чого ми чекали всі роки незалежності – кінець кланово-олігархічної системи, викоренення кумівства і політичної корупції, завершення епохи бідності та соціальної несправедливості.</p>
<p>Пане Президенте, ви обіцяли, що в наших рядах будуть нові обличчя, люди, які ніколи не були в політиці, які не є дотичними до схем і не грабували країну. Ви обіцяли нову генерацію державників з гарячим серцем, світлим розумом, кришталево чистою репутацією. Сьогодні я бачу призначення пана Шурми заступником Офісу Президента. Це колишній функціонер проросійського Опозиційного блоку, він намагався зірвати справедливі вибори в Запоріжжі, використовуючи брудні технології. Шурма – це частина старої корумпованої системи, і він бився за неї, за збереження цієї системи ціною порушення закону. У нас війна, а куратором економіки в Офісі Президента ставлять людину, яка має такий бекграунд та репутацію і яка точно не була прихильником європейського шляху України в минулому.</p>
<p>То що відбувається? Це не те, що ми обіцяли людям. Я неодноразово звертався до керівництва партії та фракції, доносив до відома думку людей, які втомилися від цих скандалів і втрачають надію на зміни, але нас не чують. Для мене особисто Шурма – це остання крапля, мені дуже соромно за це призначення. А також за призначення міліціянта Януковича Олега Татарова, лобіста Харківських угод Руслана Демченка. Цих людей не має бути у державних посадах. Я не хочу і не можу бути дотичним до людей, які не відповідають тим принципам, які ми декларували, йдучи на вибори. Я хочу бути чесним перед самим собою і перед виборцями, яким я маю без сорому дивитися в очі.</p>
<p>Саме тому я прийняв важке, але справедливе рішення, я виходжу з фракції "Слуга народу".</p>
<p>Дякую за увагу.</p>
<p></p>
<p>ГОЛОВУЮЧИЙ. Шановні колеги, перелік питань, що пропонуються для обговорення і прийняття рішень сьогодні, вам надано, переходимо до їх розгляду.</p>
<p>Шановні колеги, до розгляду пропонується питання 6324, це проект Постанови про проміжний звіт Тимчасової слідчої комісії Верховної Ради України з питань розслідування можливих протиправних дій представників органів державної влади та інших осіб, що могли сприяти порушенню державного суверенітету, територіальної цілісності та недоторканності України і становити загрозу національній безпеці України.</p>
<p>Шановні народні депутати, до Верховної Ради України надійшов проміжний звіт Тимчасової слідчої комісії Верховної Ради України з питань розслідування можливих протиправних дій представників органів державної влади та інших осіб, що могли сприяти порушенню державного суверенітету, територіальної цілісності та недоторканності України і становити загрозу національній безпеці України. Це проект Постанови реєстраційний номер 6324. Згідно з частиною четвертою статті 20 Регламенту Верховної Ради України це питання включається до порядку денного сесії позачергово і без голосування.</p>
<p>Шановні колеги, я ставлю пропозицію розглянути це питання за скороченою процедурою. Будь ласка, приготуйтесь до голосування. Ще раз, голосуємо розгляд питання за скороченою процедурою.</p>
<p>Готові голосувати? Прошу голосувати.</p>
<p></p>
<p>10:28:45</p>
<p>За-231</p>
<p>Рішення прийнято.</p>
<p>Шановні народні депутати, я хочу нагадати, що у скороченому обговоренні виступають представники двох депутатських фракцій, депутатських груп, які "за", і представляють своїх двох депутатських фракцій, депутатських груп, які "проти". Час виступу – до 2 хвилин. Далі виступи з мотивів голосування, по одному представнику від депутатських фракцій, депутатських груп, представники яких не брали участі в обговоренні. Час виступу – до 1 хвилини. Прошу записатися на виступи.</p>
<p>Стоп-стоп, шановні колеги, я перепрошую. Не записуємося на виступи.</p>
<p>Переходимо до розгляду питання. Слово для доповіді надається народному депутату України голові Тимчасової слідчої комісії Верховної Ради України Мар'яні Володимирівні Безуглій. Будь ласка, Мар'яна Володимирівна.</p>
<p></p>
<p>10:29:36</p>
<p>БЕЗУГЛА М.В.</p>
<p>Дякую. Шановні колеги, українці, під час проведення розслідування з питань, що становлять суспільний інтерес, комісією було затверджено план та порядок роботи, підготовлено і направлено письмові звернення. ТСК було вивчено інформацію з відкритих джерел, матеріали незалежної міжнародної команди розслідувачів і цивільних журналістів Bellingcat. З архівного зберігання Апарату Верховної Ради України отримано матеріали Тимчасовою слідчою комісією з питань розслідування обставин трагічних подій, що призвели до загибелі та захоплення у полон бійців добровольчих батальйонів і також військовослужбовців Збройних Сил України, Національної гвардії України біля міста Іловайськ Донецької області, яка була утворена згідно з постановою Верховної Ради в 2014 році.</p>
<p>Переважну частину зібраних матеріалів комісія отримала від уповноважених осіб державних органів зі свідчень, наданих ними під протокол, в тому числі в закритому режимі з додержанням вимог Закону України "Про державну таємницю", за що надавачі свідчень несуть персональну відповідальність. Комісія мала змогу заслухати представників Офісу Генерального прокурора та слідчих підрозділів Служи безпеки України та Державного бюро розслідувань про стан розслідування кримінальних проваджень, що стосуються порушених питань. Комісією також були запрошені та заслухані громадські діячі і особи, які могли мати доступ до інформації щодо роботи спецслужб. Комісія за час своєї роботи отримала безпрецедентний для українського парламенту доступ до таємної та цілком таємної інформації і вперше в історії країни ґрунтовно розглянула діяльність розвідувального співтовариства.</p>
<p>Шановні колеги, результати проведеної роботи наведені у звіті. Також в проекті постанови парламенту запропоновано взяти до уваги, взяти до відома проміжний звіт тимчасової слідчої комісії та направити проміжний звіт до відповідних органів, і також рекомендувати Офісу Генерального прокурора взяти на окремий контроль розслідування кримінальних проваджень щодо…</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, тепер прошу записатися… Прошу записатися: два – за, два – проти.</p>
<p>Слово надається народному депутату України Швачку Антону Олексійовичу, фракція політичної партії "Слуга народу".</p>
<p></p>
<p>10:32:09</p>
<p>ШВАЧКО А.О.</p>
<p>Прошу передати слово Жмеренецькому.</p>
<p></p>
<p>ГОЛОВУЮЧИЙ. Будь ласка, Жмеренецький.</p>
<p></p>
<p>10:32:15</p>
<p>ЖМЕРЕНЕЦЬКИЙ О.С.</p>
<p>Шановні колеги, дуже важливо розуміти, що завданням ТСК було розділити політику і юридичні факти. Ми отримали всі документи, які було можливо, і опитали всіх можливих свідків як з одної сторони, так і з іншої сторони. Ми встановили лише ті факти, які можна підтвердити конкретними документами, конкретними свідченнями. Кожне речення в звіті ТСК підкріплене протоколами допитів або певними документами. І всі, в кого є доступ до державної таємниці, можуть звернутись до секретного відділу Верховної Ради і ознайомитись з усіма цими матеріалами. Тобто це не якісь думки чи гіпотези членів ТСК, це конкретний фактаж, який є в архіві парламенту.</p>
<p>Друге. Для чого цей звіт потрібен? Для того, щоб справа рухалась далі. Сьогодні дуже важливо передати ті матеріали, які були накопичені розвідкою України щодо бойовиків, які воювали проти України, а це сотні людей, мова не йде про десятки людей, мова йде про сотні людей, потрібно передати цю інформацію в Інтерпол для того, щоб наші міжнародні партнери, міжнародні правоохоронні органи могли працювати далі, могли цих людей затримувати, могли цих бойовиків покарати.</p>
<p>Інша справа. Ми встановили справді ряд недоліків у роботі правоохоронних органів. І дуже важливо, щоб парламент сказав правоохоронним органам, які це недоліки, і ці правоохоронні органи мали можливість їх виправити і працювати далі.</p>
<p>Тому звіт ТСК запускає цілий каскад інших процесів, які важливі для України як на зовнішньополітичній арені, так і внутрішньополітичній арені, тим паче що ТСК продовжує працювати, це проміжний звіт. Давайте дамо можливість працювати іншим органам, працювати нашим міжнародним партнерам, а далі, в ході того, як будуть з'являтися нові факти, нові свідчення, ми з вами разом затвердимо остаточний звіт, який буде, можливо, більш повніший.</p>
<p></p>
<p>ГОЛОВУЮЧИЙ. Слово надається народній депутатці України Устіновій Олександрі Юріївні, фракція політичної партії "Голос".</p>
<p></p>
<p>10:34:26</p>
<p>УСТІНОВА О.Ю.</p>
<p>Бобровській передайте.</p>
<p></p>
<p><a name=_GoBack></a>ГОЛОВУЮЧИЙ. Соломія Бобровська, будь ласка.</p>
<p></p>
<p>10:34:40</p>
<p>БОБРОВСЬКА С.А.</p>
<p>Соломія Бобровська, об'єднання "Справедливість". Ви знаєте, мені здається, що коли ми заходимо до таких надто сенситивних тем, які стосуються, зокрема, державної зради, ми всі боїмося правди. І ми всі боїмося зробити крок до цієї правди. І в мене немає довіри до жодного з розслідувань, про що була мова минулий тиждень, ані до тих розслідувань, які були опубліковані, ані, безперечно, до проміжного звіту ТСК. Тому що я знаю про цю ТСК і я знаю, як повинні були викликатися посадові особи, які є носіями державної таємниці, на цю ТСК для допиту і для складання наступних протоколів. Цього не було зроблено. Як і не було зроблено те, що ті люди, які були присутні, коли, начебто, санкціонувалося відтермінування, яке, начебто, не санкціонувалося, мали доповісти, за ким було останнє слово.</p>
<p>І сьогодні рівень політизації справи "вагнерівців" є абсолютно захмарним, який зводиться фактично до персональних міжусобиць, які шкодять кожному з нас і країні зокрема, більше того, в тому числі нашим розвідувальним органам.</p>
<p>Ще одна річ, найважливіший момент. Мені дуже прикро і ганебно, коли ввечері на політичних ток-шоу люди, які мали відношення до цієї операції, на всю країну розголошують державну таємницю, а потім невідомо до сих пір для нас всіх, чи є присутні в цій державі? Ви добре знаєте ціну державної таємниці, кожен з вас, бо ви підписували певні документи. Це ганебно і неприпустимо. Бо ці речі мають робитися в СБУ, в НАБУ, в ДБР, в парламенті і зокрема в ТСК. І свою роботу ТСК не виконала.</p>
<p>Більше того, і найважливіше, ця операція мала можливість нам показати всю спроможність і якість, високу кваліфікованість наших розвідувальних органів. Але за пошуком сутності цієї операції ми провалили і показали, що сьогодні наша розвідка одна з найнеспроможніших, з чим я вас, власне, вітаю. Це ганебно. І ганьба всім нам, шановні колеги, починаючи від одного табору і закінчуючи іншим.</p>
<p>Дякую.</p>
<p></p>
<p>ГОЛОВУЮЧИЙ. Слово надається народному депутату України Саврасову Максиму Віталійовичу, фракція політичної партії "Європейська солідарність".</p>
<p></p>
<p>10:36:45</p>
<p>САВРАСОВ М.В.</p>
<p>Прошу передати слово Ірині Володимирівні.</p>
<p></p>
<p>ГОЛОВУЮЧИЙ. Геращенко Ірина Володимирівна, будь ласка.</p>
<p></p>
<p>10:36:54</p>
<p>ГЕРАЩЕНКО І.В.</p>
<p>Дорогі українці! Безумовно, хотілося б сьогодні обговорювати звіт ТСК. Але ми бачимо опус ТСН, де зібралися виключно "слуги". І насправді після пресперформансу, який став марафоном брехні Зеленського, питань до того, так хто ж зірвав цю операцію, хто зрадив українських розвідників і навіщо було відтерміновувати на фінальній стадії цю операцію, набагато стало більше. Про що говорять сьогодні і журналісти-розслідувачі.</p>
<p>Абсолютно справедливо, що єдина людина, яка порушувала Закон "Про державну таємницю", це був Зеленський, який під час свого пресперформансу вилив все, що знав і що не знав. І після цього, якщо в країні дійсно є ДБР, НАБУ, СБУ, мали бути допитані, як Зеленський, так і глава його Офісу. Але наразі маємо кримінальні справи, де фігурують не керівництво держави і причетні до дискредитації української розвідки, а українські журналісти Бутусов, Яніна Соколова, інші. Все в цій державі перевернуто, як в Орвелла, з ніг на голову.</p>
<p>Тому насправді, якщо в цій залі є ще частина гідності, ми маємо негайно створити справжню тимчасову слідчу комісію, де не буде конфлікту інтересів. Слідча комісія – це інструмент опозиції, і очолювати її людина, яка живе сьогодні на Банковій і отримує там вказівки, абсолютно не може. А "слуги", які входять в цю ТСК, вже мають давати свідчення за дискредитацію української розвідки спецслужбам.</p>
<p>Ми вимагаємо: перше – від правоохоронних органів допитати Зеленського, Єрмака і всіх присутніх на злополучній нараді; друге – створити реальну ТСК, яку має очолити опозиція.</p>
<p>Ну, а те, чим займається пані Мар'яна, – це опус, якому, звичайно, немає жодної довіри. І я закликаю в першу чергу "слуг", які були колись волонтерами, військовими, давайте захищати, а не дискредитувати...</p>
<p></p>
<p>ГОЛОВУЮЧИЙ. Слово надається народному депутату України Морозу Володимиру Вікторовичу, фракція політичної партії "Опозиційна платформа – За життя".</p>
<p></p>
<p>10:39:10</p>
<p>МОРОЗ В.В.</p>
<p>Передайте, будь ласка, слово Бурмічу Анатолію Петровичу.</p>
<p></p>
<p>ГОЛОВУЮЧИЙ. Анатолій Петрович Бурміч, будь ласка.</p>
<p></p>
<p>10:39:26</p>
<p>БУРМІЧ А.П.</p>
<p>Шановний Голово, шановні депутати! Мене важко запідозрити в симпатіях до нинішньої влади, мене важко запідозрити в симпатіях до вищого керівництва країни. Але я завжди виступав, виступаю і виступати буду за правду, за те, щоб бачити у всіх діях різні версії.</p>
<p>Перше, що хочу сказати. Я особисто думаю, що ця спецоперація була проти інтересів України. Це перше.</p>
<p>Друге. Не хвіст крутить собакою, вибачте, а собака крутить хвостом. І Верховний Головнокомандувач мав всі права для того, щоб зупинити, направити або переправити, відтермінувати операцію, якщо вона в даний час не відповідає інтересам країни. І ви знаєте, що через кілька днів повинна бути зустріч Єрмака і Козака в Німеччині, де вирішуватимуться питання більш важливі, а саме: мир на Донбасі та інші.</p>
<p>Далі. Та проведена тимчасова слідча комісія, яку очолювала пані Безугла, я вважаю, що вона проведена некомпетентно, і я вважаю, що її треба поновити і провести більш глибоко. Ми хотіли приймати участь, ми хотіли задавати питання, але мене особисто і Василя Німченка не допустили. Чому? Я хочу істинно знати, яку ціль мала ця спецоперація: для того щоб підвісити Україну за ребро більше, чи якісь інші вона мала мотиви. Я хочу знати звіт Рахункової палати, ким фінансувалася вона. Я хочу знати чи була оперативно-розшукова справа, тому що це спецоперація була контррозвідувальна, а не розвідувальна, функції і фахівців. І на сьогоднішній день той галас, який навколо неї…</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, виступили фракції, які записалися: два – за, два – проти. З тих, хто не записався, хтось ще бажає виступити, скажіть, будь ласка? Фракція "Батьківщина", група "За майбутнє", група "Довіра" не бажають виступити. Дякую.</p>
<p>Тоді, шановні колеги, прошу займати ваші місця, переходимо до прийняття рішення. Шановні колеги, обговорення цього питання завершено, займіть, будь ласка, свої місця. Шановні колеги, переходимо до прийняття рішення з цього питання.</p>
<p>Ставлю на голосування для прийняття в цілому проекту Постанови (реєстраційний номер 6324) про проміжний звіт Тимчасової слідчої комісії Верховної Ради України з питань розслідування можливих протиправних дій представників органів державної влади та інших осіб, що могли сприяти порушенню державного суверенітету, територіальної цілісності та недоторканності України і становити загрозу національній безпеці України.</p>
<p>Шановні колеги, готові голосувати? Прошу голосувати.</p>
<p></p>
<p>10:43:10</p>
<p>За-251</p>
<p>Рішення прийнято.</p>
<p>По фракціях покажіть.</p>
<p>Шановні народні депутати, дякую тимчасовій слідчій комісії за проведену роботу. Проміжний звіт комісії взято до відома. Звіт буде направлено до Офісу Генерального прокурора, Служби безпеки України, Державного бюро розслідувань для розгляду в межах компетенції та відповідного реагування. Прохання Офісу Генерального прокурора взяти це питання на окремий контроль, як про це зазначалося в звіті.</p>
<p>Шановні колеги, перед тим, як перейти до наступного питання, є пропозиція проголосувати одне процедурне рішення. Шановні колеги, завтра, 1 грудня, у залі засідань Верховної Ради України відбудеться заслуховування послання Президента України до Верховної Ради України про внутрішнє і зовнішнє становище України. Після заслуховування послання планується вручення державних нагород з нагоди 30-річчя всеукраїнського референдуму про незалежність України, рішення про проведення якого було ініційовано і прийнято Верховною Радою України. Для цього відповідно до статті 6 Регламенту Верховної Ради України нам необхідно прийняти процедурне рішення про запрошення осіб для нагородження з нагоди цієї визначної події до зали засідань Верховної Ради України. Тому ставиться на голосування пропозиція про запрошення… Обговорити по одній хвилині, да? Добре. Тоді по одній хвилині, це процедурне рішення.</p>
<p>Геращенко Ірина Володимирівна. Хто буде бажати, підніміть руку.</p>
<p></p>
<p>10:44:30</p>
<p>ГЕРАЩЕНКО І.В.</p>
<p>Дякую. Шановні українці, на Погоджувальній раді "Європейська солідарність" звернулася до Представника Президента в парламенті з вимогою запросити "Європейську солідарність" і лідерів інших груп і фракцій на закриту зустріч з Зеленським для обговорення безпекових питань, для обговорення скандалу навколо "Вагнергейту", зради українських розвідників, узурпації влади, яка готується у зв'язку з неконституційним призначенням двох суддів Конституційного Суду, ситуацію з COVID, економічною кризою, енергетичною кризою. Адже Зеленський залишається єдиним Президентом України, який не мав жодної зустрічі з представниками парламенту Всі інші президенти з повагою ставилися до народних депутатів, до фракцій, усвідомлюючи, що це є представництво українського народу.</p>
<p>Так ось хочу доповісти вам, шановні українці, що "слуги народу" єдині проголосували проти такої зустрічі. І коли після цього щось будуть говорити про те, що, знаєте, немає коректності у зустрічі Президента з парламентом…</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, більше ніхто не бажає виступити. Тоді, з вашого дозволу, ставлю на голосування пропозицію про запрошення на пленарне засідання 1 грудня до зали засідань Верховної Ради осіб для нагородження з нагоди 30-ї річниці всеукраїнського референдуму про незалежність України. Списки запрошених вам надано. Шановні колеги, прошу голосувати.</p>
<p></p>
<p>10:46:13</p>
<p>За-330</p>
<p>Рішення прийнято. Дякую, колеги, за консолідацію в залі.</p>
<p>Наступне питання 5893-13, це проект Постанови про внесення змін до порядку денного шостої сесії Верховної Ради України дев'ятого скликання.</p>
<p>Є необхідність обговорювати? Якщо є необхідність, ми обговорюємо за скороченою процедурою відповідно до Регламенту. Прошу тоді записатися: два – за, два – проти, для обговорення цієї постанови.</p>
<p>Слово надається народному депутату України Брагару Євгену Вадимовичу, фракція політичної партії "Слуга народу".</p>
<p></p>
<p>10:46:54</p>
<p>БРАГАР Є.В.</p>
<p>Прошу передати слово Ковальчуку.</p>
<p></p>
<p>ГОЛОВУЮЧИЙ. Будь ласка, народний депутат Ковальчук Олександр.</p>
<p></p>
<p>10:47:06</p>
<p>КОВАЛЬЧУК О.В.</p>
<p>Ковальчук Олександр, фракція "Слуга народу", Рівненщина. Шановні колеги, прошу від себе особисто, від колег, з якими порадилися сьогодні і проговорили дані зміни в порядок денний, підтримати постанову.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Слово надається народній депутатці України Клименко Юлії Леонідівні, фракція політичної партії "Голос".</p>
<p>Це порядок денний, так.</p>
<p></p>
<p>10:47:36</p>
<p>КЛИМЕНКО Ю.Л.</p>
<p>Шановні колеги, у зв'язку з тим, що наші в тому числі законопроекти є в цьому порядку денному, ми будемо підтримувати його і голосувати "за".</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Слово надається народному депутату України Ар'єву Володимиру Ігоровичу, фракція "Європейська солідарність", будь ласка.</p>
<p></p>
<p>10:48:06</p>
<p>АР’ЄВ В.І.</p>
<p>Прошу передати слово Артуру Герасимову.</p>
<p></p>
<p>ГОЛОВУЮЧИЙ. Артур Володимирович Герасимов, будь ласка.</p>
<p></p>
<p>10:48:13</p>
<p>ГЕРАСИМОВ А.В.</p>
<p>Шановні українці! От зараз голосуються нібито технічні рішення по включенню законопроектів до порядку денного. По-перше, нібито технічні рішення, цей законопроект ще раз нам доводить, що сьогодні за будь-яку ціну монобільшість не хоче бачити законопроекти, які спрямовані на добробут громадян і на боротьбу з тими загрозами, які сьогодні стоять перед державою. Там немає законопроектів "Європейської солідарності", там немає законопроектів, наскільки я розумію, інших опозиційних фракцій багатьох.</p>
<p>Але зараз я хотів би скористатися цією хвилиною, і сказати про наступне. Як ви знаєте, сьогодні тільки за вересень, жовтень і листопад у нас від COVID загинуло майже 32 тисячі громадян України. Вдумайтеся, тільки за ці три місяці 32 тисячі. Одна з причин цієї трагедії – те, що гроші з антиковідного фонду банально кралися, банально використовувалися не за призначенням і використовувалися на відкати, і на зарплати в конвертах.</p>
<p>Саме тому "Європейська солідарність" разом з колегами з опозиції з "Голосу", "Батьківщини", ОПЗЖ зареєструвала Постанову 6353 щодо створення Тимчасової слідчої комісії по розслідуванню крадіжок з антиковідного фонду.</p>
<p>Руслане Олексійовичу, у мене велике прохання в наступний законопроект про внесення змін до порядку денного обов'язково Постанову 6353 про створення ТСК по розслідуванню крадіжок з антиковідного фонду включити і проголосувати. Щоб голосування показало, хто є хто в цій залі.</p>
<p>Дякую.</p>
<p></p>
<p>ГОЛОВУЮЧИЙ. Cлово надається народному депутату України Морозу Володимиру Вікторовичу, фракція "Опозиційна платформа – За життя", будь ласка.</p>
<p></p>
<p>10:50:24</p>
<p>МОРОЗ В.В.</p>
<p>Передайте, будь ласка, слово Колтуновичу Олександру Сергійовичу.</p>
<p></p>
<p>ГОЛОВУЮЧИЙ. Олександр Сергійович Колтунович, будь ласка.</p>
<p></p>
<p>10:50:29</p>
<p>КОЛТУНОВИЧ О.С.</p>
<p>Дякую. Шановні колеги, я хотів би звернути увагу, що в даному проекті постанови той перелік, який вказується, він скоріше нагадує несистемний і вкрай безперспективний контент. Чому? Тому що якщо ми з вами аналізуємо останні дані, які вийшли, а у нас знову зростає заборгованість по виплаті заробітної плати – понад 4 мільярди гривень. У нас зростає державний гарантований державою борг. Відбувається девальвація національної грошової одиниці. Збільшуються нарахування за житлово-комунальні послуги. І так далі, і так далі, і так далі. Питання врегулювання конфлікту на Донбасі – також ми знову не бачимо цих питань.</p>
<p>Про що нам завтра буде розказувати Президент? Нехай краще зареєструє внесе проекти законів, які наближають мир: амністію, особливий статус, проведення виборів і так далі. Зовсім інші речі мають бути відображені в таких проектах постанов для того, щоб країна рухалась вперед, для того, щоб країна не мінусувала свій інвестиційний потенціал, а навпаки нарощувала. Це перший момент.</p>
<p>Другий момент. Якщо дивитись специфіку поданих ініціатив, знову ж таки немає пропозицій політичної партії "Опозиційної платформи – За життя" в тому обсязі, який має бути до пропорційного, відповідно до пропорційного розподілу щодо чисельності мандатів до загальної кількості. Поки цієї цифри не буде, ми не будемо підтримувати таких проектів постанов. Це друге.</p>
<p>І третій момент, останній. На сьогоднішній день Україна потребує нових економічних інструментів для прискореного економічного зростання. Ми знову цього тут також не бачимо.</p>
<p>Тому з цієї точки зору, ми наполягаємо на тому, щоб: а) порядок денний відповідав тим викликам часу, які на сьогоднішній день є в країні (це питання миру, це подолання енергетичної кризи, це подолання соціальної, тарифної нерівності) і б) найважливіше, нова ключова, принципово нова економічна програма уряду, яка буде реалізовувати відповідні пропозиції у тих законопроектах, які будуть сприяти економічному зростанню.</p>
<p>Прошу не підтримувати даний проект постанови як такий, який суперечить національним економічним інтересам.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, у нас ще залишилося двоє бажаючих, наскільки я розумію, це Сергій Володимирович Власенко і Павло Бакунець, так, і після цього переходимо до голосування.</p>
<p>Прошу народних депутатів зайняти свої місця. Я надаю ще слово, будь ласка, Сергій Володимирович Власенко.</p>
<p></p>
<p>10:52:50</p>
<p>ВЛАСЕНКО С.В.</p>
<p>Шановні колеги, це не технічний документ, це абсолютно ідеологічний документ, який показує, як монобільшість бачить подальший розвиток країни і що вони включають у порядок денний, а що не включають у порядок денний.</p>
<p>У порядок денний не включаються ініціативи опозиційних політичних сил у першу чергу партії "Батьківщини", які направлені на те, щоб тарифи для людей зменшувались, щоб можна було трошечки хоча б збільшити пенсії, щоб допомагати бізнесу вирішувати ті питання, які постають перед бізнесом під час коронавірусу. Натомість включаються абсолютно інші законопроекти, які дозволяють розподіляти всі умовно додаткові кошти на "Велике будівництво".</p>
<p>Я ще раз підкреслюю, це не технічний документ, цей документ абсолютно ідеологічний. Оскільки фракція монобільшості вважає за необхідне розглядати лише свої законопроекти, хай вони самі і розглядають. Я прошу всіх інших не підтримувати зазначену постанову.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Слово надається народному депутату Бакунцю Павлу Андрійовичу, і після цього переходимо до голосування.</p>
<p>Будь ласка, Павло Андрійович.</p>
<p></p>
<p>10:53:58</p>
<p>БАКУНЕЦЬ П.А.</p>
<p>Депутатська група "Довіра" також сьогодні утримується від голосування за цей порядок денний. Ми просили вчора на Погоджувальній раді, аби включити до порядку денного законопроект 3034 про обмеження заробітних плат державних чиновників, його немає на цьому тижні.</p>
<p>Також ми звертаємося до вас, аби ви всі тут в залі зрозуміли тих людей, котрі сьогодні стоять під стінами Верховної Ради, котрі сьогодні стоять на Майдані Незалежності, це основа нашої країни, це підприємці потрібно до них дослухатися. Час пандемії не пройшов, час COVID не пройшов, люди більше заробляти не стали. Тому потрібно і далі відтермінувати як мінімум застосування РРО, а взагалі розглянути цей законопроект, який вони вимагають, і тут в залі подивитися їм у вічі і піти назустріч основі нашої країни – нашим підприємцям.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ще бажає хтось виступити? Тоді обговорення завершено.</p>
<p>Шановні колеги, переходимо до прийняття рішення. Прошу народних депутатів зайняти свої місця.</p>
<p>Шановні колеги, ставлю на голосування проект Постанови про внесення змін до порядку денного шостої сесії Верховної Ради України дев'ятого скликання (реєстраційний номер проекту 5893-13).</p>
<p>Готові голосувати? Прошу голосувати.</p>
<p></p>
<p>10:55:50</p>
<p>За-265</p>
<p>Рішення прийнято. Дякую, колеги.</p>
<p>Наступне питання – це проект Постанови про звернення Верховної Ради України до Кабінету Міністрів України щодо створення центрального органу виконавчої влади в сфері захисту прав дітей – Державної служби України у справах дітей (реєстраційний номер проекту 6135).</p>
<p>Наскільки мені сказали, що є консенсус прийняти це питання без обговорення. Можемо голосувати?</p>
<p>Шановні колеги, тоді я ставлю на голосування питання… <i>(Шум у залі)</i> Не хочете, да?</p>
<p>Добре, тоді давайте ставлю питання розглянути цей проект за скороченою процедурою. Прошу голосувати.</p>
<p></p>
<p>10:56:49</p>
<p>За-267</p>
<p>Рішення прийнято.</p>
<p>Запрошую до слова голову підкомітету Комітету з питань гуманітарної та інформаційної політики Скрипку Тетяну Василівну. Будь ласка.</p>
<p></p>
<p>10:57:02</p>
<p>СКРИПКА Т.В.</p>
<p>Шановний пане Голово, шановні народні депутати! Вашій увазі пропонується проект Постанови про звернення Верховної Ради до Кабінету Міністрів щодо створення центрального органу виконавчої влади в сфері захисту прав дітей, тобто Державної служби України у справах дітей. Наразі в Україні налічується близько 7,5 мільйона дітей, і внаслідок недолугого реформування системи захисту прав дітей шоста частина українського соціуму опинилася поза увагою держави.</p>
<p>Я хочу зауважити, що у 2011 році Комітет ООН з прав дитини рекомендував Україні створити окремий орган державної влади вищого рівня, який мав би опікуватися питаннями захисту дітей. Проте за десять років наша держава так і не спромоглася створити такий державний орган, і замість єдиного координуючого органу в сфері прав дітей у нас сьогодні їх два – Міністерство соціальної політики та Національна сервісна служба.</p>
<p>З огляду на кричущу негативну ситуацію, в якій знаходяться наші діти, створення єдиного окремого державного органу Державної служби України у справах дітей, діяльність якого буде спрямовуватися та координуватися Кабінетом Міністрів, та який буде не тільки реалізовувати державну політику в цій сфері, а і формувати її, це реальна можливість захистити права наших дітей.</p>
<p>Комітет з питань гуманітарної та інформаційної політики на своєму засіданні розглянув проект постанови 6 жовтня та рекомендував Верховній Раді прийняти його за основу і в цілому. Прошу підтримати рішення комітету і захистити права наших дітей.</p>
<p>Дякую.</p>
<p></p>
<p>ГОЛОВУЮЧИЙ. Дякую, Тетяна Василівна.</p>
<p>Шановні колеги, є необхідність обговорити це питання? Прошу записатися: два – за, два – проти, будь ласка.</p>
<p>Слово надається народній депутатці України Мошенець Олені Володимирівні, фракція політичної партії "Слуга народу".</p>
<p></p>
<p>10:59:16</p>
<p>МОШЕНЕЦЬ О.В.</p>
<p>Прошу передати слово Павлу Сушку.</p>
<p></p>
<p>ГОЛОВУЮЧИЙ. Павло Сушко, будь ласка,</p>
<p></p>
<p>10:59:32</p>
<p>СУШКО П.М.</p>
<p>Шановні колеги, створення центрального органу виконавчої влади, що буде реалізовувати державну політику у сфері усиновлення та захисту прав дітей, сьогодні як ніколи на часі.</p>
<p>До цього рішення ми як члени профільного ТСК пройшли складним шляхом пошуку такої форми роботи, яка б дала змогу вирішити проблеми дитини комплексно.</p>
<p>Безумовно, поштовхом стали ті жахливі випадки з дітьми, які останнім часом ми спостерігаємо. Крайній стався минулого тижня, у жахливій пожежі в селі Медисівка Хмельницької області загинуло четверо маленьких дітей через халатність батьків, на обліку служби вони не перебували. Днями шокувала інформація про випадок у Кривому Розі, там мати довели 15-річну дитину з інвалідністю до виснаження, дівчинка важить 9 кілограмів. Всі ці випадки свідчать про те, що дієва система захисту дітей в країні просто відсутня.</p>
<p>Прошу підтримати створення Державної служби України у справах дітей. Створення цього органу, це єдиний шанс навести лад у сфері захисту дітей.</p>
<p>Дякую, колеги.</p>
<p></p>
<p>ГОЛОВУЮЧИЙ. Слово надається народному депутату України Лабазюку Сергію Петровичу, депутатська група "Партія"За майбутнє".</p>
<p></p>
<p>11:00:48</p>
<p>ЛАБАЗЮК С.П.</p>
<p>Прошу передати Констанкевич.</p>
<p></p>
<p>ГОЛОВУЮЧИЙ. Констанкевич Ірина Мирославівна, будь ласка.</p>
<p></p>
<p>11:00:54</p>
<p>КОНСТАНКЕВИЧ І.М.</p>
<p>Шановні колеги народні депутати, я закликаю вас усіх підтримати дану постанову так, як її підтримують депутати-мажоритарники із групи депутатської "Партія"За майбутнє".</p>
<p>Наші головні аргументи полягають у тому, що справді ми маємо колосальну проблему із соціальним захистом дітей, і, на жаль, ця проблема не вирішувалася роками, криза лише поглиблювалася. І лише нинішнього року ми бачимо, що зусиллями профільного комітету і великою працею окремих депутатів, з-поміж яких народний депутат Павло Сушко, проведено велику роботу для того, щоб все поставити з ніг на голову.</p>
<p>Тому я прошу підтримати дану постанову, оскільки вона впорядкує той хаос, який панує у соціальному захисті дітей, нам потрібно це зробити ще й з огляду на проблему децентралізації. Ми бачимо, що немає належного розмежування повноважень між соціальними органами захисту і опіки дітей. Тому, будь ласка, підтримуємо, і далі потрібно виконавчій центральній владі зробити все для того, щоб діти були захищені.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Слово надається народному депутату Цимбалюку Михайлу Михайловичу, будь ласка, фракція політичної партії Всеукраїнське об'єднання "Батьківщина".</p>
<p></p>
<p>11:02:25</p>
<p>ЦИМБАЛЮК М.М.</p>
<p>Михайло Цимбалюк, "Батьківщина". Шановні колеги, насправді рішення про створення окремого органу центральної виконавчої влади щодо захисту прав дітей – це потрібне рішення, але занадто запізніле.</p>
<p>Ми бачимо, яка статистика, що тільки минулого року більше 60 відсотків порушено справ за те, що діти втікають з дому і батьки не виконують своїх обов'язків. Ми бачимо, що статистика говорить: більше 17 тисяч дітей сьогодні позбавлені батьківського піклування і є сиротами. І вони, вірніше 69, а 17 тисяч очікують на усиновлення. Більше тисячі батьків готові усиновлювати дітей.</p>
<p>Сьогодні потрібно і в цьому плані наводити порядок. І ми вважаємо, що ця служба має всі можливості нарешті процес у державі систематизувати. Але є інша річ, що ця служба передбачить і створення її роботи на місцях. Бо вироблення державної політики – це не завжди реалізації на території об'єднаних громад, районів і областей. Ми бачимо, що не всі територіальні громади створили аналогічні підрозділи. Слід думати і про це, щоб обласні адміністрації і районні зайнялися цією темою, щоб підрозділи були створені в областях, в обласних адміністраціях, в районних адміністраціях, але обов'язково в територіальних громадах, там, де реально перебувають і проживають ці діти і родини.</p>
<p>Фракція "Батьківщина" буде підтримувати цей проект постанови. І ми вимагаємо від влади нарешті систематизувати цю роботу. Дякую.</p>
<p></p>
<p>ГОЛОВУЮЧИЙ. Слово надається народному депутату Павленку Ростиславу Миколайовичу, фракція політичної партії "Європейська солідарність".</p>
<p></p>
<p>11:04:27</p>
<p>ПАВЛЕНКО Р.М.</p>
<p>Дякую. Прошу передати слово Софії Федині.</p>
<p></p>
<p>ГОЛОВУЮЧИЙ. Софія Федина, будь ласка.</p>
<p></p>
<p>11:04:42</p>
<p>ФЕДИНА С.Р.</p>
<p>Шановні колеги, фракція "Європейської солідарності" буде підтримувати це звернення щодо створення центрального органу влади у справах дітей, справах захисту дітей, але мені би хотілось наголосити на кількох дуже важливих моментах.</p>
<p>Перше. Це є компетенція Кабміну і якщо ми вже, як народні депутати, мусимо звертатися з окремим зверненням, з окремою постановою – це свідчить про недієздатність і про оперативну неспроможність Кабінету Міністрів вирішувати такі важливі питання.</p>
<p>По-друге, коли раніше замінювалися компетенції служби у справах дітей на компетенції Міністерства соціальної політики, передбачалося, що Міністерство соціальної політики буде працювати, буде готове чути і буде готове реалізовувати питання політики по захисту дітей. Але насправді, як ми переконалися на комітеті, велику частку складає, на жаль, хамство, а з іншого боку, це велику частку складає абсолютна недієздатність і нерозуміння проблематики.</p>
<p>Третє. Раз ми вже приймаємо сьогодні таке звернення, цю постанову, мені би хотілось наголосити на важливості підходу до вирішення проблем дітей. Дуже часто в українській державі, на жаль, на 30-му році незалежності діти сприймаються як проблема, як ресурс, з яким треба щось складне робити, а перш за все має бути повага до дитини. Перш за все має бути інвестиція в дитину, захист прав дитини, тому що якщо ми виховаємо повноцінних громадян, починаючи з наймолодшого віку, тоді і українська держава буде успішною. Тому перш за все закликаю підтримати цей проект постанови, але закликаю також, щоб Кабмін нарешті почув, що треба працювати, а не займатися дурницями.</p>
<p></p>
<p>ГОЛОВУЮЧИЙ. Так, бачу, бачу. Будь ласка, Юлія Клименко, "Голос". І після цього Лариса Білозір, і переходимо до прийняття рішення.</p>
<p></p>
<p>11:07:00</p>
<p>КЛИМЕНКО Ю.Л.</p>
<p>Шановні колеги, Клименко, "Справедливість".</p>
<p>Я є членом Тимчасової слідчої комісії щодо реформи інституційного догляду дітей. Я вам хочу сказати, такого хаосу, такого абсолютно неефективного витрачання державних коштів і відсутність захисту дітей, як ми бачимо в цій сфері, я, чесно, не бачила в жодній українській хаотичній державній системі. В нас стільки державних органів, які займаються дітьми, і жодний їх не захищає. В Україні 100 тисяч дітей в системі інституційного догляду, 11 мільярдів витрачає держава на утримку цих дітей.</p>
<p>Скажіть, будь ласка, хоч один орган відповідає за те, щоби ця дитина отримала освіту, соціалізацію і хоча би, не знаю, 50 відсотків цих коштів доходили до конкретної людини, дитини для її захисту? Дитина отримає 10 відсотків від цього бюджету. Тому сподіваюсь, новий орган буде мати не тільки достатньо повноважень і буде централізувати все для захисту дітей, а також буде...</p>
<p></p>
<p>ГОЛОВУЮЧИЙ. Слово надається народній депутатці Білозір Ларисі. Після цього Павленко, і після цього переходимо до голосування, шановні колеги.</p>
<p></p>
<p>11:08:14</p>
<p>БІЛОЗІР Л.М.</p>
<p>Шановні громадяни України, шановні колеги! Дійсно, через управлінський хаос фактично і ліквідацію служби у справах людей обладміністраціями на 30 відсотків скорочені працівники. Ми фактично бачимо, що вони не спроможні виконувати функцію захисту дітей.</p>
<p>Щодо Національної соціальної сервісної служби, то ми маємо таку ситуацію, що фактично нову ще не здійснено, не створено, а стару систему вже зруйнували. Наша тимчасова слідча комісія з питань захисту дітей вивчила дуже ґрунтовно це питання і прийшла до висновків, що тоді, коли в нас відбувається процес децентралізації і відбуваються незрозумілі дії, деколи і підзаконка Міністерства соціальної політики, нам треба терміново створювати державну службу у справах дітей, щоб уникнути колапсу в системі захисту прав дітей.</p>
<p>Прошу вас підтримати.</p>
<p></p>
<p>ГОЛОВУЮЧИЙ. Дякую.</p>
<p>І завершальне слово народного депутата Павленка Юрія Олексійовича. І після цього переходимо до голосування.</p>
<p></p>
<p>11:09:25</p>
<p>ПАВЛЕНКО Ю.О.</p>
<p>Шановний пане Голово, шановні народні депутати! "Опозиційна платформа - За життя" підтримує дану ініціативу, сформовану профільним комітетом і тимчасовою слідчою комісією. Чому? Тому що за останні роки всі негативні явища у питаннях захисту і забезпечення прав дитини погіршуються. Після ліквідації профільного Міністерства сім'ї, молоді і спорту, після ліквідації відповідного Державного департаменту захисту прав дитини ми отримали розбалансовану політику у сфері захисту прав дітей. Як говорить прислів'я українське: у семи няньок дитина без ока. Цьому треба покласти край.</p>
<p>І я сподіваюся, що в результаті ухвалення сьогоднішнього рішення Верховною Радою Кабінет Міністрів швидко відреагує. І ми відновимо повноцінну політику державну по захисту і забезпеченню прав дитини, починаючи з базового місцевого рівня і закінчуючи центральним органом виконавчої влади.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, ми обговорили це питання. Переходимо до прийняття рішення. Прошу народних депутатів зайняти свої місця.</p>
<p>Я ставлю на голосування пропозицію комітету прийняти в цілому з необхідними техніко-юридичними правками проект Постанови про звернення Верховної Ради України до Кабінету Міністрів України щодо створення центрального органу виконавчої влади в сфері захисту прав дітей – Державної служби України у справах дітей (реєстраційний номер проекту 6135). Шановні колеги, готові голосувати?</p>
<p>Прошу голосувати.</p>
<p></p>
<p>11:11:19</p>
<p>За-349</p>
<p>Рішення прийнято. Вітаю, колеги.</p>
<p>Шановні колеги, перед тим, як перейти до наступного питання, я надаю спочатку слово Першому заступнику Голови Верховної Ради України Корнієнку Олександру Сергійовичу.</p>
<p></p>
<p>11:11:33</p>
<p>КОРНІЄНКО О.С.</p>
<p>Шановні колеги, відповідно до статті 60 прим. 1 Регламенту Верховної Ради України повідомляю про створення у Верховній Раді України дев'ятого скликання міжфракційного депутатського об'єднання "Залізниця України". Головою цього об'єднання обрано народного депутата України Тищенка Миколу Миколайовича.</p>
<p>Відповідно до статті 60 прим. 1 Регламенту Верховної Ради України повідомляю про створення у Верховній Раді України дев'ятого скликання міжфракційного депутатського об'єднання "Гальорка". Головою цього об'єднання обраного народного депутата України Власенка Сергія Володимировича.</p>
<p></p>
<p>11:12:13</p>
<p>ГОЛОВУЮЧИЙ. Дякую.</p>
<p>Слово надаю заступниці Голови Верховної Ради України Олені Костівні Кондратюк. Будь ласка.</p>
<p></p>
<p>11:12:18</p>
<p>КОНДРАТЮК О.К.</p>
<p>Дякую, Руслане Олексійовичу.</p>
<p>Добрий ранок, шановні колеги! З 25 листопада по 10 грудня проходить Всесвітня кампанія "16 днів проти насильства", яку Україна вже підтримує понад 20 років.</p>
<p>Сьогодні у Верховній Раді України разом з представниками міжнародної організації "Біла стрічка" на першому поверсі в кулуарах парламенту проходить виставка "Це не гра". Ви можете ознайомитися з інформаційними стендами цієї виставки, затестити спеціальний додаток щодо протидії насильству, проявам його та одягти білу стрічку в знак поваги і підтримки до цієї акції.</p>
<p>Прошу всіх активно долучатися і пам'ятати, що замовчувати насильство ми не можемо, не можемо його толерувати і треба боротися всіма методами, які тільки нам притаманні.</p>
<p>Дякую. Це дуже важливо.</p>
<p></p>
<p>11:13:10</p>
<p>ГОЛОВУЮЧИЙ. Дякую, Олено Костівно.</p>
<p>Ну що ж, шановні колеги, переходимо до наступного питання. Шановні колеги, це законопроект 5600.</p>
<p>5 жовтня на вимогу 160 народних депутатів Верховна Рада України прийняла рішення про застосування особливої процедури розгляду законопроектів у другому читанні, передбаченої статтею 119-1 Регламенту Верховної Ради України, а саме: про розгляд у другому читанні за цією процедурою проекту Закону (реєстраційний номер 5600) про внесення змін до Податкового кодексу України та деяких законодавчих актів України щодо забезпечення збалансованості бюджетних надходжень.</p>
<p>Комітет з питань фінансів, податкової та митної політики узагальнив пропозиції та поправки, що надійшли від фракцій та народних депутатів, і підготував уточнену порівняльну таблицю для розгляду законопроекту 5600 в другому читанні.</p>
<p>Шановні колеги, переходимо до розгляду цього питання. Я запрошую за трибуну голову Комітету з питань фінансів, податкової та митної політики Данила Олександровича Гетманцева.</p>
<p>Я хочу нагадати, що відповідно до Регламенту стаття 119 прим. передбачає виступ до 2 хвилин спочатку голови комітету, щоб ми зрозуміли як проходив комітет, на що вийшли. І після цього можуть ставитися поправки на врахування. Причому особа, яка ставить поправку на врахування, має до 2 хвилин на обґрунтування, не до однієї, як традиційно, а до 2 хвилин. І після цього можуть бути поставлені на підтвердження деякі поправки, тут вже до однієї хвилини. Але, як ми і завжди це проводили, спочатку будемо ставити ті, які на врахування, а потім ті, які на підтвердження.</p>
<p>Я надаю слово голові Комітету з питань фінансів, податкової та митної політики Гетманцеву Данилу Олександровичу, до 2 хвилин, будь ласка.</p>
<p></p>
<p>11:15:06</p>
<p>ГЕТМАНЦЕВ Д.О.</p>
<p>Дякую. Шановні колеги, це є, напевно, в цьому році найважчим законопроектом нашого комітету, до якого було подано до першого читання 11,5 тисячі депутатських пропозицій та поправок. Розгляд таким чином цього законопроекту в залі був унеможливлений у зв'язку з надтривалим часом для того, аби обговорити всі ці поправки, більшість з яких, скажімо м'яко, не мала будь-якого змістовного навантаження.</p>
<p>Тому Верховна Рада застосувала процедуру, передбачену статтею 119 прим. Регламенту Верховної Ради. Внаслідок цієї процедури від кожної депутатської групи та фракції було подано по п'ять правок, від якихось не подано взагалі, але більшість депутатських фракцій подали поправки. І ми комітетом виконали технічну роботу фактично, ми підсумували подані поправки на врахування і додали до них поправки, які були враховані комітетом. Загалом таблиця до другого читання містить 159 поправок і пропозицій народних депутатів, з яких 29 – на врахування, а всі інші є враховані.</p>
<p>З огляду на зазначене, ми з вами зробили досить збалансований, дуже корисний для держави законопроект, який я прошу народних депутатів підтримати. З богом!</p>
<p></p>
<p>ГОЛОВУЮЧИЙ. Дякую, Данило Олександрович.</p>
<p>Шановні колеги, переходимо до поправок. Будемо йти почергово, так, як вони в нас і передбачені, так я розумію?</p>
<p>3 поправка, це поправка від депутатської фракції політичної партії Всеукраїнське об'єднання "Батьківщина". Хто буде доповідати по цій поправці?</p>
<p>Михайло Михайлович Цимбалюк, будь ласка, 3 поправка. До 2 хвилин.</p>
<p></p>
<p>11:17:03</p>
<p>ЦИМБАЛЮК М.М.</p>
<p>Михайло Цимбалюк, "Батьківщина". Шановний головуючий, шановний доповідачу, шановний український народ! Законопроект 5600, насамперед влада б'є по найбідніших і збирає податки з тих, кому мусить допомагати. У Верховній Раді, на жаль, порушуються всі процедури, порушується Регламент, і протягується цей законопроект, яким вводиться додатковий податок на тих, хто може стати маленькими фермерами, і тих, хто обробляє свої паї і виробляє сільськогосподарську продукцію, щоб прогодувати свої родини або продати на ринку. Фермерам не під силу ці податки, і вони будуть або в боргах, або змушені будуть продати свою землю.</p>
<p>Крім того, скорочуються можливості малих підприємців, ФОПів займатися цілими напрямками бізнес-діяльності. До того ж є офіційне звернення Європейської бізнес-асоціації до парламенту та до Президента, в якому об'єднались практично всі підприємці держави з вимогою негайно зняти цей законопроект за номером 5600 з розгляду. Всі власники сільськогосподарських земельних ділянок, які розташовані за межами населених пунктів, повинні будуть сплачувати не менше ніж мінімальну суму податку – приблизно 1 тисячу 500 гривень за 1 гектар, шановні, незалежно, чи вони там будуть вирощувати для утримання підсобного господарства, чи для продажу. При цьому є багато ділянок, які власник, може, і хотів би здати в оренду, але не може, бо його земля оточена іншими ділянками. Таким чином цим законопроектом ви зганяєте цих людей зі своєї землі, заставляючи її продати.</p>
<p>Ми категорично проти цього законопроекту. Просимо правку номер 3 поставити…</p>
<p></p>
<p>ГОЛОВУЮЧИЙ. Позиція комітету, Данило Олександрович.</p>
<p></p>
<p>11:19:13</p>
<p>ГЕТМАНЦЕВ Д.О.</p>
<p>Дякую. Насправді правка номер 3 не стосується тієї промови, яку ви щойно чули, вона про інше, але це звично вже в цьому залі. Тому я відповім все ж таки по суті промови.</p>
<p>Ви говорите про селянські фермерські господарства, які не підтримуються, і це неправильно, це неправда. Селянське фермерське господарство, якщо воно реєструється, воно отримує по 5 тисяч гривень на гектар від держави дотацій. Воно отримує по 5 тисяч на корову від держави дотацій, до 50 корів. Держава сплачує ЄСВ, тобто пенсію сплачує фактично за фермера і за членів його сім'ї. Держава надає відповідно до цього закону 50-відсоткову пільгу з того податку, податку на поставлене податкове зобов'язання, яке вводиться в цьому законопроекті.</p>
<p>Тому давайте…</p>
<p></p>
<p>ГОЛОВУЮЧИЙ. Дякую, Данило Олександрович.</p>
<p>Шановні колеги, 3 поправка, вона комітетом відхилена, ви почули позицію комітету, чому. Тому, шановні колеги, будь ласка, прошу визначатись та голосувати.</p>
<p></p>
<p>11:20:45</p>
<p>За-75</p>
<p>Рішення не прийнято.</p>
<p>Наступна поправка, вона від депутатської фракції політичної партії "Голос". Железняк Ярослав Іванович, будь ласка, 4 поправка.</p>
<p></p>
<p>11:20:54</p>
<p>ЖЕЛЕЗНЯК Я.І.</p>
<p>Шановні колеги, я спочатку, напевно, про законопроект скажу, а потім про правку, вона достатньо коротка.</p>
<p><a href="http://w1.c1.rada.gov.ua/pls/zweb2/webproc4_2?pf3516=5600&skl=10" target=_blank>5600</a> справді став таким жахливим прикладом, коли парламент нашого скликання в останню мить вносить податкові зміни, недаремно проти нього виступили всі асоціації. Буде чесно і відверто сказати, що завдяки нормальній роботі нашого комітету багато речей було виправлено. І буде чесно і відверто сказати, що завдяки позиції, Данило Олександрович, в тому числі і вашій, була можливість нам, всім представникам опозиційних сил, бути на комітеті і 30 годин обговорювати законопроект.</p>
<p>Але тим не менше багато речей, які були не виправлені. Мої правки, їх було п'ять, вони ґрунтуються на позиції Американської торговельної палати, Європейської бізнес-асоціації, Ради бізнесу і Спілки українських підприємців. Правка, про яку зараз йде мова, це правка про те, щоб залишити регулювання змін податкових норм для місцевих органів, щоб вони за місяць публікували своє рішення, щоб було публічне обговорення, щоб кожний бізнесмен, підприємець і навіть громадянин могли побачити, що пропонує змінити в податковому законодавстві або ставка податкового законодавства його місцевий орган. Ця норма діє для законодавства, до речі, вона діє і до законопроектів, які вносяться на розгляд Верховної Ради України.</p>
<p>Зараз цим законопроектом пропонується прибрати цей запобіжник, і тоді місцеві органи влади в будь-який момент зможуть змінювати податки, іноді в меншу сторону, як ми пропонували, під час коронавірусу, а іноді в більшу. І є в мене таке переконливе відчуття, що це буде якраз в більшу.</p>
<p>Саме тому правка 4 пропонує залишити статус-кво і залишити всі вимоги і запобіжники до таких різких змін на місцевому рівні податків, як воно є зараз, тобто щонайменше один місяць.</p>
<p>Дякую.</p>
<p></p>
<p>ГОЛОВУЮЧИЙ. Будь ласка, репліка від комітету, будь ласка.</p>
<p></p>
<p>11:22:55</p>
<p>ГЕТМАНЦЕВ Д.О.</p>
<p>Шановний колего, насправді практично всі міфи, які пов'язані з цим законопроектом, викликані тим, що цей законопроект не читають, і, на жаль, ми маємо цю ситуацію якраз тут. Бо ваша правка стосується норми, яку ви тільки що описали, яка не включена до таблиці в праву колонку до другого читання. Якраз ми з вами, як ви казали, обговорюючи цей законопроект на комітеті, якраз ми і виключили цю норму. Тому давайте читати те, що ми критикуємо, і, можливо, воно не буде виглядати настільки одіозним.</p>
<p>Дякую.</p>
<p></p>
<p>ГОЛОВУЮЧИЙ. Ви наполягаєте, так? Не наполягаєте, дякую, на голосуванні.</p>
<p>Йдемо далі. Наступна поправка 6. Михайло Михайлович Цимбалюк, будь ласка.</p>
<p></p>
<p>11:23:49</p>
<p>ЦИМБАЛЮК М.М.</p>
<p>Михайло Цимбалюк, "Батьківщина". Ми якраз належимо до тих, які читають правки, які подають, і більше того останню версію законопроекту. Голова комітету сказав, що це буде стосуватися тільки тих, хто реєструє фермерські господарства. Так, а ми говоримо про одноосібників, які не зареєстровані, які сьогодні вирощують сільськогосподарську продукцію на своїй землі для себе і тільки лишки продають. Як бути їм? А ви пішли, як за сталінських часів, що ви хочете ще, можливо, за кожну яблуню, щоб сплатили податки, щоб сади вирізали?</p>
<p>Шановні колеги, 50 сотих гектарів ви тільки дозволяєте – все вище оподатковуєте. Згадайте, ще ті часи, почитайте історію, до чого воно привело. Що ви пропонуєте? Нехай селянин, маючи 50 сотих і більше, зареєструється як фермер, і ви тоді його ставите на оподаткування. Шановні колеги, таке не було.</p>
<p>Наступне, ви ще "ощасливите" (у лапках) фермерів, тих, хто продає свою сільськогосподарську продукцію, і більше 72 тисяч гривень ви вже йому заставляєте сплачувати 18 відсотків податку і ще півтора військового збору. Селянин не витримає.</p>
<p>Цим законопроектом ви 10 мільярдів вирішили навантажити селян. Люди добрі, і так в селі немає за рахунок чого жити, ці люди чекають того, щоб виростити і продати сільськогосподарську продукцію. А продукти харчування для містян і для всіх інших в ціні зросли. За таку річ ми голосувати не будемо, а поправку прошу поставити на голосування.</p>
<p>Дякую.</p>
<p></p>
<p>ГОЛОВУЮЧИЙ. Будь ласка, позиція комітету.</p>
<p></p>
<p>11:25:57</p>
<p>ГЕТМАНЦЕВ Д.О.</p>
<p>Оцих незареєстрованих одноосібників, про яких ви говорите, їх вісім, 8 мільйонів гектарів по Україні. Це третина, третина всієї сільськогосподарської землі, яка обробляється "вчорну", яка позбавляє доходу передусім орган місцевого самоврядування.</p>
<p>Наші громади позбавляються доходу тими, хто обробляє землю "вчорну", потім збирає це зерно і "чорним" перекупщикам його продає. Не будучи зареєстрованими, ошукує себе, ошукує свою сім'ю, а заробляють на цьому ті, хто, власне, і наполягає на тому, аби ми це рішення не приймали.</p>
<p>Тому ми даємо вибір: або зареєструватися і отримувати від держави величезні дотації, або не працювати "вчорну". І, до речі, ця правка не стосується цього питання взагалі.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, 6 поправка, вона від фракції "Батьківщина" за авторством Юлії Тимошенко і колег, вона комітетом відхилена, аргументацію сторін ви почули. Тому прошу визначатись та голосувати.</p>
<p></p>
<p>11:27:28</p>
<p>За-107</p>
<p>Рішення не прийнято.</p>
<p>Наступна поправка, наскільки я бачу, 13-а, так. Зараз, секундочку, я її знайду. Поправка 13, Михайло Михайлович Цимбалюк, будь ласка.</p>
<p></p>
<p>11:27:44</p>
<p>ЦИМБАЛЮК М.М.</p>
<p>Михайло Цимбалюк, "Батьківщина". Тут доповідач говорить про "чорний ринок", а я хочу сказати про чорні руки і обличчя від праці селян, які сьогодні, ви розказуєте, що 10 мільйонів. Більше 5 обробляють одноосібники. Але йдіть подивіться, як вони живуть, і вони вирощують сільськогосподарську продукцію. До речі, якщо говорити про види худоби, то саме вони дають сьогодні найякісніше екологічне молоко. Це ті одноосібники, сьогодні одноосібники вирощують картоплю, буряк і думають, де продати, бо держава не підтримує їх збереження овочесховищ будівництво, саме про тих одноосібників. Ви не рахуйте їхню землю, ви подивіться, за що вони живуть – за ту пенсію, яку ви пропонуєте 1 тисячу 934 гривні, 80 гривень підняли з 1 грудня, а продукти харчування як зросли. Ви маєте як влада, і ми підтримуємо вас, коли ви створюєте нові робочі місця і умови для села, але, вибачте, соціальна сфера на селі підтримується саме одноосібниками і дрібними малими фермерами, які допомагають зимою прогортати дорогу і тим людям, які звертаються по допомогу.</p>
<p>Шановні колеги, опам'ятайтеся! Селяни – це 30 відсотків населення нашої держави, вони чекають підтримки. Це ті люди, які єдине, на що надіялися – на землю, а ви вирішили їх обкласти податками. А спитайте, як вони там живуть, які в них умови, соціальна сфера й інше. Хто до них звертається? Декому живеться тут супер, але не всім. Основна маса людей сьогодні чекає підтримки.</p>
<p>Прошу правку ставити на…</p>
<p></p>
<p>ГОЛОВУЮЧИЙ. Шановні колеги, 13 поправка, це… А, перепрошую, комітет.</p>
<p></p>
<p>11:29:58</p>
<p>ГЕТМАНЦЕВ Д.О.</p>
<p>Ще раз, людина, яка зареєструвала селянсько-фермерське господарство, має право на дотацію 5 тисяч гривень на гектар, 5 тисяч гривень на корову, 36 тисяч гривень на рік на ведення начебто обліку, але 36 тисяч гривень на рік. Крім цього єдиний соціальний внесок за неї сплачує держава і відповідно до цього закону передбачено 50 відсотків пільги.</p>
<p>За що ви так не любите людей, змушуючи їх працювати в темряві? За що? Чому для вас є більш важливими ті ділки, які скуповують за безцінь це зерно і потім перепродають його за кордон без повернення валютної виручки, позбавляючи державу 2 мільярдів доларів ВВП на рік.</p>
<p>Прошу не підтримувати.</p>
<p></p>
<p>ГОЛОВУЮЧИЙ. Шановні колеги, 13 поправка авторства народної депутатки Тимошенко і інших колег з фракції "Батьківщина". Вона комітетом відхилена. Аргументацію обох сторін ви почули. Тому прошу визначатися та голосувати.</p>
<p></p>
<p>11:31:11</p>
<p>За-103</p>
<p>Рішення не прийнято, поправка відхилена.</p>
<p>Наступна поправка. 20 поправка, Батенко Тарас Іванович.</p>
<p></p>
<p>11:31:25</p>
<p>БАТЕНКО Т.І.</p>
<p>Дякую, Руслан Олексійович.</p>
<p>Ми знаємо про те, що цей законопроект неоднозначно сприймається в суспільстві протягом кількох місяців. Є "за" і є "проти" об'єктивно. Будь-який податковий законопроект так би сприймався.</p>
<p>Ми розуміємо, що ціна цього питання, ну, приблизно стільки, скільки в нас скруток ПДВ в рік відбувалося в державі, я не знаю, скільки зараз відбувається скруток ПДВ. Ціна питання – 25 мільярдів гривень. Це немала сума, ми розуміємо, що йдеться про оподаткування надвеликого бізнесу, оподаткування надр, знищення корупційних пільг, які накопичилися в Податковому кодексі протягом десятиліть. Тому, безумовно, цей законопроект має і позитивні сторони, які ми не можемо проігнорувати.</p>
<p>Щодо 20 поправки, ми нею пропонуємо виключити норму законопроекту, якою пропонується надати контролюючим органам право вимагати надання будь-якої інформації від платників податків або інших суб'єктів інформаційних відносин практично з необмеженого права кола питань. Фактично податковій навіть не треба буде мати на руках реальні докази якихось правопорушень з боку платника податків існуючого законодавства. І для запитування інформації контролюючим органам достатньо буде лише підозри, що надає їм занадто широкі дискреційні повноваження і може бути використано для тиску на бізнес. Тому давайте не будемо і далі "кошмарити" бізнес, який і так в непростій ситуації сьогодні опинився в Україні. Прошу підтримати цю поправку номер 20.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Позиція комітету, Данило Олександрович.</p>
<p></p>
<p>11:32:55</p>
<p>ГЕТМАНЦЕВ Д.О.</p>
<p>Комітет пропонує відхилити. Дякую.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, 20 поправка народного депутата Батенка. Комітет пропонує відхилити. З огляду на це прошу визначатися та голосувати.</p>
<p></p>
<p>11:33:21</p>
<p>За-118</p>
<p>Рішення не прийнято.</p>
<p>Наступна поправка номер 21. Народний депутат Железняк, будь ласка.</p>
<p></p>
<p>11:33:31</p>
<p>ЖЕЛЕЗНЯК Я.І.</p>
<p>Давайте спочатку по формі, потім по суті. Данило Олександрович, я ж якраз і говорив, що та норма була виключена, це коли ми говоримо про нормальну роботу комітету. По-друге, в мене до вас прохання від всіх членів комітету, не кричіть, будь ласка, з трибуни. По-перше, Мотовиловця пугаєте, він вже пересів от з першого ряду, по-друге, вам сьогодні ще комітет вести.</p>
<p>Тепер що стосується суті. Ця правка, про яку ми довго дискутували, особливо враховуючи те, що велика кількість зауважень була про так зване адміністрування податків, тобто те, як співвідноситься робота податкової з платником податків. І це от якраз про те страшне слово як "можуть" і "свідчать". Я зараз поясню всім колегам.</p>
<p>Зараз у нас коли податкова надсилає запит до платника податків, вона може запитувати про факти, які свідчать про порушення. І це нормально, тоді податкова робить свою роботу і обґрунтовано запитує інформацію. Зараз хочуть добавити єдине слово "може свідчити", що дає можливість податковій з будь-якого приводу звертатися до платника податків, тому що йому здається, що можуть свідчити деякі факти про порушення. А після того, як отримає цей запит і відповідь, головне, на цей запит, податкова може за інформацією приходити з перевіркою. Що таке податкова перевірка і на скільки вона днів зупиняє бізнес, і взагалі наскільки вони ефективні, я думаю, що всі знають. Якщо треба аргументи, то в цьому році найбільше, рекордна кількість скарг до бізнес-омбудсмена якраз була по податковій і по взаємодії з податковою.</p>
<p>Саме тому моя правка пропонує залишити статус-кво і залишити можливість запитувати податкову тільки ту інформацію, в якій вона впевнена, а за результатами цього запиту не приходити до платника податків з перевіркою.</p>
<p>Прошу поставити саме цю правку на голосування. Дякую.</p>
<p></p>
<p>ГОЛОВУЮЧИЙ. Позиція комітету по 21 поправці.</p>
<p></p>
<p>11:35:29</p>
<p>ГЕТМАНЦЕВ Д.О.</p>
<p>Шановний колего, у вашій пропозиції міститься логічна помилка. Якщо податкова знає напевно про факт правопорушення з боку платника, навіщо їй запити? Їй не потрібні запити. Саме тому ми і говоримо про те, що якщо обставини можуть свідчити про певні правопорушення, тоді податкова може надати цей запит. Бо не можна спочатку довести злочин, а потім допитувати злочинця, якраз допит і є, за аналогією з податковими правопорушеннями, способом доведення вчинення правопорушення.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, 21 поправка. Аргументацію сторін ви почули. Вона була відхилена комітетом, комітет пояснив чому. Тому, шановні колеги, прошу визначатись і голосувати.</p>
<p></p>
<p>11:36:41</p>
<p>За-101</p>
<p>Рішення не прийнято.</p>
<p>Наступна поправка 22. Ніна Петрівна Южаніна, будь ласка.</p>
<p></p>
<p>11:36:49</p>
<p>ЮЖАНІНА Н.П.</p>
<p>Шановні українці, нервова поведінка і неадекватні коментарі від комітету свідчать про спірні питання і норми цього проекту закону.</p>
<p>Насправді в цьому проекті закону є декілька блоків, які мали би зайти в зал у вигляді окремих проектів законів. Це питання, що стосується земельного податку і що стосується адміністрування і нових норм по підакцизних товарах. Все решта, як зараз запропонував комітет чи то уряд, чи то Офіс Президента, змішане в купу, не дає можливості виокремити корисні норми від тих, які є шкідливими для всієї економіки і для бізнесу.</p>
<p>Тому всі поправки, п'ять поправок від "Європейської солідарності", це якраз ті поправки, які ми будемо представляти від бізнесу. Ми провели опитування бізнесу, і саме бізнес просить їх підтримати.</p>
<p>Це стосується і 22 поправки. Щойно професор сказав, що ця норма, яка існує з моменту існування Податкового кодексу, це підстави для звернення податкового органу із запитом щодо подання інформації, є такими, що викривляють якусь співпрацю між податковою і платником. Вибачте, при цьому платник податку був хоча б захищений, що не з любого питання, яке, на думку, хвилює податковий орган, може бути надано запит із наданням інформації. Як ті люди, які працювали реально в бізнесі, знають, що це найбільша проблема, це запити, які надходять від податкового органу. Вони в такій кількості потребують підготовки документів, що для цього треба тримати окрему людину.</p>
<p>Я не знаю, як ви радилися з асоціаціями, на думку яких ви все-таки, думку яких ви поважаєте, але проти цієї норми виступає весь бізнес. Ви погіршуєте стан бізнесу в роботі із контролюючим органом і не додаєте нових можливостей для бізнесу і для людей.</p>
<p></p>
<p>ГОЛОВУЮЧИЙ. Позиція комітету, будь ласка.</p>
<p></p>
<p>11:38:58</p>
<p>ГЕТМАНЦЕВ Д.О.</p>
<p>Дякую, шановна колего. Не буду відповідати хамством на хамство. По суті відповім вам. Якщо ви прочитаєте праву колонку таблиці, ви побачите в ній, що ми спеціально ввели запобіжник, обмеження у вигляді дозволу платника не відповідати на запит контролюючого органу, якщо такий запит є повторним і якщо раніше були надані відповідні документи.</p>
<p>Ми вважаємо, що, з одного боку, контролюючий орган повинен мати право на інформацію, з іншого – не повинен ним зловживати. І ми знайшли такий баланс.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, 22 поправка народної депутатки Южаніної. Комітет її відхилив, аргументацію ви почули, тому прошу визначатись та голосувати.</p>
<p></p>
<p>11:40:04</p>
<p>За-113</p>
<p>Рішення не прийнято.</p>
<p>Наступна поправка 28. Будь ласка, хто буде? Лабазюк в мене записаний чи Батенко, хто? Лабазюк, будь ласка.</p>
<p></p>
<p>11:40:19</p>
<p>ЛАБАЗЮК С.П.</p>
<p>Шановні колеги, даною поправкою пропонується не впроваджувати в законодавство можливість тимчасової заборони виїзду за кордон керівника структури платника податку, в якому є несплачений податковий борг. Чому? За статтею 20 Податкового кодексу і так правоохоронні органи контролюючі мають можливість звернутися і накласти арешт на майно, на кошти та інші цінності платника, який є юридичною особою, і заборгованість має по податках. Це механізм, який, дійсно, дає можливості відстояти інтереси держави, а от обмеження виїзду керівника, тобто найманої особи, це не лише ніяк не допоможе, а це створить прецедент, який буде сприяти невведенню інвестицій в Україну. Тому просимо підтримати дану правку.</p>
<p></p>
<p>ГОЛОВУЮЧИЙ. Будь ласка, позиція комітету.</p>
<p></p>
<p>11:41:18</p>
<p>ГЕТМАНЦЕВ Д.О.</p>
<p>Я хотів би все ж таки пояснити позицію щодо обмеження виїзду керівника боржника за кордон. Чотири запобіжники.</p>
<p>Перше. Це податковий борг, це не податкове зобов'язання. Тобто це або про суджений борг, або борг, за яким не зверталися до суду і визнали його.</p>
<p>Друге. Борг не сплачений 240 днів, 240 днів.</p>
<p>Третє. Борг від мільйона гривень.</p>
<p>Четверте. Це рішення приймає не податкова, це рішення приймає суд. Це боржник, боржник повинен сплачувати свої борги, тим більше публічні борги, бо ви знаєте, що до приватних боргів аналогічний механізм існує.</p>
<p>Тому я вважаю, що ми повинні захищати добросовісного платника податків, а боржник повинен сплачувати борг. Дякую.</p>
<p></p>
<p>ГОЛОВУЮЧИЙ. 28 поправка народних депутатів Лабазюка, Батенка і колег. Вона відхилена комітетом, аргументацію ви почули. Тому прошу, шановні колеги, визначатись та голосувати.</p>
<p></p>
<p>11:42:42</p>
<p>За-110</p>
<p>Рішення не прийнято.</p>
<p>Наступна поправка 33, якщо я не помиляюсь. Зараз я подивлюся, секундочку. 33-я, будь ласка, Железняк.</p>
<p></p>
<p>11:42:59</p>
<p>ЖЕЛЕЗНЯК Я.І.</p>
<p>Шановні колеги, я взагалі вважаю, що ця історія, коли ми забороняємо комусь виїзд за кордон через наявність податкового боргу, вона попахує Північною Кореєю десь порівняно з Білоруссю. Але якщо вже є таке нестримне бажання зробити таку дурість, то моя поправка виправляє найбільш очевидні недоліки цієї норми. Пояснюю в чому.</p>
<p>Перша частина – це стосується заборони на виїзд іноземців. У нас була зустріч щонайменше з Американською торговельною палатою, Європейською бізнес-асоціацією і їх побоювання, я пам'ятаю цю дискусію на комітеті, що навіть для іноземців, тобто для експатів, які приїжджають сюди за контрактом, умовно, працювати на міжнародну компанію, при наявності податкового боргу, а такий є у міжнародних компаній, не буде можливості їм повернутися додому. Ми будемо їх тримати як держава в заручниках. Саме тому перша частина моєї правки якраз стосується того, щоб вивести іноземців взагалі із-під дії норми про заборону на виїзд.</p>
<p>Друга частина, і тут, напевно, повинен виступати не я, а щонайменш представники економічного комітету, а краще Міністерства економічної політики, це стосується державних підприємств. У нас десь 3 тисячі державних підприємств. Тисяча чотириста з них є, ну, хоч менш як живі, ну, хоча б на папері. Більшість, тотальна більшість із них має податковий борг.</p>
<p>Як ви думаєте, як швидко ви знайдете директора підприємства на… директора підприємства по конкурсу чи не по конкурсу, взагалі хоч якось, якщо ви одразу призначаєте на посаду, з якої не можна поїхати ні в яку країну, окрім по Україні? Я розумію, що ми хочемо, щоб у нас мандрували Україною, але давайте не будемо це робити через податкові норми. І саме тому друга частина стосується вилучення із-під норми державних підприємств.</p>
<p>Дякую. І буду просити ставити на голосування.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, позиція комітету.</p>
<p></p>
<p>11:45:01</p>
<p>ГЕТМАНЦЕВ Д.О.</p>
<p>Шановні колеги, тут, з одного боку, з аргументацією частково можна погодитися. З іншого боку, ми щодо державних підприємств не можемо вводити різні стандарти, різні норми щодо державних та приватних підприємств. Тому ми з цією пропозицією не погодилися.</p>
<p>Щодо іноземців. То Закон України "Про порядок виїзду з України і в'їзду в Україну громадян України" поширюється лише на громадян України. Саме тому і норма є з таким змістом. І ми просимо її залишити в редакції комітету.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, 33 поправка народного депутата Железняка. Комітет її відхилив. Аргументацію ви почули.</p>
<p>Тому, будь ласка, прошу голосувати.</p>
<p></p>
<p>11:46:04</p>
<p>За-105</p>
<p>Рішення не прийнято.</p>
<p>Наступна поправка 34. Южаніна Ніна Петрівна, будь ласка.</p>
<p></p>
<p>11:46:11</p>
<p>ЮЖАНІНА Н.П.</p>
<p>Ще раз повторюся, всі поправки – це виключно поправки, на яких наполягає весь бізнес, всі асоціації. Подивіться, проти кого ви працюєте? Проти всієї економіки України.</p>
<p>Тепер щодо цього блоку про списання коштів з рахунків платника податку. Це продовження якраз обмеження можливостей виїзду за кордон директора підприємства, в тому числі державного.</p>
<p>Чи знаєте ви, шановні українці, що 95 відсотків податків сплачується добровільно, самостійно, і абсолютно не впливає там посилення можливостей податкового органу на зібрання цих податків до державного бюджету?</p>
<p>І що зараз робить ця влада? Ця влада пропонує в ті роки, коли, наприклад, за 20-й рік, за перше півріччя, суб'єкти господарювання отримали величезні збитки і не мають операційних коштів для того, щоб своєчасно заплатити податки, вони зараз пропонують таку норму, щоб списувати без рішення суду безспірно узгоджений податковий борг, тобто це задекларовані податкові зобов'язання, без обмеження суми.</p>
<p>Раніше таке списання стосувалися тільки тих, у кого є величезна заборгованість більше 5 мільйонів гривень. Тепер ця норма буде стосуватися дрібного, малого, середнього бізнесу, тобто якраз тих, хто найбільше потерпає від відсутності операційних коштів.</p>
<p>Можливо, про цю норму треба було б думати в майбутньому, коли економіка стане хоча б на ті ж рельси чи на той рівень, який був раніше, але точно не сьогодні. Ви і так іншими нормами будете позбавляти можливості працювати бізнес. І списання з рахунків безспірне, без рішення суду також на вашій буде совісті. Хаосу додасте в роботу малого і середнього бізнесу, і нічого більше.</p>
<p></p>
<p>ГОЛОВУЮЧИЙ. Позиція комітету, будь ласка.</p>
<p></p>
<p>11:48:19</p>
<p>ГЕТМАНЦЕВ Д.О.</p>
<p>Я хочу подякувати шановній колезі за те, що, власне, ця норма з'явилася в Податковому кодексі за її каденції, за минулої каденції Верховної Ради. І, дійсно, ми її дещо змінюємо.</p>
<p>Чому ми її змінюємо і чому ми вважаємо, що ця позиція правильна? Тому що, якщо платник податків самостійно задекларував суму податкового зобов'язання і не сплатив її в 90 днів (дуже важливо – 90 днів), що повинно бути предметом позову контролюючого органу до такого платника? Що контролюючий орган повинен доводити в суді, якщо сам платник визнав відповідну заборгованість. Тому ця норма є абсолютно слушною. Причому, я хочу зауважити, що на сьогодні борг становить 102 мільярди гривень. Це боржники і це гроші вчителів, гроші медиків, гроші пенсіонерів.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, 34 поправка народної депутатки Южаніної. Комітет пропонує відхилити, аргументацію ви почули. Будь ласка, прошу голосувати.</p>
<p></p>
<p>11:49:42</p>
<p>За-112</p>
<p>Рішення не прийнято. Дякую.</p>
<p>Йдемо далі. Наступна поправка 44-а. 44 поправка, секундочку, авторства Железняка Ярослава Івановича. Будь ласка, Ярослав Іванович.</p>
<p></p>
<p>11:50:01</p>
<p>ЖЕЛЕЗНЯК Я.І.</p>
<p>Колеги, і знову повертаємося до чудового законопроекту 5600. Ви знаєте, деякі норми, вони дуже нагадують оцю відому фразу, щоб корова давала більше молока її треба менше годувати і більше доїти. Оця норма от якраз теж саме. Пояснюю дуже просто.</p>
<p>У нас є в податковому законодавстві позиція, вона зараз прийнята, нею користуються, що якщо ви будуєте умовно завод, вклали гроші, в перший рік отримали збитки, другий рік отримали збитки і тільки на тертій почали отримувати прибуток, то ви можете якраз до результату року віднести ті збитки, які були в минулих роках. Це зроблено не просто так, не примха, це зроблено для того, щоб у нас були інвестиції. І, до речі, ця норма діє в багатьох країнах світу і якось у них непогано з економікою.</p>
<p>Що запропонували в законопроекті 5600? Я тут визнаю, що комітет хоч якось адекватно підійшов і хоч якось пом'якшив позицію. Це відносини оці інвестиції за минулі роки - тільки 50 відсотків. Фактично ми обираємо зараз шлях для країни або ми хочемо, щоб у нас люди інвестували, будували, я не знаю, створювали робочі місця, "інвестиційні няні" няньчились, створювались індустріальні парки, які нам обіцяють, або, з іншого боку, ми будемо просто збирати більше податків. І якраз в цьому випадку ми точно більше доїмо корову і менше її годуємо. Моя норма і моя пропозиція якраз стосується того, щоб вилучити це ноу-хау і залишити як є. Чи можуть цим зловживати платники податків? Так, напевно, зможуть. Але саме для того ми б хотіли побачити нормальну роботу Бюро економічної безпеки, який буде розслідувати такі випадки. І точно не треба всіх підприємців і порядних, і непорядних приводити під один знаменник. Тому пропоную цю правку підтримати.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, 44 поправка народного депутата Железняка. Комітет пропонує відхилити. Тому, шановні колеги, прошу визначатись та голосувати.</p>
<p></p>
<p>11:52:23</p>
<p>За-109</p>
<p>Рішення не прийнято.</p>
<p>Наступна поправка 45. Народна депутатка Южаніна Ніна Петрівна, будь ласка.</p>
<p></p>
<p>11:52:30</p>
<p>ЮЖАНІНА Н.П.</p>
<p>Хочу пояснити колегам, які не підтримали мою попередню, нашу попередню поправку. Уявіть собі, підприємство задекларувало до сплати 100 тисяч податку, не платить 90 днів. Чому не платить? Значить у нього немає коштів. Але коли з'являться кошти, воно заплатить штраф чи то 25 відсотків, чи то 50, в залежності від наскільки була затримана оплата, і пеню за кожний день в розмірі облікової ставки НБУ. Держава нічого не втрачала в цьому випадку. Ви прийняли норму, підтримали норму, яка тепер дозволяє маніпулювати звітністю платникам податку. Вони тепер не будуть показувати свої зобов'язання – 100 тисяч, а покажуть – 10, бо податкова не прийде перевіряти, і вони таким чином будуть уникати сплати і штрафних санкцій, і пені. І ви їх схиляєте якраз до декларування неправильної звітності, знову заганяєте в тінь.</p>
<p>Щодо цієї поправки. Чи знає голова комітету і інші, хто зараз буде голосувати за 45 поправку, що за 21-й рік, за перше півріччя, великі платники податку, яких стосується ця норма, а їх 1 тисяча 341, отримали збитки – 77 мільярдів. Припустимо, за рік – 140 мільярдів. Ви позбавляєте цих платників 14 мільярдів обігових коштів, забираючи у них можливість відображати фінансовий результат по факту.</p>
<p>І ви після цього хочете, щоб сюди ішли інвестори? І навіщо ваші тоді "інвестняні" в Україні, якщо ви саме від таких великих підприємств, в наступному році за результатами 2021 року не дасте можливості відобразити 50 відсотків збитків. А це означає, що вони заплатять додатково 14 мільярдів податку на прибуток в бюджет. От в чому правда. Брехню, яку ви чуєте від пана Гетманцева, просто сприймайте як знущання над бізнесом України.</p>
<p></p>
<p>ГОЛОВУЮЧИЙ. Позиція комітету, будь ласка.</p>
<p></p>
<p>11:54:35</p>
<p>ГЕТМАНЦЕВ Д.О.</p>
<p>Цитати великих людей. Дякую. Дивіться, насправді податок генерується з доходів і не сплачується ніколи податок, якщо підприємство є збитковим. Це до попереднього питання.</p>
<p>Щодо цього питання. У нас в країні є підприємства, які внаслідок декількох криз отримали такі собі валютні різниці. І завдяки цим валютним різницям прибуткові великі підприємства взагалі ніколи не будуть сплачувати податки, взагалі. Вони є збитковими 10 років, 20 років, бо там шалені суми. Ми говоримо про те, що ти можеш користатися цими збитками до вичерпання, але лише по 50 відсотків щороку.</p>
<p>Я не хочу шокувати проєвропейські партії, але в Португалії, в Туреччині, в Словаччині, Польщі, Китаї, Греції взагалі прощають збитки підприємствам більше 5 років, вони їх списують просто. Тому давайте будемо цивілізованими.</p>
<p>Дякую.</p>
<p></p>
<p>ГОЛОВУЮЧИЙ. 45 поправка народної депутатки Южаніної. Комітет її відхилив. Позицію комітету ви почули. Тому прошу визначатись та голосувати.</p>
<p></p>
<p>11:55:59</p>
<p>За-114</p>
<p>Рішення не прийнято.</p>
<p>Наступна поправка 49. Будь ласка, Цимбалюк Михайло Михайлович, так я розумію. Будь ласка.</p>
<p></p>
<p>11:56:07</p>
<p>ЦИМБАЛЮК М.М.</p>
<p>Михайло Цимбалюк, "Батьківщина". Шановні колеги, шановний народе України! Я впродовж того, кого вирішила влада згідно цього законодавчого акта 5600 визнати олігархом, це українського селянина, на якого хочуть накласти податки більше 10 мільярдів. І тут був названий одноосібник, який обробляє більше 5 мільйонів української землі. Так, шановні колеги, саме той одноосібник за статистичними даними 90 відсотків вирощує яловичини, саме той одноосібник за статистикою 90 відсотків і більше виробляє і вирощує овочів, фруктів і картоплі. До речі, картоплю, вдумайтеся, Україна почала імпортувати з Єгипту, з Молдови, з Румунії вже цього року, а селянин не може продати картоплю за ціною 5 гривень за кілограм. Цим має опікуватися влада.</p>
<p>Наступна річ. Коли ми кажемо про підтримку села, то гляньте, що в цьому законопроекті говориться про оподаткування птахівництва. Ви виводите їх з четвертої групи спрощеної системи, таким самим чином заганяєте в тінь і заставляєте, щоб вони дрібнили ці господарства, і таким чином заставляєте, щоб підвищили ціну на сільськогосподарську продукцію.</p>
<p>Ми вважаємо, що потрібно говорити про те, щоб статистично аналізувати все, що відбувається в сільському господарстві, і підтримувати тих, хто сьогодні є одноосібником. А правка стосується наша…</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, 49 поправка, вона комітетом відхилена. Прошу визначатися та голосувати.</p>
<p></p>
<p>11:58:33</p>
<p>За-104</p>
<p>Рішення не прийнято.</p>
<p>Наступна правка 53, і вона буде завершальна, я думаю, ми тільки зможемо доповісти її. 53 поправка авторства, будь ласка, Качний, в мене записаний. Чи хто буде? З ОПЗЖ Качний. 53-я.</p>
<p>Будь ласка, Королевська Наталія Юріївна.</p>
<p></p>
<p>11:59:04</p>
<p>КОРОЛЕВСЬКА Н.Ю.</p>
<p>Шановні колеги, шановні присутні! Сьогодні весь цивілізований світ запроваджує протекціоністські заходи, щоб підтримати свої національні економіки, національних виробників, захищати робочі місця в своїх країнах. Надають пільгові кредити, надають додаткові стимули, пільги податкові для того, щоб захистити людей в своїх країнах.</p>
<p>А що відбувається в нашій країні? Нам сьогодні в цій залі пропонують унікальний шлях, "зелений" шлях до тотальної ніщети, безробіття, боргів по заробітній платі, руйнації національних виробництв та створення умов, щоб вся наша економіка йшла до тіні. Сьогодні понад 40 відсотків української економіки вже працює в тіні, і ви зараз своїми ініціативами "геніальними" (в кавычках) пропонуєте, щоб вся економіка працювала в тіні.</p>
<p>Цей законопроект порушує Конституцію України та в першу чергу він порушує будь-який економічний здоровий глузд. На жаль, зараз ви пропонуєте та штовхаєте країну в тотальну економічну кризу.</p>
<p>"Опозиційна платформа – За життя" категорично не підтримує законопроект 5600 та не буде за нього голосувати. Та ми закликаємо нашу залу парламенту схаменутись та не голосувати за цей антисоціальний і конституційний законопроект.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, 12:01, ми вже не можемо проголосувати, тому проголосуємо після перерви.</p>
<p>Оголошується перерва на 30 хвилин.</p>
<p><i> </i></p>
<p align=center><i>(Після перерви)</i></p>
<p></p>
<p>12:31:46</p>
<p>ГОЛОВУЮЧИЙ. Шановні колеги, продовжуємо розгляд питань порядку денного. Я хочу нагадати, що ми завершили на обговоренні 53 поправки. Єдине, ми не приймали рішення, тому що почався час обіду.</p>
<p>Тому, шановні колеги, 53 поправка, вона комітетом відхилена, і аргументацію ви почули щодо цієї поправки. Тому, шановні колеги, прошу визначатися та голосувати.</p>
<p></p>
<p>12:32:32</p>
<p>За-45</p>
<p>Рішення не прийнято.</p>
<p>Наступна поправка 54.</p>
<p>54 поправка, Железняк Ярослав Іванович, будь ласка.</p>
<p></p>
<p>12:32:44</p>
<p>ЖЕЛЕЗНЯК Я.І.</p>
<p>Шановні колеги, це остання буде моя правка. Вона повністю по суті співпадає з попередньою правкою, тому не буду концентруватися на суті, я думаю, що потенціал залу ми побачимо. І тому я останні 2 хвилини по цьому законопроекту буду виступати, далі не буду затримувати наших колег.</p>
<p>У чому проблема з 5600? Спочатку його вносили, пам'ятаєте, як антиолігархічний законопроект, який мав на меті, якщо я не помиляюсь, принести 60 або 65 мільярдів. Потім після чомусь роботи в уряді сума зменшилась. Остання, яку ми чули, 25 мільярдів, а я думаю, що вона буде й менша.</p>
<p>Цей законопроект, який порушує один із базових принципів – це передбачуваність податкового законодавства. Знаєте, наш парламент робив багато дурниць, але те, чим можна було пишатися, і те, що справді нас відрізняло від попередніх скликань, це те, що ми ніколи не вносили податкові зміни "під ялинку". Ми завжди робили це за пів року, як це передбачає податкове законодавство. І це добре, тому що і підприємці, і громадяни, і ті ж самі податківці могли заздалегідь підготуватися. І кожен з нам був свідком, коли ми робили помилки в податковому законодавстві і потім за ці пів року їх виправляли.</p>
<p>Сьогодні, якщо цей закон буде прийнятий, буде порушений головний принцип – передбачуваність податкового законодавства. Ми можемо скільки завгодно дискутувати, чи потрібна заборона за виїзд чи ні, чи потрібно піднімати певні ставки чи ні, чи повинен зростати екологічний податок, але точно, на чому ми маємо сходитися, це те, що ми хочемо більше робочих місць, більше підприємців у країні і більше зростання економіки. І саме для цього треба передбачуване законодавство.</p>
<p>Я дуже не хотів би, щоб сьогодні цей закон став прецедентом, коли Рада змінює Податковий кодекс "під ялинку", і не будемо за нього голосувати, фракція "Голос".</p>
<p>Дякую.</p>
<p></p>
<p>ГОЛОВУЮЧИЙ. Я так розумію, що не потрібно ставити і не потрібно коментувати. Це 54 поправка. Дякую.</p>
<p>Ідемо далі, шановні колеги. Наступна поправка 56 авторства, секундочку, 56-а, Дубінський. Немає, да, дякую. 56-а, не наполягає.</p>
<p>72 поправка. Зараз, секундочку, хто в нас? 72 поправка, народний депутат Королевська, будь ласка.</p>
<p></p>
<p>12:35:31</p>
<p>КОРОЛЕВСЬКА Н.Ю.</p>
<p>Шановні колеги, я хочу ще раз звернутися до сесійної зали. Сьогодні ні в якому разі не можна приймати цей законопроект, законопроект, який знищить остаточно економіку України.</p>
<p>Весь світ підтримує сьогодні своїх національних виробників, весь світ підтримує та захищає сьогодні людей. Що відбувається в нас? В нас цей "зелений" шлях веде країну в прірву, тому що зараз вже найбільші борги по заробітній платі в країні, сьогодні вже найбільший рівень безробіття, сьогодні понад 40 відсотків економіки країни працює в тіні. І замість того, щоб розірвати це коло невиплачених заробітних плат, щоб встановити нормальні соціальні стандарти в країні та виплатити людям їх заслужені пенсії, замість цього ви продовжуєте експериментувати, експерементувати над фермерами, над національними виробниками, над тими людьми, хто сьогодні захищає країну та є дійсними економічними патріотами нашої держави.</p>
<p>Тому наша команда буде голосувати проти цього законопроекту. І ми звертаємося до вас. Схаменіться, це вже не турборежим, це вже якою наша країна буде завтра – або країною жебраків, або країною, яка спроможна захистити сьогодні робочі місця та захистити економіку країни. Тому шлях у нас з вами один: або створити дійсно антикризовий план та підтримати сьогодні економіку, або голосуйте за цей законопроект та йдіть з цього парламенту.</p>
<p>Дякую.</p>
<p></p>
<p>ГОЛОВУЮЧИЙ. Позиція комітету, будь ласка.</p>
<p></p>
<p>12:37:37</p>
<p>ГЕТМАНЦЕВ Д.О.</p>
<p>Шановна колега, все правильно говорите, але насправді все зовсім не так щодо цього законопроекту. Якраз цим законопроектом ми створюємо рівні умови господарювання і оподаткування для бізнесу, різного бізнесу: великого бізнесу передусім, який мав корупційні, політичні корупційні пільги, середнього бізнесу, малого бізнесу, аби всі знали рівні прозорі правила здійснення своєї діяльності і держава збирала податки з тієї тіньової економіки, за які ви так дбаєте, коли говорите про пенсіонерів, вчителів і медиків.</p>
<p>Тому без популізму давайте подивимося на цифри, до чого, як ви кажете, довели ми вбивством бізнесу країну, коли в цьому році перевищили ВВП в доларі до 2013 року, вперше з 2013 року і на душу населення також перевищили ВВП, коли кількість фізичних осіб підприємців у нас зростає і коли економіка починає після...</p>
<p></p>
<p>ГОЛОВУЮЧИЙ. Шановні колеги, 72 поправка народної депутатки Королевської. Комітетом вона відхилена, аргументацію сторін ви почули. Прошу визначатися та голосувати.</p>
<p></p>
<p>12:39:07</p>
<p>За-82</p>
<p>Рішення не прийнято.</p>
<p>Наступна правка 78 авторства… Будь ласка, якщо я не помиляюся, Качний має виступати, да? Будь ласка, народний депутат Качний, 78-а.</p>
<p></p>
<p>12:39:27</p>
<p>КАЧНИЙ О.С.</p>
<p>Олександр Качний, "Опозиційна платформа - За життя".</p>
<p>Шановні колеги, ми сьогодні бачимо, що у нас майстри спорту сьогодні "слуги" як відбирати, як забирати, як зробити все для того, щоб останні гроші, які є сьогодні у наших українців, забрати до свого бюджету, до свого, тому що це не народний бюджет, це бюджет "слуг народу", який вони потім розподіляють так, як їм потрібно.</p>
<p>Я говорю в своїй поправці головне, шановні колеги, давайте повернемось до людей. І моя поправка говорить про те, що ми пропонуємо сьогодні, щоб 20 відсотків ПДВ на товари, роботи та послуги, окрім алкоголю, що продаються соціально незахищеним верствам населення, були зняті. Це наразі особливо актуально при захмарних цінах на енергоносії. Конституція вказує, що Україна є соціальна держава, а 20 відсотків ПДВ з громадян, які отримують дохід менше реального прожиткового мінімуму, це геноцид населення, особливо коли розмір реального прожиткового мінімуму в рази вищий за той, який держава встановлює і робить його базовим показником для мінімальної пенсії.</p>
<p>Шановні колеги, ми вже все побачили в цій країні, скільки можна знущатися над українцями?</p>
<p>Дякую за увагу. Прошу мою поправку поставити на голосування.</p>
<p></p>
<p>ГОЛОВУЮЧИЙ. Ставлю на голосування 78 поправку народного депутата Качного. Комітет пропонує її відхилити. Шановні колеги, прошу визначатись та голосувати.</p>
<p></p>
<p>12:41:18</p>
<p>За-89</p>
<p>Рішення не прийнято.</p>
<p>Наступна поправка 81. Будь ласка, Лабазюк.</p>
<p></p>
<p>12:41:30</p>
<p>ЛАБАЗЮК С.П.</p>
<p>Шановні колеги, прошу звернути увагу на дану поправку, особливо депутатів-мажоритарників.</p>
<p>Що пропонується? В пропозиції законопроекту є пропозиція перенесення статусу платника акцизного податку зі суб'єктів роздрібного продажу тютюнових виробів на виробників та імпортерів.</p>
<p>Що це нам дає? На місцях громади категорично проти такої норми. Причин декілька. Перша. Незрозуміло, яким чином буде працювати новий механізм по законопроекту 5719, де адміністрування буде проводитися в ручному режимі і раз на місяць або, можливо, і на декілька місяців буде перерозподілятися. Перше. Громади втратять щоденні зарахування акцизу до бюджетів і будуть чекати цих незрозумілих місячних розподілів. Це перше.</p>
<p>Нові формули обрахування доходів до місцевих бюджетів складні та непрозорі. Навіть після голосування за 5719 фіскальна служба досі не може сказати, яка громада скільки отримує. Отож планувати свої надходження громади не зможуть, а відповідно і видатки.</p>
<p>Асоціація міст, мери, наші колеги з регіонів – всі категорично проти змін по акцизу за 5600. Нам пропонується змінити дієвий механізм, який на сьогодні себе зарекомендував досить добре, і замінити його на щось незрозуміле. Отож, хто буде нести відповідальність, якщо наші громади на мажоритарних округах не отримають свої доходи?</p>
<p>Тому пропозиція підтримати правку і не змінювати механізм. Дякую.</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>12:43:14</p>
<p>ГЕТМАНЦЕВ Д.О.</p>
<p>Дякую. Шановні колеги, оцей дієвий механізм призводить до того, що місцеві, саме місцеві бюджети не доотримують половину акцизного податку – місцевого акцизу 5-відсоткового від тютюнових виробів.</p>
<p>Пропонується лише адміністрування цього податку перенести на виробників та імпортерів. Але отримання цього податку зберегти за органами місцевого самоврядування, тим самим підвищивши дохідну частину.</p>
<p>Це питання обговорювалося з Асоціацією міст. Є відповідний законопроект, проголосований нами вже в першому читанні, про внесення змін до Бюджетного кодексу про автоматичне розщеплення цього платежу. Тому якраз норма ця на захист інтересів органів місцевого самоврядування.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, 81 поправка народного депутата Лабазюка і колег. Вона комітетом відхилена.</p>
<p>Позицію комітету і причини ви почули, тому прошу визначатися та голосувати.</p>
<p></p>
<p>12:44:29</p>
<p>За-76</p>
<p>Рішення не прийнято.</p>
<p>Наступна поправка 100. Секундочку, знайду її. 100 поправка. Южаніна Ніна Петрівна, будь ласка.</p>
<p></p>
<p>12:45:01</p>
<p>ЮЖАНІНА Н.П.</p>
<p>Шановні колеги, а тут якраз приклад того, як держава весь час говорить неправду, не дотримується слова і коли ми зустрічалися з бізнесом на площадках федерації і інших асоціацій, всі говорили про одне, як можна вкладати в Україну кошти, коли після підписання меморандуму між галуззю і урядом вносяться зміни. І при тому, коли підписувався меморандум, це було в місті Маріуполі в 19-му році за участі і Прем’єра, і Президента, які обіцяли підтримку галузі і взяли курс на діджиталізацію України.</p>
<p>Що в цій поправці? Проект взагалі передбачив індексацію на 5 відсотків рентної плати за користування радіочастотним ресурсом. Про те, що це вплине на збільшення цін на послуги зв'язку, влада не почула, для них абсолютно неважливо, що будуть мати люди в результаті. Але коли говоримо про те, що це податкове додаткове навантаження забирає 102 мільйони гривень в рік саме з операторів, які по меморандуму виконують всі свої зобов'язання, і саме цих 102 мільйони гривень на рік достатньо було би побудувати 150 базових станцій мобільного зв'язку у віддалених селах і на автошляхах, про що вони взяли на себе зобов'язання в меморандумі.</p>
<p>Владі абсолютно все рівно. Розкрадаючи мільярдами, десятками мільярдів гривень коштів з державного бюджету на різні цілі неоправдані, непідтверджені і щодо яких ми пропонуємо ТСК розібратися, я маю на увазі і на дороги, і ковідний фонд, вони просто грають самі проти себе і проти всього населення. 102 мільйони гривень – це для вас кошти? Да для вас це взагалі копійка, для цієї влади. А для саме галузі це можливість побудувати...</p>
<p></p>
<p>ГОЛОВУЮЧИЙ. Позиція комітету, будь ласка.</p>
<p></p>
<p>12:47:10</p>
<p>ГЕТМАНЦЕВ Д.О.</p>
<p>Дуже радий, що для вас 100 мільйонів – це не кошти. Ми цінуємо кожну копійку, яка є в бюджеті.</p>
<p>Щодо конкретної цієї норми. Ми в повній відповідності до підписаного меморандуму з галуззю забезпечуємо послідовну та прогнозовану податкову політику, що означає те, що рентна плата за використання радіочастотного ресурсу індексується на п'ять, лише п'ять відсотків інфляції минулого року. Якщо ми не проіндексуємо цю ренту плату, вона зменшена буде. А зобов'язання щодо зменшення оподаткування будь-якої галузі, тим більше такої галузі, якою є телекомунікаційна галузь, ніхто на себе не брав. І це є злочином по відношенню до нашого народу.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, 100 поправка народної депутатки Южаніної. Вона комітетом відхилена, аргументацію ви почули. Прошу визначатись та голосувати.</p>
<p></p>
<p>12:48:20</p>
<p>За-105</p>
<p>Рішення не прийнято.</p>
<p>Наступна поправка 118. Зараз, секундочку. 118 поправка, Кулініч. Будь ласка. Ні? Бакунець, да? Ні, там хтось проситься.</p>
<p>118-а. Хто буде... Не наполягаєте, так? Добре. Дякую. 118-а. Не наполягають.</p>
<p>119 поправка. Будь ласка, Кучер.</p>
<p></p>
<p>12:49:02</p>
<p>КУЧЕР М.І.</p>
<p>Шановні колеги, я звертаюсь до вас підтримати правку 119, яку підписала дуже велика кількість народних депутатів. Суть цієї правки доводиться до того, щоб не розривати цілісність галузі, не запроваджувати для різних підгалузей сільського господарства різні системи оподаткування.</p>
<p>Що означає ця правка. Правка означає, що не порушуючи ту систему оподаткування, яка є, залишити птахівництво на четвертій групі оподаткування. Разом з тим, на 50 відсотків, тобто у 50 раз збільшити ставку єдиного податку четвертої групи на тих землях, де розміщені птахофабрики.</p>
<p>Якщо, по рахунках Міністерства фінансів, вони збирались отримувати одну суму, ця сума буде якраз в 3 рази більша, чим планує Міністерство фінансів. І, разом з тим, ми не розриваємо цілісність галузі. Не змушуємо одну галузь платити податки в державний бюджет, а іншій галузі – у місцевий бюджет.</p>
<p>Крім того, ця правка… значно зростуть надходження до місцевих бюджетів. Адже податок четвертої групи платиться тільки в місцеві бюджети. Податок на прибуток платиться в державний бюджет. В 3 рази зростуть надходження, в порівнянні з тим, що планував Мінфін.</p>
<p>І я так думаю, що ця правка зробить досить серйозний вплив на те, щоб місцеві бюджети поповнювались коштами. Адже четверта група – це в першу чергу розвиток місцевих бюджетів, розвиток сільських територій.</p>
<p>Тому звертаюсь до всіх вас підтримати цю правку. Тому що вона посилить не тільки позиції АПК, а вона посилить й позиції місцевих бюджетів, збільшить надходження в тих підприємствах в багато разів, де знаходяться птахофабрики. Звертаюсь до вас підтримати правку 119.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, прошу приготуватись до голосування.</p>
<p>Я ставлю на голосування 119…. <i>(Шум у залі) </i>Що за крик?</p>
<p>Шановні колеги, 119 поправка. Аргументацію ви почули. Тому, шановні колеги, прошу голосувати.</p>
<p></p>
<p>12:51:37</p>
<p>За-295</p>
<p>Рішення прийнято. Поправка врахована.</p>
<p>Добре, йдемо далі. Наступна 124 поправка. Зараз я знайду, хто автор. 124 поправка авторства Южаніної Ніни Петрівни.</p>
<p>Будь ласка, Ніно Петрівно.</p>
<p></p>
<p>12:51:49</p>
<p>ЮЖАНІНА Н.П.</p>
<p>Будь ласка, час обнуліть. Для чого ви включили заранее його?</p>
<p>Шановні колеги, я зараз звертаюся до всіх галузей економіки, до великих платників податків, звертаюся до мобільних операторів і інших. Ви чуєте і бачите, що творить ця влада з вами, пояснюючи про те, що ви отримаєте якійсь додатковий прибуток. Я хотіла б, щоб ця влада навчилася справді рахувати кожну копійку і не розкидалася мільярдами, 100 мільярдів, 15 мільярдів – для цієї влади абсолютно нічого не означає. Тому насамперед ви маєте оцінити дії і комітету, і щодо розгляду поправок, брехні, яка лунає із трибуни Верховної Ради.</p>
<p>Щодо моєї поправки 124. Скажіть, будь ласка, я на комітеті намагалася запропонувати хоча б одну норму для виведення з тіні цілих секторів економіки – це здача в найм житла. Якщо зараз взяти матеріали Мінрегіонбуду та Мінекономіки, то вони говорять, що ринок оренди нерухомості на 80-90 відсотків знаходиться в тіні.</p>
<p>Що зробити треба, щоб все ж таки сплачували податки і не боялися укладати договори здачі в оренду житла? Для цього треба зменшити ставку оподаткування. Бо вона не рівна між платниками податків: для фізичних осіб вона складає 18 відсотків, для підприємців на третій групі – 5 відсотків. Але переважна більшість населення не хоче реєструватися підприємцем, бо це не є підприємницькою діяльністю.</p>
<p>І тому я запропонувала встановити ставку 5 відсотків для всіх здавачів в оренду фізичних осіб так, як це не є підприємницькою діяльністю, це є пасивним видом доходів. Я нічого не змінюю в системі оподаткування, підходячи із здоровим глуздом і розумінням, що це може дати додатково в бюджет до 3 мільярдів гривень в рік, а людям волю…</p>
<p></p>
<p>ГОЛОВУЮЧИЙ. Позиція комітету, будь ласка.</p>
<p></p>
<p>12:54:08</p>
<p>ГЕТМАНЦЕВ Д.О.</p>
<p>Ми отримали висновок Міністерства фінансів, відповідно до якого ця поправка призведе до втрат державного бюджету в обсязі 1,5 мільярда гривень. І, безперечно, ми б хотіли дати, встановити нижчу ставку оподаткування для всіх, не тільки для здачі житла в оренду, а і для вчителів, і для лікарів, і для будь-яких інших наших співгромадян. Але ми повинні з вами відноситися відповідально до публічних фінансів, відноситися відповідально до кожної копійки державного бюджету.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, 124 поправка народної депутатки Южаніної. Вона відхилена комітетом. Аргументацію сторін ви почули, тому прошу голосувати.</p>
<p></p>
<p>12:55:04</p>
<p>За-121</p>
<p>Рішення не прийнято.</p>
<p>Наступна правка 130-а. Зараз, секундочку, 130 поправка авторства Юлії Володимирівни Тимошенко і Цимбалюка.</p>
<p>Михайло Михайлович, будь ласка, Цимбалюк.</p>
<p></p>
<p>12:55:25</p>
<p>ЦИМБАЛЮК М.М.</p>
<p>Михайло Цимбалюк, "Батьківщина". Шановні колеги, цим законопроектом автори від імені влади роблять все для того, щоб продукти харчування в державі зросли, бо навантаження йде саме на тих, як ми вже говорили, які обробляють і мають у власності або в оренді більше 5 мільйонів земель сільськогосподарського призначення.</p>
<p>Сьогодні Україна є лідером по експорту зерна і олії. Вибачте, олія в Україні дорожча ніж в державах Євросоюзу. Питається чому? А цей законопроект спонукає їх ще піднімати більші ціни для українського споживача, вони зростуть на все. Цим законопроектом іде навантаження на тих, хто зробив великий ризик і будує в Україні теплиці і там вирощує овочі.</p>
<p>До речі, Україна цього року зробила вперше те, що не робила багато років, – закуповує огірок тепличний в Росії. Це треба ж було так докеруватися. То це називається підтримка галузі сільського виробництва?</p>
<p>Наступна річ. Коли ми кажемо про поповнення державного бюджету, то проаналізуйте, що більшість 5600 сконцентрують кошти з місць сюди в державний бюджет, і потім будуть ним розпоряджатися як вважають за потрібне. Мабуть, Міністерство фінансів і автори цього законопроекту все-таки не проаналізували, а що ж зросте в споживчому кошику і так званому борщовому наборі після ухвалення, не дай бог, цього законопроекту – зросте практично все. І незалежно, чи селянин буде…</p>
<p></p>
<p>ГОЛОВУЮЧИЙ. Шановні колеги, 130 поправка народної депутатки Тимошенко, Цимбалюка і колег. Вона комітетом відхилена. Тому прошу визначатись та голосувати.</p>
<p></p>
<p>12:57:53</p>
<p>За-113</p>
<p>Рішення не прийнято.</p>
<p>Наступна поправка 132. 132 поправка авторства народного депутата Кучера. Народний депутат Кучер, 132-а, не наполягаєте? Не наполягає.</p>
<p>136 поправка. 136 поправка… Зараз, секундочку. 136 поправка народного депутата Гнатенка, будь ласка.</p>
<p></p>
<p>12:58:34</p>
<p>ГНАТЕНКО В.С.</p>
<p>Дякую, шановний головуючий. Взагалі це дуже ганебний закон, який знищить дрібне та середнє фермерське господарство.</p>
<p>Що саме стосується нашої правки. Пропонується доповнити статтю 200 прим. новим абзацом. Ця правка пов'язана з попередньою правкою, ми два роки вже чуємо про викрадання і скрутки в податковій, про фіктивний ПДВ та мільярди розкраденого бюджетного відшкодування ПДВ. І члени парламентської ТСК вже неоднократно передивлялися алгоритм роботи серверу, ліквідували один із каналів викрадення ПДВ.</p>
<p>Друзі, згадайте, практично весь документообіг податківців і платників, який реалізований виключно в цифровій формі та обробляється на серверах, який адмініструє і захищає від кіберзагроз сама податкова адміністрація. Вважаємо, що з такими скрутками, обсяг яких не зменшується рокам, податкова втратила право бути тим єдиним розпорядником цієї інформації, яка сьогодні є на їхніх носіях.</p>
<p>Тому що пропонується: забрати у податкової право адміністрування і свої сервери покласти на контроль Державного спецзв'язку. Звичайно, податкова буде мати можливість користуватися цією базою, але не буде мати можливості втручатися в роботу цього серверу, щоб коригувати ті показники, які сьогодні там маються. Тому пропонується цю правку розглянути і підтримати.</p>
<p></p>
<p>ГОЛОВУЮЧИЙ. Позиція комітету, будь ласка.</p>
<p></p>
<p>13:00:24</p>
<p>ГЕТМАНЦЕВ Д.О.</p>
<p>Пропонуємо відхилити.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, 136 поправка народного депутата Качного і колег. Вона комітетом відхилена, комітет продовжує настоювати на своїй позиції. Аргументацію автора ви почули. Тому прошу визначатись та голосувати.</p>
<p></p>
<p>13:00:51</p>
<p>За-75</p>
<p>Рішення не прийнято.</p>
<p>Наступна поправка 137. Будь ласка, народний депутат Гнатенко.</p>
<p></p>
<p>13:01:02</p>
<p>ГНАТЕНКО В.С.</p>
<p>Качний.</p>
<p></p>
<p>ГОЛОВУЮЧИЙ. Будь ласка, народний депутат Качний. Перепрошую.</p>
<p></p>
<p>13:01:13</p>
<p>КАЧНИЙ О.С.</p>
<p>Шановні українці, шановні колеги, знову повертаюсь до головного питання: а що цей закон дає українському народу?</p>
<p>І ми з вами маємо відповідь єдину, тільки одну: все забрати, зробити всіх тут людьми, які не можуть навіть сьогодні оплатити комунальні послуги, а потім за гречку скупити всіх на виборах.</p>
<p>Так от, шановні колеги, я хочу повернутися до людей і сказати, що поправка 10378, вона говорить про те, що ті 1,5 відсотка військового збору, які вісім років тому сказали, що надається… це новий податок, можна сказати, який ввели для того, щоб у нас українська армія мала реформування. Вісім років реформується армія, 1,5 відсотка беруть у пенсіонерів, практично податок, якого немає в Конституції, в законах України.</p>
<p>Тому, шановні колеги, наша пропозиція, зняти 1,5 відсотка військового збору з українців. Вісім років реформується армія, скажіть, куди пішли ці мільйони гривень, які ви сьогодні взяли у нас, 100 мільярдів гривень? Куди пішли, де вони зараз і хто сьогодні буде відповідати за реформу в армії, вісім років?</p>
<p></p>
<p>ГОЛОВУЮЧИЙ. Будь ласка, позиція комітету.</p>
<p></p>
<p>13:02:45</p>
<p>ГЕТМАНЦЕВ Д.О.</p>
<p>Пропонуємо відхилити.</p>
<p></p>
<p>ГОЛОВУЮЧИЙ. Дякую.</p>
<p>137 поправка народного депутата Качного, Королевської та інших колег. Комітетом вона відхилена. Аргументацію ви почули. Тому прошу визначатися та голосувати.</p>
<p></p>
<p>13:03:07</p>
<p>За-76</p>
<p>Рішення не прийнято.</p>
<p>Шановні колеги, залишилося ще дві поправки на врахування. 146-а наступна, 146-а. Зараз, авторства 146 поправка… 146-а, будь ласка, Лабазюк.</p>
<p></p>
<p>13:03:44</p>
<p>ЛАБАЗЮК С.П.</p>
<p>Шановні колеги, дана правка є дуже важлива для аграріїв. Ми насправді цією правкою будемо виправляти проблему, яка утворилась в минулі роки. Наразі наявна проблема, за якою податкова вимагає чітко вказувати місце розташування зберігання пального. Однак аграрії не завжди можуть сказати чітке місце, чому? Тому що дуже часто їхні місця зберігання знаходяться в полях для зручного використання. За таких умов аграрії вимушені свідомо в заяві вказувати неправдиві дані, що в свою чергу призводять до того, що податкова, правоохоронні органи виїжджають, встановлюють недійсні факти і штрафують на сотні тисяч гривень.</p>
<p>Тому ця правка пропонує виключити обов'язок зазначати адресу, місцезнаходження потужностей зі зберігання для суб'єктів, які використовують пальне виключно для власних потреб, потрібно підкреслити це. Тому ми просто приберемо корупційну складову, яка тисне на аграріїв.</p>
<p>Робочі аспекти таких змін ми вже відпрацювали разом з Мінагро, Мінфіном, ДПС та представниками профільних асоціацій. Всі одобрили дану пропозицію, і ДПС не заперечує, щоб аграрії вказували не адресу, а кадастровий номер місця знаходження пального в певний проміжок часу замість чіткої адреси.</p>
<p>Тому просимо підтримати правку і прибрати корупційну складову, яка тисне на аграріїв.</p>
<p>Дякую.</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>13:05:22</p>
<p>ГЕТМАНЦЕВ Д.О.</p>
<p>Насправді поправка дещо про інше. Поправка про те, щоби не поширювати підстави для анулювання ліцензії за встановлення факту відсутності суб'єкта господарювання за місцезнаходженням та/або місцем провадження його діяльності. Ми категорично проти цього, просимо відхилити.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>146 поправка народного депутата Лабазюка та колег. Вона комітетом відхилена. Аргументацію ви почули. Прошу визначатись та голосувати.</p>
<p></p>
<p>13:06:01</p>
<p>За-92</p>
<p>Рішення не прийнято.</p>
<p>І завершальна поправка в частині, ті, які відхилені комітетом, це 148 поправка. Народний депутат Лабазюк, будь ласка.</p>
<p></p>
<p>13:06:16</p>
<p>ЛАБАЗЮК С.П.</p>
<p>Колеги, на жаль, сьогодні наші правки не підтримуються, хоча вони є дуже слушні.</p>
<p>І ще одну правку, яку хочу запропонувати, це правка, яка пропонується і підтримується підприємцями (ФОПами). Даною правкою пропонується виключити пропозицію з законопроекту 5600, якою вносяться зміни до пункту 12 Закону про застосування реєстраторів розрахункових операцій, що не відповідають меті даного законопроекту, оскільки не впливають на забезпечення збалансованості бюджетних надходжень, а тільки знищують ефективність ведення звітності ФОПами.</p>
<p>Такі зміни в частині додаткового обліку тарифів фактично роблять систему обліку неспрощеною, що протирічить принципам, закладеним у систему спрощеного оподаткування фізичних осіб-підприємців. Тому просимо підтримати дану правку.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, 148 поправка, комітетом вона відхилена, ставиться на голосування. Прошу визначатися та голосувати.</p>
<p></p>
<p>13:07:32</p>
<p>За-107</p>
<p>Рішення не прийнято.</p>
<p>Шановні колеги, ми пройшли відхилені поправки. До нас з колегами у президію надійшли три листи щодо переліку поправок, які будуть ставитися на підтвердження. Будь ласка, дайте список. Друзі, будемо йти по тому порядку, який у нас є.</p>
<p>Шановні колеги, надійшов лист від Юлії Володимирівни Тимошенко поставити поправки: 2, 5, 7, 9, 11, 12, 14, 19, 23, 27, 30, 43, 46, 47, 48, 55, 58, 59, 70, 73, 80, 92, 93, 122, 129, 140, 142, 152, 157, 159. Юлія Володимирівна просить 10 хвилин, і потім поставимо всі ці поправки на підтвердження.</p>
<p>Будь ласка, Юлія Володимирівна.</p>
<p></p>
<p>13:08:46</p>
<p>ТИМОШЕНКО Ю.В.</p>
<p>Дорогі друзі, ми сьогодні з вами поговоримо про фундаментальний Закон 5600. Справа в тому, що в цьому законі зібрані всі положення абсолютно, починаючи від підвищення податків, шаленого збільшення впливу податкової адміністрації і інших контролюючих органів, вже забиття до смерті середнього класу, знищення в тому числі середнього і великого бізнесу.</p>
<p>Я хочу сказати, що все, що заложено в цьому законі, воно строго протирічить комюніке Європейської комісії, яке підписано і видано (я комюніке це покажу, от воно у мене в руках), яке говорить про те, що під час коронавірусу і енергетичної кризи треба зменшувати податки, треба зменшувати тиск контролюючих органів, треба здійснювати пряму підтримку з бюджетів всіх рівнів господарюючих суб'єктів.</p>
<p>Насправді я би сказала так: дивним чином себе веде Україна, тому що вона приймає закони нелогічно, не так, як приймає весь інший світ, а приймає закони всупереч повністю здоровому глузду. Це дуже прикро.</p>
<p>Для того, щоби розпочати, і ви зрозуміли, що це не лише мої слова, я хочу розпочати із заяви Європейської бізнес-асоціації, яка звертається, ця заява і бізнес-асоціація, до всіх депутатів. Тобто іншими словами це не думка лише фракції "Батьківщина", яку я представляю, це думка практично всього бізнесу, який працює в Україні.</p>
<p>Те, що ми говоримо про Європейську бізнес-асоціацію, я цитую прямо їхні слова: "Європейська бізнес-асоціація та Спілка українських підприємців наголошують на неприйнятності цього закону. Законопроект не враховує позицію підприємців, ігнорує принципи стабільності і прогнозованості державної політики та матиме дуже негативний вплив на сумлінних платників податків. Бізнес-спільнота звертається до Офісу Президента України, керівництва Верховної Ради України та усіх народних депутатів стосовно недопущення розгляду парламентом законопроекту 5600.</p>
<p>Тепер я хотіла би також зачитати вам позицію, яка стосується Американської бізнес-асоціації, торговельної палати. Я прошу уважно послухайте, тому що, чесно кажучи, і Президент, і уряд, і парламент безкінечно заявляють про те, що країні потрібні інвестиції. Якщо країні потрібні інвестиції, ви мусите хоч трохи слухати інвесторів. Я зачитую вам практично цитати:</p>
<p>"Американська торговельна палата закликає депутатів Верховної Ради не голосувати за законопроект 5600, оскільки його прийняття порушить принцип стабільності податкового законодавства, а також призведе до посилення фіскального тиску на платників податків. Експерти компаній-членів Американської торговельної палати проаналізували запропоновані зміни до Податкового кодексу України та вважають переважну частину запропонованих змін неприйнятними для бізнес-спільноти".</p>
<p>Також тут є цитата, що сьогодні відбувається підміна понять, перетворюється в нормальне правило політики, підміна понять перетворюється, на жаль, в нормальне правило політики. Боротьбу проти корупції підмінили війною проти бізнесу, справедливі підходи до оподаткування підмінили збільшенням податкового тягаря.</p>
<p>Це те, що офіційні заяви. Якщо ви відкриєте, дорогі друзі, соціальні мережі, це я хочу окремо для вас сказати, я хочу процитувати мовою оригіналу. На жаль, тут перекласти не можна те, що бізнесмени пишуть в соціальних мережах. Питання: "Сергію, напиши коротко, що найбільше напружує по 5600, завтра вранці у Верховній Раді він буде розглядатися". Тепер відповідь, увага, мовою оригіналу: "Драконовские" налоги, плюс безграничные полномочия налоговой, которая может косвенно посчитать прибыль и тупо насчитать налог сколько вздумается. Знаю нашу налоговую, перегибы будут колоссальные и наезды на бизнес будут не совместимы с нашей жизнью. Там заложена норма, что даже если дивиденды не платятся, налоговая может сама посчитать и забрать по своему усмотрению все налоги". Дорогі друзі, це те, що пише про вас бізнес, який за вас голосував.</p>
<p>А тепер я хотіла би звернути вашу увагу, а що насправді в цьому законі є і що є неприйнятнім абсолютно.</p>
<p>Перше, що там неприйнятне. Ви знаєте, в якому тяжкому стані сьогодні знаходяться ті якраз аграрії, самі маленькі, мікроскопічні, які обробляють свої власні паї. Ви знаєте, що власники паїв земельних сільськогосподарських відмовилися зараз продавати свої паї, тому що вони вважають, що вони можуть ще країну забезпечити органічною продукцією, можуть забезпечити необхідною кількістю продовольства.</p>
<p>Але що робить цей закон? Я хочу, щоб ви просто замислилися, чи можете ви таким чином повести себе, щоб по суті обрубати голову всьому мізерному фермерству, яке є в країні. Вводяться податки, і це левова частка цього закону, якраз на власників земельних сільськогосподарських паїв, які в тому числі їх самі обробляють. Ви уявляєте, що після введення цього податку, ви мільйони людей, які мають паї земельні, з виробників дрібних перетворите на банкрутів і ви знищите їх існування, а якщо буде знищене існування цих людей, то і села наші залишаться без людей, тому що їм вже не буде що обробляти. Їх просто виштовхують продати землю за будь-яких обставин і таким чином довести до кінця так звану (в лапках) "нищівну" аграрну реформу.</p>
<p>Я просила би вас, кожного депутата, коли ви будете натискати цю кнопку, згадайте, будь ласка, один з відомих голлівудських фільмів, де кожній родині, яка натисне червону кнопочку на спеціальному устрої, давали мільйон доларів. Але потім з'ясувалося, що ця родина, коли натискала на кнопочку, забирала життя у якоїсь людини, автоматично якась людина помирала. Я хочу сказати, що від тих кнопок, які ви тиснете, ви або даєте життя людям, або забираєте його. І ви не можете жити і працювати в парламенті, не розуміючи, що ваша кнопка – це життя або ліквідація цілих сфер економіки України.</p>
<p>І тому я закликаю вас зараз усіх, у кого в цьому залі залишилася хоч крапля совісті: будь ласка, не голосуйте за цей закон. Хай він сьогодні буде провалений. І таким чином цей закон буде знятий з розгляду і ви захистите інвесторів своїх власних, інвесторів, які приходять ззовні, своїх мікрофермерів, власників земельних паїв, які самі їх обробляють. Ви захистите країну від произвола податкової, якій дається право казнити без суду, конфісковувати майно без суду, нараховувати додаткові податки на глазок без суду. Що ви робите з країною?</p>
<p>Сьогодні для того, щоб наповнити бюджет на нещасні 10 мільярдів, ви готові покласти на плаху всіх, хто ще трошечки заробляє гроші і дає податки цій країні. Не робіть цього, я дуже вас прошу від імені мільйонів людей, від Американської торговельної палати, Європейської бізнес-асоціації, від усіх наших аграріїв і від себе особисто. Не може бути парламент вбивцею, він мусить давати країні надію, а не знищувати останнє.</p>
<p>Не голосуйте за цей убойный для України закон.</p>
<p></p>
<p>ГОЛОВУЮЧИЙ. Дякую.</p>
<p>Юлія Володимирівна, будемо ставити на підтвердження всі ці поправки, так я розумію?</p>
<p>Шановні народні депутати, прошу зайняти свої місця і поправки… На підтвердження, да? Шановні колеги, будь ласка, поки ви займаєте свої місця, Данило Олександрович Гетманцев, будь ласка, відповідь по цих поправках.</p>
<p></p>
<p>13:19:12</p>
<p>ГЕТМАНЦЕВ Д.О.</p>
<p>Шановні колеги, тільки що ви почули чергову картину апокаліпсису, яку ви з тими чи іншими нюансами чули щодо земельної реформи і щодо інших рішень, які ми приймали, які, дійсно, були непопулярними, але дуже потрібними для країни. Ми, дійсно, прийшли не за тим, аби займатися популізмом, не за тим, аби приймати популярні рішення на шкоду державі, як це робилося 28 років. Ми робимо важливі і потрібні для бізнесу, для країни зміни для того, аби Україна стала врешті-решт цивілізованою європейською державою, аби заробітні плати вчителів, заробітні плати медиків, аби пенсії були європейського рівня, а бізнес заробляв гроші, так як він це робить у Європі.</p>
<p>Дякую. Прошу підтримати законопроект.</p>
<p></p>
<p>ГОЛОВУЮЧИЙ. Дякую.</p>
<p>Данило Олександрович, але спочатку маємо підтримати ці поправки, так? Я розумію, що позиція комітету по всіх поправках – залишити їх підтриманими, так?</p>
<p>Шановні колеги, тоді так, як ми домовлялися. Юлія Володимирівна виступила 10 хвилин і почергово ми ставимо на підтвердження поправки, які поставила Юлія Володимирівна.</p>
<p>Шановні колеги, ставлю поправку номер 2 на підтвердження. Вона комітетом врахована. Прошу голосувати.</p>
<p></p>
<p>13:20:47</p>
<p>За-275</p>
<p>Поправка врахована залишається. Підтверджена.</p>
<p>Наступна 5 поправка. Буде 30 голосувань по поправках Юлії Володимирівни, вона поставила на підтвердження.</p>
<p>Шановні колеги, поправка номер 5, поставлена Юлією Володимирівною. Комітет врахував.</p>
<p>У зв'язку з цим прошу голосувати.</p>
<p></p>
<p>13:21:25</p>
<p>За-279</p>
<p>Рішення прийнято. Поправка залишається врахованою.</p>
<p>Наступна поправка номер 7. Вона комітетом врахована. Юлія Володимирівна ставить її на підтвердження. Прошу голосувати.</p>
<p></p>
<p>13:21:56</p>
<p>За-286</p>
<p>Поправка врахована.</p>
<p>Покажіть по фракціях.</p>
<p>Наступна поправка номер 9. Поправка номер 9. Вона комітетом врахована. Юлія Володимирівна ставить її на підтвердження. Прошу голосувати.</p>
<p></p>
<p>13:22:27</p>
<p>За-280</p>
<p>Рішення прийнято.</p>
<p>Наступна поправка 11. Комітетом теж врахована. Ставиться вона на підтвердження. Прошу голосувати.</p>
<p></p>
<p>13:22:52</p>
<p>За-272</p>
<p>Рішення прийнято.</p>
<p>Наступна поправка номер 12. Вона комітетом теж врахована. Прошу голосувати.</p>
<p></p>
<p>13:23:15</p>
<p>За-272</p>
<p>Рішення прийнято.</p>
<p>Наступна поправка 14. Комітетом теж врахована. Ставиться на підтвердження. Прошу голосувати.</p>
<p></p>
<p>13:23:38</p>
<p>За-284</p>
<p>Рішення прийнято.</p>
<p>Наступна поправка 19. Комітетом врахована, ставиться на підтвердження. Прошу голосувати.</p>
<p></p>
<p>13:23:59</p>
<p>За-271</p>
<p>Рішення прийнято.</p>
<p>Наступна 23 поправка. Комітетом врахована. Ставиться на підтвердження.</p>
<p>Прошу голосувати.</p>
<p></p>
<p>13:24:22</p>
<p>За-284</p>
<p>Рішення прийнято.</p>
<p>27 поправка. Комітетом підтримана. Ставиться на підтвердження. Прошу голосувати.</p>
<p></p>
<p>13:24:45</p>
<p>За-273</p>
<p>Рішення прийнято.</p>
<p>30 поправка. Вона комітетом врахована. Ставиться на підтвердження. Прошу голосувати.</p>
<p></p>
<p>13:25:08</p>
<p>За-270</p>
<p>Рішення прийнято.</p>
<p>43 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:25:30</p>
<p>За-272</p>
<p>Рішення прийнято.</p>
<p>46 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:25:55</p>
<p>За-271</p>
<p>Рішення прийнято.</p>
<p>44 поправка. Комітетом врахована. Ставиться на підтвердження…</p>
<p>47-а, перепрошую. Я перепрошую, 47 поправка. 47-а, вона комітетом врахована, ставиться на підтвердження.</p>
<p></p>
<p>13:26:26</p>
<p>За-267</p>
<p>Рішення прийнято.</p>
<p>48 поправка. <i>(Шум у залі)</i> Юлія Володимирівна Тимошенко ставить на підтвердження цю поправку. Треба ж було слухати. 48 поправка, вона комітетом підтримана, ставиться на підтвердження. Прошу голосувати.</p>
<p></p>
<p>13:26:59</p>
<p>За-275</p>
<p>Рішення прийнято.</p>
<p>Наступна поправка 55. Вона ставиться Юлією Володимирівною Тимошенко на підтвердження. <i>(Шум у залі)</i> Зараз, бо я тоді буду шукати кожну поправку. Я правильно розумію?</p>
<p>55 поправка ставиться, вона комітетом врахована, ставиться вона... <i>(Шум у залі) </i>Батенка, наскільки я розумію, 55-а. Ні, 55-а Гетманцева. <i>(Шум у залі) </i>Це поправки, які враховані, комітетські.</p>
<p>55-а поправка, вона врахована комітетом, ставиться на підтвердження. Прошу голосувати.</p>
<p></p>
<p>13:27:56</p>
<p>За-274</p>
<p>Рішення прийнято.</p>
<p>Наступна 58 поправка, вона комітетом врахована, ставиться на підтвердження. Прошу голосувати.</p>
<p></p>
<p>13:28:22</p>
<p>За-268</p>
<p>Рішення прийнято.</p>
<p>59 поправка, вона комітетом врахована, ставиться на підтвердження. Прошу голосувати</p>
<p></p>
<p>13:28:45</p>
<p>За-271</p>
<p>Рішення прийнято.</p>
<p>70 поправка, комітетом врахована, ставиться на підтвердження. Прошу голосувати.</p>
<p></p>
<p>13:29:08</p>
<p>За-276</p>
<p>Рішення прийнято.</p>
<p>73 поправка, комітетом врахована, ставиться на підтвердження. Прошу голосувати.</p>
<p></p>
<p>13:29:31</p>
<p>За-271</p>
<p>Рішення прийнято.</p>
<p>80 поправка, комітетом врахована, ставиться на підтвердження. Прошу голосувати.</p>
<p></p>
<p>13:29:53</p>
<p>За-270</p>
<p>Рішення прийнято.</p>
<p>92 поправка, вона комітетом врахована, підтримана. Ставиться на підтвердження. Прошу голосувати. 92-а, будь ласка.</p>
<p></p>
<p>13:30:17</p>
<p>За-268</p>
<p>Рішення прийнято.</p>
<p>93 поправка, вона комітетом теж врахована. Ставиться на підтвердження. Прошу голосувати.</p>
<p></p>
<p>13:30:41</p>
<p>За-272</p>
<p>Рішення прийнято.</p>
<p>122 поправка, комітетом врахована, ставиться на підтвердження. Прошу голосувати.</p>
<p></p>
<p>13:31:04</p>
<p>За-269</p>
<p>Рішення прийнято.</p>
<p>129 поправка, комітетом врахована. Прошу голосувати.</p>
<p></p>
<p>13:31:26</p>
<p>За-269</p>
<p>Рішення прийнято.</p>
<p>140 поправка, комітетом врахована. Ставиться на підтвердження. Прошу голосувати.</p>
<p></p>
<p>13:31:49</p>
<p>За-265</p>
<p>Рішення прийнято.</p>
<p>142 поправка, комітетом врахована. Ставиться на підтвердження. Прошу голосувати.</p>
<p></p>
<p>13:32:11</p>
<p>За-269</p>
<p>Рішення прийнято.</p>
<p>152 поправка, комітетом врахована. Ставиться на підтвердження. Прошу голосувати.</p>
<p></p>
<p>13:32:33</p>
<p>За-269</p>
<p>Рішення прийнято.</p>
<p>157 поправка, комітетом врахована. Ставиться на підтвердження. Прошу голосувати.</p>
<p></p>
<p>13:32:56</p>
<p>За-273</p>
<p>Рішення прийнято.</p>
<p>І крайня поправка, завершальна, про яку просила Юлія Володимирівна Тимошенко, 159-а. Ставиться на голосування. Комітетом врахована. Прошу голосувати.</p>
<p></p>
<p>13:33:22</p>
<p>За-277</p>
<p>Рішення прийнято. Дякую, колеги.</p>
<p>Наступне. Надійшло прохання від народного депутата Мотовиловця поставити… Мотовиловець перший, так.</p>
<p>Будь ласка, Мотовиловець.</p>
<p></p>
<p>13:33:36</p>
<p>МОТОВИЛОВЕЦЬ А.В.</p>
<p>Відповідно до листа просимо поставити поправки на підтвердження.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>З процедури, будь ласка, Герасимов, 1 хвилина.</p>
<p></p>
<p>13:34:05</p>
<p>ГЕРАСИМОВ А.В.</p>
<p>Руслан Олексійович, в Регламенті Верховної Ради чітко записано, що коли ми ставимо поправки на підтвердження, то ми йдемо по поправках чи йдемо по фракціях, про жодні листи там не йдеться. Якщо ви думаєте, що ви обіграли тут, типу, опозицію, то давайте не забувати, ви, як таргани, ховаєтеся від світла і обігруєте українських підприємців і український народ. І от це, те, що ви тут робите, ви вже так боїтеся цього закону, що боїтеся, щоб опозиція вам сказала, що реально в цьому законі знаходиться, як ви вбиваєте бізнес селян і мілких господарників.</p>
<p>Тому в мене велике прохання зараз чітко йти по поправкам, які враховані, і ті фракції, які піднімають руку, вони ставлять їх на підтвердження. А не по листах, про які ніхто не знає в цій Верховній Раді.</p>
<p>Дякую.</p>
<p></p>
<p>ГОЛОВУЮЧИЙ. Шановний Артуре Володимировичу, мені прикро, ви стільки років в парламенті і ви не знаєте про те, що звертатися можна як усно, так і письмово. І народні депутати реалізували своє право на звернення до президії, і тому ми будемо йти по тих поправках, які залишилися в порядку, який визначений.</p>
<p>Шановні колеги, наступна поправка номер 1. Давайте проголосуємо 1-у, а тоді я вже дам…</p>
<p>Будь ласка, 1 хвилина, Железняк.</p>
<p></p>
<p>13:35:26</p>
<p>ЖЕЛЕЗНЯК Я.І.</p>
<p>Шановний головуючий, ви далеко не перший, хто придумали цю історію з листами, це скринька Пандори, яка дуже швидко до вас повернеться.</p>
<p>Але в мене прохання від тих людей, які готували цей законопроект. А я готував разом з комітетом і Ніна Петрівна Южаніна готувала і багато інших. От ви зараз так швидко йдете по поправках, що незрозуміло, за що ми голосуємо. І я думаю, що це загальна історія і для тих, хто проти закону, і для тих, хто "за". Можемо хоча б не поспішати по ним, тому що, справді, зараз якась правка буде втрачена, а Податковий кодекс на відміну від багатьох законів – це якраз той випадок, коли крапка або кома може вбити цілу галузь. Тому, якщо ви вже вирішили так іти, що я не підтримую, то, будь ласка, дайте час хоча б знайти в таблиці цю правку. Тому що ми так наголосуємо щось таке, що потім будемо героїчно виправляти всім залом десь у січні "під ялинку".</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Зараз ми будемо йти відповідно до листа Мотовиловця, у нього всі поправки викладені в порядку, тому ви можете встигати і дивитися. Тому що спочатку прийшов лист від Юлії Володимирівни, я його озвучив, ми проголосували, зараз за винятком тих поправок, які ми вже проголосували, ми не можемо їх ставити другий раз на голосування, ідемо по іншому листу, який надійшов, step by step (крок за кроком).</p>
<p>1-а поправка ставиться народним депутатом Мотовиловцем на голосування. Шановні колеги, знайшли цю поправку? Комітетом вона врахована. Прошу голосувати.</p>
<p></p>
<p>13:37:09</p>
<p>За-265</p>
<p>Поправка врахована.</p>
<p>8 поправка, поправка номер 8, вона комітетом врахована, водночас народний депутат Мотовиловець ставить її на підтвердження. Будь ласка, ставлю цю поправку на голосування. Прошу голосувати.</p>
<p></p>
<p>13:37:49</p>
<p>За-274</p>
<p>Рішення прийнято.</p>
<p>Наступна поправка номер 10, вона комітетом врахована, водночас народний депутат Мотовиловець ставить її на підтвердження. Прошу голосувати.</p>
<p></p>
<p>13:38:18</p>
<p>За-265</p>
<p>Рішення прийнято.</p>
<p>Наступна поправка 15. Вона комітетом врахована. Водночас народний депутат Мотовиловець просить поставити її на підтвердження. Будь ласка, прошу голосувати.</p>
<p></p>
<p>13:38:48</p>
<p>За-274</p>
<p>Рішення прийнято.</p>
<p>Наступна поправка 16. Комітетом врахована. Ставиться на підтвердження. Прошу голосувати.</p>
<p></p>
<p>13:39:12</p>
<p>За-258</p>
<p>Рішення прийнято.</p>
<p>Наступна поправка 17. Комітетом вона врахована. Водночас ставиться на підтвердження. Прошу голосувати.</p>
<p></p>
<p>13:39:38</p>
<p>За-267</p>
<p>Рішення прийнято.</p>
<p>Наступна поправка 18. Комітетом врахована. Ставиться на підтвердження. Прошу голосувати.</p>
<p></p>
<p>13:40:02</p>
<p>За-272</p>
<p>Рішення прийнято.</p>
<p>Наступна поправка 24. Комітетом врахована. Ставиться на голосування. Прошу голосувати.</p>
<p></p>
<p>13:40:25</p>
<p>За-266</p>
<p>Рішення прийнято.</p>
<p>25 поправка. Комітетом врахована. Водночас ставиться на підтвердження. Прошу голосувати.</p>
<p></p>
<p>13:40:50</p>
<p>За-264</p>
<p>Рішення прийнято.</p>
<p>26 поправка. Комітетом врахована. Водночас ставиться на підтвердження. Прошу голосувати.</p>
<p></p>
<p>13:41:12</p>
<p>За-279</p>
<p>Рішення прийнято.</p>
<p>29 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:41:34</p>
<p>За-275</p>
<p>Рішення прийнято.</p>
<p>31 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:41:56</p>
<p>За-274</p>
<p>Рішення прийнято.</p>
<p>32 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:42:34</p>
<p>За-262</p>
<p>Рішення прийнято.</p>
<p>35 поправка. Комітетом врахована. Прошу голосувати.</p>
<p></p>
<p>13:42:57</p>
<p>За-266</p>
<p>Рішення прийнято.</p>
<p>36 поправка комітетом врахована. Ставиться на підтвердження. Прошу голосувати.</p>
<p></p>
<p>13:43:19</p>
<p>За-270</p>
<p>Рішення прийнято.</p>
<p>37 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:43:39</p>
<p>За-263</p>
<p>Рішення прийнято.</p>
<p>38 поправка. Комітетом врахована. Ставиться на голосування, ставиться на підтвердження. Прошу голосувати.</p>
<p></p>
<p>13:44:00</p>
<p>За-275</p>
<p>Рішення прийнято.</p>
<p>39 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:44:21</p>
<p>За-277</p>
<p>Рішення прийнято.</p>
<p>40 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:44:45</p>
<p>За-277</p>
<p>Рішення прийнято.</p>
<p>41 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:45:09</p>
<p>За-278</p>
<p>Рішення прийнято.</p>
<p>42 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:45:30</p>
<p>За-266</p>
<p>Рішення прийнято.</p>
<p>50 поправка. Комітетом підтримана. Ставиться на підтвердження. Прошу голосувати.</p>
<p></p>
<p>13:45:53</p>
<p>За-275</p>
<p>Рішення прийнято.</p>
<p>51 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:46:17</p>
<p>За-278</p>
<p>Рішення прийнято.</p>
<p>52 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:46:42</p>
<p>За-273</p>
<p>Рішення прийнято.</p>
<p>57 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:47:04</p>
<p>За-271</p>
<p>Рішення прийнято.</p>
<p>60 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:47:25</p>
<p>За-263</p>
<p>Рішення прийнято.</p>
<p>61 поправка. Комітетом врахована. Ставиться народним депутатом на підтвердження. Прошу голосувати.</p>
<p></p>
<p>13:47:49</p>
<p>За-272</p>
<p>Рішення прийнято.</p>
<p>62 поправка. Вона комітетом врахована. Ставиться на підтвердження. Прошу голосувати.</p>
<p></p>
<p>13:48:12</p>
<p>За-269</p>
<p>Рішення прийнято.</p>
<p>63 поправка. Вона комітетом врахована. Ставиться на підтвердження. Прошу голосувати.</p>
<p></p>
<p>13:48:35</p>
<p>За-270</p>
<p>Рішення прийнято.</p>
<p>64 поправка. Вона комітетом врахована. Ставиться на підтвердження. Прошу голосувати.</p>
<p></p>
<p>13:48:57</p>
<p>За-273</p>
<p>Рішення прийнято.</p>
<p>65 поправка. Вона комітетом врахована. Ставиться на підтвердження. Прошу голосувати.</p>
<p></p>
<p>13:49:19</p>
<p>За-271</p>
<p>Рішення прийнято.</p>
<p>66 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:49:39</p>
<p>За-267</p>
<p>Рішення прийнято.</p>
<p>67 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:50:02</p>
<p>За-260</p>
<p>Рішення прийнято.</p>
<p>68 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:50:24</p>
<p>За-258</p>
<p>Рішення прийнято.</p>
<p>69 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:50:46</p>
<p>За-266</p>
<p>Рішення прийнято.</p>
<p>71 поправка. Комітетом врахована. Ставиться на підтвердження. Прошу голосувати.</p>
<p></p>
<p>13:51:11</p>
<p>За-266</p>
<p>Рішення прийнято.</p>
<p>74 поправка. Комітетом врахована. Секундочку, 72-а… <i>(Шум у залі)</i> Яка, 72-а? Секундочку. 74-а вже в нас проголосована. От зараз вона ставиться. <i>(Шум у залі)</i></p>
<p>Так, все, друзі, я спочатку читаю те, що прийшло, потім будете ви реалізовувати своє право. 74 поправка.<i> (Шум у залі)</i></p>
<p>74 поправка. Ставиться на голосування. Комітетом вона врахована. Прошу голосувати. 74-а.</p>
<p></p>
<p>13:52:13</p>
<p>За-256</p>
<p>Рішення прийнято.</p>
<p>75 поправка. Комітетом вона врахована. Ставиться на голосування. Прошу голосувати.</p>
<p></p>
<p>13:52:36</p>
<p>За-254</p>
<p>Рішення прийнято.</p>
<p>76 поправка. Комітетом врахована. Ставиться на голосування. Прошу голосувати.</p>
<p></p>
<p>13:53:01</p>
<p>За-232</p>
<p>Наступна 77 поправка. Вона комітетом врахована. Водночас народний депутат Мотовиловець вимагає поставити її на підтвердження. Ставлю цю поправку 77-у на підтвердження. Прошу голосувати.</p>
<p></p>
<p>13:53:33</p>
<p>За-260</p>
<p>Рішення прийнято.</p>
<p>79 поправка, вона комітетом врахована. Водночас народний депутат Мотовиловець хоче поставити її на підтвердження. Ставлю на підтвердження 79 поправку. Прошу голосувати.</p>
<p></p>
<p>13:54:00</p>
<p>За-267</p>
<p>Рішення прийнято.</p>
<p>82 поправка, вона комітетом врахована. Водночас народний депутат Мотовиловець у своєму листі наполягає поставити її на підтвердження. Ставлю на підтвердження 82 поправку. Прошу голосувати.</p>
<p></p>
<p>13:54:29</p>
<p>За-258</p>
<p>Рішення прийнято.</p>
<p>83 поправка – аналогічна ситуація. Комітетом врахована. Водночас депутат Мотовиловець просить поставити її на підтвердження. Прошу голосувати. 83 поправка.</p>
<p></p>
<p>13:54:54</p>
<p>За-259</p>
<p>Рішення прийнято.</p>
<p>84 поправка. Вона комітетом врахована. Водночас депутат Мотовиловець вимагає поставити її на підтвердження. Прошу голосувати.</p>
<p></p>
<p>13:55:18</p>
<p>За-259</p>
<p>Рішення прийнято.</p>
<p>85 поправка, вона комітетом врахована. Водночас депутат Мотовиловець вимагає поставити її на підтвердження. Прошу голосувати.</p>
<p></p>
<p>13:55:44</p>
<p>За-255</p>
<p>Рішення прийнято.</p>
<p>86 поправка, вона комітетом врахована. Водночас депутат Мотовиловець вимагає поставити на підтвердження. Прошу голосувати.</p>
<p></p>
<p>13:56:06</p>
<p>За-256</p>
<p>Рішення прийнято.</p>
<p>87 поправка. Комітетом врахована. Мотовиловець вимагає поставити на підтвердження. Прошу голосувати.</p>
<p></p>
<p>13:56:27</p>
<p>За-262</p>
<p>Рішення прийнято.</p>
<p>88 поправка. Комітетом врахована. Мотовиловець вимагає поставити на підтвердження. Прошу голосувати.</p>
<p></p>
<p>13:56:48</p>
<p>За-260</p>
<p>Рішення прийнято.</p>
<p>89 поправка. Комітетом врахована. Мотовиловець вимагає поставити на підтвердження. Прошу голосувати.</p>
<p></p>
<p>13:57:09</p>
<p>За-270</p>
<p>Рішення прийнято.</p>
<p>90 поправка. Вона комітетом врахована. Мотовиловець вимагає поставити на підтвердження. Прошу голосувати.</p>
<p></p>
<p>13:57:32</p>
<p>За-272</p>
<p>Рішення прийнято.</p>
<p>91 поправка. Комітетом врахована. Народний депутат Мотовиловець вимагає поставити на підтвердження. Прошу голосувати.</p>
<p></p>
<p>13:57:55</p>
<p>За-270</p>
<p>Рішення прийнято.</p>
<p>94 поправка. Вона комітетом врахована. Водночас Мотовиловець вимагає поставити на підтвердження. Прошу голосувати.</p>
<p></p>
<p>13:58:21</p>
<p>За-274</p>
<p>Рішення прийнято.</p>
<p>95 поправка. Вона комітетом врахована. Водночас народний депутат Мотовиловець вимагає поставити її на підтвердження. Прошу голосувати.</p>
<p></p>
<p>13:58:43</p>
<p>За-277</p>
<p>Рішення прийнято.</p>
<p>Наступна поправка 96. Вона комітетом врахована. Водночас депутат Мотовиловець вимагає поставити її на підтвердження. Прошу голосувати.</p>
<p></p>
<p>13:59:07</p>
<p>За-271</p>
<p>Рішення прийнято.</p>
<p>98-а комітетом врахована. Мотовиловець вимагає поставити на підтвердження. Прошу голосувати.</p>
<p></p>
<p>13:59:33</p>
<p>За-259</p>
<p>Рішення прийнято.</p>
<p>99 поправка. Комітетом врахована. Мотовиловець вимагає поставити на підтвердження. Прошу голосувати.</p>
<p></p>
<p>13:59:53</p>
<p>За-259</p>
<p>Рішення прийнято.</p>
<p>101 поправка. Комітетом врахована. Депутат Мотовиловець вимагає поставити на підтвердження. Прошу голосувати.</p>
<p></p>
<p>14:00:15</p>
<p>За-265</p>
<p>Рішення прийнято.</p>
<p>102 поправка. Комітетом врахована. Депутат Мотовиловець вимагає поставити на голосування… на підтвердження, перепрошую. Прошу голосувати.</p>
<p></p>
<p>14:00:38</p>
<p>За-266</p>
<p>Рішення прийнято.</p>
<p>103 поправка. Комітетом врахована. Мотовиловець вимагає поставити на підтвердження. Прошу голосувати.</p>
<p></p>
<p>14:01:00</p>
<p>За-263</p>
<p>Рішення прийнято.</p>
<p>104 поправка. Комітетом врахована. Мотовиловець вимагає поставити на підтвердження. Прошу голосувати.</p>
<p></p>
<p>14:01:20</p>
<p>За-269</p>
<p>Рішення прийнято.</p>
<p>105 поправка. Комітетом вона врахована. Мотовиловець вимагає поставити на підтвердження. Прошу голосувати.</p>
<p></p>
<p>14:01:42</p>
<p>За-267</p>
<p>Рішення прийнято.</p>
<p>106 поправка. Комітетом врахована. Мотовиловець вимагає поставити на підтвердження. Прошу голосувати.</p>
<p></p>
<p>14:02:05</p>
<p>За-258</p>
<p>Рішення прийнято.</p>
<p>107 поправка. Комітетом врахована. <i>(Шум у залі)</i></p>
<p>Пульт не спрацював. Будь ласка, зверніть увагу, Апарат, що не спрацював пульт.</p>
<p>107 поправка. Комітетом вона врахована. Мотовиловець вимагає, щоб поставити її на підтвердження. Прошу голосувати.</p>
<p></p>
<p>14:02:44</p>
<p>За-261</p>
<p>Рішення прийнято.</p>
<p>108 поправка. Комітетом врахована. Мотовиловець вимагає поставити на підтвердження. Прошу голосувати. 108 поправка.</p>
<p></p>
<p>14:03:08</p>
<p>За-258</p>
<p>Рішення прийнято.</p>
<p>109 поправка. Комітетом врахована. Мотовиловець вимагає поставити на підтвердження. Прошу голосувати.</p>
<p></p>
<p>14:03:30</p>
<p>За-258</p>
<p>Рішення прийнято.</p>
<p>110 поправка. Комітетом вона врахована. Мотовиловець вимагає поставити на підтвердження. Прошу голосувати.</p>
<p></p>
<p>14:03:52</p>
<p>За-256</p>
<p>Рішення прийнято.</p>
<p>111 поправка. Комітетом вона врахована. Мотовиловець вимагає поставити на підтвердження. Шановні колеги, прошу голосувати.</p>
<p></p>
<p>14:04:15</p>
<p>За-263</p>
<p>Рішення прийнято.</p>
<p>112 поправка, вона комітетом врахована. Мотовиловець наполягає поставити її на підтвердження. Прошу голосувати.</p>
<p></p>
<p>14:04:38</p>
<p>За-255</p>
<p>Рішення прийнято.</p>
<p>Наступна поправка 113. Вона комітетом врахована. Мотовиловець вимагає, що її поставили на підтвердження. Прошу голосувати.</p>
<p></p>
<p>14:05:04</p>
<p>За-257</p>
<p>Рішення прийнято.</p>
<p>114 поправка. Комітетом вона врахована. Мотовиловець наполягає на тому, щоб поставити на підтвердження. Прошу голосувати.</p>
<p></p>
<p>14:05:27</p>
<p>За-257</p>
<p>Рішення прийнято.</p>
<p>115 поправка. Комітетом вона врахована. Мотовиловець наполягає на тому, щоб вона була підтверджена. Тому ставлю на голосування. Прошу голосувати.</p>
<p></p>
<p>14:05:53</p>
<p>За-257</p>
<p>Рішення прийнято.</p>
<p>116 поправка, комітетом врахована. Мотовиловець наполягає на підтвердженні цієї поправки. Ставлю на голосування. Прошу голосувати.</p>
<p></p>
<p>14:06:16</p>
<p>За-257</p>
<p>Рішення прийнято.</p>
<p>117 поправка, комітетом врахована. Народний депутат Мотовиловець вимагає її підтвердити. Ставлю на голосування. Прошу голосувати.</p>
<p></p>
<p>14:06:39</p>
<p>За-258</p>
<p>Рішення прийнято.</p>
<p>120 поправка, комітетом врахована. Мотовиловець вимагає поставити її на підтвердження. Прошу голосувати.</p>
<p></p>
<p>14:07:01</p>
<p>За-255</p>
<p>Рішення прийнято.</p>
<p>121 поправка, комітетом вона врахована. Мотовиловець вимагає поставити на підтвердження. 121 поправка, прошу голосувати.</p>
<p></p>
<p>14:07:27</p>
<p>За-251</p>
<p>Рішення прийнято.</p>
<p>123 поправка, комітетом вона врахована. Водночас Мотовиловець вимагає поставити на підтвердження. Прошу голосувати.</p>
<p></p>
<p>14:07:55</p>
<p>За-259</p>
<p>Рішення прийнято.</p>
<p>125 поправка, комітетом врахована. Ставиться на… Мотовиловець вимагає поставити на підтвердження. Прошу голосувати.</p>
<p></p>
<p>14:08:23</p>
<p>За-257</p>
<p>Рішення прийнято.</p>
<p>126 поправка. Комітетом вона врахована. Водночас Мотовиловець вимагає поставити на підтвердження. Прошу голосувати.</p>
<p></p>
<p>14:08:47</p>
<p>За-257</p>
<p>Рішення прийнято.</p>
<p>127 поправка. Вона комітетом врахована. Водночас народний депутат Мотовиловець вимагає поставити на підтвердження. Прошу голосувати.</p>
<p></p>
<p>14:09:10</p>
<p>За-252</p>
<p>Рішення прийнято.</p>
<p>128 поправка. Комітетом вона врахована. Народний депутат Мотовиловець вимагає поставити її на підтвердження. Прошу голосувати.</p>
<p></p>
<p>14:09:33</p>
<p>За-258</p>
<p>Рішення прийнято.</p>
<p>131 поправка. Комітет пропонує її врахувати. Мотовиловець просить поставити це рішення на підтвердження. Прошу голосувати.</p>
<p></p>
<p>14:09:56</p>
<p>За-258</p>
<p>Рішення прийнято.</p>
<p>133 поправка. Комітетом врахована. Мотовиловець вимагає поставити її на підтвердження. Прошу голосувати.</p>
<p></p>
<p>14:10:21</p>
<p>За-258</p>
<p>Рішення прийнято.</p>
<p>134 поправка. Комітетом врахована. Водночас Мотовиловець вимагає поставити її на підтвердження. Прошу голосувати.</p>
<p></p>
<p>14:10:47</p>
<p>За-261</p>
<p>Рішення прийнято.</p>
<p>135 поправка. Комітетом вона врахована. Мотовиловець вимагає поставити на підтвердження. Прошу голосувати.</p>
<p></p>
<p>14:11:09</p>
<p>За-253</p>
<p>Рішення прийнято.</p>
<p>138 поправка. Комітетом врахована. Мотовиловець вимагає поставити її на підтвердження. Прошу голосувати.</p>
<p></p>
<p>14:11:31</p>
<p>За-253</p>
<p>Рішення прийнято.</p>
<p>139 поправка. Комітетом врахована. Мотовиловець вимагає поставити на підтвердження. Прошу голосувати.</p>
<p></p>
<p>14:11:54</p>
<p>За-249</p>
<p>Рішення прийнято.</p>
<p>141 поправка. Комітетом врахована. Мотовиловець вимагає поставити на підтвердження. Прошу голосувати.</p>
<p></p>
<p>14:12:16</p>
<p>За-253</p>
<p>Рішення прийнято.</p>
<p>143 поправка. Комітетом врахована. Мотовиловець вимагає поставити її на підтвердження. Прошу голосувати.</p>
<p></p>
<p>14:12:38</p>
<p>За-247</p>
<p>Рішення прийнято.</p>
<p>144 поправка. Комітетом вона врахована. Мотовиловець вимагає поставити її на підтвердження. Прошу голосувати.</p>
<p></p>
<p>14:13:01</p>
<p>За-170</p>
<p>Рішення не прийнято. Правка відхилена.</p>
<p>145 поправка. Комітетом вона врахована. Водночас Мотовиловець вимагає поставити її підтвердження. Прошу голосувати.</p>
<p></p>
<p>14:13:32</p>
<p>За-255</p>
<p>Рішення прийнято.</p>
<p>147 поправка. Комітетом врахована. Мотовиловець вимагає поставити на підтвердження. Прошу голосувати.</p>
<p></p>
<p>14:13:56</p>
<p>За-253</p>
<p>Рішення прийнято.</p>
<p>149 поправка. Комітетом вона врахована. Мотовиловець просить поставити на підтвердження. Прошу голосувати.</p>
<p></p>
<p>14:14:22</p>
<p>За-257</p>
<p>Рішення прийнято.</p>
<p>150 поправка. Комітетом врахована. Мотовиловець вимагає поставити на підтвердження. Прошу голосувати.</p>
<p></p>
<p>14:14:45</p>
<p>За-261</p>
<p>Рішення прийнято.</p>
<p>151 поправка. Комітетом вона врахована. Мотовиловець вимагає поставити на підтвердження. Прошу голосувати.</p>
<p></p>
<p>14:15:08</p>
<p>За-266</p>
<p>Рішення прийнято.</p>
<p>153 поправка. Комітетом вона врахована. Мотовиловець вимагає поставити на підтвердження. Прошу голосувати.</p>
<p></p>
<p>14:15:31</p>
<p>За-257</p>
<p>Рішення прийнято.</p>
<p>154 поправка. Комітетом вона врахована. Мотовиловець вимагає її поставити на підтвердження. Прошу голосувати.</p>
<p></p>
<p>14:15:55</p>
<p>За-267</p>
<p>Рішення прийнято.</p>
<p>І завершальна поправка, яку пан Мотовиловець хоче поставити на підтвердження, 158-а.</p>
<p>Шановні колеги, комітет цю поправку врахував. Водночас народний депутат Мотовиловець, вимагає поставити її на підтвердження. Прошу голосувати.</p>
<p></p>
<p>14:16:31</p>
<p>За-272</p>
<p>Рішення прийнято.</p>
<p>Шановні колеги, і є ще одне звернення народного депутата Арахамії щодо поправки 97.</p>
<p>Будь ласка, Давид Георгійович.</p>
<p></p>
<p>14:16:44</p>
<p>АРАХАМІЯ Д.Г.</p>
<p>Колеги, правка номер 97, прошу її не підтримувати. Враховуючи те, що ця правка пов'язана з формулою нарахування ренти на руду, а зараз світові ціни на руду не відповідають тим очікуванням, коли були закладені на першому етапі, тому прошу вас не підтримувати дану правку.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, 97 поправка, вона комітетом була врахована. Водночас народний депутат Арахамія вимагає поставити її на підтвердження. Прошу голосувати.</p>
<p></p>
<p>14:17:34</p>
<p>За-49</p>
<p>Рішення не прийнято.</p>
<p>Данило Олександровичу, які номера ще у вас, скажіть?</p>
<p>А, перепрошую, будь ласка, Ніна Петрівна, які номери спочатку кажіть.</p>
<p></p>
<p>14:17:46</p>
<p>ЮЖАНІНА Н.П.</p>
<p>Ви між собою розіграли, нібито на ваш погляд, складу і доблесну …</p>
<p></p>
<p>ГОЛОВУЮЧИЙ. Номери спочатку.</p>
<p></p>
<p>ЮЖАНІНА Н.П. Я зараз…</p>
<p></p>
<p>ГОЛОВУЮЧИЙ. Ні, спочатку номер, тоді ми будемо говорити.</p>
<p></p>
<p>ЮЖАНІНА Н.П. Будь ласка, ви потерпіть хоча би пів хвилинки.</p>
<p>Ви розіграли неможливість більш комусь ще задати питання. 28 поправка, будь ласка, я не почула, що її ви ставили на підтвердження. Я прошу її поставити на підтвердження.</p>
<p></p>
<p>ГОЛОВУЮЧИЙ. Зараз, секундочку, я уточню, чи вона ставилася. 28 поправка, зараз подивимося.</p>
<p>А вона відхилена. Вона відхилена. Як ви можете ставити відхилену поправку, по якій ми вже проголосували, на підтвердження? Оце якраз маніпуляція, Ніна Петрівна. Ні, дякую.</p>
<p>Данило Олександрович, будь ласка.</p>
<p></p>
<p>14:18:40</p>
<p>ГЕТМАНЦЕВ Д.О.</p>
<p>Шановні колеги, цей законопроект потрапив до зали у вересні місяці, і так було дві норми щодо перенесення строків запуску БЕБ на два місяці. Вони втратили актуальність.</p>
<p>Я прошу поставити на підтвердження поправку 155 і поправку 156 і провалити, і не підтверджувати, оскільки ці норми, вони вже неактуальні.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, дві поправки, про які говорить народний депутат Гетманцев, 155-а і 156-а, вони враховані. Це пов'язані…</p>
<p>Данило Олександрович, поясніть, будь ласка, коротко, що там.</p>
<p></p>
<p>14:19:19</p>
<p>ГЕТМАНЦЕВ Д.О.</p>
<p>Пов'язані поправки із перенесенням строків запуску Бюро економічної безпеки на два місяці, до листопада, а у нас вже грудень. Тому вони просто неактуальні, і ми просимо їх прибрати з тіла.</p>
<p></p>
<p>ГОЛОВУЮЧИЙ. Зрозуміло.</p>
<p>Так, шановні колеги, 155 поправка. Комітетом вона врахована. Водночас народний депутат Гетманцев просить поставити її на підтвердження з аргументацією. Будь ласка, прошу голосувати.</p>
<p></p>
<p>14:19:58</p>
<p>За-28</p>
<p>Рішення не прийнято.</p>
<p>І 156 поправка теж. Народний депутат Гетманцев з цією ж самою аргументацією. Правка врахована комітетом, але він просить поставити її на підтвердження. Прошу голосувати.</p>
<p></p>
<p>14:20:24</p>
<p>За-15</p>
<p>Рішення не прийнято.</p>
<p>Ще хтось бажає? Ми пройшли весь законопроект, наскільки я розумію. Шановні колеги, переходимо до прийняття рішення.</p>
<p>Шановні колеги, я ставлю пропозицію комітету прийняти в другому читанні та в цілому з необхідними техніко-юридичними правками проект Закону про внесення змін до Податкового кодексу України та деяких законодавчих актів України щодо забезпечення збалансованості бюджетних надходжень (реєстраційний номер проекту 5600).</p>
<p>Готові голосувати? Прошу голосувати.</p>
<p></p>
<p>14:21:12</p>
<p>За-255</p>
<p>Рішення прийнято. Закон прийнятий в цілому. <i>(Оплески)</i></p>
<p>По фракціях покажіть, будь ласка.</p>
<p>Шановні колеги, наступний законопроект про Службу капеланства. Будемо обговорювати? <i>(Шум у залі) </i>Ой боже, я ж забув.</p>
<p>Олександр Сергійович, будь ласка.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>КОРНІЄНКО О.С.</p>
<p></p>
<p>14:21:38</p>
<p>ГОЛОВУЮЧИЙ. Шановні колеги, надійшло звернення про відсторонення головуючого на пленарному засіданні. Від двох фракцій, я так розумію, ОПЗЖ та "ЄС". Да? Об'єдналися, да, в такому пориві. <i>(Шум у залі) </i>Відповідно до статті 29 Регламенту, така пропозиція обговорюється за... після скороченого обговорення Верховна Рада може прийняти таке рішення. Тому переходимо до скороченого обговорення даного рішення.</p>
<p>Відповідно до частини третьої статті 29 Регламенту внесення подібної пропозиції на розгляд сесії Верховної Ради передбачає усунення головуючого від ведення пленарного засідання на час її розгляду. Тому я проведу розгляд цього питання.</p>
<p>Отже, відповідно до статті 31 Регламенту скорочена процедура обговорення відбувається таким чином, що спочатку є виступ ініціатора даної пропозиції. Будь ласка, просимо дві фракції визначитися, хто буде ініціатором.</p>
<p>Будь ласка, якщо "Опозиційна платформа – За життя" не заперечує проти Ірини Геращенко, да, тоді можемо… Будь ласка, 2 хвилині Ірині Володимирівні.</p>
<p></p>
<p>14:22:50</p>
<p>ГЕРАЩЕНКО І.В.</p>
<p>Шановні колеги, зараз в залі мало… Я прошу обнулити, будь ласка, мій виступ і заспокоїти…</p>
<p></p>
<p>ГОЛОВУЮЧИЙ. Будь ласка, обнуліть час і, будь ласка, з повагою до виступаючого.</p>
<p></p>
<p>ГЕРАЩЕНКО І.В. Я прошу забезпечити тишу і дати мені 2 хвилини.</p>
<p></p>
<p>ГОЛОВУЮЧИЙ. Тишу? Добре, ми просимо забезпечити тишу, але завтра будемо також просити це робити, якщо будуть подібні з боку опозиції дії.</p>
<p>Будь ласка, Ірина Володимирівна Геращенко, 2 хвилини.</p>
<p></p>
<p>14:23:22</p>
<p>ГЕРАЩЕНКО І.В.</p>
<p>Дякую. Шановні підприємці, в першу чергу "Європейська солідарність" буде зараз апелювати до вас. Сьогодні в цій залі мала відбутися фахова дискусія як все-таки має працювати український бізнес. І, на жаль, ті люди, які 2,5 року обіцяли захищати український бізнес, прийняли рішення волюнтаристське приймати зараз законопроект 5600, який буде бити по кожному підприємцю, починаючи від ФОПа і закінчуючи середнім бізнесом, за скороченою процедурою. Але навіть тут потім вони пішли в оману, коли фактично не дали можливість опозиції ставити на поправки ті чи інші позиції для того, щоб озвучити, чим вони загрожують малому чи середньому бізнесу.</p>
<p>Ви чули, як двадцять разів сьогодні головуючий заявив, що наполягає пан Мотовиловець, можна зараз хоч йому дати слово, щоб ми почули, так а на чому ж він наполягає. А насправді це була технологія, аби тільки не дати можливість в залі, щоб відбулася фахова дискусія.</p>
<p>На жаль, ми бачимо сьогодні, що цензурою закривають роти журналістів, на жаль, ми бачимо вже п'ятий раз нагадування про те, що завтра тут буде велике дійство і опозиція не має права, знаєте, на жодне слово, в той час, коли опозиції закривають рота навіть через поправки.</p>
<p>Як це робиться? Це робиться через повне плюндрування Регламенту права опозиції. Було порушено право нашої фракції озвучити поправки і озвучити право ставити поправки на підтвердження для того, щоб тут відбулася фахова дискусія. Більше того, ви в цьому угарі проголосували дві взаємовиключні поправки, це знову-таки 117-а і 119-а, перевірте.</p>
<p>І тому ми подамо 27 подань для того, щоб заблокувати це ваше голосування і дати можливість у залі, щоб тут відбулася фахова дискусія відносно злочинного…</p>
<p></p>
<p>ГОЛОВУЮЧИЙ. Дякуємо ініціаторам пропозиції.</p>
<p>Будь ласка, далі виступ голови комітету у нас не передбачений, бо це питання не розглядалося в комітеті. Далі виступи представників двох депутатських фракцій на підтримку і двох депутатських фракцій не на підтримку даної пропозиції. Прохання записатися на виступ.</p>
<p>Будь ласка, Каптєлов Роман Володимирович, фракція "Слуга народу".</p>
<p></p>
<p>14:26:04</p>
<p>КАПТЄЛОВ Р.В.</p>
<p>Давайте вже голосувати!</p>
<p></p>
<p>ГОЛОВУЮЧИЙ. Дякую.</p>
<p>Будь ласка, Синютка Олег Михайлович, фракція політичної партії "Європейська солідарність".</p>
<p></p>
<p>14:26:14</p>
<p>СИНЮТКА О.М.</p>
<p>Прошу передати слово Ніні Петрівні Южаніній.</p>
<p></p>
<p>ГОЛОВУЮЧИЙ. Будь ласка, Ніна Петрівна Южаніна. Нагадую, що виступи згідно з Регламентом мають бути на тему даної пропозиції.</p>
<p></p>
<p>14:26:27</p>
<p>ЮЖАНІНА Н.П.</p>
<p>Шановний пане спікере, вам має бути стидно за сьогоднішнє ведення розгляду цього важливого для країни проекту закону. Я думаю, що ви понесете політичну відповідальність за такі свої дії однозначно.</p>
<p>І якщо ви вдалися до спеціальної процедури, то абсолютно очевидно, було б правильно, якщо хоча б по п'ять поправок на підтвердження ви дали можливість озвучити, фахово озвучити, пояснюючи вашим народним депутатам з монобільшості, що означає та чи інша норма. Ви навіть цього не спромоглися зробити.</p>
<p>Тому, на жаль, я хотіла би вас усіх, українців, попередити і вас особливо, депутати, які так дуже дружно нажимали на зелену кнопку, що всі фіскальні новели цього проекту закону і особливо в частині адміністрування готувалися головою комітету спільно з виконуючим обов'язки голови Державної податкової служби Олейніковим, якого ви з позором після того навіть, що він виграв конкурс, не допустили до цієї посади, не призначили.</p>
<p>Мало того, ви його взагалі звільнили зі стін податкової служби. А це він наполягав на цих усіх утисках, на додаткових повноваженнях, які ви надали Державній податковій службі.</p>
<p>Ми говорили весь час, що ми перетворюємо податкову службу в сервісну, а ви вбачаєте, що на кожного платника має стояти ще податківець, бебівець і інший з нагайкою і з додатковими можливостями для утискання бізнесу.</p>
<p>Тому насправді оцінку все ж таки має дати бізнес і люди, які за вас голосували. Я сподіваюся, що як ви не спромоглися розібратися в нормах цього закону, але коли повернетеся працювати, я сподіваюся, ви повернетеся до свого звичайного життя, я бажаю вам відчути на собі, на своїй шкурі всі ці норми, за які ви проголосували. Ганьба вам, "слуги народу" і тим, хто підголосував за цей закон. Ганьба! Ви не спромоглися відстояти права людей.</p>
<p></p>
<p>ГОЛОВУЮЧИЙ. Будь ласка, Олександр Сергійович Колтунович, фракція політичної партії "Опозиційна платформа - За життя".</p>
<p></p>
<p>14:28:38</p>
<p>КОЛТУНОВИЧ О.С.</p>
<p>Олександр Сергійович, я прошу передати слово Наталії Юріївні Королевській.</p>
<p></p>
<p>ГОЛОВУЮЧИЙ. Будь ласка, Наталія Юріївна Королевська, "Опозиційна платформа - За життя". До трибуни.</p>
<p></p>
<p>14:29:00</p>
<p>КОРОЛЕВСЬКА Н.Ю.</p>
<p>Шановні колеги, шановні присутні, ми вже протягом пів року чекаємо від уряду антикризового плану. Ми чекаємо від монобільшості прийняття тих сьогодні важливих рішень, які б допомогли людям пережити ці три великих кризи – це криза енергетична, це коронакриза і це загострення, яке переживають люди на сході.</p>
<p>Але ж, на жаль, замість всього того, що сьогодні потребує, дійсно, державницьких рішень, ви впихуєте невпихуєме. Ви зараз продовжуєте знущатися над всією економікою нашої країни, над тими людьми, хто ще залишився в країні та працює тут на державу, над тими, хто працює легально, хто сплачує податки, хто наповнює ваш бюджет, за рахунок якого ви створюєте ці крадівницькі схеми щодо "Великого будівництва" та інше.</p>
<p>І тому ми сьогодні закликаємо вас не про те, щоб спікера відсторонювати або ще якісь стільці змінювати. Ми закликаємо вас на те, що треба терміново сьогодні звільняти цей уряд та визначатись з перевиборами парламенту.</p>
<p>Нам сьогодні, як ніколи, потрібні парламентські вибори і нам сьогодні, як ніколи, потрібен антикризовий уряд, який буде в змозі врятувати та захистити країну, захистити сьогодні людей. Тому що та безвідповідальність, ті аматорські рішення, які приймаються в цьому парламенті, вони не доведуть до добра. Не можна так експериментувати над країною. Тому "Опозиційна платформа – За життя" вимагає терміново звіту та відставки уряду, та саморозпуску парламенту.</p>
<p>Дякуємо.</p>
<p></p>
<p>ГОЛОВУЮЧИЙ. Дякую, Наталія Юріївна.</p>
<p>Будь ласка, Тарас Іванович Батенко, депутатська група "Партія "За майбутнє".</p>
<p></p>
<p>14:31:12</p>
<p>БАТЕНКО Т.І.</p>
<p>Шановні колеги, наша депутатська група "За майбутнє" не буде підтримувати ініціативи двох фракцій щодо відсторонення від ведення головування Голови Верховної Ради України. Це перше.</p>
<p>По-друге, ми хочемо звернути увагу, що застосування спецпроцедури, ми би звертали увагу на те, щоб все-таки ми не зловживали цим застосуванням спецпроцедури у сесійній залі, бо це своєрідний джин, який вилетить з бутылки, який потім назад вже важко загнати.</p>
<p>Наша депутатська група не підтримувала, зокрема, таке застосування, як, ви знаєте, при голосуванні за законопроект по столиці. І ми не збираємося підтримувати його і в майбутньому. Тому ми підходимо до того, що має бути дискусія максимальна у залі. І в даному випадку я вважаю, що в нас є, що розглядати в сесійній залі, ми маємо рухатись вперед. Чекають законопроекти об'єднані громади, чекають ФОПи, чекають прості громадяни, тому давайте, припиняємо цю дискусію і голосуємо за ті нагальні законопроекти, які є в порядку денному на сьогоднішньому засіданні.</p>
<p>Дякую.</p>
<p></p>
<p>ГОЛОВУЮЧИЙ. Дякуємо, Тарас Іванович.</p>
<p>Будь ласка, далі згідно з статтею 31 є виступи з мотивів, голосування по одному представнику від депутатських фракцій та груп, представники яких не брали участь в обговоренні.</p>
<p>Будь ласка, які фракції і групи хотіли би виступити? Я так розумію, "Батьківщина", "Голос", "Довіра". Якщо немає бажаючих, тоді можемо ставити на голосування пропозицію, я зачитаю, в редакції, в якій до нас звернулися дві фракції.</p>
<p>Отже, ставлю на голосування пропозицію про відсторонення головуючого Руслана Олексійовича Стефанчука від головування на пленарному засіданні протягом двох пленарних днів. Прошу депутатів визначатися.</p>
<p></p>
<p>14:33:08</p>
<p>За-31</p>
<p>Рішення не прийнято.</p>
<p>Будь ласка, по фракціях покажіть.</p>
<p>Будь ласка, передаю головування на засіданні Руслану Олексійовичу Стефанчуку.</p>
<p></p>
<p align=center>Веде засідання Голова Верховної Ради України СТЕФАНЧУК Р.О.</p>
<p></p>
<p>14:33:19</p>
<p>ГОЛОВУЮЧИЙ. Дякую, шановні колеги. Дякую за довіру.</p>
<p>Рухаємось далі, тому що справді у нас дуже багато важливих законів. І один з них, ми переходимо прямо зараз.</p>
<p>Це законопроект про Службу військового капеланства (реєстраційний номер 4626). Я запрошую на трибуну секретаря Комітету з питань національної безпеки, оборони та розвідки Романа Васильовича Костенка.</p>
<p>Шановні колеги, прошу запросити шановних народних депутатів до зали. Ми будемо зараз рухатися по цьому законопроекту. Вельмишановні народні депутати, чи є ті, хто будуть наполягати на своїх поправках? Ви будете на підтвердження. Але спочатку давайте ті, які відхилені, є, так? Я бачу, раз, два… Ну, тоді йдемо по порядку.</p>
<p>Народний депутат Кузьміних. Не наполягає.</p>
<p>Народна депутатка Клименко Юлія Леонідівна. Не наполягає. 7 поправка.</p>
<p>10 поправка, народний депутат Брагар. Не наполягає.</p>
<p>12-а, народний депутат Шуфрич. Не наполягає.</p>
<p>37-а, Кузьміних. Не наполягає.</p>
<p>38-а, Фролов. Не наполягає.</p>
<p>45-а, Кузьміних. Не наполягає.</p>
<p>46-а, Фролов. Не наполягає.</p>
<p>61-а, Гриб. Не наполягає.</p>
<p>62-а, Павленко. Не наполягає. <i>(Шум у залі)</i> А, боже, я туди подивився. Я перепрошую.</p>
<p>Будь ласка, пане Ростиславе. 62-а, будь ласка.</p>
<p></p>
<p>14:35:00</p>
<p>ПАВЛЕНКО Р.М.</p>
<p>Дякую, Руслан Олексійович. Так, це інший Павленко, Ростислав Павленко.</p>
<p>Шановні друзі, цей законопроект має стати сьогодні законом. Я всіх закликаю підтримати. Але також закликаю згадати про дві важливих речі.</p>
<p>По-перше, цей закон ми могли б мати ще в 19-му році, тому що Верховна Рада попереднього скликання голосувала за подібний законопроект у першому читанні. Час згаяно. На жаль, тільки зараз ми доходимо до розгляду.</p>
<p>І друге. В чому, власне, сенс 62 поправки? Виставлення надійної перепони для церкви держави-агресора щодо доступу до Збройних Сил України і інших збройних формувань, щоб до Міжконфесійної ради з питань військового капеланства представники церкви держави-агресора не входили.</p>
<p>Дякую.</p>
<p></p>
<p>ГОЛОВУЮЧИЙ. 62 поправка, ви наполягаєте, щоб ми її проголосували. 62 поправка народного депутата Ростислава Павленка. Комітет її відхилив. Будь ласка, прошу голосувати.</p>
<p></p>
<p>14:36:21</p>
<p>За-62</p>
<p>Рішення не прийнято.</p>
<p>Далі йдемо. 63-я, В'ятрович. Наполягаєте, да?</p>
<p>Будь ласка, Володимире Михайловичу.</p>
<p></p>
<p>14:36:39</p>
<p>В’ЯТРОВИЧ В.М.</p>
<p>Шановні колеги, я вважаю, що вкрай важливо, щоб в Україні був Закон про військове капеланство. Але разом з тим, законопроект, який ми сьогодні розглядаємо, зазнав певних змін між першим і другим читанням. І сьогодні Верховна Рада може відкрити двері до нашого війська московській церкві.</p>
<p>На жаль, я не можу пояснити цю позицію комітету інакше, як виконанням політичної волі керівництва держави, яке вирішило використати ухвалення насправді важливого і потрібного закону для того, щоб запустити в армію агентуру "русского мира".</p>
<p>Мої поправки дозволяють зняти цю загрозу. Правка 63 передбачає, що до ради військового капеланства не можуть входити представники релігійної організації, керівний центр якої знаходиться на території держави-агресора.</p>
<p>Прошу підтримати цю дуже важливу правку. Дякую.</p>
<p></p>
<p>ГОЛОВУЮЧИЙ. Позиція комітету. Позиція комітету відхилено, так?</p>
<p></p>
<p>14:37:27</p>
<p>КОСТЕНКО Р.В.</p>
<p>Позиція комітету була відхилити дану правку.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, ставлю на голосування 63 поправку народного депутата В'ятровича. Комітетом вона відхилена. Прошу голосувати.</p>
<p></p>
<p>14:37:56</p>
<p>За-74</p>
<p>Рішення не прийнято.</p>
<p>Наступна 64-а, Бобровська. Не наполягає? Наполягає. Будь ласка, 64-а, Бобровська.</p>
<p></p>
<p>14:38:06</p>
<p>БОБРОВСЬКА С.А.</p>
<p>Я би не наполягала на голосуванні, візьму лише хвилину за 64-у та 103-ю правки з можливістю дати свою позицію.</p>
<p>Шановні колеги, ви знаєте, сьогодні вчергове зал покаже свою єдність в підтримці Збройних Сил України. Очевидно, що "п'ята колона" ніколи не служила в Збройних Силах України, сьогодні, напевно, і не підтримує. Але всім іншим хочу зауважити, що даний законопроект, насправді вже це десята редакція з 2009 року, і нарешті справді всі шанси є цьому законопроекту стати законом.</p>
<p>Більше того, пам'ятайте, що хлопці, дівчата, які йдуть захищати нас на схід, мають мати також своїх захисників, тих, хто тримає їхній дух, і тих, які з цим духом повертаються назад додому і адаптуються швидше в свої сім'ї і в суспільство. Тому я дуже прошу всіх натиснути в другому читанні лише зелену кнопку.</p>
<p>Дякую.</p>
<p></p>
<p>ГОЛОВУЮЧИЙ. Дякую, пані Соломія.</p>
<p>Будь ласка, далі 69-а, Клименко Юлія. Не наполягає.</p>
<p>73-я, Тістик. Не наполягає.</p>
<p>74-а, Урбанський. Не наполягає.</p>
<p>76-а, Клименко. Не наполягає.</p>
<p>77-а, Павленко той, який Ростислав. Не наполягає.</p>
<p>78-а, В'ятрович. Будь ласка.</p>
<p></p>
<p>14:39:22</p>
<p>В’ЯТРОВИЧ В.М.</p>
<p>Шановні колеги, це ще одна поправка, завдання якої не допустити російську церкву в українське військо. Поправка 78 дуже проста, тому прочитаю її повністю: "Не може бути військовим капеланом особа, що належить до релігійної організації (об'єднання), яка згідно з положенням статті 12 Закону "Про свободу совісті та релігійні організації" входить до структури релігійних організацій, керівний центр якої знаходиться в державі, яка законом визнана, що здійснила військову агресію проти України та/або тимчасово окупувала частину території України".</p>
<p>Чим треба керуватися і кому служити, щоб не підтримувати норму, яка захистить наше військо від проникнення туди російської церкви? Колеги, прошу підтримати цю дуже важливу правку.</p>
<p></p>
<p>ГОЛОВУЮЧИЙ. Позиція комітету відхилити, так?</p>
<p>Пане Ростиславе, будь ласка. Пане Романе, сконцентруйтеся. Відхилити, так?</p>
<p></p>
<p>14:40:11</p>
<p>КОСТЕНКО Р.В.</p>
<p>Відхилено, да. Позиція комітету – відхилити.</p>
<p></p>
<p>ГОЛОВУЮЧИЙ. 78 поправка, ставлю її на голосування, вона комітетом відхилена. Тому, шановні колеги, прошу голосувати.</p>
<p></p>
<p>14:40:32</p>
<p>За-78</p>
<p>Рішення не прийнято.</p>
<p>79-а, Костенко. Не наполягає?</p>
<p>80-а, Мінько. Не наполягає.</p>
<p>82-а, Фролов. Не наполягає.</p>
<p>86-а, Костенко. Не наполягає.</p>
<p>89-а, Павленко. Не наполягає.</p>
<p>90-а, В'ятрович. Наполягаєте? Будь ласка.</p>
<p>Єдине, пане В'ятрович, у мене прохання, щоб ми встигли сьогодні проголосувати.</p>
<p></p>
<p>14:40:56</p>
<p>В’ЯТРОВИЧ В.М.</p>
<p>Ще раз?</p>
<p></p>
<p>ГОЛОВУЮЧИЙ. Щоб ми встигли проголосувати сьогодні.</p>
<p></p>
<p>В'ЯТРОВИЧ В.М. Добре.</p>
<p>90 правка, ще раз, я наполягаю на тому самому, що і на попередніх правках: забороняє релігійним організаціям, що керуються з держави-агресора, брати участь у розподілі квот конфесійного представництва. Комітет, на жаль, її відхилив. Прошу підтримати цю правку, яка дуже важлива, власне, з точки зору захисту української армії.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, ставлю 90 поправку народного депутата В'ятровича, комітет її відхилив. Прошу голосувати.</p>
<p></p>
<p>14:41:41</p>
<p>За-74</p>
<p>Рішення не прийнято.</p>
<p>94-а, Костенко. Не наполягає.</p>
<p>97-а, Мінько. Не наполягає.</p>
<p>100-а, Костенко. Не наполягає.</p>
<p>102-а, Шуфрич. Не наполягає.</p>
<p>103-я. Бобровська…</p>
<p>Наполягаєте? Перепрошую, Нестор Іванович, 102-а, будь ласка.</p>
<p></p>
<p>14:42:00</p>
<p>ШУФРИЧ Н.І.</p>
<p>Дякую, пане Голово.</p>
<p>Я прошу всі поправки, які подані депутатами нашої фракції, давати нам, ми будемо просити їх підтримувати. Прошу їх оголошувати і надавати авторам слово.</p>
<p>Шановні колеги, безумовно, те, що ми зараз пробуємо обмежити одну з найбільших конфесій надавати можливість представництва своїх капеланів, священників, це є грубе порушення Конституції, і це тільки буде роз'єднувати армію. Це спричиняє конфлікт, коли віряни цієї конфесії, а мова йде про Українську православну церкву, просто будуть відмовлятися служити в зв'язку з тим, що не буде їх священиків серед капеланів.</p>
<p>Тому ми просимо до закону ставитись максимально відповідально. Пропонуємо всі ці обмеження зняти, щоб цей закон об'єднав нас, а не роз'єднав в черговий раз Україну.</p>
<p>Дякую за увагу.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, ставлю 102 поправку народного депутата Шуфрича на голосування. Комітет пропонує відхилити. Прошу визначатись та голосувати.</p>
<p></p>
<p>14:43:21</p>
<p>За-55</p>
<p>Рішення не прийнято.</p>
<p>Далі, 103-я, Бобровська. Ні, не наполягає.</p>
<p>107-а, Клименко. Не наполягає.</p>
<p>Брагар, 108-а. Не наполягає.</p>
<p>Клименко, 110-а. Не наполягає.</p>
<p>Фролов, 113-а. Не наполягає.</p>
<p>Костенко, 115-а. Не наполягає.</p>
<p>Мінько, 117-а. Не наполягає.</p>
<p>119-а, Мінько. Не наполягає.</p>
<p>121-а, Мінько. Не наполягає.</p>
<p>123-я, Мінько. Не наполягає.</p>
<p>124-а, Мінько. Не наполягає.</p>
<p>125-а, Мінько. Не наполягає.</p>
<p>130-а, Шуфрич.</p>
<p>Будь ласка, Нестор Іванович. 130-а, Нестор Іванович.</p>
<p></p>
<p>14:43:52</p>
<p>ШУФРИЧ Н.І.</p>
<p>Дякую. Шановний Голово, я ще раз закликаю всю залу бути максимально відповідальними і не спровокувати ще один розкол вже серед військових наших нашої армії.</p>
<p>Ви знаєте, у нас, на жаль, все виходить от для одних шпіони, а для других разведчики. От зараз влада звинувачує Петра Порошенка і Ріната Ахметова в тому, що вони створюють державний заколот, але журналісти говорять, що мова йде про Майдан. Скажіть, будь ласка, а з якого часу Майдан став заколотом? У нас же ж Майдан – це складова української демократії.</p>
<p>Ви сьогодні відмічаєте дві дати двох майданів 2004 і 2014 років, так ваші наступники будуть відмічати річницю третього Майдану. Майдан і заколот із вашої логіки…</p>
<p></p>
<p>ГОЛОВУЮЧИЙ. Шановні колеги, 130 поправка, ставлю її на голосування. Комітетом вона відхилена. Прошу визначатися та голосувати.</p>
<p></p>
<p>14:45:17</p>
<p>За-39</p>
<p>Рішення не прийнято.</p>
<p>Мінько. Не наполягає.</p>
<p>Костенко, Мінько. Не наполягають.</p>
<p>Нестор Іванович, завершальна ваша поправка 149, надаю вам слово. Будь ласка, Нестор Іванович Шуфрич.</p>
<p></p>
<p>14:45:32</p>
<p>ШУФРИЧ Н.І.</p>
<p>Дякую. Шановні колеги, я все ж таки закликаю вас, щоб цей закон був об'єднуючим, а не спровокував новий розкол.</p>
<p>І справедливості заради, ми сьогодні почули звинувачення окремих телеканалів, що вони є брехливими. Я завжди висловлював своє особисте ставлення до питання "вагнерівців". Я говорив, що воно провокативне, надумане, спровоковане і його не можна було, цю операцію, проводити, як авантюру з підвищеними ризиками. Але ніхто не має права забороняти журналістам висвітлювати цю тему, яка мною не сприймається. Але це право журналістів говорити те, що вони вважають за необхідне, і якщо це робиться в рамках діючих законів України. От така у нас демократія. Тому, з одного боку, не подобається, але треба слухати. Прошу, не переслідуйте журналістів.</p>
<p></p>
<p>ГОЛОВУЮЧИЙ. Шановні колеги, 149 поправка народного депутата Шуфрича. Комітет пропонує відхилити. Прошу визначатися та голосувати.</p>
<p></p>
<p>14:46:58</p>
<p>За-34</p>
<p>Рішення не прийнято.</p>
<p>Шановні колеги, ми пройшли всі поправки. Прошу запросити народних депутатів до зали, зараз, одну секундочку, будуть поправки на підтвердження. Листів у мене немає, тому будемо рухатися по тому випадку, хто перший. Перший був народний депутат В'ятрович, я побачив.</p>
<p>Будь ласка, Володимир Михайлович.</p>
<p></p>
<p>14:47:17</p>
<p>В’ЯТРОВИЧ В.М.</p>
<p>Шановні колеги, я поставлю три правки на підтвердження за одним виступом. Отже, це правка 75, 80 і 83.</p>
<p>На жаль, як ми побачили, в парламенті бракує політичної волі для того, щоб виставити прямий заслін "русскому миру" і захистити українську армію від руйнації зсередини. Тому закликаю бодай зберегти компромісну редакцію частини третьої статті 7, яка була в первісному варіанті законопроекту, за який ми голосували в першому читанні.</p>
<p>Комітет, врахувавши правки: 75, 80, 83, вилучив цю норму, яка звучала так: "Не може бути капеланом особа, яка є членом релігійної організації, статут якої не відповідає вимогам, зазначеним у статті 12 Закону "Про свободу совісті та релігійні організації". Тому прошу поставити на підтвердження правки 75, 80, 83 і не підтримувати їх.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, це мова йде про 75, 80, 83 поправки. Позиція комітету їх врахувати. Я правильно розумію, так? Комітет ще щось хоче додати з приводу цих поправок? Ви наполягаєте на рішенні комітету, так?</p>
<p>Шановні колеги, комітет наполягає на тому, щоб вони залишились враховані. Тому я почергово ставлю їх голосування, це підтвердження.</p>
<p>Шановні колеги, 75 поправка народного депутата Шуфрича. В свою чергу народний депутат В'ятрович ставить її на підтвердження. Вона комітетом була врахована. Тому прошу голосувати.</p>
<p></p>
<p>14:48:58</p>
<p>За-237</p>
<p>Рішення прийнято.</p>
<p>По фракціях.</p>
<p>Наступна поправка 80 народних депутатів Корнієнка, Качури та інших. Водночас ця поправка комітетом врахована. Водночас народний депутат В'ятрович просить поставити її на підтвердження. Комітет наполягає, щоб вона залишилась врахованою. Тому, шановні колеги, прошу голосувати.</p>
<p>Стоп, будь ласка, зупиніть, зупиніть. 80-а, це Мінько, вона відхилена, пане В'ятровичу. Будь ласка, зупиніть голосування, ми його не враховуємо.</p>
<p>І наступна, ви сказали, 83-я. 83-я, Завітневич, Забродський та інші. Вона теж врахована комітетом. Прошу народних депутатів більш уважніше дивитись за поправками і нумерацією.</p>
<p>Завітневич, вона комітетом врахована. Комітет наполягає, щоб вона залишилася врахованою. Тому, шановні колеги, прошу голосувати.</p>
<p></p>
<p>14:50:15</p>
<p>За-247</p>
<p>Рішення прийнято. Дякую, шановні колеги.</p>
<p>Я знаю, депутат Качний, так, дві поправки… Я перепрошую, давайте спочатку Качний, тоді Мотовиловець. Але спочатку номери поправок, щоб я міг одразу перевіряти коректність.</p>
<p>Народний депутат Качний.</p>
<p></p>
<p>14:50:32</p>
<p>КАЧНИЙ О.С.</p>
<p>Шановні колеги, 26-а і 4 правки, будь ласка, хочу поставити на підтвердження, а перед цим сказати декілька слів про сам закон.</p>
<p>Шановні друзі, тут справа в тому, що у нас закон треба цей поділити на дві частини складові. У першу чергу це закон як юридична складова, і друге питання, це якраз релігійне, духовне виховання, і та мета, з якою він цей закон іде у нас до лав наших військових.</p>
<p>І от я хотів би зазначити, перше, що стосується юридичного питання. Я зазначаю, що Конституцію ще ніхто не відмінив, і там написано чітко, що держава відокремлена від релігійних організацій. А якщо ми приймемо рішення, що в лавах державної служби буде працювати відкомандирований від релігійної організації капелан, це порушує Конституцію України. Це що стосується закону.</p>
<p>Друге питання, що стосується духовної складової, тобто…</p>
<p></p>
<p>ГОЛОВУЮЧИЙ. Ще 1 хвилину, він дві поправки ставить. Дайте ще 1 хвилину для обґрунтування, і ми проголосуємо одразу.</p>
<p></p>
<p>14:51:42</p>
<p>КАЧНИЙ О.С.</p>
<p>Дякую. Тепер друга складова, це релігійна, духовна складова, для чого і приймається таке рішення і для чого цей закон, щоб там на межі життя і смерті людина могла сповідатися, могла причаститися, могла поговорити з капеланом і очиститися від тих проблем, які в неї сьогодні існують. І от що відбувається? А справа відбувається в тому, що командир частини буде робити опитування в частині для того, щоб сказати, хто буде від якої конфесії представляти тут капелан від якої конфесії. Зрозуміло, яке буде голосування, зрозуміло, як буде отримувати команду командир. Тому що у військових там чітко: отримав команду – і виконав. Тому ми розуміємо, яких там не буде капеланів, які будуть там відсутні.</p>
<p>Тому, шановні друзі, шановні колеги, да, цей закон кращий, ніж той, який пропонував В'ятрович і який був прийнятий у 2018 році. Да, ми даємо можливість…</p>
<p></p>
<p>ГОЛОВУЮЧИЙ. Так, шановні колеги, дві поправки 4-а і 26-а, ставлю їх почергово. Обидві ці поправки комітетом враховані. Водночас народний депутат Качний наполягає на їх підтвердженні.</p>
<p>Тому ставлю спочатку поправку 4-у. Вона комітетом врахована. Ставиться на підтвердження. Прошу голосувати.</p>
<p></p>
<p>14:53:21</p>
<p>За-250</p>
<p>Рішення прийнято.</p>
<p>І поправка 26-а. Вона теж комітетом врахована. Народний депутат Качний ставить її на підтвердження. Прошу голосувати.</p>
<p></p>
<p>14:53:49</p>
<p>За-284</p>
<p>Рішення прийнято.</p>
<p>І я ще бачив ще одне прохання. Народний депутат Мотовиловець.</p>
<p></p>
<p>14:53:59</p>
<p>МОТОВИЛОВЕЦЬ А.В.</p>
<p>Я прошу поставити правку номер 84 на підтвердження.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, 84 поправка народного депутат Завітневича, Безуглої та інших, вона комітетом врахована. 84-а. Ну, дивіться, ви ж можете відкрити і прочитати. 84-а. Давайте я тоді процитую вам. Статтю 7… <i>(Шум у залі)</i></p>
<p>Шановні колеги, позиція комітету.</p>
<p></p>
<p>14:54:40</p>
<p>КОСТЕНКО Р.В.</p>
<p>Позиція комітету – врахувати дану поправку.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, 84 поправка, вона комітетом врахована. Водночас депутат Мотовиловець хоче поставити її на підтвердження. Шановні колеги, прошу голосувати.</p>
<p></p>
<p>14:55:14</p>
<p>За-154</p>
<p>Рішення не прийнято.</p>
<p>І крайнє поставлення поправки, я так розумію, Іван Іванович Крулько. Шановні колеги, давайте після цього голосувати, щоб ми встигли проголосувати.</p>
<p>Іван Іванович, номер поправки?</p>
<p></p>
<p>14:55:25</p>
<p>КРУЛЬКО І.І.</p>
<p>Іван Крулько, фракція "Батьківщина". От знаєте, що таке профанація і спам? Це коли просто називають номер поправки, навіть не пояснюють про що вони хочуть голосувати, бо їм так сказали. Оце спам і це профанація роботи. Це, знаєте, як в тому анекдоті: в поїзді коли їхали, то вже всі анекдоти по номерах знали, просто номери називали, і хто вміє розказувати анекдоти, хто ні. Так от я хочу сказати, що тут не вміють розказувати ні анекдоти, ні поправки оголошувати. Ганьба!</p>
<p></p>
<p>ГОЛОВУЮЧИЙ. Іван Іванович, я перепрошую. Ви взяли цю хвилину для того, щоб поставити якусь поправку на підтвердження. І давайте, будь ласка, теж щоб ми дотримувались своїх конституційних обов'язків.</p>
<p>Шановні колеги, ми завершили обговорення цього законопроекту. Шановні колеги, ставлю на голосування пропозицію комітету прийняти в другом у читанні та в цілому з необхідними техніко-юридичними правками проект Закону про Службу військового капеланства (реєстраційний номер проекту 4626).</p>
<p>Готові голосувати? Прошу голосувати, шановні колеги.</p>
<p></p>
<p>14:56:48</p>
<p>За-291</p>
<p>Рішення прийнято. Закон прийнятий в цілому. Вітаю, колеги, це справді історичне рішення.</p>
<p>Шановні колеги, дивіться, в нас залишилося 3 хвилини і в нас є два законопроекти, 4564. Там всі поправки враховані. 4564. Можемо голосувати? <i>(Шум у залі)</i> Я не розумію, що це означає. Без обговорення голосуємо?</p>
<p>Так поправки враховані всі, це друге читання.</p>
<p>Хорошо, шановні колеги, дивіться, давайте ми входимо в питання 4564. Якщо ми щось, то я продовжую засідання до завершення розгляду цього питання, на 15 хвилин, але до завершення розгляду цього питання.</p>
<p>Реєстраційний номер 4564, це законопроект, проект Закону про внесення змін до деяких законів України щодо внесення відомостей про зареєстроване місце проживання громадян України на тимчасово окупованих територіях у Донецькій та Луганській областях, Автономній Республіці Крим та місті Севастополі, а також оформлення документів, що посвідчують особу та підтверджують громадянство України. Це друге читання.</p>
<p>Шановні колеги, я дивлюся, що усі поправки враховані, немає що ставити на врахування. Ви на підтвердження будете ставити? Будь ласка, який номер поправки ви будете ставити на підтвердження?</p>
<p>Геращенко, будь ласка.</p>
<p></p>
<p>14:58:28</p>
<p>ГЕРАЩЕНКО І.В.</p>
<p>Дякую. Шановні колеги, зараз на голосування ставиться надзвичайно важливий законопроект, який спрощує процедуру реєстрації громадян, які проживають на окупованих територіях. Ми, безумовно, підтримуємо всі подібні законопроекти і раді, що нарешті в порядку денному знаходять своє місце і Закон про капеланство, який ще з попереднього скликання чекав своєї черги, він був проголосований в першому читанні в минулому парламенті.</p>
<p>Але я хочу попередити, що після того шулерства, яке сьогодні було в парламенті, наша фракція буде ставити на підтвердження по всім законам всі поправки. Тому що я думаю, що це буде справедливо, і більше того, ми зможемо донести виборцям так які ж саме поправки приймає комітет, навколо чого тут ведуться дебати, і я думаю, що громадяни України будуть раді. Повірте, будь ласка, депутати нашої фракції, на відміну від Мотовиловця, знають про які поправки йдеться. Ми будемо готуватися до цього. І, будь ласка, дайте репліку, ми б хотіли від Мотовиловця почути хоч одну…</p>
<p></p>
<p>ГОЛОВУЮЧИЙ. Репліка Мотовиловцю, будь ласка.</p>
<p>А ви якісь поправки все-таки будете ставити чи ні? Не будете, так? Просто щоб сказати, да?</p>
<p>Будь ласка, Мотовиловець.</p>
<p></p>
<p>14:59:39</p>
<p>МОТОВИЛОВЕЦЬ А.В.</p>
<p>Шановні народні депутати, я вам не вчитель доповідати до правках. Ви народні депутати, обрані народом.</p>
<p>Готуйтесь до засідань, читайте закони до другого читання. Я не повинен вам пояснювати правки. Визначайтесь голосуванням до того, як ви заходите в зал. Це підготовча робота, будь ласка, в залі будьте готові і голосуйте.</p>
<p>Дякую. Це ваша робота за кошти платників податків.</p>
<p></p>
<p>ГОЛОВУЮЧИЙ. Шановні колеги, я ставлю пропозицію комітету прийняти в другому читанні та в цілому з необхідними техніко-юридичними правками проект Закону про внесення змін до деяких законів України щодо внесення відомостей про зареєстроване місце проживання громадян України на тимчасово окупованих територіях у Донецькій та Луганській областях, Автономній Республіці Крим та місті Севастополі, а також оформлення документів, що посвідчують особу та підтверджують громадянство України (реєстраційний номер проекту 4564).</p>
<p>Готові голосувати? Прошу голосувати.</p>
<p></p>
<p>15:00:55</p>
<p>За-299</p>
<p></p>
<p>15:01:00</p>
<p>ГОЛОВУЮЧИЙ. Рішення прийнято. Закон прийнятий в цілому. Вітаю, колеги.</p>
<p>Шановні колеги, пленарне засідання Верховної Ради України оголошую закритим. Завтра ми продовжимо роботу о 10-й годині. Дякую.</p>
