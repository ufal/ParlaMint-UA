Стенограма пленарного засідання
14 серпня 2014
&nbsp;
<p align=center>ЗАСІДАННЯ СІМДЕСЯТ ДРУГЕ</p>
<p align=center>Сесійний зал Верховної Ради України</p>
<p align=center>14 серпня 2014 року, 16 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p><b>&nbsp;</b></p>
<p>ГОЛОВУЮЧИЙ. Київський час – 16 годин. Ми починаємо вечірнє засідання парламенту, але, на превеликий жаль, не всі депутати дивляться на годинник і гідно виконують свої конституційні обов'язки.</p>
<p>Я прошу секретаріат зробити оголошення, щоб всі зайшли до сесійної зали<i>. (Шум у залі)</i> Я розумію, що&nbsp; зараз поговорили з депутатськими групами і фракціями, що треба повторно проголосувати зміни до бюджету в зв'язку з виборами. І у нас саме... саме тому&nbsp; така явка.</p>
<p>&nbsp;</p>
<p>ГОЛОС&nbsp; ІЗ ЗАЛУ. Давайте про люстрацію.<i> </i></p>
<p>&nbsp;</p>
<p>ГОЛОВУЮЧИЙ. В цілому про люстрацію?</p>
<p>Шановні колеги, я прошу керівників депутатських фракцій і груп попрацювати над дисципліною своїх фракцій, тому що я бачу на моніторі у нас недостатня кількість людей для того, щоб&nbsp; взагалі можна було працювати в парламенті.</p>
<p>Будь ласка, секретаріат, робіть оголошення, щоб терміново заходили до зали. Прошу народних депутатів підготуватися до реєстрації. Перевіримо готовність Верховної<a name=Temp></a> Ради приймати відповідальні рішення. Прошу включити систему "Рада" і провести реєстрацію народних депутатів.</p>
<p>16:03:00</p>
<p>У залі зареєстровано 242 народних депутатів. Ми продовжуємо нашу роботу.</p>
<p>Пропонується до розгляду, шановні колеги, проект Закону про внесення змін до законів України щодо боротьби з тероризмом. Народний депутат Каплін, ви знаєте, вже декілька разів доповідав цей закон. Але Верховна Рада не приймає рішення щодо його включення.</p>
<p>Народний депутат Каплін є у нас? Нема. Знімаємо проект закону.</p>
<p>Народному депутату Карпунцову включіть мікрофон.</p>
<p>&nbsp;</p>
<p>16:03:48</p>
<p>КАРПУНЦОВ В.В.</p>
<p>Шановний головуючий, шановні колеги! Давайте казати чесно: зараз нас в залі не 242 депутата, а 242 картки. Частина депутатів реєструється зараз на столах. Моє велике прохання, дуже важливий законопроект, розроблений Капліним разом із Службою безпеки України. Давайте ми не будемо поспішати з відкладенням, а повернемося до нього трошки пізніше. Дякую щиро.</p>
<p>&nbsp;</p>
<p>ГОЛОВУЮЧИЙ. Але ми робимо зауваження народному депутату Капліну, який своєчасно не приходить до сесійної зали.</p>
<p>Шановні колеги, наступне питання. Це проект Закону про тимчасові заходи на період проведення антитерористичної операції. Кужель Олександра Володимирівна є в залі у нас? Є.</p>
<p>Будь ласка, Олександра Володимирівна, запрошую вас на трибуну. Нагадаю, цей закон і подальші закони ми будемо розглядати в першому читанні. Єдине, шановні колеги, я прошу, зараз мобілізуйтесь. І давайте підтримаємо скорочену процедуру розгляду всіх питань в першому читанні.</p>
<p>Прошу, шановні колеги, давайте всі разом натиснемо на кнопки, щоб всі ми закони встигли розглянути. Я розумію. Прошу, шановні колеги, за скорочену процедуру. Тільки всі голосуємо, і позафракційні.</p>
<p>&nbsp;</p>
<p>16:05:25</p>
<p>За-138</p>
<p>Рішення не прийнято. "За" – 138 голосів.</p>
<p><i>(Шум у залі) </i>Встигайте, шановні колеги.&nbsp;</p>
<p>Давайте, Олександра Володимирівна,&nbsp; давайте ви разом проголосуєте все ж таки скорочену процедуру.&nbsp; Колеги, я до всіх звертаюсь, у нас сьогодні насичений порядок денний. Під час ранкового засідання ми достатньо ефективно з вами приймали рішення. Я сподіваюсь, що і&nbsp; зараз ми все ж таки з вами достатньо професійно відпрацюємо, виконавши&nbsp; свої конституційні обов'язки. Прошу, шановні колеги, щоб всі закони&nbsp; ми&nbsp; встигли розглянути, які сьогодні включені до порядку денного.</p>
<p>Прошу підтримати пропозицію щодо розгляду законопроектів всіх&nbsp; у першому читанні за скороченою&nbsp; процедурою. Прошу підтримати, шановні колеги. Прошу всіх голосувати.</p>
<p>&nbsp;</p>
<p>16:06:28</p>
<p>За-150</p>
<p>Рішення прийнято. Дякую.</p>
<p>Олександра Володимирівна, будь ласка.</p>
<p>&nbsp;</p>
<p>16:06:40</p>
<p>КУЖЕЛЬ О.В.</p>
<p>Дякую, пане Голово.&nbsp; Це дуже важливий законопроект, але, на жаль, ми&nbsp;&nbsp; вимушені приймати ці законопроекти, які би діяли автоматично, якщо&nbsp;&nbsp; б був введений&nbsp; військовий стан. Цей законопроект розроблений (дуже багато народних депутатів приймало в ньому участь) на вимогу всіх асоціацій підприємців, не тільки зони АТО, а і Кабінету Міністрів, і Аграрної&nbsp; асоціації, і приймав участь губернатор Донецької, і губернатор… і виконуючий обов'язки&nbsp; Луганської області. Про тимчасові заходи на період проведення антитерористичної операції.</p>
<p>Що&nbsp; він передбачає? Що таке антитерористична територія&nbsp; і операція згідно указу? Передбачає мораторій на нарахування пені&nbsp; та штрафів на основну суму заборгованості по кредитним&nbsp; зобов'язанням. Прошу, щоб була&nbsp; стенограма. У статтю 2 внести додатково,&nbsp; згідно&nbsp; пропозицій цих асоціацій: "Суб'єктам господарювання,&nbsp; юридичним особам, які знаходяться на території проведення антитерористичної операції у період проведення антитерористичної операції,&nbsp; скасовувати пеню та штрафи, які нараховуються (були нараховані) в період проведення такої операції на суму, на основну суму заборгованості по кредитним зобов'язанням".</p>
<p>Стаття 3. Ми пропонуємо мораторій на проведення перевірок. Сьогодні уряд прийняв постанову і ми вносимо цю ситуацію. На території антитерористичної операції ще ходять і перевіряють і "маски-шоу" забирають документи.</p>
<p>Дуже важлива стаття 4. Вона передбачає те, що якщо підприємець зараз виїхав з Донецька і зупинився у Вінниці або в Черкасах, або в Чернігові. Реєстраційні служби не дають йому можливості працювати, йому треба показати постійне місце проживання, а у нього такого нема. І ми даємо право йому, згідно цієї норми, реєстратору зареєструвати його за тимчасовим місцем проживання або щоб він просто вказав де він знаходить.</p>
<p>&nbsp;І найголовніше…</p>
<p>&nbsp;</p>
<p>ГОЛОВУЮЧИЙ. Дайте можливість завершити виступ.</p>
<p>&nbsp;</p>
<p>КУЖЕЛЬ О.В. Проведення… Послухайте уважно!&nbsp; Проведення реєстраційних дій, пов'язаних зі зміною складу засновників та керівника юридичної особи, місцезнаходження якої є територія антитерористичної операції. Бо сьогодні беруть заручників і сім'ю відправляють, щоби переписали бізнес на іншу особу.&nbsp;</p>
<p>Звільнення від сплати користування земельними ділянками державної комунальної власності. Бо сьогодні ми сплачуємо за землю, на якій іде операція антитерористична, бізнес не може.</p>
<p>І скасування орендної плати за користування державним комунальним майном. Бо коли сьогодні цього майна вже нема і нема можливості розірвати договори, зупинити до кінця&nbsp; проведення антитерористичної операції.</p>
<p>Найголовніше, у "Прикінцевих положеннях" ми надаємо право Торгово-промисловій палаті використовувати розуміння форс-мажору і видавати справки на звернення підприємців і тих, хто працює з підприємцям на території проведення АТО, і доручення Національному банку привести згідно цього закону свої нормативні акти у відповідність. Дякую.</p>
<p>&nbsp;</p>
<p>ГОЛОВУЮЧИЙ. Дякую, Олександра Володимирівна.</p>
<p>Шановні колеги, є необхідність обговорювати питання? Є. Будь ласка, запишіться для обговорення. Народний депутат Леонов, фракція "Свобода".</p>
<p>&nbsp;</p>
<p>16:10:33</p>
<p>ЛЕОНОВ Е.В.</p>
<p>Прошу передати слово народному депутату Фурману.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; включіть мікрофон народного депутата Фурмана.</p>
<p>&nbsp;</p>
<p>16:10:40</p>
<p>ФУРМАН О.Ю.</p>
<p>Олексій Фурман, Всеукраїнське об'єднання "Свобода".</p>
<p>Шановне товариство – це, на превеликий жаль, один з небагатьох позитивних законів по збереженню підприємництва, який ми маємо прийняти в зоні АТО.</p>
<p>Суть закону зводиться до того, що підприємець може робити зміни в реєстрацію в будь-якій частині України. Це дасть можливість не скоротити цих підприємців, це дасть можливість і подалі, щоб вони працювали, це дасть можливість і подалі, щоб зберігалися робочі місця. Приклад Автономної Республіки Крим нам показав, що ми також дозволили реєстрацію змін робити на території України і тим самим зберегли, саме підприємства зберегли бізнес цих людей.</p>
<p>Всеукраїнське об'єднання "Свобода" буде виступати однозначно за прийняття цього закону, тому що він є позитивний для збереження економіки, для збереження суверенітету і цілісності України. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Будь ласка.</p>
<p>&nbsp;</p>
<p>16:11:55</p>
<p>КУЖЕЛЬ О.В. Дозвольте, буквально секунду, я забула сказати про статтю 5, що всі документи дозвільного характеру на всіх підприємствах АТО продовжуються автоматично. Ліцензії, дозволи і таке інше.</p>
<p>&nbsp;</p>
<p>ГОЛОВУЮЧИЙ.&nbsp; Народний депутат Глазунов, Партія регіонів.</p>
<p>&nbsp;</p>
<p>16:12:06</p>
<p>ГЛАЗУНОВ С.М.</p>
<p>Я прошу передати слово народному депутату Момоту.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; включіть мікрофон народного депутата Момота.</p>
<p>&nbsp;</p>
<p>16:12:12</p>
<p>МОМОТ О.І.</p>
<p>Олександр Момот, 27 округ, Дніпропетровськ. Шановний Олександр Валентинович! Шановні колеги! Дуже слушне питання, дуже слушний законопроект, дуже тяжкі часи переживають і населення, і підприємства в зоні АТО. І багато і контролюючих, і податкових органів діють по старому алгоритму. Тому законопроект треба підтримати за основу, доопрацювати його до другого читання і прийняти потім в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Паламарчук, народний депутат, "УДАР".</p>
<p>&nbsp;</p>
<p>16:12:52</p>
<p>ПАЛАМАРЧУК М.П.</p>
<p>Прошу передати слово Оксані Продан.</p>
<p>&nbsp;</p>
<p>ГОЛОВУЮЧИЙ.&nbsp; Включіть мікрофон.</p>
<p>&nbsp;</p>
<p>16:12:59</p>
<p>ПРОДАН О.П.</p>
<p>Шановний Олександр Валентинович, шановні колеги! Законопроект, дійсно, сьогодні дуже потрібний і бізнесу, і українській економіці, і всім тим людям, які сьогодні страждають через терористичні дії, які відбуваються з боку Російської Федерації на території Донбасу.</p>
<p>Разом з тим, я хочу звернути вашу увагу, Олександр Валентинович, на те, що прийняття цього проекту без прийняття одночасно 4295, законопроекту, який при цьому був ще раніше внесений, не дасть можливості звільнити підприємців, які зараз&nbsp; не можуть працювати, які не працювали, від єдиного соціального внеску.</p>
<p>Тому я дуже прошу вас поставити на розгляд Верховної Ради&nbsp; 4295 або при рішенні поставити на голосування щодо доопрацювання до другого читання цих двох законопроектів разом.</p>
<p>Крім того, п'ятою статтею цього законопроекту передбачається продовження дозвільних документів, Але одночасно не вносяться зміни в&nbsp; Закон про дозвільні документи. Тому я дуже звертаюся і до автора, і до комітету, в Прикінцевих положеннях передбачити внесення змін відповідне до профільного закону.&nbsp; Дякую дуже.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Народний депутат Зарубінський, будь ласка.</p>
<p>&nbsp;</p>
<p>16:14:10</p>
<p>ЗАРУБІНСЬКИЙ О.О.</p>
<p>Дякую, Олександр Валентинович. Я думаю, що треба підтримати колегу Кужель Олександру Володимирівну в цій законодавчій ініціативі. Вона перерахувала декілька новел законодавчих.</p>
<p>Я б хотів би звернути увагу, перш за все, на дві дуже важливі, як на мене, новели. Перша полягає у тому, тільки що колега Продан про це почала говорити, що цим законопроектом або законом, я сподіваюсь, вже буде автоматично, підкреслюю, автоматично продовжуватися дозвіл на можливість займатися підприємницькою діяльністю.</p>
<p>Шановні колеги, давайте уявимо собі ситуацію, яка там є. Якщо там&nbsp; ті люди в цих умовах, в умовах АТО, можуть або мають можливість продовжувати підприємницьку діяльність, зрозуміло, що їх потрібно підтримувати. Бо якась економічна активність там має відбуватися.</p>
<p>І дуже важливий момент ще один, який стосується спрощення процедури отримання документів щодо підтвердження форс-мажорних обставин. А які там обставини, якщо не форс-мажорні? Зрозуміло, що не треба, щоб людина доказувала, доводила, що в АТО форс-мажорні…</p>
<p>&nbsp;</p>
<p>ГОЛОВУЮЧИЙ. Зрозуміла позиція. Будь ласка, від Мінфіну, включіть мікрофон заступника міністра Фудашкіна.</p>
<p>&nbsp;</p>
<p>ФУДАШКІН Д.О.</p>
<p>Шановний Олександр Валентинович, шановні народні депутати! Підтримуючи взагалі мету вирішення тих проблем, які зараз є, але слід зазначити, що цей закон потребує суттєвого доопрацювання. Наприклад, здесь не існує связи между можливістю обслуговування кредитами і припинення зобов'язань… і можливості виконання этих зобов'язань платником податку... должником перед банками. І тому&nbsp; це питання потребує однозначного уточнення.</p>
<p>Крім того, в даному законопроекті пропонується автоматичне продовження усіх дозвільних документів, якщо діяльність здійснюється в зоні АТО. Але в Україні екстериторіальне ведення бізнесу і будь-який дозвільний документ виданий на території України поширюється на будь-яку діяльність на всій території України. Таким чином даже якщо суб'єкт частково здійснював діяльність у відповідній території, то відповідно до норм цього закону, незалежно від того, де він зареєстрований, такі дозволи будуть продовжуватися автоматично. Тому, на наш погляд, даний законопроект потребує суттєвого доопрацювання.</p>
<p>&nbsp;</p>
<p>КУЖЕЛЬ О.В. Дозвольте я надам відповідь.</p>
<p>&nbsp;</p>
<p>ГОЛОВУЮЧИЙ. Олександра Володимирівна, я прошу.</p>
<p>&nbsp;</p>
<p>КУЖЕЛЬ О.В.&nbsp; Я надам відповідь. Дякую дуже.</p>
<p>Зараз цим виступом пан Фудашкін показав повністю свою професійну непригодность. І я думаю, що Верховна Рада повинна звернутися до міністра фінансів на його звільнення. По-перше, видача дозвільних документів.... запитайте у пана Звягільського або зателефонуйте до інших хімічних підприємств Донецька, де вони отримують ліцензії, де вони отримують дозволи. Ми це зробили, що знесли це до низу і голосували цей законопроект Петренка, ви не володієте інформацією. А тепер прочитайте закон. На сьогоднішній день запитайте хлопців з Донецька і Луганську: банки не працюють, депозити не видають, рахункові счета не працюють, а банки, не знаходячись в цих областях, нараховують штрафи і пені на суму кредитів. Ми говоримо про те, що сума кредиту не змінюється, але якщо вас фізично там нема, не видають зарплати, не видають &nbsp;нічого, банків нема. Яким чином ви хочете залишити їм право ще в таку біду давати нараховувати штрафи і пені?</p>
<p>&nbsp;</p>
<p>ГОЛОВУЮЧИЙ. Будь ласка, Олександра, сідайте на своє місце робоче. <i>(Шум у залі)</i></p>
<p>&nbsp;Колеги, я прошу, заспокойтесь, будь ласка.</p>
<p>Олександр Мирний, будь ласка.&nbsp; "Свобода".</p>
<p>&nbsp;</p>
<p>16:18:14</p>
<p>МИРНИЙ О.Б.</p>
<p>Олександр Мирний, Всеукраїнського об'єднання "Свобода". Шановне товариство! Я все-таки вважаю, що цей законопроект достатньо серйозний для того, щоб ми могли дозволити собі емоції. І тому приклад сьогоднішньої співпраці між урядом і парламентом показує, що ми можемо і повинні знаходити спільну точку зору на ті питання, які хвилюють. Звичайно, законопроект абсолютно правильний, але є перше читання, є друге читання.</p>
<p>Я хочу нагадати шановним представникам уряду, що є можливість подати свої зауваження і пропозиції. І якщо вони будуть слушні, ми їх врахуємо. Але казати про те, що&nbsp; ми не можемо подавати законопроект в такому вигляді, це абсолютно неправильно, тому що є колізія, яка відбувається зараз у нас в країні. Наші закони написані для мирного часу, а не для воєнного. Тому перше читання приймаємо. Єдине,&nbsp; прошу сигнальне голосування. Олександр Валентинович, людей немає в залі.</p>
<p>&nbsp;</p>
<p>ГОЛОВУЮЧИЙ. Народний депутат Ляшко, шановні колеги, і будемо приймати рішення.</p>
<p>&nbsp;</p>
<p>16:19:28</p>
<p>ЛЯШКО О.В.</p>
<p>Олег Ляшко, Радикальна партія. Учора дзвонить мені із Сєверодонецька Сергій Шакун, представник АТО в&nbsp; Сєверодонецьку, звільненому від російських окупантів. Людям-підприємцям сєверодонецьким, які повертаються до&nbsp; міста, податкова&nbsp; нараховує&nbsp; штрафи. А для того, щоб вони довели, що у них форс-мажор, для того, щоб не платити&nbsp; штрафи, вони мають взяти довідку у Торгово-промисловій палаті, в яку заплатити дві тисячі гривень,&nbsp; щоб довести, що вони в Сєверодонецьку, коли він був під окупацією російських терористів, що вони не мали можливості займатися бізнесом.</p>
<p>Для малого підприємця дві тисячі гривень – це великі гроші. І тим більше їздити за довідкою у Київ! І тому я вважаю, що законопроект, який&nbsp; доповідала Олександра Кужель, треба&nbsp; обов'язково &nbsp;<a name=_GoBack></a>підтримати і малий, і середній бізнес, який був позбавлений можливості заробляти, платити податки, позбавити від нарахування пені, штрафів, тощо. І не змушувати людей ходити за довідками в Торгово-промислову палату і платити за ці довідки тисячі гривень. Людям треба дати можливість заробляти і відновити свою …</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, нам треба приймати рішення. Єдине… Колеги, сідайте на свої робочі місця. Я звертаю вашу увагу на виступ Оксани Продан. Вона говорила про те, що для того щоб закон працював, треба все ж таки або в Перехідних положеннях, або включити до цього закону позиції закону 4295, які стосуються змін до Податкового кодексу.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Це у наступному законі. Добре. Тоді у наступному законі ми... Колеги, о'кей, давайте&nbsp; приймати рішення з цього питання. Прошу, шановні колеги, давайте сядемо на свої робочі місця. Я бачу, що у нас достатньо людей, в принципі, приймати рішення, єдине, щоб всі голосували.</p>
<p>Я прошу, звертаюсь&nbsp; до представників від Донецької і Луганської області. Колеги, я просив би, щоб ви також підтримали цей закон, тому що це ваші виборці. Прошу, щоб ми зараз разом проголосували на його підтримку. Прошу шановних народних депутатів підтримати проект Закону про тимчасові заходи на період проведення антитерористичної операції (реєстраційний номер 4313а). Прошу, була пропозиція за основу, тобто в першому читанні.</p>
<p>Прошу голосувати всіх, шановні колеги. Прошу голосувати.</p>
<p>&nbsp;</p>
<p>16:22:20</p>
<p>За-257</p>
<p>Рішення прийнято, дякую.</p>
<p>За скороченою процедурою можемо проголосувати? Давайте, шановні колеги. Шановні колеги, була пропозиція, що треба допрацювати, давайте. Нам краще… Колеги, потім будемо вносити зміни до закону, або заветує його Президент. Тому я прошу, краще нам за скороченою процедурою&nbsp;&nbsp;&nbsp; &nbsp;підготувати його до другого читання. Прошу підтримати скорочену процедуру в підготовці цього закону до другого читання. Прошу голосувати.</p>
<p>&nbsp;</p>
<p>16:23:03</p>
<p>За-246</p>
<p>Рішення прийнято. Дякую.</p>
<p>Шановні колеги, наступне питання також пов'язано з цим блоком серйозних проблем. Олександра Володимирівна, будь ласка.</p>
<p>Для протоколу: 4314а – це проект Закону про внесення змін до Податкового кодексу України (про тимчасові заходи на період проведення антитерористичної операції). Будь ласка.</p>
<p>&nbsp;</p>
<p>16:23:31</p>
<p>КУЖЕЛЬ О.В.</p>
<p>Ще раз для стенограми хочу сказати, що в той законопроект в першому читанні ми включаємо поправку Оксани Продан, що є СВ, а цей законопроект він продовжує і виконує Регламент України з тих питань, що ми прийняли: внесення змін до Податкового кодексу.</p>
<p>Перший пункт передбачає, що якщо сьогодні підприємець хоче вийти із спрощеної системи оподаткування або перейти на загальну систему оподаткування, спрощується ця процедура. Бо на сьогоднішній день всі підприємці, які працювали по спрощеній системі оподаткування в Донецьку і Луганську повинні кожен місяць авансово сплачувати податки, а ви розумієте, що там нема жодного бізнесу, ні ринків, ні магазинів, ні ательє, ні перукарні, нічого не працює.</p>
<p>І другий пункт, який я розумію, що тут буде підскакувати не тільки Фудашкін, ми говоримо, що на період антитерористичної операції для платників податку строком сплати податків і зборів визначається наступний період, який починається після закінчення антитерористичної операції.</p>
<p>Я запропонувала дати можливість відновити бізнес – 365 днів, тут може бути розмова, але я не вірю, що поки буде відновлені підприємства, які зруйновані, люди відновлять, може малий бізнес раніше, можна тут про дату говорити.</p>
<p>Для стенограми хочу доповнити то, що я отримала від аграріїв, доповнити новим абзацем статтю пункт 2: пені й штрафи та фінансові санкції, які виникли у період та на території проведення АТО, ну я просто скорочено читаю, визначаються безнадійними та підлягають списанню в порядку, передбаченому Податковим кодексом України для списання безнадійного податкового боргу.</p>
<p>І, уважно, наступна частина: "Суб'єкти господарювання, що здійснюють діяльність з контрагентами, які знаходяться на території проведення антитерористичної операції, мають право проводити податкові накладні…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>КУЖЕЛЬ О.М. …з придбання товарів, робіт послуг і скаргою&nbsp; відповідно пункту 201.10 статті 201 Податкового кодексу України".</p>
<p>Таке право зберігається за ними. Теж вони написали, термін 365 днів після закінчення. Тут можна теж говорити. Що це передбачає? Якщо ваше підприємство поставляє там їжу туди, хто вам там випише податкову накладну? Або ви завезли бензин, – вам ніхто не видасть податкову накладну. Але ви маєте право її здати, а потім вже, бо це є період АТО.</p>
<p>Оце вся суть законопроекту. Я вірю в вашу мудрість. Давайте підтримаємо бізнес.</p>
<p>&nbsp;</p>
<p>ГОЛОВУЮЧИЙ. Шановні колеги, є необхідність обговорити? Будь ласка, запишіться на обговорення. Я дам можливість на завершення.</p>
<p>Будь ласка, народний депутат Марцінків.</p>
<p>&nbsp;</p>
<p>16:26:41</p>
<p>МАРЦІНКІВ Р.Р.</p>
<p>Прошу передати слово Михайлу Блавацькому.</p>
<p>&nbsp;</p>
<p>ГОЛОВУЮЧИЙ. Включіть мікрофон Михайла Блавацького, будь ласка.</p>
<p>&nbsp;</p>
<p>16:26:46</p>
<p>БЛАВАЦЬКИЙ М.В.</p>
<p>Шановний Голово, шановні народні депутати! Цим законопроектом насправді можна зробити корисну справу. Тому що можна перенести її терміни і можна віддати можливість нашим підприємцям. Але я би хотів тільки сказати, що це повинні бути підприємства, які насправді сплачували податки. Це повинні бути добросовісні структури, які теж не мали ніяких за собою зловживань і величезних несплат податків.</p>
<p>Нам всім відомо, що на території Донецької і Луганської області це бук клондайк, розсадник для таких підприємств, як виробництво сигарет, як виробництво контрафактної горілки. І це, якщо ми ще і під цих горе-підприємців сьогодні залишимо і дамо можливість їм не сплачувати податки, то вони просто-напросто почнуть розвивати ці підприємства на теренах Центральної або Західної України. Так що це треба теж вжити, подивитися, вивчити ситуацію, хай нам прокуратура, хай тоді податкова. Насправді податкова вже нова повинна зробити очищення. І ми, коли зробимо очищення, тоді ми можемо реально показати, які підприємства, який малий і середній бізнес, дати їм можливість підлягати під цей… виконувати цей законопроект.</p>
<p>Це українське об'єднання "Свобода" буде його підтримувати в першому читанні, а в другому читанні будемо дивитися і вносити зміни і поправки. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Момот, будь ласка.</p>
<p>&nbsp;</p>
<p>16:28:17</p>
<p>МОМОТ О.І.</p>
<p>Олександр Момот, 27 округ, Дніпропетровськ.</p>
<p>Шановний Олександре Валентиновичу, шановні колеги! Олександра Володимирівна так палко доповідали, що треба менше розмовляти, підтримати її в першому читанні, і далі будемо дивитися. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Сухий.</p>
<p>&nbsp;</p>
<p>16:28:36</p>
<p>СУХИЙ Я.М.</p>
<p>Дякую. Ярослав Сухий, "Економічний розвиток", місто Запоріжжя.</p>
<p>Прошу слово передати колезі Віталію Хомутинніку.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон Віталія Хомутинніка.</p>
<p>&nbsp;</p>
<p>16:28:47</p>
<p>ХОМУТИННІК В.Ю.</p>
<p>Дякую. Олександре Валентиновичу, дякую вам за те, що вже я як голова комітету не доповідаю, не співдоповідаю, а маю записуватися на окрему таку думку. Це прогрес парламентаризму.</p>
<p>Я хочу від комітету сказати те, що ми розглядали даний законопроект, і є ще один законопроект – 4296 нашої колеги Оксани Продан. Він поєднує ці питання і розширює ще питання, які пов'язані не тільки з малим бізнесом та середнім, а регулює і інші податкові норми в зоні, де проводиться антитерористична операція.</p>
<p>Тому треба якось чи об'єднати ці два законопроекти, чи долучити авторства Оксани Продан, і на другому читанні об'єднати і ті, і інші норми, тому що вони обидві корисні. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Зарубінський. Для комітету завжди ми даємо слово. Просто треба руку, я вас не побачив, підняти.</p>
<p>&nbsp;</p>
<p>16:29:52</p>
<p>ЗАРУБІНСЬКИЙ О.О.</p>
<p>Дякую, Олександре Валентиновичу. Шановні колеги, зрозуміло, що будь-яка війна завершується миром. Тим більше АТО закінчиться і закінчиться, ми сподіваємося, миром. І країна вже зараз має шукати кошти, у всякому разі про це йдеться, для того, щоб відновити інфраструктуру, відновити економіку, відновити&nbsp; ділову активність. Але давайте відверто скажемо, що ніхто&nbsp; це не зробить&nbsp;&nbsp; так, як зроблять самі ті мешканці, яким ми маємо допомогти, допомогти в плані&nbsp; економічної активності, допомогти в плані&nbsp; спрощення&nbsp; бюрократичних зарегульованих&nbsp; процедур. І тому і попередній законопроект, і цей законопроект&nbsp; є правильним, бо правильно сказав колега Мирний, що у нас закони написані для мирного часу. Зараз інший час. І тому претензії&nbsp; і зауваження Мінфіну теж мають бути&nbsp; такі, які є сьогодні, а не&nbsp; для мирного часу.&nbsp; Тому, будь ласка,&nbsp;&nbsp; представник Мінфіну зважайте на те, що відбувається в країні, і&nbsp;&nbsp; зважайте на те, як&nbsp; себе ведуть і&nbsp; живуть підприємці в зоні АТО.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; включіть мікрофон&nbsp; народного депутата&nbsp;&nbsp; Ляпіної.</p>
<p>&nbsp;</p>
<p>16:31:06</p>
<p>ЛЯПІНА К.М.</p>
<p>Дякую.&nbsp; Ксенія&nbsp; Ляпіна, партія "За Україну!", фракція&nbsp; "Батьківщина". Шановні колеги,&nbsp; я переконана, що&nbsp; ми можемо&nbsp; за основу прийняти&nbsp; цей закон. Хоча абсолютно погоджуюсь з колегами, що до другого читання його прийдеться серйозно розширити&nbsp; низкою питань, які виходять за межі лише спрощеної системи оподаткування – це і питання&nbsp; податкових&nbsp; накладних, і питання&nbsp; сплати чи несплати податків, видатків, їх зарахування і первинних документів. Тобто у нас досить широке коло питань виникає&nbsp; в зв'язку&nbsp; з тим, що ненормальна ситуація господарська складається на частині&nbsp; території України. Але я пропоную все ж таки&nbsp; не втрачати час, ухвалити за основу і&nbsp; далі просто в комітеті доопрацювати&nbsp;&nbsp; з урахуванням всіх тих норм, які необхідні до другого читання.</p>
<p>&nbsp;</p>
<p>ГОЛОВУЮЧИЙ. Зрозуміла позиція. Будь ласка,&nbsp; Оксана Продан.</p>
<p>&nbsp;</p>
<p>16:32:09</p>
<p>ПРОДАН О.П.</p>
<p>Шановний Олександре Валентиновичу, дякую за слово.&nbsp; Дійсно,&nbsp; дуже потрібний проект, але цей проект стосується виключно спрощеної системи. В комітеті розглядався проект 4295а, який більш ширший. Тому я би дуже просила, прийняти за основу той проект, який розглядається,&nbsp; з долученням норм іншого проекту при розгляду до другого читання. Дякую&nbsp; дуже. Той проект, про який я зараз говорю, він стосується загальної&nbsp; системи оподаткування – стосується і податку на прибуток, і податку на землю, і податку на додану вартість, і звітності&nbsp;&nbsp; по цим податкам.&nbsp; І це те, що стосується зараз всіх тих підприємств, які під час дії АТО не мають можливості їх сплачувати і звітувати. Дякую.</p>
<p>&nbsp;</p>
<p>ГОЛОВУЮЧИЙ. Тобто я сфокусую вашу пропозицію: прийняти цей закон з доповненням позицій Закону 4295. Так я розумію? Підтримується автором.</p>
<p>Будь ласка, включіть мікрофон представнику міністерства фінансів.</p>
<p>&nbsp;</p>
<p>ФУДАШКІН Д.О. Шановний Олександре Валентиновичу, шановні народні депутати! Міністерство фінансів не підтримує даний законопроект.</p>
<p>Даним законопроектом фактично пропонується перенести термін подання звітності для всіх платників на 365 днів, після завершення антитерористичної операції, і терміни сплати після подання звітності теж на 365 днів. За нашими оцінками вплив на доходи державного бюджету – так яе це стосується не тільки спрощеної системи, це стосується і плати за надра, і акцизних податків, і інших платежів – щонайменше 7 мільярдів.</p>
<p>Ми не підтримує даний законопроект. У нас дуже напружена ситуація з державним бюджетом.</p>
<p>&nbsp;</p>
<p>ГОЛОВУЮЧИЙ. Будь ласка, прокоментуйте, Олександра Володимирівна.</p>
<p>&nbsp;</p>
<p>16:33:50</p>
<p>КУЖЕЛЬ О.В.</p>
<p>&nbsp;Дуже дякую. Шановні колеги,&nbsp; ми часто з вами тут чули які втрати бюджету від сьогоднішнього АТО в Донецькій і Луганській області. І чули, як звертався до нас і міністр фінансів, і Прем'єр з проханням, що вони зараз звертаються і до зарубіжних інвесторів надати допомогу на відновлення інфраструктури і життєдіяльності цих регіонів. Скажіть, будь ласка, допустить собі, що будь-якому підприємцю, для якого, наприклад, заправка або магазинчик, або ринок був центром життя, хтось дасть гроші на відновлення? Ніхто. Зруйнували хати, зруйнували все життя, і ми не хочемо дати можливість?! Мінфін, ви сьогодні говорите, що не сплачувати буде з надр. Ану підіть на Донецьк, Луганськ и попробуйте добывать сегодня там уголь! Пойдите под бомбами, под расстрелом! Ви бачили, скільки загинуло шахтарів? Давайте чесно говорити, ми маємо ситуацію і якщо ми любимо людей, які живуть на цій території, а я сама родом з Донбасу…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>КУЖЕЛЬ О.В. Ми не маємо права їх залишити один на один з тією бідою, яку проходить разом з ними вся країна. Я маю надію на мудрість депутатів без Мінфіну.</p>
<p>&nbsp;</p>
<p>ГОЛОВУЮЧИЙ. Олександра Володимирівна, єдине, я просив би за&nbsp; змістом. Було зауваження, стосується всіх підприємців. Я розумію, що це стосується тільки тих підприємців, які зареєстровані в зоні проведення Антитерористичної операції. Так чи ні? Оце принципово. І саме зареєстровані не після прийняття закону, а до, скажімо так, давайте по часу якомусь визначимось.</p>
<p>Ще раз кажу, шановні колеги, щоб потім у нас не була реєстрація, перереєстрація підприємств з інших регіонів. Тому я прошу, щоб на це ми звернули увагу під час підготовки до другого читання.</p>
<p>Шановні колеги, була пропозиція, об'єднавши закони 4314а і 4295а, прийняти в першому читанні. Прошу, шановні колеги, разом з Мінфіном, з Кабінетом Міністрів доопрацювати до другого читання з тим, щоб там не було можливості ухиляння від оподаткування тих, хто не має відношення, хто не постраждав, вибачте, від ситуації, яка склалася в зоні проведення Антитерористичної операції. Почекайте, ми ж зараз голосуємо.</p>
<p>Шановні колеги, прошу, прошу пропозицію, проголосувавши за основу. Прошу голосувати.</p>
<p>&nbsp;</p>
<p>16:36:53</p>
<p>За-241</p>
<p>Рішення прийнято. Дякую.</p>
<p>По фракціям, будь ласка, давайте подивимось. "Батьківщина" – 66,&nbsp; Регіони – 17,&nbsp; "УДАР" – 33, "Економічний розвиток" – 25, 0 – "ЗМС", "Суверенна європейська Україна" –&nbsp; 28, 34 – "Свобода", 38 – позафракційні.</p>
<p>Шановні колеги, у нас два ще закони і ми обов'язково, обов'язково, я бачу руку народного депутата Капліна, обов'язково ми повернемося до закону, про який не встиг доповісти Сергій Каплін по боротьбі з тероризмом. І, колеги, буде прохання,&nbsp; щоб ми також повернулися до змін до бюджету. Тому давайте зараз оперативно &nbsp;доопрацюємо блок законів, пов'язаних з першим читанням.</p>
<p>Прошу, шановні колеги,&nbsp; 4980 - проект Закону про внесення змін до Закону "Про Державний бюджет України на 2014 рік" (щодо перерозподілу видатків, передбачених Міністерству енергетики та вугільної промисловості на підтримку вугільної галузі).</p>
<p>Будь ласка, народний депутат Турманов, дуже коротко.</p>
<p>&nbsp;</p>
<p>16:38:19</p>
<p>ТУРМАНОВ В.І.</p>
<p>Шановний Олександр Валентинович! Шановні народні депутати!&nbsp; зазначений законопроект розроблений на забезпечення фінансової стабільності та соціальної захищеності працівників підрядних організацій, що задіяні на будівництві об'єктів вугільно-торфяних підприємств. Минулого року Законом "Про Державний бюджет України" на відповідний рік передбачалось бюджетні асигнування за програмою державної підтримки будівництва вугільно-торфяних підприємств, технічне переоснащення зазначених підприємств. На жаль, маю констатувати, що Закон України "Про Державний бюджет на 2014 рік" не передбачає видатки на виконання зазначеної програми по скороченню, зупинення поточних робіт із будівництва… зростання соціальної напруги серед шахто-будівельників.</p>
<p>Я просто приведу пример, сегодня есть 10-я Ново-Волынская шахта на Волыни 7 месяцев шахтобудивельники не получают заработную плату, на Донбассе 2 месяца. Законопроектом передбачається внести зміни до додатку три, до Закону України "Про Державний бюджет України на 2014 рік" здійснивши перерозподіл бюджетних коштів між бюджетними програмами.</p>
<p>Я для стенограммы, техническая поправка есть. Дело в том, что Комитет топливно-энергетического комплекса рассмотрел данный вопрос, поддержал. И принял решение бюджетный комитет: принял данный законопроект за основу та в цілому. А вставка такова, последние изменения в бюджет… <i>(Шум у залі)</i> цифра по себестоимости изменилась на один миллиард.</p>
<p>Поэтому по статье себестоимости у нас осталось средств 11 миллиардов&nbsp; 167 и… 908 миллионов. Вот с этой статьи мы снимаем 180 миллионов и передаем на программу технического перевооружения с тем, чтобы платить заработную плату шахто… <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Зрозуміло.</p>
<p>Від профільного комітету Гєллєр, народний депутат, голова Комітету з питань бюджету. <i>(Шум у залі)</i></p>
<p>&nbsp;</p>
<p>16:40:55</p>
<p>ГЄЛЛЄР Є.Б.</p>
<p>Шановний Олександр Валентинович, шановні народні депутати та запрошені! <i>(Шум у залі)</i></p>
<p>Комітет з питань бюджету на своєму&nbsp; засіданні 2 липня розглянув законопроект про внесення змін до Закону "Про Державний бюджет на&nbsp; 2014 рік" за номером 4980. Законопроектом запропоновано перерозподілити&nbsp; в межах загального обсягу бюджетних призначень Міністерства енергетики та вугільної промисловості видатки розвитку між окремими бюджетними програмами.</p>
<p>Зменшено такі видатки: на 180 мільйонів гривень за бюджетною програмою щодо державної підтримки вуглебудівних підприємств на покриття витрат і собівартості вугільної продукції та встановлено на державну підтримку будівництво вугле- та торфодобувних підприємств та їх технічне переоснащення. Тобто законопроект не змінює загальних обсяг&nbsp; видатків Державного бюджету.</p>
<p>Згідно з узагальнюючими висновками Головного науково-експертного управління законопроект може бути прийнятий за основу з урахуванням висновків Уряду. Міністерство фінансів та Міністерство енергетики висловило пропозиції щодо підтримки даного законопроекту.</p>
<p>Водночас, виходячи з вимог нормотворчої техніки щодо оформлення законопроектів про внесення змін до державного бюджету, текст законопроекту&nbsp; та додаток до нього містять ряд неточностей і помилок, які належить усунути. Відповідні пропозиції наведені у листі висновку комітету.</p>
<p>За наслідками розгляду Комітет з питань бюджету ухвалив рішення рекомендувати Верховній Раді&nbsp; законопроект за номером &nbsp;4980 прийняти за основу та в цілому як закон, з урахуванням пропозицій комітету, викладених у листі і висновку. Для стенограми хочу наголосити, що у зв'язку з прийнятим Верховною Радою 31 липня закону за номером 1622 –&nbsp; про внесення змін до Державного бюджету на 2014 рік, потребують узгодження показники видатків Міністерства енергетики…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ГЄЛЛЄР Є.Б. ... та вугільної промисловості у додатку до законопроекту з урахуванням прийнятих змін. Тому у разі прийняття законопроекту, Комітет з питань бюджету разом з Головним юридичним управлінням при його оформленні, належить внести необхідне редакційне та техніко-юридичне уточнення, в тому числі, пов'язане з узгодженням бюджетних показників. Дякую за увагу, прошу підтримати законопроект за основу та в цілому.</p>
<p>&nbsp;</p>
<p>ГОЛОВУЮЧИЙ. Шановні колеги, є необхідність обговорити? Є необхідність. Будь ласка, запишіться. Народний депутат Янків, "Свобода", будь ласка.</p>
<p>&nbsp;</p>
<p>16:43:48</p>
<p>ЯНКІВ І.Т.</p>
<p>Прошу передати слово Євгену Мельнику.</p>
<p>&nbsp;</p>
<p>16:44:05</p>
<p>МЕЛЬНИК Є.І.</p>
<p>Євген Мельник, Всеукраїнське об'єднання "Свобода". Шановний головуючий, шановні народні депутати! Всеукраїнське об'єднання "Свобода" буде підтримувати цей законопроект і голосувати за прийняття даного законопроекту (4980). Тут була згадана 10-та шахта міста Нововолинська. Відразу хочу сказати, що місто Нововолинськ – шахтарське місто, в якому буде закриватися ряд шахт, буде вивільнятися майже 4 тисячі шахтарських працівників. А це означає, що приблизно 12 тисяч працівників не будуть мати за що існувати і утримувати своїх рідних і близьких. Тут була згадана 10-та шахта, яка вже 20 років будується. Потрібно сказати, що ці кошти вкрай необхідні для того, щоб працевлаштувати всіх, хто буде скорочений на інших шахтах. Разом з тим потрібно сказати, що всі угоди по будівництві, для прикладу 10-ої шахти, були заключені з підрядними підприємствами Луганська, де керівниками були, засновниками, Єфремов, син Януковича, а також Іванющенко, де існували великі корупційні схеми. Шановне товариство! Разом з тим, потрібно сказати, що на 10-й шахті по сьогоднішній день працює корупціонер, ставленик сім'ї Януковича Солоб, який заставляє працівників цілувати йому руку за те, що він директор і дає можливість працювати їм на цій&nbsp; шахті.</p>
<p>Шановне товариство! Не можна допустити, щоби українофоби, україноненависники в той час, коли відбулася Революція&nbsp; гідності, щоби ці українофоби працювали керівниками таких великих підприємств.</p>
<p>Ми, Всеукраїнське об'єднання "Свобода", за те, щоби даний законопроект був прийнятий в цілому.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; народний депутат Розенко, фракція "УДАР".</p>
<p>&nbsp;</p>
<p>16:45:53</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка". Справді, місія цього законопроекту є абсолютно благородною. Ми повинні оперативно реагувати на ті проблеми, які мають у нас у тому числі шахтарі, у тому числі проблеми державного бюджету. Єдине, от я хотів би&nbsp; зробити, напевне, зауваження і уряду, в першу чергу.</p>
<p>Тиждень тому ми тут розглядали проект змін… закону до Державного бюджету України. Ми голосували там&nbsp; все, що завгодно, але таких от соціально важливих речей чогось ми в цьому законопроекті не розглянули. І вони туди не були внесені. От я дивлюсь, дуже цікава… вірніше, Пояснювальна записка до цього законопроекту. Законопроект внесений, нагадаю, нашими колегами народними депутатами України.&nbsp; І що я читаю в Пояснювальній записці?! "Проект закону про внесення змін до Державного бюджету України. Розроблений Міненерговугілля за власною ініціативою з метою забезпечення&nbsp; фінансування&nbsp; будівництва відповідних вуглевидобувних підприємств".</p>
<p>Тобто у нас виходить так, що народні депутати України&nbsp; виконують місію Кабінету Міністрів України.&nbsp; Це засвідчує те, що або у нас такі швидкі народні депутати України, що так оперативно реагують на проблеми у тому числі і&nbsp; шахтарських регіонів,&nbsp; або навпаки, це у нас такий Кабінет Міністрів України, на жаль, незграбний, неповороткий, якщо не може швидко і ефективно вносити системні зміни до Державного бюджету України. Тому є величезне зауваження, якщо цей законопроект від міністерства – будь&nbsp; ласка, будьте добрі вносити його&nbsp; від Кабінету Міністрів України, а не підставляти чи запускати це від імені народних депутатів України. Тому ми хочемо почути…</p>
<p>&nbsp;</p>
<p>ГОЛОВУЮЧИЙ. Зрозуміла позиція. Будь ласка, народний депутат Герман, партія Регіонів.</p>
<p>&nbsp;</p>
<p>16:48:06</p>
<p>ГЕРМАН Г.М.</p>
<p>Шановний пане голово, шановні колеги! Одним з ідеологів цього законопроекту є Герой України Віктор Турманов, який пропрацював на шахті 35 років і не лише він Герой України, а герої всі ті люди, які сьогодні в таких страшних умовах видобувають вугілля для нашої держави, і підтримати цей законопроект, а не з'ясовувати тут стосунки чи то Кабмін його подавав, чи народні депутати. Підтримати і полегшити працю шахтарів і дати їм кращі умови – це обов'язок українського парламенту. Я прошу вас зважити на це. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, народний депутат Кудря.</p>
<p>&nbsp;</p>
<p>16:48:55</p>
<p>КУДРЯ В.І.</p>
<p>Володимир Кудря, місто Олександрія, Кіровоградщина.</p>
<p>Шановні друзі! Я представляю гірничу Олександрію, де на протязі багатьох років за радянської влади, вівся видобуток та переробка бурого вугілля. Хочу вам сказати, що за останні 10 років всі влади, які були при владі, ховали і поховали буровугільну промисловість, яка була в Кіровоградській області, на жаль. Адже це один із вагомих ричагів, який би вивів нашу державу із залежності, енергетичної залежності.</p>
<p>Хочу вам сказати, що ті розрізи, з яких видобувалося буре вугілля, одні з найдешевших по собівартості вугілля в нашій Україні, але дякуючи в лапках, нашій владі, - це все поховано. Тому, як представник гірничої місцевості і гірничої промисловості, хочу від імені своїх виборців, більшість яких були &nbsp;працювали на розрізах і шахтах бувшоїї державної холдингової компанії "Олександрія-вугілля". Треба обов'язково підтримати цей проект рішення, оскільки він поліпшує соціальні умови бувших шахтарів, шахтобудівників і таке інше. Депутатська група "За мир та стабільність" буде обов'язково підтримувати цей закон, що і я вас запрошую також підтримати цей закон. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, давайте одну хвилину дамо представнику Мінпаливенерго. Щодо цього закону позиція, будь ласка, уряду.</p>
<p>&nbsp;</p>
<p>ЗЮКОВ Ю.Є.</p>
<p>Шановний головуючий, шановні народні депутати, законопроектом передбачено перерозподілення коштів государственной підтримки на собівартість на поддержку строительства в сумме 180 мільйонів.</p>
<p>Данные изменения не окажут влияния на&nbsp; выплату заработной платы, и мы поддерживаем полностью этот закон.</p>
<p>&nbsp;</p>
<p>ГОЛОВУЮЧИЙ. Зрозуміла позиція.</p>
<p>Шановні колеги, я прошу сісти на свої робочі місця. Давайте визначимося щодо підтримки цього закону. Нагадаю, реєстраційний номер закону 3574 – це проект Закону про внесення змін до статті 1 Закону України про підвищення... Ні, вибачте, реєстраційний номер 4980 – це проект Закону про внесення змін до Закону України "Про Державний бюджет України на 2014 рік" щодо перерозподілу видатків, передбачених Міністерством енергетики та вугільної промисловості на підтримку вугільної галузі.</p>
<p>Шановні колеги, була пропозиція народних депутатів, що виступали, профільного комітету щодо підтримки цього закону за основу і в цілому. Прошу, шановні колеги, визначитися шляхом голосування щодо підтримки цього закону за основу і в цілому. Прошу голосувати.</p>
<p>&nbsp;</p>
<p>16:52:20</p>
<p>За-269</p>
<p>Рішення прийнято. Дякую.</p>
<p>По фракціям, будь ласка. "Батьківщина" – 67,&nbsp; Регіони – 44,&nbsp; 34 – "УДАР", &nbsp;26 – "Економічний розвиток", 3 – ЗМС, "Суверенна європейська Україна" – 27, 35 – "Свобода", позафракційні – 33.</p>
<p>Шановні колеги, раз ми вже почали працювати з бюджетом, є прохання повернутися до включення до порядку денного і прийняття рішення проекту Закону про внесення змін до Додатку № 3 Закону України "Про Державний бюджет України на 2014 рік" щодо збільшення видатків Центральної виборчої комісії для позачергових виборів народних депутатів України.</p>
<p>Тому що без цього закону, зрозуміло, технологічно вибори чесні і прозорі провести практично неможливо. Тому, шановні колеги, прохання. Прохання повернутися до цього питання. У нас якраз найбільша кількість людей присутня в залі. Колеги, я розумію, прошу. Але ж для того, щоб цей закон нам з вами розглянути і визначитись щодо його підтримки, його необхідно включити до порядку денного нашої сесії і відповідно нашого сесійного засідання.</p>
<p>Прошу, шановні колеги, ще раз 4464а - проект Закону про внесення змін до додатка № 3 до Закону України "Про Державний бюджет України на 2014 рік" (щодо збільшення видатків ЦВК на позачергові вибори народних депутатів України … ).</p>
<p>Прошу, шановні колеги, підтримати включення до порядку денного. Прошу голосувати.</p>
<p>&nbsp;</p>
<p>16:54:27</p>
<p>За-188</p>
<p>Рішення не прийнято.</p>
<p>По фракціям, будь ласка. "Батьківщина" – 46, Партія регіонів – 0, "УДАР" – 40, "Економічний розвиток" – 22, "ЗМС" – 0, "Суверенна європейська Україна" – 29, "Свобода" – 35, позафракційні – 16.</p>
<p>Шановні колеги, ще раз, шановні колеги, я прошу керівників фракцій попрацювати з фракціями. По готовності я ще раз готовий поставити це питання на голосування.</p>
<p>Шановні народні депутати, у нас наступне питання, яке пов'язано у напрямку з попереднім рішенням парламенту. Воно також стосується шахтарів. Йдеться про проект Закону про внесення&nbsp; змін&nbsp; до&nbsp; статті 1-ї Закону України "Про підвищення престижності шахтарської праці" щодо працівників калійно-магнієвих копалень.</p>
<p>Будь ласка, Сікора Ольга Мирославівна.</p>
<p>&nbsp;</p>
<p>16:55:54</p>
<p>СІКОРА О.М.</p>
<p>Шановний Олександре Валентиновичу, шановні колеги! Потрібність цього законопроекту, прийняття його, обумовлено об'єктивною необхідністю, власне, виправленням помилки, коли шахтарів, котрі на рівні із усіма іншими спускалися в шахти для видобутку калієво-магнієвих руд, не внесли перелік сьогодні законопроекту&nbsp; про престижність шахтарської праці. Мова йде про ті гірничорудні комплекси, на яких працювали шахтарі і Заходу, і Сходу. Їх приблизно сьогодні залишилося 400 чоловік. Серед&nbsp; них є багато інвалідів. Усі вони є нині пенсіонерами, бо ці шахти уже закриті. Вони видобували сполуки, де були хімічні елементи металовмісні. Але чиєюсь рукою це було не внесено до класифікатора корисних копалин.</p>
<p>Тому я прошу сьогодні на наш парламент, на наше голосування дивляться шахтарі і Західних регіонів, і Східних. Сьогодні цим людям необхідне прийняття закону як виправлення історичної справедливості. І я дуже прошу проголосувати за даний законопроект, щоб, власне, виправити цю помилку і дати можливість, щоб тих 58 тисяч гривень всього-на-всього, а я думаю, що про це сьогодні навіть не варто говорити, бо це не є великі гроші у бюджеті, щоб, власне, ці люди отримали по заслугах за свою нелегку шахтарську працю. Дякую вам.</p>
<p>&nbsp;</p>
<p>ГОЛОВУЮЧИЙ. Шановні колеги, є необхідність обговорити чи зразу &nbsp;підтримати? Є необхідність підтримати, шановні колеги, це…&nbsp; Будь ласка, Мінфін хоче підтримати. Будь ласка,&nbsp; Фудашкіну включіть мікрофон.</p>
<p>&nbsp;</p>
<p>ФУДАШКІН Д.О.</p>
<p>Міністерство фінансів заперечує проти прийняття цього закону. Даним законопроектом пропонується розширити додаткові податкові пільги по податку з доходів фізичних осіб. І підвищення праці шахтарів, які&nbsp; видобувають залізну руду або інші корисні копалини, ми вважаємо,&nbsp; треба підвищувати за рахунок збільшення їхньої заробітної плати тими&nbsp; власниками, які отримують великі прибутки, заробляючи на реалізації полезных&nbsp; ископаемых.&nbsp;&nbsp; Дякую. Ми не підтримуємо цей законопроект.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Олександр Мирний.</p>
<p>&nbsp;</p>
<p>16:58:19</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода". Звичайно, мені імпонує позиція Міністерства фінансів, зокрема представника Міністерства фінансів. які просто груди підставляє під обрез, коли воює з 400-ми&nbsp; видобувниками калієво-магнієвих руд. Але чому такої чіткої позиції не було, коли ми давали пільги по ВГСЧ, по&nbsp; шахтобудівникам?&nbsp; То у нас, що є&nbsp; сірі, сіріші і білі? Якщо є заперечення, будь ласка,&nbsp; приймаємо у&nbsp; першому читанні.&nbsp; Виходите до другого читання, вирівнюємо ситуацію! Але, вибачте,&nbsp; одним дати пільги, іншим – не дати. Одні є&nbsp; в престижності шахтарської праці, інших – немає. А може давайте тоді разом&nbsp; з ними, з тими людьми&nbsp; підемо попрацюємо і там під землею висловимо свої заперечення і обґрунтуємо ці&nbsp; заперечення&nbsp; і переконаємо&nbsp; тих людей, що&nbsp; їм не потрібні не пільги, нічого. Давайте тоді такими&nbsp; радикальними, вибачте за слово, простими&nbsp; методами&nbsp;&nbsp; працювати.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка,&nbsp; народний депутат&nbsp; Розенко.</p>
<p>&nbsp;</p>
<p>16:59:34</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка". І, справді, тут&nbsp; напевно мова не йде на принципи, які зараз нам говорив представник Міністерства фінансів, а про соціальну справедливість. Коли для одних категорій громадян, а це значна кількість наших співгромадян, це шахтарі, встановлені відповідні компенсації, відповідні&nbsp; виплати, відповідні пільги, а&nbsp; &nbsp;невеличка кількість людей, які також працюють в тих же самих складних умовах, фактично виконуючи ті ж самі функції добування, фактично сьогодні вони в таких пільгах є обмеженими. Ще раз говорю, це мова іде про триста з лишнім діючих пенсіонерів і про невелику кількість людей, які працюють нині на цих підприємствах.</p>
<p>Але в одному я хочу підтримати представника Міністерства фінансів. В тому, що паралельно зі встановленням соціальної справедливості, тим людям, які зараз працюють, потрібно підвищувати заробітні&nbsp; плати. І я звертаюсь до представника Міністерства фінансів. Ми сподіваємось, що в проекті бюджету на 2015 рік попри… представникам державних підприємств, вугільних підприємств ви будете проводити цю логіку, коли ви будете підвищувати заробітну плату шахтарям, видобувачам і всім, хто працює на державних підприємствах. От тоді це буде щиро, от тоді я повірю Міністерству фінансів, що вони пільги хочуть замінити реальними збільшеннями заробітних плат. А коли ви обмежуєте заробітні плати і кажете нам тут у Верховній Раді України, що треба підвищувати заробітні плати – це, на мій погляд, не зовсім правильно. Тому ці принципи соціальної справедливості фракція "УДАР Віталія Кличка", звичайно, буде підтримувати.</p>
<p>&nbsp;</p>
<p>ГОЛОВУЮЧИЙ. Шановні колеги, я єдине хочу прокоментувати, що не компетенція Мінфіну підвищувати чи зменшувати зарплату шахтарям. Це суб'єкти економічної діяльності і Мінфін працює тільки в межах бюджетної сфери.</p>
<p>Шановні колеги,&nbsp;&nbsp; на державних підприємств він також зарплату не регулює. &nbsp;Я прошу, шановні колеги,&nbsp; давайте…&nbsp; народний депутат Павлов.</p>
<p>&nbsp;</p>
<p>17:02:11</p>
<p>ПАВЛОВ К.Ю.</p>
<p>Уважаемый Александр Валентинович, уважаемые народные депутаты! Вы знаете, я думаю, что многим чиновникам из государственных учреждений, министерств и ведомств было не плохо, иногда хотя бы организовывать экскурсии в шахту или в горнообогатительные комбинаты. Тогда бы они лучше понимали, в каких условиях люди работают и понимали, что такое какая-то льгота для несчастного количества людей, которые так всю жизнь продышали углем, рудой и хоть немного имеют права на то, чтобы они получили те льготы, которые они действительно заработали. Спасибо.</p>
<p>&nbsp;</p>
<p>ГОЛОВУЮЧИЙ. Зрозуміло. Ілик, народний депутат, будь ласка.</p>
<p>&nbsp;</p>
<p>17:02:55</p>
<p>ІЛИК Р.Р.</p>
<p>Роман Ілик, 121 виборчий округ, Дрогобичина.</p>
<p>Шановні друзі, є велике прохання до всіх підтримати зазначений законопроект, оскільки йдеться не про якісь принципи, а йдеться винятково за відновлення соціальної справедливості. От подивіться, подібне підприємство є в місті Стебнику на Дрогобиччині і там така ж сама ситуація, точно такі ж самі кілька сотень людей, які потребують врегулювання цього питання. Тому не йдеться про тисячі чи мільйони гривень, які треба десь вишуковувати в державному бюджеті, щоб врегулювати ту соціальну несправедливість, яка виникла. В результаті тої важкої праці, яку віддали своє здоров'я&nbsp; і життя ті люди, які працювали в цих шахтах. Тому велике прохання до всіх народних депутатів, підтримати зазначений законопроект.</p>
<p>Наша фракція "Батьківщина" буде підтримувати зазначений законопроект і закликає всі інші фракції підтримати його в першому читанні.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. &nbsp;Шановні народні депутати, давайте… Вже всі мають можливість… Опанащенко, народний депутат, будь ласка.&nbsp;</p>
<p>&nbsp;</p>
<p>17:04:07</p>
<p>ОПАНАЩЕНКО М.В.</p>
<p>Це, дійсно, один із законопроектів, який стосується підвищення достатку працюючого громадянина. Шахтарі, які працюють на шкідливих підприємствах, вони мають право на ті пільги на відновлення свого здоров'я, вони розуміють, чим займаються. Але це – дуже важлива для країни праця. Тому я вважаю, що будь-які закони, які стосуються пільг такої почесної професії потрібно підтримувати.</p>
<p>Але ж, користуючись тим, що є представник Міністерства фінансів, я хочу сказати, що і всі наші громадяни із зарплатнею мінімальною 1200 гривень, і саме таку зарплату формує уряд при формуванні бюджету, потрібно переглядати в наступному році. І забезпечити, щоб заробітна платня у нас була, ну, не менше 25 гривень на годину. Тоді можна, що і пільги будуть корисні і надавати допомогу. Тому що пільга, на жаль, 50-100 гривень, вона, наразі, дуже життєво важлива, але досить мала, і, ви знаєте, не забезпечує ні лікування, ані що.</p>
<p>Тому, я вважаю, потрібно принципово переглянути, і прошу представника переглянути законопроект 4842, це по підняттю заробітної платні до 25 гривень на годину. Тоді можна казати, що кожен наш громадянин буде захищений і буде мати змогу як на харчування, відпочинок та на лікування достойне.</p>
<p>Наша позиція – підтримати цей законопроект, і надалі ми будемо відстоювати підняття заробітної плати наших громадян для того, щоб повернути повагу до будь-якої професії. На жаль, 1200 гривень – це жодної поваги до людей. &nbsp;Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, останній виступ, одна хвилина, народний депутат Немілостівий.</p>
<p>&nbsp;</p>
<p>17:06:02</p>
<p>НЕМІЛОСТІВИЙ В.О.</p>
<p>Дякую. Шановний головуючий, шановні колеги, є така галузь, вона називається "Гірнича хімія", тому, безумовно, підтримуючи законопроект, необхідно подумати. Можливо, треба не казати про конкретні там шахти калійно-магнієві, а взагалі про таку галузь, як гірничо-хімічні підприємства. Насправді, в нас зараз тільки пару таких шахт. Але в цьому і вся проблема, в тому, що вони не працюють. Це не дає сировину для такої галузі, як виробництво комплексних добрив. На сьогоднішній день Україна 90 відсотків добрив цих імпортує, тому що вітчизняна галузь є неконкурентно-спроможна. Витрачається 80.... 50 мільйонів доларів. А такий комбінат, як&nbsp; титаново... калієво-магнієвий комбінат, взагалі зупинено. Тому я пропоную, підтримуючи, можливо, поміняти і підтримувати всіх робітників, які працювали або працюють на гірнично-хімічних підприємствах. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, нам треба приймати рішення. Була пропозиція народного депутата Розенка, вона стосується того, щоб підтримати в першому читанні. І Мінфін разом з профільним комітетом, щоб визначили формат, де не буде зловживань, де не буде&nbsp; перевитрат бюджетних коштів, в той же час де буде відновлена соціальна справедливість. І у нас повинна бути формула: ні кого встигли – проголосувати або не встигли – проголосувати, а за рівнем навантаження, за рівнем важкості праці. Саме це повинен бути критерій щодо прийняття або доповнення до Закону про престижність шахтарської праці. Підтримується, шановні колеги?</p>
<p>Будь ласка,&nbsp; давайте… Ставимо на голосування проект закону про внесення зміни до статті 1 Закону України "Про підвищення престижності шахтарської праці" за основу. Прошу, шановні колеги. Реєстраційний номер 3574. Прошу голосувати.</p>
<p>&nbsp;</p>
<p>17:08:26</p>
<p>За-281</p>
<p>Рішення прийнято. Дякую.</p>
<p>Будь ласка,&nbsp; шановні колеги, важливе питання. Я сподіваюсь, ми швидко його… ми всі питання встигнемо розглянути.</p>
<p>Сергій, почекайте трошки! Зараз по інвалідам ми приймемо рішення і перейдемо до вашого питання.</p>
<p>Проект Закону про внесення змін до Податкового кодексу (щодо забезпечення реалізації прав підприємств, установ та організацій громадських організацій інвалідів на пільгове оподаткування), №3623. Прошу Сушкевичу Валерію Михайловичу включити мікрофон.</p>
<p>&nbsp;</p>
<p>17:08:53</p>
<p>СУШКЕВИЧ В.М.</p>
<p>Дякую. Дякую, Олександр Валентинович. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Дайте сказати Сушкевичу і проголосуємо.</p>
<p>&nbsp;</p>
<p>17:08:53</p>
<p>СУШКЕВИЧ В.М. Я прошу! Шановні друзі, шановні колеги, я&nbsp; звертаюсь до вас підтримати підприємства інвалідів, які мали, завжди мали пільгу, про яку я зараз просив, щоб вона була продовжена.</p>
<p>Справа&nbsp; в тому,&nbsp; що ця пільга зараз визначена законодавством до кінця року. Сьогодні, ви бачили, прийшли люди на візках, незрячі і просили вас, просили мене, щоб ми підприємства інвалідів підтримали, і щоб не до кінця року, а щоб ця преференція&nbsp; була продовжена. Вона сьогодні існує, вона завжди існувала.</p>
<p>Сьогодні разом з вами ми приймали Державний бюджет України, де ми скоротили&nbsp; соціальні видатки на соціально незахищених. І в цих умовах не підтримати підприємства інвалідів, коли ітак ми скоротили на них видатки, це буде просто наш злочин. Я звертаюсь до вас, дуже прошу підтримати підприємствам інвалідів преференцію, яка завжди в них була. При цьому я хочу сказати, що після спілкування в комітеті колеги Хомутинніка, ми прийняли рішення прибрати з тіла закону всі пропозиції, які були інші. Зараз залишити всього одну фразу: "продовжити пільгу, яка завжди існувала для підприємств інвалідів ще на 5 років", більше нічого немає. Тому я звертаюсь, Олександр Валентинович, до вас прийняти цей закон за основу і в цілому з однією фразою: " продовження пільг для підприємств інвалідів", в цей непростий час, коли людям треба хоч якось виживати з інвалідністю, "ще на 5 років". Дякую. Прошу підтримати, шановні друзі.</p>
<p>&nbsp;</p>
<p>ГОЛОВУЮЧИЙ. Шановні колеги, щоб потім Віталій Юрійович Хомутиннік не критикував, що я йому не дав слова, будь ласка, включіть його мікрофон, від профільного комітету.</p>
<p>&nbsp;</p>
<p>17:11:00</p>
<p>ХОМУТИННІК В.Ю.</p>
<p>Дякую. Іноді буває корисна думка комітету. Є пропозиція наступна. Безумовно, цей законопроект заслуговує на увагу і необхідно пільги, які діють до кінця цього року фактично по громадських організаціях інвалідів продовжити. Тому для того, щоб прийняти в цілому цей законопроект, я для стенограми скажу наступне, що нам необхідно виключити пункт 1-ий та пункти 2-ий законопроекту і у підпункті 8-му підрозділу 2-го 20-тих Перехідних положень слова і цифри "на період до 1 січня 2015 року" замінити словами і цифрами "на період 1-го січня 2020 року". Таким чином, ми продовжимо цю пільгу ще на 5 років. Я думаю, що це буде підтримана така позиція, в тому числі і Міністерством фінансів. Дякую.</p>
<p>І ще раз я хотів би, Олександр Валентинович, також з урахуванням того, що порядок денний вже закінчується, я хотів би запропонувати повернутися ще раз до законопроекту по фінансуванню виборів. Тому що не було достатньо народних депутатів в залі.</p>
<p>&nbsp;</p>
<p>ГОЛОВУЮЧИЙ. Обов'язково повернемось. Шановні колеги, я бачу дві руки, давайте можливо…&nbsp; <i>(Шум в залі)</i></p>
<p>Тобто є вимога записатись? Ну давайте запишемось. Наполягають на виступах, шановні колеги, прошу записатись.</p>
<p>Розенко, фракція "УДАР", будь ласка.</p>
<p>&nbsp;</p>
<p>17:12:45</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка".</p>
<p>І справді мова йде, я хочу звернути увагу не про встановлення якихось нових пільг, а мова йде про те, що справді, нинішня пільга для підприємств громадських організацій інвалідів, на жаль, має тимчасовий характер, до 1 січня 2015 року. І ми маємо саме сьогодні прийняти і ухвалити відповідне рішення, що вже на наступний рік підприємства громадських організацій інвалідів могли&nbsp; спокійно планувати свою роботу, знаючи про те, що пільга на їхній діяльності збережеться в повному обсязі, що не треба нікуди спішити, нікуди не треба переоформлятися, а спокійно працювати підприємству громадських організацій інвалідів. Тим більше, я звернув увагу, що в цьому законопроекті, взагалі нинішня пільга дуже жорстко ставить вимоги до підприємств громадських організацій інвалідів. А саме, що кількість інвалідів які мають основне місце роботи на цьому підприємстві, має складати не менше 50 відсотків середньооблікової кількості штатних працівників на цьому підприємстві. Тобто це абсолютно чітка формула, що пільга надається саме підприємству інвалідів, а не комусь іншому. І зловживати цією нормою інше підприємство не може.</p>
<p>Окрім того, що позитивне в цьому законопроекті. Що фонд оплати праці на таких підприємствах, є зобов'язання, бути на 25 відсотків більше і становити загальних витрат на оплату праці, що відноситься до складу витрат відповідного підприємства. Це також позитив, що дає можливість нашим інвалідам отримувати все-таки пристойну заробітну плату.</p>
<p>Тому фракція "УДАР" буде підтримувати цей законопроект.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Терьохін, будь ласка, включіть мікрофон.</p>
<p>&nbsp;</p>
<p>17:14:56</p>
<p>ТЕРЬОХІН С.А.</p>
<p>Дякую, шановні колеги. Дійсно, була дискусія в Комітеті з питань податків і митної справи з цього приводу. І в першому варіанті цей проект дозволяв, скажемо, маніпуляції по оподаткуванню маржі на готівковому ринку. Слава Богу, це знято.</p>
<p>Я хотів би тільки наголосити на тому, що він має бути дуже простим, цей проект. Замість "1 січня 2015" – "1 січня 2020".&nbsp; Крапка! Більше жодних змін до інших пунктів не треба робити.</p>
<p>І ще одне. Я би вам нагадав, що є така директива Євросоюзу, який відповідно до принципу "акі комунітер", якщо ми ратифікуємо, нарешті, Асоціацію з Євросоюзом, має бути впроваджено в наше право.</p>
<p>Ця 112 Директива говорить якраз в одному місці про оподаткування такого роду підприємств людей з обмеженими можливостями. І там робиться наголос. Зрозуміло, що треба давати пільги і по непрямих податках, і по прямих податках. Але саме головний&nbsp; підхід це є їх соціальне страхування, спеціальні накопичувальні фонди, які робляться для підтримки&nbsp; не бізнесу, а зайнятості.</p>
<p>Тому давайте ми підтримаємо рішення про продовження цієї пільги на 5 років. На цьому зупинимося. Більше жодних змін не будемо вносити до цього законопроекту.</p>
<p>І наостанок. Олександре Валентиновичу, ви знаєте, давайте все-таки повернемося вкінці історії до узгодженого проекту Криму. Дякую.</p>
<p>&nbsp;</p>
<p>ГОЛОВУЮЧИЙ. Зараз, зараз, ще є виступи, ви почекайте.</p>
<p>Герман, народний депутат, Партія регіонів.</p>
<p>&nbsp;</p>
<p>17:16:59</p>
<p>ГЕРМАН Г.М.</p>
<p>Шановні колеги, в Україні&nbsp; відбувається багато змін: змінюються президенти, змінюються уряди, зміниться парламент. Але є речі, які повинні залишатися&nbsp; в Україні&nbsp; сталими і незмінними. Це є має бути турбота про людей з особливими потребами. І наш парламент повинен закріпити на безтерміново пільгу, яка стосується бізнесової діяльності тих підприємств, які провадяться людьми з обмеженими можливостями.</p>
<p>Народний депутат Сушкевич багато зробив у цьому напрямі. І я думаю, що наш парламент повинен підтримати його зараз знову і зробити безтерміновою цю пільгу, щоби незалежно від того, як зміниться склад парламенту &nbsp;після наступних виборів людей з обмеженими можливостями&nbsp; відчували, щоб вони про те, що держава про них дбає. Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; народний депутат&nbsp; Кайда.</p>
<p>&nbsp;</p>
<p>17:18:02</p>
<p>КАЙДА О.П.</p>
<p>Прошу передати слово депутату Леонову.</p>
<p>&nbsp;</p>
<p>ГОЛОВУЮЧИЙ.&nbsp; Передає&nbsp; депутату Леонову.</p>
<p>&nbsp;</p>
<p>17:18:20</p>
<p>ЛЕОНОВ Е.В.</p>
<p>Шановні народні депутати,&nbsp; шановні українці! В Україні дуже важке зараз&nbsp; життя, у дуже важку добу ми живемо. &nbsp;А ще&nbsp; важче&nbsp; жити&nbsp; в Україні зараз людям з особливими потребами, людям, які у важкій праці намагаються&nbsp;&nbsp; забезпечити&nbsp; себе і допомогти державі. Ми повинні розуміти, що ці так звані термінові пільги, вони по суті своїй, чому вони термінові? Тому що, що&nbsp; краще стане тим інвалідам&nbsp; через&nbsp; 5-10 років, через&nbsp;&nbsp; 20 років?&nbsp; Ні. Ми повинні відійти, мабуть, від цієї традиції, потрішечку подовжувати терміни пільгового оподаткування підприємств інвалідів&nbsp; і вийти на систему постійну державну підтримку цих людей. Бо немає елементарних умов для того, щоб ці люди&nbsp; нормально&nbsp;&nbsp; просто&nbsp; в магазин ходили,&nbsp; просто&nbsp; до лікаря ходили, просто пересувалися по нашим вулицям. Так&nbsp; якщо вже людина з особливими потребами&nbsp; готова сама працювати, сама себе забезпечувати, то ми просто зобов'язані їй допомогти.</p>
<p>І фракція&nbsp; Всеукраїнського&nbsp; об'єднання "Свобода"&nbsp; вважає, що&nbsp; ці&nbsp; 13 тисяч&nbsp; інвалідних&nbsp; організацій, які є&nbsp; в країні, які об'єднують&nbsp; близько&nbsp; 2,5 мільйонів&nbsp; інвалідів, які є у нас&nbsp; в державі, з них приблизно&nbsp;&nbsp;&nbsp; 1 мільйон, мільйон 200 інвалідів можуть працювати, а працює лише&nbsp; 250 тисяч&nbsp; інвалідів в Україні. Вчетверо&nbsp; може бути збільшена кількість інвалідів, людей з інвалідністю, які б працювали на державу зараз у цю важку годину, які б допомагали нам&nbsp; боротися із зовнішнім ворогом, а не просто відчували себе иждивенцами на шиї держави, хочучи і бажаючи їй допомагати. Тому наша принципова позиція – "Свобода" наполягає на тому, щоб подібні законопроекти закріплювали можливість наперед створювати підприємства і бути впевненими, що через рік або через півроку, або через два роки не доведеться закривати це підприємство. Бо підприємства інвалідів вимагають інвестування особливого, бо є те обладнання, яке не потрібно на інших підприємствах, яке треба цим підприємствам, і воно дорого коштує. І ми повинні турбуватись за цих людей.</p>
<p>&nbsp;</p>
<p>ГОЛОВУЮЧИЙ. Будь ласка, 1 хвилина народний депутат Зарубінський.&nbsp;</p>
<p>&nbsp;</p>
<p>17:20:33</p>
<p>ЗАРУБІНСЬКИЙ О.О.</p>
<p>Дякую, Олександре Валентиновичу. Шановні колеги, а можна я поставлю таке риторичне запитання, бо розумію, що на нього відповідь ніхто не дасть. А чим визначається, що змінюється період надання пільг з до 1 січня 2015 року на 5 років? А чому не на 10, чому не 3, чому не на 7? Хто це обраховував? І ми робимо невдячну справу, бо тут питання, вибачте, але в дефініціях. Можна розглядати як пільги – інструмент реінтеграції людей з особливими потребами в суспільство. А можна розглядати це не як пільги, а як дійсно те, що робиться в тих країнах, які ми називаємо цивілізованими. А в них відсоток залучення до економічної&nbsp; &nbsp;діяльності інвалідів в рази, якщо не на порядок вищі, ніж у нас. І тому я хотів би, щоб голова комітету ініціював по-іншому це питання. Це є інструмент долучення, інтеграція або точніше реінтеграція людей з особливими потребами в економічне життя, в суспільство, в економічну діяльність. Пропоную просто…</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити.</p>
<p>&nbsp;</p>
<p>ЗАРУБІНСЬКИЙ О.О. Це не якесь передвиборне гасло – вдумайтесь в логіку цього питання! – пропоную взагалі оці штучні 5, 3, 10 років відмінити. І правильно тут колеги говорили. Це інструмент реінтеграції інвалідів в суспільне, економічне життя. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, шановні колеги,&nbsp; давайте голова комітету Валерію Михайловичу Сушкевичу дамо слово і будемо голосувати.</p>
<p>&nbsp;</p>
<p>17:22:05</p>
<p>СУШКЕВИЧ В.М.</p>
<p>Шановні друзі, шановні колеги! Я вам вдячний за те, що ви пам'ятаєте, що є серед вас люди, які мають проблеми з інвалідністю. Але я хочу нагадати, що у нас сьогодні наші вояки, наші герої є сьогодні без ніг, без рук, з враженими очима. І держава ще невідомо коли зможе надати їм можливість працювати. Де вони будуть працювати? Я вам скажу, перше де, їх зустрінуть і допоможуть в цих підприємствах. І я погоджуюсь, що варто було б, все-таки, не 5 років. Це реальна система інтеграція людей з інвалідністю в життя&nbsp; здорових людей, право на працю. Але, чесно кажучи, мене трошки додавили, кажуть, давай на 5 років.</p>
<p>Тому я пропоную прийняти рішення за основу і в цілому. Якщо підтримає зал, просто підтримати, зберегти нульову ставку…</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити виступ.</p>
<p>&nbsp;</p>
<p>17:23:16</p>
<p>СУШКЕВИЧ В.М. …не до 1 січня 2015 року, а щоб вона була постійною. Отаким чином у мене прохання. Якщо ні, якщо не пройде, то тоді давайте будемо зменшувати те, що торкається працевлаштування інвалідів. Прошу підтримати, друзі, людей, які сподіваються на вас.</p>
<p>&nbsp;</p>
<p>ГОЛОВУЮЧИЙ. Шановні колеги, треба сформулювати позиції. Я би просив, щоб Віталій Хомутиннік зараз взяв слово, і ми визначилися все ж таки щодо терміну цієї&nbsp; пролонгації.</p>
<p>&nbsp;</p>
<p>17:23:45</p>
<p>ХОМУТИННІК В.Ю.</p>
<p>Дякую. Шановний Олександр Валентинович, шановний пане авторе даного законопроекту! Безумовно, цей законопроект корисний і потрібний. В той же час я хотів би сказати, що в нас до 1 січня&nbsp; 2015 року, коли ця пільга діє, ще є час. Якщо приймати в цілому, я не можу свою особисту позицію говорити, тому що є рішення комітету. Комітет вирішив наступним чином: прибрати з даного законопроекту всі ті речі, які стосуються процедур, тобто залишити процедури фактично ті, які діють сьогодні і вони фактично влаштовують і організації інвалідів, і державу в особі... в конкретному випадку це Міністерство фінансів, яке також позицію свою висловлює.</p>
<p>І що стосується пільги, то давайте поставимо це на голосування: чи це буде безстрокова пільга, чи це пільга буде на п'ять років. Тому щоб стисло так завершити по процедурним речам, пункт перший та...</p>
<p>&nbsp;</p>
<p>ГОЛОВУЮЧИЙ. Дайте продовжити.</p>
<p>&nbsp;</p>
<p>ХОМУТИННІК В.Ю. Пункт перший та пункт другий законопроекту виключити, це погоджено з автором, а залишити тільки строк. Пропозиція, яка була у комітету ще 2020-й рік, інша пропозиція, яка сьогодні в залі – це пільга безстрокова. Можливо, було б корисно почути Міністерство фінансів, щоб вони случайно там не застосували право вето по цій позиції?</p>
<p>&nbsp;</p>
<p>ГОЛОВУЮЧИЙ. Будь ласка, Мінфіну включіть мікрофон.</p>
<p>&nbsp;</p>
<p>ФУДАШКІН Д.О. Міністерство фінансів вважає, що треба продовжувати виключно на обмежений термін, так как сама норма потребує додаткового корегування. Наприклад, в діючій нормі передбачено, що вартість комплектуючих для того, щоб отримати пільгу, &nbsp;повинна бути на рівні 8 відсотків від вартості реалізації товарів. Таким чином, незначна додана вартість уже є підставою для отримання податкової пільги. Тому для того, щоб розглядати питання відносно безстрокового застосування цієї пільги, то діючі норми потребують суттєвого корегування.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Я пропоную, давайте, щоб потім у нас вета не було на законі, є рішення комітету до 20-го року. Це достатньо серйозний термін, під час якого можна і відкоригувати закон, і збільшити позиції. Тому ви знаєте, щоб ми не вийшли на формат, коли Верховна Рада підтримує, а потім буде переголосувати після вето. Тому, колеги, пропозиція, давайте, Володимир Михайлович, підтримайте. До 20-го року ми створюємо пільгу і при цьому голосуємо. Я підтримую ініціативу за основу і в цілому. Нема заперечень? Нема. Прошу, шановні колеги, з цими зауваженнями, які були озвучені головою Комітету з питань фінансів, вірніше, з питань податків Віталієм Юрійовичем Хомутинніком, щоб з урахуванням цих позицій ми зараз прийняли за основу і в цілому.</p>
<p>Прошу, шановні колеги, голосувати. Закон, я нагадаю (3623 реєстраційний номер). За основу і в цілому, прошу, шановні колеги.</p>
<p>&nbsp;</p>
<p>17:27:27</p>
<p>За-270</p>
<p>Рішення прийнято. Дякую.</p>
<p>Шановні колеги, ми з вами не встигли проголосувати, але було таке натхнення, проект Закону про внесення змін до законів України щодо боротьби з тероризмом, автор народний депутат Каплін.</p>
<p>Давайте одну хвилину дамо народному депутату Капліну і після цього визначимось щодо прийняття включення до порядку денного цього закону.</p>
<p>У випадку включення можемо зразу його розглянути. Будь ласка.</p>
<p>&nbsp;</p>
<p>17:27:59</p>
<p>КАПЛІН С.М.</p>
<p>Я відразу прошу секретаріат, щоб повідомили народним депутатам, аби вони прийшли в сесійний зал, бо ми зараз будемо приймати надзвичайно серйозні і надзвичайно важливі і актуальні зміни до чинного антитерористичного законодавства.</p>
<p>Вони будуть стосуватися створенню в системі Служби безпеки України окремого спеціального підрозділу, який буде займатися питаннями пов'язаними з боротьбою з тероризмом і диверсіями.</p>
<p>Це означає, що через діяльність такого центру, через діяльність такої служби ми зможемо убезпечити Херсонську область, Миколаївську область, Одесу, Харків, інші регіони України від терористичних ініціатив Кремля.</p>
<p>Так само ми зможемо зупинити такі самі ініціативи на Донбасі. Наші хлопці більше не будуть вмирати у цій боротьбі із Путіним, ми зможемо багато чого зробити, аби стабілізувати ситуацію в країні.</p>
<p>Я прошу передусім Партію регіонів, можливо, комуністів, щоб у них прокинулося…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>КАПЛІН С.М. …аби у вас прокинулося сумління, відповідальність. Ви, в принципі, багато з вас, добуває останні дні, а може години у Верховній Раді&nbsp; України і в контексті&nbsp; відповідальності перед своїми онуками, перед історією України аби ваш… хоча б стрічку було вписано, що ви-таки дбали про національну безпеку і оборону країни, ви натиснули перший раз в житті зелену кнопку за правильний законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я вибачаюсь, давайте… ми ж не обговорюємо. Включимо до порядку денного, я обов'язково, Адам Іванович, вам дам.&nbsp;</p>
<p>Будь ласка,&nbsp; включіть мікрофон Адама Мартинюка.</p>
<p>&nbsp;</p>
<p>17:29:49</p>
<p>МАРТИНЮК А.І.</p>
<p>Дякую. Мартинюк, незаконно розпущена фракція комуністів.</p>
<p>Шановні колеги, особливо виборці! Я думаю, що чим більше у нас буде демагогів такого типу, як сьогодні у сесійній залі в його кулуарах мали місце, то тим більше суспільство &nbsp;буде мати проблем. Я хотів би, щоб, обговорюючи той чи інший законопроект, автори говорили про законопроекти. І той автор, який говорить, який поставив і украв законопроект, бо він його не писав, йому підсунули – він його підписав, і зараз розповідає про те, що він розказує. То хай він розкаже, де його 6 автомобілів, які у нього вкрали нібито і так далі і тому подібне.</p>
<p>Це ж не гарно, коли я буду це розповідати! Це тоді, коли не хватає клепки щось сказати, то згадують комуністів! Менше гавкайте!&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги, я прошу заспокоїтись. Нам треба включити до порядку денного. Включіть мікрофон народного депутата Чумака. І давайте проголосуємо включення до порядку денного.</p>
<p>&nbsp;</p>
<p>17:31:02</p>
<p>ЧУМАК В.В.</p>
<p>Шановні колеги! Я хочу звернутися до вас дуже серйозно. Я вважаю, що цей законопроект дуже важливий. Все наше суспільство, вся українська громада бачить абсолютно нові методи, засоби ведення війни сьогодні, які демонструє на нашому східному кордоні Росія.</p>
<p>Цей законопроект дуже важливий. Тому що в Службі безпеки України створюються спеціальні підрозділи по боротьбі з розвідувально-диверсійними групами саме для боротьби на нашому східному кордоні. Я вважаю, що на сьогоднішній день це&nbsp; в принципі&nbsp; &nbsp;може бути тим засобом, який припинить роповзання агресії на інші території України. Давайте відноситися серйозно, а не вдаватися до особистих якихось суперечок. Давайте проголосуємо за включення цього законопроекту&nbsp; в порядок денний і проголосуємо його по суті. Дякую.</p>
<p>&nbsp;</p>
<p>ГОЛОВУЮЧИЙ. Зрозуміла пропозиція.</p>
<p>Шановні колеги, прошу, давайте Анатолій Кирилович Кінах від профільного комітету скаже. І все ж таки спробуємо проголосувати результативно.&nbsp; Будь ласка.</p>
<p>&nbsp;</p>
<p>17:32:11</p>
<p>КІНАХ А.К.</p>
<p>Шановні народні депутати! Я прошу вас від себе особисто, від Комітету з питань національної безпеки і оборони вийти на необхідний рівень концентрації і відповідальності.</p>
<p>Законопроект 4226а передбачає необхідність удосконалення протидії, підкреслюю, можливим, реально можливим терористичним актам на всій території України.</p>
<p>Дозволю собі нагадати, що структура Служби безпеки України визначається законом профільним України. І для створення такого підрозділу необхідно внести відповідні законодавчі зміни. Ці зміни не вимагають додаткових ресурсів з бюджету. Штати формуються за рахунок оптимізації чисельності Служби безпеки і дають можливість в цілому вести чітку протидію, антитерористичну діяльність, включаючи &nbsp;недопущення терористичних актів на всій території України. Просимо підтримати включення у порядок денний. А в разі включення, прийняти…</p>
<p>&nbsp;</p>
<p>ГОЛОВУЮЧИЙ. Зрозуміла пропозиція. Шановні колеги,&nbsp; я прошу, давайте сядемо на свої робочі місця, підготуємось до важливого голосування. Прошу, колеги, потім поговоримо. Дуже&nbsp; серйозне питання, посилимо боротьбу з тероризмом.</p>
<p>Прошу, шановні народні депутати,&nbsp; підтримати включення до порядку денного сесії проекту Закону&nbsp; про внесення змін до&nbsp; законів України щодо&nbsp; боротьби з тероризмом (реєстраційний номер 4226а). Прошу, шановні колеги,&nbsp; голосувати.</p>
<p>&nbsp;</p>
<p>17:34:04</p>
<p>За-208</p>
<p>Рішення не прийнято.</p>
<p>По фракціям, будь ласка.&nbsp; 61 – "Батьківщина", 2 – "регіони", "УДАР" –&nbsp; 37, 26 –&nbsp; "Економічний розвиток",&nbsp; 0 – "ЗМС", "Суверенна європейська Україна" – 27, "Свобода" –&nbsp; 35,&nbsp; позафракційні – 20.</p>
<p>Шановні колеги,&nbsp; можемо ще раз&nbsp; спробувати? Колеги, ну давайте, ну&nbsp;&nbsp; є&nbsp; можливість же прийняти рішення, тільки треба&nbsp; реально&nbsp; за нього проголосувати. Прошу, шановні колеги. Прошу,&nbsp; шановні народні депутати, підтримати включення до порядку денного&nbsp; &nbsp;законопроекту 4226а. Прошу підтримати включення до порядку денного. Я прошу, Оксана Продан, будь ласка, проголосуйте також. Вставляйте картку, вставляйте. Прошу, прошу голосувати, шановні колеги і підтримати включення до порядку&nbsp; денного. Прошу голосувати.</p>
<p>&nbsp;</p>
<p>17:35:16</p>
<p>За-215</p>
<p>Краще, але ж рішення не прийнято. "За" – 215.</p>
<p>По фракціям, будь ласка. 64 – "Батьківщина", 1 – Регіони, 37 – "УДАР", "Економічний розвиток" – 28, 0 – ЗМС, "Суверенна європейська Україна" –&nbsp; 28, "Свобода" – 35, позафракційні – 22.</p>
<p>Є резерви у Верховній Раді чи ні?</p>
<p>&nbsp;</p>
<p>ГОЛОСИ ІЗ ЗАЛУ. Є!</p>
<p>&nbsp;</p>
<p>ГОЛОВУЮЧИЙ. Включіть Капліну мікрофон.</p>
<p>&nbsp;</p>
<p>17:35:45</p>
<p>КАПЛІН С.М.</p>
<p>Шановні колеги, я хотів би, я розумію, що з комуністами надія втрачена, я хочу звернутися до Партії регіонів і окремих народних депутатів. Ніхто не збирається ганяти восени екс-народних депутатів&nbsp; за допомогою цього підрозділу. Наше завдання разом з вами убезпечити громадян, які вчора за вас голосували і частина з яких будуть за вас голосувати, від тероризму, диверсій з боку Кремля. І своїм позитивним голосуванням зараз ви доведете частині країни, вашим завтрашнім виборцям, що ви на їх стороні, на стороні їх родин, на стороні безпеки для їх родин. Це є передумовою, щоб у майбутньому ми стабілізували ситуацію і почали розбудову Донбасу, інфраструктурні проекти, без закінчення війни цього неможливо. Тому ми покладаємося на вас і ви розумієте, що є підтримка профільного комітету, де багато ваших однопартійців. Прошу вас проголосувати за цей законопроект. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Я останній раз спробую отримати підтримку залу цього законопроекту щодо включення до порядку денного. Колеги, прошу сідати, прошу, я бачу і народний депутат Домбровський зайшов, зараз підтримає цей закон.</p>
<p>Колеги, будь ласка,&nbsp; сідайте на місця, давайте спробуємо підтримати законопроект. Прошу народних депутатів підтримати включення законопроекту 4226а до порядку денного сесії. Прошу голосувати, шановні колеги.&nbsp;</p>
<p>&nbsp;</p>
<p>17:37:40</p>
<p>За-214</p>
<p>Рішення не прийнято.</p>
<p>Шановні колеги, Володимиру Михайловичу Литвину дайте слово, можливість.</p>
<p>&nbsp;</p>
<p>17:37:57</p>
<p>ЛИТВИН В.М.</p>
<p>Шановний Голово, шановні колеги! У свій час ми прийняли закон щодо спрощення процедури здійснення державних закупівель для сектору безпеки і оборони України. Разом з тим, ми не врахували такий важливий підрозділ, як Державну спеціальну службу транспорту. Сьогодні вона виконує вкрай важливі роботи, у тому числі, на Сході України. І Міністерство фінансів, Міністерство транспорту звернулися до Верховної Ради&nbsp; України, до Голови Верховної Ради&nbsp; України, до комітету з проханням внести зміни і доповнення до Закону України, а саме до статті 39 Закону України "Про здійснення державних&nbsp; закупівель" такого змісту: "Верховна Рада України постановляє: перше, пункт 3 частини другої статті 39 Закону України "Про здійснення державних закупівель" із змінами, внесеними Законом України від 6 квітня 2014 року, номер 1234-7 після слів "Державна служба України з надзвичайних ситуацій" доповнити словами "Державна спеціальна служба транспорту".</p>
<p>&nbsp;</p>
<p>ГОЛОВУЮЧИЙ. Будь ласка, дайте завершити виступ.</p>
<p>&nbsp;</p>
<p>17:39:54</p>
<p>ЛИТВИН В.М. І друге. Цей закон набирає чинності з дня його опублікування.</p>
<p>Шановний Голово, шановні колеги, я прошу підтримати з огляду на ті&nbsp; складні завдання, які зараз поставлені перед державною Спеціальною службою транспорту. Прийняти дане рішення сьогодні, дуже прошу вас.</p>
<p>&nbsp;</p>
<p>ГОЛОВУЮЧИЙ. Шановні колеги, зрозуміло.</p>
<p>Закон складається з однієї назви. Тобто під час прийняття рішень ми&nbsp; службу, Спецслужбу транспорту фактично залишили за межами регламентації цим законом, тому одне слово. Це не політичне рішення, всі можуть підтримати цю пропозицію, колеги. Реєстраційний номер, Володимир Михайлович, реєстраційний номер нагадайте мені.</p>
<p>Шановні колеги, я&nbsp; прошу. Давайте сядемо на свої робочі місця, ну, залишилось у нас і так багато часу працювати. Але ми можемо приймати рішення. Шановні колеги, пропозиція Володимира Михайловича зрозуміла? Я ще раз... Володимир Михайлович, представникам фракції "УДАР" не зовсім зрозуміла пропозиція. З місця, будь ласка, із одного&nbsp; речення складається закон.</p>
<p>&nbsp;</p>
<p>17:40:36</p>
<p>ЛИТВИН В.М.</p>
<p>Шановний Голово! Шановні колеги!&nbsp; Ми з вами прийняли рішення про&nbsp; спрощення процедури&nbsp; державних закупівель для сил сектору безпеки і оборони. Разом з тим, ми випустили звідти таку структуру як Державна спеціальна служба транспорту. Сьогодні вона спільно з Міністерством оборони сформувала загони для охорони найважливіших об'єктів і&nbsp; відбудови найважливіших об'єктів, але можливості здійснити державні закупівлі для виконання цих робіт за спрощеною процедурою у них немає. Тому Мінфін, Міністерство транспорту звернулися з проханням доповнити… <i>(Шум у залі)</i></p>
<p>&nbsp;Так, доповнити, що Державна служба спеціальна транспорту на особливий період може користуватися спрощеною процедурою державних закупівель. Все.</p>
<p>&nbsp;</p>
<p>ГОЛОВУЮЧИЙ. Доповнити прийнятий закон. Зрозуміло.</p>
<p>Шановні колеги, зрозуміла пропозиція. Шановні колеги, я прошу підтримати ініціативу профільного комітету, яка узгоджена, як ми чули, із Кабінетом Міністрів зокрема. Прошу голосувати за основу і в цілому цю пропозицію. Прошу підтримати.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>17:42:07</p>
<p>За-144</p>
<p>Рішення не прийнято.</p>
<p>По фракціях, будь ласка. 41 – "Батьківщина", 5 – Регіони, 4 – "УДАР", 30 – "Економічний розвиток", ЗМС – 0, 29 – "Суверенна європейська Україна", 1 – "Свобода", позафракційні – 34.</p>
<p>Шановні колеги! Зараз… колеги, прошу руки опустити, будь ласка. У нас є ще декілька питань. Одне з них, пам'ятаєте ми сьогодні зранку переголосували питання, пов'язане з діяльністю суб'єктів економічної діяльності, вибачте, на тимчасово окупованій території, це реєстраційний номер закону 4032а. Зараз я прошу підготуватись. Ми підтримали повторне друге читання, він готовий, шановні колеги. Зволікати з цим питанням багато депутатів вважає недоцільним, але… Сергій Анатолійович, одну хвильку, присядьте. Перед тим, як поставити це питання на голосування, я переконаний, що воно отримає підтримку.</p>
<p>Я би просив, шановні народні депутати, все ж таки була ініціатива Голови комітету з питань оподаткування щодо повернення до Закону про зміни до бюджету. Пов'язаний цей закон щодо збільшення видатків для позачергових виборів народних депутатів. Шановні колеги, ми вже декілька разів пробували проголосувати, я останній раз спробую поставити, за вашою ж пропозицією, це питання на голосування.</p>
<p>Ще раз нагадую, це проект 4464а – це проект Закону про внесення змін до додатка № 3 до Закону України "Про Державний бюджет України на 2014 рік" (щодо збільшення видатків ЦВК на позачергові вибори народних депутатів України у 2014 році).</p>
<p>Прошу, шановні колеги, підтримати включення цього закону до порядку денного. До порядку денного. Прошу голосувати.</p>
<p>&nbsp;</p>
<p>17:44:24</p>
<p>За-214</p>
<p>Це вже близько, шановні колеги, але рішення не прийнято.</p>
<p>По фракціям, будь ласка. "Батьківщина" – 46, Партія регіонів - 3,&nbsp; 39 - "УДАР", "Економічний розвиток" - 33, ЗМС - 0, "Суверенна європейська Україна" - 29, "Свобода" - 35, позафракційні - 29.</p>
<p>Шановні колеги, можемо проголосувати? <i>(Шум у залі)</i></p>
<p>Колеги, я прошу давайте зараз спробуємо. Я не можу його обговорити, тому що ми не включили його до порядку денного.</p>
<p>Прошу, шановні колеги, давайте спробуємо включити до порядку денного. Прошу, шановні колеги. Останній раз, це дійсно останній. Давайте, щодо включення до порядку денного 4464а. &nbsp;Прошу голосувати.</p>
<p>&nbsp;</p>
<p>17:45:34</p>
<p>За-216</p>
<p>Рішення не прийнято.</p>
<p>По фракціям, будь ласка. "Батьківщина" – 49, Партія регіонів – 1, "УДАР" – 39, 33 – "Економічний розвиток", ЗМС – 0, 31 – "Суверенна європейська Україна", "Свобода" – 35, позафракційні – 28.</p>
<p>Шановні колеги, прошу на трибуну парламентську Сергія Терьохіна. Давайте розглянемо питання, яке ми сьогодні фактично вже зранку розглядали. І сьогодні ми можемо все ж таки крапку поставити навколо цього важливого для України закону.</p>
<p>Будь ласка, Сергію Анатолійовичу, 4032а.</p>
<p>&nbsp;</p>
<p>17:46:26</p>
<p>ТЕРЬОХІН С.А.</p>
<p>Шановні колеги! Дозвольте доповісти. В Комітеті з питань податково-митної політики відбулися консультації з депутатськими фракціями і групами з приводу зауважень, які призвели до того, що дуже дивно сьогодні цей закон був переголосований.</p>
<p>Але всі питання зняті, погоджені з Міністерством фінансів. Візи п'ятьох депутатських фракцій і груп є і народних депутатів, які не входять до них, є в кінцевому документі, який поданий Голові парламенту.</p>
<p>Єдине, що вам хотів сказати. Коли пан Голова говорив, що там якісь лотереї опинилися, я хотів би вам сказати, про що йде мова. Цим законом було заборонено категорично проводити на окупованій території будь-які лотереї і категорично було заборонено проводити на іншій території, на окупованій, будь-які лотереї, які належать, підпадають під санкції. Ми сьогодні прийняли Закон про санкції. Слава Богу! Тому всі оці питання щодо там кваліфікації, банків, не банківських установ, лотерей з цього проекту зняті.</p>
<p>Є єдине посилання,&nbsp; що&nbsp; у разі, якщо відповідно&nbsp; до Закону про санкції ці санкції введені, то цей закон&nbsp; про Крим іде&nbsp; в руслі Закону про санкції. Тобто повна гармонія. І ми&nbsp;&nbsp; з Міністерством юстиції це теж погодили, не тільки&nbsp;&nbsp; з Міністерством фінансів.</p>
<p>Я уклінно прошу проголосувати. У нас безлад зараз іде на&nbsp;&nbsp; адміністративній території Автономної Республіки Крим, безлад&nbsp; економічний, гуманітарний і міграційний. Дуже прошу від імені комітету і підписантів фракції.</p>
<p>&nbsp;</p>
<p>ГОЛОВУЮЧИЙ. Є питання до доповідача? Немає&nbsp;&nbsp; питань до доповідача.</p>
<p>Шановні колеги,&nbsp; я прошу заспокоїтись і визначитись з питання підтримки&nbsp; в другому читанні та в цілому проекту Закону про податковий та митний контроль у вільній економічній зоні Криму та про особливості здійснення економічної діяльності на тимчасово окупованій території України (реєстраційний номер&nbsp; 4032а). Прошу, шановні колеги, підтримати цей закон в цілому. Прошу голосувати.</p>
<p>&nbsp;</p>
<p>17:49:32</p>
<p>За-238</p>
<p>Рішення прийнято.</p>
<p>По фракціям, будь ласка. "Батьківщина" – 58, Партія регіонів – 52, "УДАР" – 0, "Економічний розвиток" – 32, ЗМС – 0, "Суверенна європейська Україна" – 26, "Свобода" – 35, позафракційні – 35.</p>
<p>Дякую, шановні колеги, ми з вами в принципі вичерпали весь порядок денний сьогоднішнього засідання, ми прийняли дуже багато важливих питань. Прошу, шановні колеги, заспокойтесь. Ми проводили консультації з керівниками депутатських груп і фракцій і визначили, що завтра дуже важливо попрацювати в комітетах, підготувати всі закони для того, щоб на наступному сесійному тижні ми могли з вами&nbsp;&nbsp;&nbsp; прийняти рішення з важливих питань. Прошу, шановні колеги, я бачу декілька рук, що стосується, будь ласка. Будь ласка,&nbsp; народний депутат Кайда з місця.</p>
<p>&nbsp;</p>
<p>17:50:46</p>
<p>КАЙДА О.П.</p>
<p>Дякую. Дякую, Олександр Валентинович. Олексій Кайда, фракція Всеукраїнське об'єднання "Свобода".</p>
<p>Я думаю, що я висловлю позицію не тільки нашої фракції "Свобода", а і інших депутатів, які переконані, що сьогодні треба було б поставити зараз на голосування постанову щодо перевиборів у місті Харкові як міського голови, так і Харківської міської ради за ту ганебну поведінку, яку вчиняють, коли вони&nbsp; підтримали антимайдани, коли вони підтримують сепаратистів на Сході України. І я вимагаю від всієї фракції і від більшості залу поставити зараз на голосування &nbsp;питання постанови про перевибори Харківського міського голови і Харківської міської ради.</p>
<p>Слава Україні! <i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Яворівський, народний депутат.</p>
<p>&nbsp;</p>
<p>17:51:39</p>
<p>ЯВОРІВСЬКИЙ В.О.</p>
<p>Мені, так?</p>
<p>Шановний пане Голово, шановні колеги! Справді, ми сьогодні повинні зробити ще одну справедливу справу. Я ще раз хочу нагадати, що в той момент, коли голова міста Харкова Кернес був в Ізраїлі в лікарні, Харків був прекрасним нормальним містом, спокійним і таке інше. Він повернувся зараз, і ми з вами дограємося, якщо будемо відкладати це питання, дограємося до того, що він заварить там таку "кашу", що ми потім будемо мати. Ми ж знаємо, що тільки двоє цих людей – Кернес і колишній голова обласної адміністрації, Добкін… До речі, де той Добкін? Арештували, а потім випустили. Хтось дуже бавиться з цими речами. Треба &nbsp;поставити сьогодні на голосування і Харків обере нормального патріотичного господаровитого голову міста. Давайте ми це зробимо сьогодні.</p>
<p>&nbsp;</p>
<p>ГОЛОВУЮЧИЙ. Шановні колеги, пропозиція до народних депутатів. Справа в тому, що, що стосується пана Керніса, то, дійсно, багато ви знаєте, що до нього відкрита кримінальна справа і проводиться слідство. Що стосується міської Харківської ради, мені здається, щоб наші профільні комітети і їх комітет з місцевого самоврядування в першу чергу, могли проаналізувати всі матеріали, які надані депутатам з тим, щоби щодо міської ради зробити&nbsp; об'єктивні, я підкреслюю, об'єктивні висновки, для того, щоб ми врахували позицію і мешканців, в першу чергу міста Харкова.</p>
<p>Тому, шановні колеги, ми можемо зараз ці постанови включити до порядку денного. Після того, комітет як їх розгляне ми будемо тоді приймати рішення в цілому. Нема заперечень, шановні колеги? Нема. Номер назвіть, будь ласка, мені проекту постанови. 4187, так я розумію? І ще какая?</p>
<p>&nbsp;</p>
<p>ГОЛОС&nbsp; ІЗ ЗАЛУ. <i>(Не чути).</i></p>
<p>&nbsp;</p>
<p>ГОЛОВУЮЧИЙ. І 44... 4433а. Шановні колеги, ці дві постанови – 4433а і 4187. <i>(Шум у залі)&nbsp;</i>Ще раз. 4431а. Зрозуміло. І 4187.</p>
<p>Шановні колеги, прошу визначитися щодо включення проектів постанов 4187 і 4431а до порядку денного сесії. Прошу визначатися, шановні колеги.</p>
<p>Стоп! Я прошу, зніміть. Три постанови, мені кажуть: 4187, ще раз фіксую, 4431а і 4433а. Шановні колеги, щодо включення цих трьох постанов з тим, щоби профільні комітети їх відпрацювали, і ми тоді визнались щодо&nbsp; результативного голосування. Прошу щодо включення їх до порядку денного визначитись Верховній Раді. Прошу голосувати.</p>
<p>&nbsp;</p>
<p>17:55:12</p>
<p>За-166</p>
<p>Рішення не прийнято.</p>
<p>По фракціях, будь ласка. "Батьківщина" – 59, Партія регіонів – 0, 34 – "УДАР", "Економічний розвиток" – 0, ЗМС – 0, "Суверенна європейська Україна" – 20, "Свобода" – 35, позафракційні – 18.</p>
<p>Шановні колеги! Я думаю, що у нас буде можливість уже ці постанови щоб розглянули в профільних комітетах. Будь ласка, Мірошниченку включіть мікрофон.</p>
<p>&nbsp;</p>
<p>17:55:38</p>
<p>МІРОШНИЧЕНКО І.М.</p>
<p>Ігор Мірошниченко, фракція Всеукраїнське об'єднання "Свобода". В зв'язку з тим, що у цій сесійній залі дуже багато бажаючих підтримати Геннадія Кернеса, я рекомендую кожному народному депутату зараз залишати Верховну Раду через центральний вхід. Отуди до парку, де стоять сотні харків'ян і чекають їх люб'язно з розпростертими обіймами, а вас, Олександре Валентиновичу, я наполегливо прошу перекрити підземний перехід, щоб депутати не ховались там, як щурі і не тікали від народу, а дали відповідь чому вони прикривають сепаратистів і захищають тих, хто зраджує український народ і харків'ян. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, ті, хто не голосував, на жаль, вони вже покинули стіни Верховної Ради, залишилися як раз ті, хто голосував.</p>
<p>Шановні колеги, давайте ми на позитиві, все ж таки завершимо нашу роботу. Ще раз я акцентую вашу увагу, що ці проекти постанови повинні оперативно бути розглянуті профільним комітетом і ми тоді зможемо, як включити його до порядку денного так і визначитись за їх змістом.</p>
<p>Дякую, шановні колеги, за роботу. Ми дуже важливі питання сьогодні розглянули і підтримали не всі, але ж більшість з них, ми з вами проголосували в цілому.</p>
<p>Дякую, шановні колеги.&nbsp; До побачення.</p>
<p>Працює парламент за графіком. Прошу відкрити графік і подивитися, як працює парламент. Завтра в комітетах і фракціях працюємо.</p>
<p>Шановні колеги! Єдине, завершуючи засідання, я прошу шановних депутатів, щоб вони не відлучались на довго з міста Києва. Ми не виключаємо, що в будь-який час, за необхідністю, ви бачите, яка ситуація в країні, парламент може зібратися на позачергове засідання.</p>
<p>До побачення.</p>
<p>Закриваємо засідання на сьогодні.</p>
<p>&nbsp;</p>

