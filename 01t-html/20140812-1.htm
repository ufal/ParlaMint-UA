Стенограма пленарного засідання
12 серпня 2014
&nbsp;
<p align=center>ЗАСІДАННЯ СІМДЕСЯТЕ</p>
<p align=center>Сесійний зал Верховної Ради України</p>
<p align=center>12 серпня 2014 року, 16.19 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p align=center>&nbsp;</p>
<p>ГОЛОВУЮЧИЙ. Шановні народні депутати, запрошую всіх до сесійної зали, прошу сідати на свої робочі місця. Верховна Рада продовжує свою роботу.</p>
<p>Ми з вами під час ранкового засідання спромоглися прийняти дуже багато важливих питань. Деякі закони, які ми прийняли в першому читанні, зараз доопрацьовуються. І я сподіваюсь, що під час вечірнього засідання ми будемо з вами працювати не менш ефективно.</p>
<p>Нагадаю, що за ініціативою депутатських груп і фракцій ми будемо мати можливість заслухати&nbsp; Голову Національного банку України. Голова Національного банку України готується до виступу і просить ще десь 15-20 хвилин. Тому, шановні колеги, я прошу, щоб ми зараз з вами продовжили роботу за порядком денним, і буквально за 15-20 хвилин могли заслухати інформацію Голови Національного банку України про ситуацію на національних фінансових ринках.</p>
<p>А зараз, шановні колеги, я пропоную розглянути блок питань – це два законодавчих акти, які пов'язані з повторним розглядом з пропозиціями Президента.</p>
<p>Перше. Йдеться про закон 4931 – це Закон України про внесення змін до Закону України "Про забезпечення прав і свобод громадян та правовий режим на тимчасово окупованій території України" (щодо місця перебування та права на освіту). Прошу&nbsp; представника&nbsp; Президента України у Верховній Раді&nbsp; Князевича Руслана Петровича на парламентську трибуну. <i>(Шум у залі)</i> Шановні колеги, продовжуємо працювати! Я прошу хлопчика не хуліганити у сесійній залі. <i>(Шум у залі)</i> Прошу.</p>
<p>&nbsp;</p>
<p>КНЯЗЕВИЧ Р.П.</p>
<p>Шановний пане Голово, шановні колеги! Президент України повернув до Верховної Ради законопроект (номер 1237-7) із своїми пропозиціями. Дозвольте мені озвучити пропозиції і редакцію, в якій Президент України пропонує викласти відповідний закон. Зокрема пропонується статтю 6 доповнити частиною 4 такого змісту: "За зверненням громадян України, які проживають на тимчасово окупованій території або переселилися з неї, за місцем їх перебування оформляються і видаються органами виконавчої влади, що реалізує державну політику в сфері міграції, імміграції та еміграції, в тому числі протидії нелегальній незаконній&nbsp; міграції, громадянства, реєстрації фізичних осіб, біженців та інших, визначених законодавством категорій мігрантів, довідки, що підтверджують місце їх перебування. Такі довідки видаються громадянам в день звернення на підставі&nbsp; паспорта громадянина України чи іншого документа, до якого, згідно з Законом України про свободу пересування, вільний вибір місця&nbsp; проживання в Україні&nbsp; вносяться відомості про реєстрацію місця проживання та письмової заяви, в яких зазначається адреса, за якою громадянину може бути&nbsp; вручено офіційна кореспонденція. При цьому відомості відмітка про місце перебування такої особи не вноситься до її паспорту.</p>
<p>Зразок та порядок видачі довідки, що підтверджує місце перебування, зразок письмової заяви, яка подається громадянином для одержання довідки, затверджується центральним органом виконавчої влади, що забезпечує формування державної політики&nbsp; в сфері міграції, імміграції та еміграції, в тому числі протидії нелегальній, незаконній міграції, громадянства, реєстрації фізичних осіб, біженців та інших&nbsp; визначених законодавчо категорій мігрантів".</p>
<p>Друге. Частину 12-у статті 7-ї пропонується викласти в такій редакції: "Громадяни України, які проживають на тимчасово окупованій території або переселилися з неї, мають право на здобуття або продовження здобуття певного освітнього рівня на території інших регіонів України за рахунок коштів державного бюджету з наданням місць в гуртожитках на час навчання. Громадяни України, визначені в абзаці першому цієї статті, мають право здобувати певний освітній рівень за рахунок бюджетних коштів у державних і комунальних закладах відповідно до умов&nbsp; прийому на навчання до вищих навчальних закладів на відповідний рік, затверджених центральним&nbsp; органом виконавчої влади, що забезпечує формування державної політики в&nbsp; сферах освіти і науки. У разі&nbsp; якщо такі громадяни не потрапили до переліку осіб, які рекомендовані вищим навчальним закладом до зарахування на місця державного замовлення, центральний орган виконавчої влади, до сфері управління якого відноситься навчальний заклад, &nbsp;за зверненням вищого навчального закладу надає – в дужках – (розміщує) додаткові&nbsp; місця державного замовлення з урахуванням напряму, обраного абітурієнтом в порядку, встановленому Кабінетом Міністрів України".</p>
<p>Прикінцеві положення передбачають, що цей закон набирає чинності&nbsp; з дня наступного за днем їх опублікування, а Кабінету Міністрів України&nbsp; протягом 15 днів з дня набрання чинності&nbsp; цим законом необхідно привести&nbsp; свої нормативно-правові акти у відповідність з цим законом. Забезпечити приведення міністерствами та іншими&nbsp; центральними органами виконавчої влади їх нормативних актів у відповідність з цим законом.</p>
<p>Шановні колеги, прошу підтримати ці пропозиції Президента, викладені у відповідній&nbsp; редакції до законопроекту, і дуже сподіваюся, що вони будуть підтримані, оскільки вони узгоджені з фактично усіма &nbsp;фракціями парламенту, а також – з профільним комітетом, який готував цей законопроект до прийняття в залі.</p>
<p>Я закінчив доповідь, шановний пане Голово. Прошу підтримати пропозиції Президента.</p>
<p>&nbsp;</p>
<p>ГОЛОВУЮЧИЙ. Я вибачаюсь. Шановні колеги, прошу уваги всіх народних депутатів. Є питання до представника Президента?&nbsp; Є питання. Будь ласка,&nbsp; народний депутат Герман. З місця.</p>
<p>&nbsp;</p>
<p>16:25:25</p>
<p>ГЕРМАН Г.М.</p>
<p>Шановний пане Голово, це слушні пропозиції Президента. Однак я хотіла звернути увагу на те, що щоб здобути вищу освіту, треба спочатку закінчити середню школу. Чи знаєте ви, що на&nbsp; визволених територіях в жодному місті нема жодної школи, яка би вціліла. І що Президент і уряд намагаються зробити, щоб діти все-таки, якщо не 1 вересня, то хоча би 1 жовтня мали можливість піти до школи? Дякую.</p>
<p>&nbsp;</p>
<p>КНЯЗЕВИЧ Р.П. Дуже дякую, пані Анна. Ну що стосується цього закону, якщо два слова, я хочу вам сказати, що без вирішення цієї проблеми у нас взагалі створюється вакуум. Всі українські громадяни, які проживають на території, окупованій на даний момент,&nbsp; не зможуть забезпечити можливе навчання своїм дітям в українських вузах, оскільки таких коштів просто&nbsp; не передбачено&nbsp; в українському бюджеті. Я би вас дуже просив підтримати&nbsp; президентські пропозиції, це питання буде вирішено.</p>
<p>Що стосується іншого питання, то ви знаєте, що відповідні доручення дані на тих територіях, які поступово&nbsp; звільняються учасниками антитерористичної операції. Дано доручення Президента, є відповідне розпорядження уряду&nbsp; &nbsp;<a name=_GoBack></a>готуються всі школи до початку навчального року. Вони в екстреному інтенсивному режимі готуються, по мірі, відповідно, звільнення населених пунктів. Ми сподіваємось, що до початку навчального року нового це питання максимально вдасться вирішити на тих територіях, де зараз проводиться антитерористична операція. Це все, що я можу сказати.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Мірошниченко, народний депутат. Включіть мікрофон.</p>
<p>&nbsp;</p>
<p>16:27:09</p>
<p>МІРОШНИЧЕНКО Ю.Р.</p>
<p>Шановні колеги! Я хочу звернути вашу увагу на той факт, що цей закон не викликає сумнівів навіть у найбільших скептиків, які є зараз в залі. Це той закон, який дійсно захищає права наших громадян на освіту. Ми вже підтримали цей закон і зауваження Президента покращують його якість. Тому я прошу всіх наших колег підтримати ці поправки з тим, щоб цей законопроект вступив в дію. А Руслана Петровича я хочу запитати, чи супроводжуватиметься реалізація цього закону зусиллями на&nbsp; забезпечення якісною вищою освітою і впровадженням нової редакції Закону "Про вищу освіту" в контексті цього закону, цих поправок? Дякую.</p>
<p>&nbsp;</p>
<p>КНЯЗЕВИЧ Р.П. Ці поправки дають можливість забезпечити резерв додаткових місць за рахунок бюджету в українських вузах в тому випадку, якщо туди вступатиме дитина, місце реєстрації якої віднесено до території, яка зараз перебуває під окупацією. В цьому випадку, на погляд Президента, і сподіваємось, що парламент підтримає цю ідею, нам варто виділити з бюджету додаткові кошти. Це не той випадок, коли нам треба було б економити на бюджеті. Дай Бог, щоб це була велика кількість українців, які бажають і не соромляться того, що вони українці, надалі дати можливість своїм дітям навчатись в українських вузах. Але ми зараз не знаємо,&nbsp; скільки цих дітей буде. Якщо навіть цих дітей буде досить багато, я вважаю, що це той випадок, де нам варто шукати додаткові джерела фінансування, можливо, десь звужуючи інші джерела. Бо це буде прекрасним сигналом і для українського суспільства, і для українців, які проживають на території окупованій тимчасово, щодо того, що Україна шукає і&nbsp; знаходить всі можливі умови для того, щоб забезпечити перспективу українцям, які волею долі опинилися на окупованих територіях, дати майбутнє їхнім дітям в Україні…</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Каплін.</p>
<p>&nbsp;</p>
<p>16:29:23</p>
<p>КАПЛІН С.М.</p>
<p>Наша фракція, звичайно, підтримає ініціативу Президента, але питання я хотів би задати вам, Олександр Валентиновичу. Скажіть будь ласка, що зараз нам перешкоджає закрити щурячі переходи і поставити голосувати закони про люстрацію? Ми прекрасно розуміємо, що в цих умовах у нас будуть необхідні голоси для того, щоб виконати головну вимогу Євромайдану і антимайдану, якщо хочете, провести в країні люстрацію. У нас буде можливість виконати в кінці-кінців волю тих людей, дітей, які загинули на Євромайдані. Нам сьогодні&nbsp; почати потрібно нову Україну з рийняття цього закону і це є вимогою 95 відсотків українців, а 5 останніх – це&nbsp; ті, хто не хочуть це робити, в цьому залі і їх діти.</p>
<p>&nbsp;</p>
<p>ГОЛОВУЮЧИЙ. Шановні колеги! Я би дуже просив, щоб ми зараз говорили за змістом того питання,&nbsp; яке ми розглядаємо. Я не заважаю депутатам займатись піаром, коли це не протирічить Регламенту Верховної Ради.</p>
<p>Що стосується законів про люстрацію. Ми обговорювали з фракціями це питання, з керівниками фракцій. В зв'язку з тим, що сьогодні ми з вами підтримали пропозицію щодо включення цього питання до порядку денного,&nbsp; я нагадаю, на ранковому засіданні ми включили це питання до порядку денного. Зараз профільні комітети повинні розглянути в середу законопроекти, які є альтернативними з цього напрямку питання і в четвер вони будуть включені для розгляду в сесійній залі, крапка.</p>
<p>Будь ласка, народний депутат Зарубінський.</p>
<p>&nbsp;</p>
<p>16:31:16</p>
<p>ЗАРУБІНСЬКИЙ О.О.</p>
<p>Дякую Олександр Валентиновичу. Шановний Руслан Петрович. Пропозиції Президента слушні, тому в мене не запитання, а скоріше прохання роз'яснити одну норму, бо вона буде стосуватися зараз вищих навчальних закладів, оскільки фактично вже вступна кампанія завершена. Тут є пропозиція Президента з приводу того, що&nbsp;&nbsp; продовження навчання, я цитую, "громадян України з тимчасово окупованих територій здійснюється у вищих навчальних закладах, розташованих на території інших регіонів України на загальних підставах, але у межах загального обсягу видатків, передбачених цим закладом на підготовку кадрів та обсягу державного замовлення". Розумієте? У кожного вищого навчального закладу є свій обсяг державного замовлення. Вже певну кількість людей відповідно до цього обсягу набрали. За який рахунок можуть бути інші абітурієнти, які спочатку не увійшли в цей обсяг замовлення? Роз'ясніть це для керівників навчальних закладів.</p>
<p>Дякую. Це важливо.</p>
<p>&nbsp;</p>
<p>КНЯЗЕВИЧ Р.П. Я просив би прочитати останній раз… в абзаці йде мова про те, що в разі, якщо таких недостатньо, то виділяються додаткові місця для відповідних абітурієнтів.</p>
<p>Виділяється відповідно вузом, який додатково фінансується за рахунок державного бюджету. <i>(Шум в залі)</i></p>
<p>Додатково будуть фінансувати в тому випадку, якщо-таки перевищують норми державного замовлення відповідні подання. Але я думаю, що таких випадків буде не так багато. Йде мова очевидно про сотні, дай Бог, що про тисячі, але я думаю, що це в межах України не, скажімо так, великі кошти.</p>
<p>&nbsp;</p>
<p>ГОЛОВУЮЧИЙ. Шановні колеги! Ми достатньо обговорили це питання. Представник Президента дав відповіді на всі питання, які задали представники фракцій. Я прошу, Руслане Петровичу, сідайте на своє робоче місце. Ви тут проголосуєте? Картка є.</p>
<p>Шановні народні депутати! Прошу сісти на свої робочі місця, прошу заспокоїтись. Колеги! Колеги! Я й до Ємця Леоніда звертаюсь, народного депутата. Поверніть, будь ласка, народного депутата Ємця до трибуни. Прошу сідайте на своє робоче місце.</p>
<p>Шановні колеги! Всі виступаючі підтримали пропозицію, щоб ми прийняли цей закон в новій редакції з урахуванням пропозицій Президента. Нема інших пропозицій?</p>
<p>Немає. Прошу, шановні колеги, підтримати за основу і в цілому нову редакцію закону з урахуванням пропозицій Президента.</p>
<p>Нагадаю: 4931 – реєстраційний номер цього законодавчого акту. Прошу, шановні колеги, голосувати. Включіть, будь ласка, систему "Рада".</p>
<p>Прошу голосувати.</p>
<p>&nbsp;</p>
<p>16:34:36</p>
<p>За-238</p>
<p>Рішення прийнято.</p>
<p>Дякую. По фракціях, будь ласка. "Батьківщина" – 72, Регіони – 5, "УДАР" – 35, 25 – "Економічний розвиток", "За мир та стабільність" – 0, "Суверенна європейська Україна" – 30? 35 – "Свобода", позафракційні – 36.</p>
<p>Наступне питання, шановні колеги, також пов'язано з пропозиціями Президента. Це стосується законодавчого акту "Про правовий статус осіб, які вимушені залишити місця проживання внаслідок тимчасової окупації Автономної Республіки Крим та міста Севастополя та обставин, пов'язаних з проведенням антитерористичної операції на території України" з пропозиціями Президента.</p>
<p>Прошу, Руслане Петровичу, доповідайте.</p>
<p>&nbsp;</p>
<p>КНЯЗЕВИЧ Р.П.</p>
<p>Дякую, шановний пане Голово! Шановні колеги! На думку Президента України, прийнятий Верховною Радою України 19 червня 2014 року Закон "Про правовий статус осіб, які вимушені залишити місця проживання внаслідок тимчасової окупації Автономної Республіки Крим та міста Севастополя та обставин, пов'язаних з проведенням антитерористичної операції на території України", не може бути підписаний Президентом з таких причин.</p>
<p>Цей закон мав на меті створити ефективний механізм для вирішення проблем вимушених мігрантів, забезпечення їх інтеграції на новому місці проживання та дієвий захист їх прав. Однак, аналіз закону свідчить, що, на превеликий жаль, він не повністю вирішує окреслені питання і натомість містить положення, які суперечать Конституції України та законам України.</p>
<p>Президент України вважає, що цей закон здебільшого складається з банкетних відсилочних норм, які переадресовують врегулювання ключових питань до інших законів та до майбутніх рішень уряду і інших підзаконних актів. Відтак закон має декларативний характер та не впроваджує дієвих механізмів надання державної допомоги вимушеним мігрантам і не відповідає міжнародним стандартам захисту таких осіб.</p>
<p>На думку глави держави, низка норм закону не відповідає Конституції України, Бюджетному кодексу України та Закону "Про центральні органи виконавчої влади".</p>
<p>Зокрема, не можуть бути підтримані норми щодо наділення, перше: Кабінету Міністрів правом затверджувати порядок використання на зазначені цілі коштів місцевих бюджетів, оскільки це є порушенням конституційного права територіальної громади як власника доходів місцевих бюджетів. Наступне – центрального органу виконавчої влади у сфері міграції повноваженнями щодо здійснення координації взаємодії органів виконавчої влади та утворення територіальних органів. Ці питання вирішуються Кабінетом Міністрів України. І, нарешті, центрального органу виконавчої влади у сфері міграції правом затверджувати порядок подання розгляду та зразок заяви про одержання посвідки вимушеного мігранта. Тільки міністерство як орган, що забезпечує формування державної політики у відповідних сферах, забезпечує нормативно-правове регулювання і право видавати накази нормативно-правового змісту.</p>
<p>Крім того, у законі не узгоджені бази і поняття. Такі як "вимушене залишення особою місця проживання", "вимушені мігранти" тощо, що не дозволятиме чітко визначити коло осіб, які матимуть право на державну допомогу. А також відсутні належні критерії визначення часу початку району проведення та завершення АТО.</p>
<p>Значно вужче за конституційно визначені гарантії рівності громадян виписано перелік критеріїв, за якими забороняється дискримінація вимушених мігрантів. Відсутні чіткі критерії, які визначають обґрунтованість підстав для вимушеного залишення місця проживання. Також не визначено, які саме органи мають підтверджувати такі підстави. Це стосується і компенсації вимушеним мігрантам коштів за втрачені внаслідок тимчасової окупації або проведення АТО майно.</p>
<p>За межами правового регулювання цього закону залишилися діти, позбавлені батьківського піклування.</p>
<p>Таким чином, на думку Президента&nbsp; України, запропонований до підписання Президентові України закон не забезпечує створення цілісного механізму надання допомоги та захисту державою прав і законних інтересів вимушених переселенців, містить положення, що не відповідає конституційним принципам гарантій прав громадян, суперечить Конституції України та законодавчим актам.</p>
<p>Разом з тим Президент України, пропонуючи відхилити цей закон, зі свого боку обіцяє у найближчий час разом з Кабінетом Міністрів напрацювати і внести як невідкладний до розгляду закон в новій редакції, який би поглинав&nbsp; всі ті недоліки, які щойно&nbsp; мною озвучені, а також, як на думку Президента України, забезпечував справді дієвий механізм вирішення&nbsp; цього питання. Тому, шановні&nbsp; колеги, пропонується&nbsp; підтримати позицію Президента&nbsp; щодо відхилення&nbsp; цього&nbsp; законопроекту. Натомість після внесення відповідного законопроекту Президент буде звертатися&nbsp; до парламенту з&nbsp; проханням підтримати той законопроект, який буде внесений як невідкладний для розгляду.</p>
<p>Дякую, пане Голово. Я завершив.</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; пропозиція Представника Президента –&nbsp; відхилити&nbsp; закон. Є пропозиції щодо подолання вето на цей закон, шановні колеги? Немає пропозицій.</p>
<p>Тому я ставлю на голосування пропозицію Представника Президента щодо відхилення цього законопроекту. Прошу, шановні колеги, визначитись з цього питання. Нагадаю, це законопроект 4998-1. Пропозиція його відхилити з тим, щоб був Президентом внесений&nbsp; законопроект&nbsp; в новій редакції, який&nbsp; регламентує ці проблеми, що внесені до компетенції цього законодавчого акту.</p>
<p>Прошу, шановні колеги, підтримати&nbsp; відхилення&nbsp; цього&nbsp; законопроекту. Прошу голосувати.</p>
<p>&nbsp;</p>
<p>16:40:38</p>
<p>За-208</p>
<p>Рішення не прийнято.</p>
<p>Шановні колеги,&nbsp; я можу поставити на голосування вето… <i>(Шум у залі)</i></p>
<p>Я прошу, шановні колеги, щоб він був&nbsp; тоді відхилений, нам треба поставити на голосування вето.&nbsp; Коли вето не долається, тоді він вважається відхиленим. Тому давайте за Регламентом працювати. Я ставлю подолання вето&nbsp; Президента. Прошу&nbsp; голосувати, шановні народні депутати. Прошу голосувати.</p>
<p>&nbsp;</p>
<p>16:41:19</p>
<p>За-33</p>
<p>Рішення не прийнято.</p>
<p>Шановні колеги,&nbsp; законопроект&nbsp; вважається відхиленим.&nbsp; Я прошу, щоб ми найближчим часом&nbsp; отримали новий проект цього закону, він важливий для наших громадян.</p>
<p>Шановні народні депутати, &nbsp;раз ми вже почали працювати в напрямку питання, пов'язаного з Автономною Республікою Крим, з тимчасово окупованими територіями, у нас є з вами питання, з якого нам треба прийняти рішення.</p>
<p>&nbsp;</p>
<p>ГОЛОС ІЗ ЗАЛУ. Де Голова Нацбанку?</p>
<p>&nbsp;</p>
<p>ГОЛОВУЮЧИЙ. Зараз Голова Нацбанку підійде, шановні колеги, не нервуйте! Готується Голова Нацбанку до виступу. Ми обов'язково заслухаємо інформацію Голови Нацбанку.</p>
<p>Шановні колеги, пропозиція: нам треба прийняти рішення з обговореного питання. Ми з вами ретельно обговорювали законопроект 4032а – це проект про податковий та митний контроль у вільній економічній зоні Криму та про особливості здійснення економічної діяльності на тимчасово окупованій території. Я би просив одну хвилину дати Сергію Терьохіну, який разом з профільним комітетом працював над цим проектом, з тим, щоб ми могли прийняти рішення.</p>
<p>Будь ласка, Сергій Анатолійович.</p>
<p>&nbsp;</p>
<p>16:42:32</p>
<p>ТЕРЬОХІН С.А.</p>
<p>Дякую, Олександре Валентиновичу. Шановні колеги, я хотів би нагадати, що ми обговорили цей проект, поставили на сигнальне голосування, це у п'ятницю було, не набрали голосів.</p>
<p>&nbsp;У чому сенс цього проекту. Три позиції. Перша позиція – ми звільняємо фактично від юридичної відповідальності підприємців, які зараз знаходяться на окупованій території і не можуть, по форс-мажорним обставинам платити податки до українського бюджету. Це перше.</p>
<p>Друге – ми запроваджуємо правила, які дають можливість зробити евакуацію бізнесу на не окуповану територію, і, між іншим, заохочуємо фінансово людей, які є внутрішніми переселенцями.</p>
<p>І&nbsp; третя позиція – ми нарешті наводимо лад на адміністративному кордоні тимчасово окупованої території. Я вам можу нагадати, що зараз навіть попросити паспорт показати або вантаж немає підстав з точки зору українського законодавства, оскільки в нас є Закон про вільне…</p>
<p>&nbsp;</p>
<p>ГОЛОВУЮЧИЙ. Дайте завершити виступ.</p>
<p>&nbsp;</p>
<p>ТЕРЬОХІН С.А. …про вільне переміщення громадян, ви знаєте, територією України. Були закиди, що там нібито, з одного боку, відтворюється вільна торгівля з Кримом. Нічого подібного. Цей закон спирається на діюче законодавство України: на Митний кодекс, на Цивільний кодекс і не вносить нових норм. З іншого боку, були такі оригінальні речі як, припустимо, податки, сплачені до російського бюджету, зараховувати уменшення податків, сплачених до українського бюджету. Тим самим, де-факто, були пропозиції визнати анексію Криму.</p>
<p>Накінець можу сказати: цей закон потрібен для всіх, він не політичний, санкції до російських, а не українських компаній можуть бути введені тим законом, який ми прийняли в першому читанні і зараз йде його підготовка до другого читання. Цей закон жодного відношення до геополітики немає, крім одного, якщо Верховна Рада не підтримає цей закон, ми де-факто визнаємо, що в Україні немає економічного суверенітету на тимчасово окупованій території Автономної Республіки Крим і міста Севастополя.</p>
<p>Знову-таки закликаю всіх проголосувати, якщо не вийде, по крайній мірі на друге читання його відправити, повторно.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Шановні колеги! Зрозуміла позиція? <i>(Шум у залі)</i> Уряд підтримує, так я розумію, проект – представник Мінфіну підтверджує, Фудашкін, цю позицію.</p>
<p>Шановні колеги, пропозиція за основу і в цілому прийняти цей закон, інших немає пропозицій? А, це друге читання? Вибачайте, в другому читанні, – дякую, – і в цілому. Прошу, шановні колеги, підтримати цей закон в цілому, прошу голосувати.</p>
<p>&nbsp;</p>
<p>16:46:02</p>
<p>За-227</p>
<p><i>(Оплески)</i>Рішення прийнято.</p>
<p>&nbsp;За – 227, голосів. По фракціям, будь ласка. "Батьківщина" – 66, регіони – 58,&nbsp; "УДАР" – 0, "Економічний розвиток" – 27, "ЗМС" – 0, "Суверенна європейська Україна" – 7,&nbsp; "Свобода" – 35, позафракційні – 34.</p>
<p>&nbsp;Шановні колеги! У нас з вами зараз повинна бути інформація &nbsp;Голови Національного банку.</p>
<p>Підійди, будь ласка, я не чую, що ти говориш.</p>
<p>Але я досі не бачу голову&nbsp; Нацбанку. Я прошу з'ясувати Секретаріат щодо готовності голови Нацбанку надавати інформацію.</p>
<p>А зараз, шановні колеги… не розходимося, працюємо! А зараз, шановні колеги, є пропозиція. Я сподіваюсь, що Нацбанк все ж таки найближчим часом зайде до сесійної зали. У всякому разі, мені сказали, що пані Гонтарева уже тут, в кулуарах Верховної Ради,&nbsp; готує свій виступ.</p>
<p>Шановні колеги, є пропозиція.&nbsp; Я звертаюсь до народних депутатів. Важливе питання! Ми з вами під час ранкового засідання не змогли підтримати проект Закону про здійснення… включити до порядку денного про здійснення правосуддя&nbsp; та кримінального провадження у зв'язку з проведенням антитерористичної операції. Ви пам'ятаєте, про що йдеться. Йдеться про зону антитерористичної операції, де, фактично, не працюють суди, а судочинство треба проводити, і саме цьому присвячений цей проект законодавчого акту.</p>
<p>Я дуже прошу, шановні колеги, сісти на свої робочі місця. Будь ласка, Секретаріат, запросіть народних депутатів. Колеги, давайте припиняти ходити по залу, сідайте на свої робочі місця. Прошу, шановні колеги, 4447а. Колеги, всі підтримують, я знаю, цей закон. Судочинство повинно відбуватися, не зважаючи на ті провокації, які проти України проводяться в Східній нашій Україні.</p>
<p>Прошу, шановні колеги. 4447а, підтримати включення до порядку денного. Колеги! До порядку денного. Прошу, шановні колеги, голосувати, 4447а включити до порядку денного. Прошу підтримати. Включіть систему "Рада".</p>
<p>&nbsp;</p>
<p>16:48:58</p>
<p>За-195</p>
<p>Рішення не прийнято. По фракціях, будь ласка.</p>
<p>По фракціям, будь ласка. 69 – "Батьківщина", "регіонів" – 1, 31 – "УДАР", 28 – "Економічний розвиток", "ЗМС" – 0, "Суверенна європейська Україна" – 10, на жаль, тільки голосів і "Свобода" – 35, 21 – позафракційні.</p>
<p>Шановні колеги, Ігор Миронович, я до "Суверенної європейської України" звертаюсь, колеги, ми можемо ще раз спробувати підтримати включення цього закону? Ігор Миронович, можемо все ж таки&nbsp; мобілізуватися щодо включення цього закону до порядку&nbsp; денного?</p>
<p>&nbsp;</p>
<p>16:49:33</p>
<p>ЄРЕМЕЄВ І.М. Якого? Да, да.</p>
<p>&nbsp;</p>
<p>ГОЛОВУЮЧИЙ. Можемо. Колеги, я прошу, це питання, яке&nbsp; стосується наших громадян. Будь ласка, давайте сядемо на свої місця. Прошу колеги, Олександр Федорович, сідайте на своє робоче місце. Давайте ще раз спробуємо, я останні й раз спробую включити цей проект до порядку денного сесії. Прошу, шановні колеги, Олександр Федорович, на своє робоче місце, голосуємо. Прошу, шановні колеги, (4447а) щодо включення до порядку денного. Прошу підтримати, прошу голосувати.</p>
<p>&nbsp;</p>
<p>16:50:27</p>
<p>За-206</p>
<p>Рішення не прийнято.</p>
<p>По фракціям, будь ласка. 68 – "Батьківщина", 0 – Регіони, 34 – "УДАР", 29 – "Економічний розвиток", "ЗМС" – 0, "Суверенна, європейська Україна" – 22, "Свобода" – 35, 18 – позафракційні.</p>
<p>Шановні колеги, просить Генеральна прокуратура повернутися все ж таки до проекту (4446а) про внесення змін до Закону "Про прокуратуру" щодо утворення військових прокуратур. Шановні колеги, прошу щодо включення до порядку денного. Прошу, шановні колеги, підтримайте включення цього проекту до порядку денного. Прошу голосувати.</p>
<p>&nbsp;</p>
<p>16:51:17</p>
<p>За-194</p>
<p>На жаль, ні, рішення не прийнято. За – 194 тільки голоси.</p>
<p>Шановні колеги, по фракціям, будь ласка. Будь ласка,</p>
<p>67 – "Батьківщина", 0 – регіони, 31 – "УДАР", 25 –&nbsp;&nbsp; "Економічний розвиток",&nbsp; "За мир та стабільність" – 0, "Суверенна європейська Україна" – 13, 35 – "Свобода",&nbsp;&nbsp; позафракційні – 23.</p>
<p>Шановні колеги, і&nbsp; остання спроба відносно закону 4226а. Це закон, який стосується Служби безпеки України, посилення їх повноважень в зоні проведення антитерористичної операції. Прошу, шановні колеги… <i>(Шум у залі) </i></p>
<p>&nbsp;Будь ласка,&nbsp; Капліну включіть мікрофон. Тільки за змістом закону.&nbsp;&nbsp;</p>
<p>&nbsp;</p>
<p>16:52:04</p>
<p>КАПЛІН С.М.</p>
<p>Шановні колеги, хочу звернути вашу увагу на цей закон. Усі люди в країні питають, чи буде широкомасштабне вторгнення, чи буде війна. Запобігти диверсіям і тероризму можна двома способами: перше – перекривши кордон і друге – суттєво посиливши роботу Служби безпеки України в попередженні диверсій і тероризму.</p>
<p>Зараз ми надамо можливість Службі безпеки України, підтримавши її ініціативу (це наш спільний законопроект і разом розроблявся) створити відповідний спецпідрозділ, який буде виявляти тих терористів і диверсантів, групи, організаторів,&nbsp; фінансистів і зупиняти всі ці дії. Тому зараз від вашого&nbsp; голосування залежить те, чи ми матимемо дієвий механізм аби запобігти усім цим проблемам на території всієї України. Сьогодні путін хоче зробити те саме в Херсоні, в Одесі, у Харкові. Це надзвичайно актуальний закон – закон номер один серед антитерористичних законів. Я вас дуже усіх благаю…</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, пропозиція. Включити до порядку денного законопроект (реєстраційний номер 4226а), про який зараз інформував народний депутат Калін. Прошу, шановні колеги, пілтримати включення до&nbsp; порядку денного.</p>
<p>Прошу голосувати.</p>
<p>&nbsp;</p>
<p>16:53:44</p>
<p>За-211</p>
<p>Рішення не прийнято.</p>
<p>По фракціях, будь ласка. "Батьківщина" – 69, регіони – 0, 34 –&nbsp; "УДАР",&nbsp; 29 – "Економічний розвиток", 0 – ЗМС,&nbsp; "Суверенна європейська Україна" - 19, 35 – "Свобода", позафракційні – 25.</p>
<p>Шановні колеги, прошу. У нас є ще питання порядку денного. Завершимо питання порядку денного – я дам можливість внести додаткові пропозиції.</p>
<p>Шановні колеги! <i>(Шум у залі) </i>Зараз, зараз. Шановні колеги, у нас блок, який стосується другого читання. Це проект Закону про внесення змін до деяких законодавчих актів щодо оновлення державного апарату та спрощення надання адміністративних послуг. Шановні колеги, фактично ми уже говоримо про люстрацію, тільки в даному випадку ми говорили про люстрацію чиновників. І ви пам'ятаєте блок ініціатив, який доповідав міністр юстиції України. Прошу Голову профільного комітету Писаренка Валерія Володимировича, будь ласка. Включіть мікрофон на місці Писаренку.</p>
<p>&nbsp;</p>
<p>16:55:04</p>
<p>ПИСАРЕНКО В.В.</p>
<p>Шановний Олександр Валентинович! У нас надійшло дуже багато пропозицій до цього законопроекту, але, на жаль, у зв'язку з тим, що спочатку планувалась робота в комітеті на завтра, у нас на завтра було поставлене це питання. На середу було на комітет. Тому на сьогоднішній день у нас немає таблиці, щоб розглядати його сьогодні в сесійній залі. Тому ми можемо розглянути на комітеті, на наступний пленарний день ми винесемо його в сесійну залу. Дуже багато пропозицій, системний закон.</p>
<p>&nbsp;</p>
<p>ГОЛОВУЮЧИЙ. Тобто, я розумію, пропозиція профільного комітету завтра, в середу, розглянути на комітеті і в четвер в цілому прийняти його в сесійній залі. Шановні колеги, треба підтримати комітет. В зв'язку з відсутністю таблиці ми не можемо імпровізувати в цьому питанні. Шановні колеги, зараз… Я ще раз кажу, у нас два питання ще треба розглянути. Я дам можливість виступити.</p>
<p>Шановні колеги! Наступне питання 3818. Проект Закону про внесення змін до Закону "Про лікарські засоби" щодо удосконалення порядку забезпечення населення лікарськими засобами, призначеними для лікування, увага, соціально небезпечних та тяжких хвороб. Шановні колеги, це стосується і питання, пов'язаного з забезпеченням ліками бійців, які захищають Україну в Донецькій і Луганській областях, які приймають участь у антитерористичній операції.</p>
<p>Перед тим, як голосувати, давайте дамо слово голові комітету, будь ласка, Тетяна Дмитрівна.</p>
<p>&nbsp;</p>
<p>16:56:42</p>
<p>БАХТЕЄВА Т.Д.</p>
<p>Шановний Олександр Валентинович. Шановні народні депутати.</p>
<p>Цей законопроект, 3818, був зареєстрований 24 грудня 2013 року і був прийнятий в парламенті 3 червня 2014 року. За нього проголосувало 282 народних депутата. Метою законопроекту є поліпшення доступності населення до лікарських засобів для лікування туберкульозу, ВІЛ СНІДу, вірусний гепатит, онкологічних та рідкісних орфанних захворювань. До цього законопроекту надійшло 29 поправок від 6 народних депутатів, з них враховано 21 поправка, відхилено 8, які не відповідають встановленим в ЄС процедурам допуску лікарських засобів на ринок та суперечить суті законопроекту. Крім того, в процесі підготовки законопроекту до другого читання народними депутатами Бахтеєвой та Гелевеєм подана поправка номер 25, якою дозволяється ввезення та використання незареєстрованих в Україні лікарських засобів іноземних держав для надання медичної допомоги військовослужбовцям під час виникнення надзвичайних ситуацій воєнного характеру. Сюди входять і ліки, і сироватки, і вакцини, необхідні для порятунку життя наших людей. Це дуже на сьогоднішній день актуальна проблема. На її вирішення ще є спрямований законопроект Гелевея Олега Івановича, 4148а, і якщо законопроект 3818 буде сьогодні прийнятий, то нема необхідності розглядати той законопроект.</p>
<p>До комітету також надійшло пропозиція щодо необхідності розширення переліку країн, ліки з яких можуть реєструватись в Україні за скороченою процедурою. Це такі країни в яких застосовують високі стандарти до якості ліків це Швейцарія, Японія, Австралія, Канада. Тому вношу пропозицію (під стенограму)&nbsp; доповнити до тексту законопроекту після слів "зареєстроване компетентним органом Сполучених Штатів Америки" через коми, словами "Швейцарія, Японія, Автралія, Канада" і далі по тексту.</p>
<p>Цей законопроект треба прийняти, тому що він буде забезпечувати наших громадян якісними лікарськими засобами, прискорить їх доступ на наш ринок і знизить їх вартість для споживачів, а також вирішить гострі проблеми із забезпеченням сьогоднішньої ситуації по АТО, яка є в нашій країні.</p>
<p>Дякую. Прошу підтримати в цілому, як закон.</p>
<p>&nbsp;</p>
<p>ГОЛОВУЮЧИЙ. Шановні колеги! Ми можемо голосувати в цілому як закон? Можемо. Єдине, є доповнення, прошу залишайтесь на своєму місці, щоб дати коментарі. Від Кабінету Міністрів, хто буде коментувати?</p>
<p>Будь ласка, включіть мікрофон в урядовій ложі Салютіну Руслану Вікторовичу, першому заступнику Міністра охорони здоров'я.</p>
<p>&nbsp;</p>
<p>САЛЮТІН Р.В.</p>
<p>Доброго дня, шановні народні депутати! У Міністерстві охорони здоров'я є пропозиція щодо пункту 2 підпункту другого пункту другого частини 5-ї статті 17 викласти в такій редакції: "У випадках стихійного лиха, катастроф, епідеміологічного захворювання, проведення антитерористичної операції, введення воєнного, надзвичайного стану тощо. За окремими рішенням центрального органу виконавчої влади, що реалізує державну політику в сфері охорони здоров'я, дозволяється ввезення та застосування, без права реалізації в аптечних закладах, незареєстрованих в Україні лікарських засобів зарубіжних країн за наявності документів, що підтверджують їх реалізацію і використання в цих країнах, оскільки відповідного і медичного забезпечення в перелічених випадках потребують і військовослужбовці, і мирні жителі України.".</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Підтримується комітетом.</p>
<p>Шановні колеги! Є пропозиція з урахуванням правок – зараз, я бачу руку – профільного комітету і уточненням, яке зробив Кабінет Міністрів, підтримати закон.</p>
<p>Будь ласка, Пинзеника Віктора Михайловича включіть мікрофон.</p>
<p>&nbsp;</p>
<p>17:01:31</p>
<p>ПИНЗЕНИК В.М.</p>
<p>Шановний Олександре Валентиновичу, шановні колеги! Судячи з того, що сказав заступник міністра, у мене складається враження, що міністерство хоче звузити застосування цього закону тільки для окремих цілей. Ну, невже ми вважаємо, що якщо препарат пройшов перевірку в США чи в Європейському Союзі, що він не пройшов достатнє випробування і що ми не можемо на підставі цих документів використовувати цей препарат в Україні?</p>
<p>Тому я просив би, щоб голова комітету прокоментував, чи правильно я зрозумів. Бо, наскільки я зрозумів, то міністерство хоче і далі дозволяти ввезення таких препаратів. І тільки в окремих випадках дозволити без проведення спеціальних процедур. Тому, якщо це так, то не можна голосувати за пропозицію уряду.</p>
<p>&nbsp;</p>
<p>17:02:23</p>
<p>БАХТЕЄВА Т.Д.</p>
<p>Шановний народний депутат, я вже казала, що це законопроект (3818), який підготував наш народний депутат Дудка. Це він стосується захворювань онкології, орфанних, туберкульозу, ВІЛ/СНІД-інфекції.</p>
<p>А зараз є поправка Бахтеєвої і Гелевея. Що і другі ліки, які зараз потрібні. І уряд тільки добавив ще країни. У нас, в нашому законопроекті Дудки до другого читання були країни ЄС та Америки. А зараз доповнюється: Швейцарія, Австралія і Канада.</p>
<p>&nbsp;</p>
<p>ГОЛОС ІЗ ЗАЛУ. Без поправок міністерства.</p>
<p>&nbsp;</p>
<p>БАХТЕЄВА Т.Д. А що міністерство? Що, Руслане? Без їх поправок, вони запутали цей законопроект, Руслане.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Мирний, включіть мікрофон.</p>
<p>&nbsp;</p>
<p>17:03:22</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода". Олександре Валентиновичу, законопроект дуже важливий. Але ми бачимо чітку позицію фракції "УДАР". І нам, мабуть, не потрібно зараз з голосу від уряду вносити пропозиції і голосувати їх у вигляді закону.</p>
<p>Тому що ми постійно наголошуємо на тому, що уряд має працювати з комітетом. Та поправка, яку зараз нам з голосу пропонують, я так розумію, в комітеті не слухалася, не було зауважень ні "за", ні "проти". І зараз ми пропонуємо з голосу в залі прийняти цю поправку, яка суттєво змінює зміст цього законопроекту.</p>
<p>Тому є пропозиція проголосувати. Якщо уряд вважає, що це не правильно, уряд вносить у вигляді законопроекту&nbsp; поправку, і знову тоді вносимо в зал. Ми не повинні зараз зупинити голосування цього дуже важливого проекту для всіх. Дякую, Олександре Валентиновичу.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Ілик. Включіть мікрофон.</p>
<p>&nbsp;</p>
<p>17:04:29</p>
<p>ІЛИК Р.Р.</p>
<p>Роман Ілик, фракція "Батьківщина", 121 виборчий округ.</p>
<p>Шановні колеги, правку, яку пропонує міністерство, воно викладено у форматі воєнного стану або якоїсь надзвичайної ситуації. Враховуючи те, що воєнного стану в Україні&nbsp; не запроваджено, якихось екстрених ситуацій у нас немає, є пропозиція прийняти законопроект в другому читанні так, як є проголосовано з правками в комітеті.</p>
<p>Всі речі, які стосуються воєнного стану і пов'язаних з тим правок і рішень, будуть вводитися після того, коли буде прийнято статус воєнного стану. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Герман.</p>
<p>&nbsp;</p>
<p>17:05:15</p>
<p>ГЕРМАН Г.М.</p>
<p>Пане Голово, парламент одностайний, ви бачите, в тому, щоб проголосувати цей законопроект без поправки Міністерства охорони здоров'я. Просимо вас піти назустріч депутатам, щоб ми сьогодні схвалили цей законопроект, а далі – вже справа процедури. Дякую.</p>
<p>&nbsp;</p>
<p>ГОЛОВУЮЧИЙ. Зрозуміла позиція.</p>
<p>Давайте останній – Зарубінський Олег, і приймаємо рішення.</p>
<p>&nbsp;</p>
<p>17:05:37</p>
<p>ЗАРУБІНСЬКИЙ О.О.</p>
<p>Дуже дякую, Олександре Валентиновичу. Шановні колеги, є різні суб'єкти права законодавчої ініціативи: є депутати, є уряд, є Президент. І те, що зараз сформульований законопроект в редакції, яка влаштовує всіх і яка стосується медикаментів, я прошу звернути увагу, ВІЛ-СНІД, онкологія, туберкульоз, тобто ті захворювання, на які, на жаль, страждають, як правило, незахищені, незаможні верстви населення. Якщо є така думка, то як суб'єкт законодавчої ініціативи ми маємо підтримати цю думку, а якщо є інша думка в іншого суб'єкту законодавчої ініціативи, вони мають повне право після того, як ми проголосуємо за цей законопроект і почнуть люди отримувати, люди, нещасні люди, хворі на онкологію, отримувати медикаменти, то уряд, можливо, швидше подасть свій законопроект із своїми якимись правками до вже існуючого закону.&nbsp; Пропоную за нього голосувати позитивно. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, позиція всіх, хто виступає, вона&nbsp; співпадає. Пропозиція: проголосувати у редакції комітету. Я акцентую, що&nbsp;&nbsp; комітет з урахуванням тих поправок, які були внесені народними депутатами, розширив зміст цього закону, і він стосується не тільки&nbsp; проблем туберкульозу,&nbsp; СНІДу тощо, але&nbsp; і лікування наших героїв, які отримали поранення, важкі поранення, і наших громадян під час проведення антитерористичної операції, щоб це було без якихось&nbsp; зайвих процедур для забезпечення їх необхідними ліками. Так?&nbsp; Голова комітету&nbsp; підтримує.</p>
<p>Прошу сідати&nbsp;&nbsp; і підтримати цей проект у редакції комітету з врахуванням тої стенографічної&nbsp; позиції, яка була оголошена Тетяною Дмитрівною Бахтеєвою. Прошу, шановні колеги,&nbsp; підтримати за основу… Вибачте, у другому читанні і в цілому. Прошу&nbsp; голосувати.</p>
<p>&nbsp;</p>
<p>17:07:55</p>
<p>За-287</p>
<p>Рішення прийнято.</p>
<p>Закон&nbsp; підтримано в цілому. Дякую, шановні колеги.</p>
<p>Шановні народні депутати,&nbsp; у нас є прохання Представника Президента… Я дам, Микола, також слово. Включіть мікрофон Князевича Руслана.</p>
<p>&nbsp;</p>
<p>17:08:17</p>
<p>КНЯЗЕВИЧ Р.П.</p>
<p>Шановний пане Голово, шановні колеги, якщо це можливо, я би&nbsp; дуже наполягав і просив, зараз&nbsp;&nbsp; повернутись&nbsp; все ж таки до питання про&nbsp; включення Закону&nbsp; 4447а. Іде мова все ж таки&nbsp; про спробу вирішити питання щодо&nbsp; здійснення правосуддя та кримінального впровадження в зв'язку&nbsp; з проведенням&nbsp; антитерористичної операції. Наскільки я розумію, що не всі народні депутати, які під час цього питання розгляду&nbsp;&nbsp; були&nbsp; у залі,&nbsp; зараз&nbsp; більшість уже підійшла. І&nbsp;&nbsp; після проведення&nbsp; консультацій&nbsp; з фракціями&nbsp; є прохання ще раз&nbsp; поставити для того, щоб включити це питання і сьогодні&nbsp; це питання обов'язково розглянути.&nbsp;&nbsp;Час не терпить. Ви собі уявіть, поки ми засідаємо, там зараз від імені... іменем України виносяться невідомо, під дулом автомату, які рішення. І ці рішення хтось напевне виконує, прикриваючись відповідно іменем України. Щоб не допустити таких ганебних випадків і щоб невідкладно врегулювати&nbsp; це питання, нам треба це сьогодні проголосувати обов'язково. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народного депутата Рудьковського включіть мікрофон.</p>
<p>&nbsp;</p>
<p>17:09:21</p>
<p>РУДЬКОВСЬКИЙ М.М.</p>
<p>Шановні колеги, я вважаю, що сьогодні нам обов'язково потрібно заслухати Голову Національного банку. Національний банк усунувся від контролю за курсом гривні. Ми маємо зараз галопуючу інфляцію у зв'язку з тим, що Національний банк не впливає на фінансовий ринок. Всі, хто отримали валютні кредити, збанкрутують, якщо буде така політика продовжуватися.</p>
<p>Я дуже прошу, шановний Голово Верховної Ради, запросити Голову Національного банку, хай вона прозвітує.</p>
<p>Друге питання. Олександр Валентинович, я пропоную і дуже вас прошу включити до розгляду Постанову Верховної Ради 4460а про необхідність усунення грубих недоліків під час мобілізації. Щоб дітей, які не мають військового досвіду, не направляли в зону бойових дій, а використовували лише для охорони порядку в областях, де вони проживають, а направляли професіоналів, тих, хто мають…</p>
<p>&nbsp;</p>
<p>ГОЛОВУЮЧИЙ. Шановні колеги, що стосується інформації Нацбанку, я ж пообіцяв – буде сьогодні обов'язково інформація. Ми не завершимо засідання, поки не заслухаємо Голову Національного банку. Тим паче, уже Голова Національного підійшла.</p>
<p>Тому, шановні колеги, прошу заспокоїтись, але була пропозиція Представника Президента Руслана Князевича, щоб все ж таки спробувати підтримати включення до порядку денного і розгляд дуже важливого питання – це проект Закону про здійснення правосуддя та кримінального провадження у зв'язку&nbsp; з проведенням антитерористичної операції. Шановні колеги, останній раз я пробую це питання поставити&nbsp; щодо включення до порядку денного. Прошу, шановні колеги, підтримайте. Ви чули виступ Руслана Князевича, дуже важливе питання, давайте спробуємо все ж таки включити його до порядку денного. Прошу, шановні&nbsp;&nbsp;колеги, 4447а. Прошу підтримати включення до порядку денного цього проекту, прошу голосувати.</p>
<p>&nbsp;</p>
<p>17:11:45</p>
<p>За-229</p>
<p>Дякую. Рішення прийнято.</p>
<p>Можемо зразу прийняти його? <i>(Шум у залі)</i> Шановні колеги, прошу зразу… Я звертаюсь до Руслана Петровича. Руслан Петрович, включіть свій мікрофон, сідайте на свої робочі місця. Він готовий до прийняття в цілому?</p>
<p>&nbsp;</p>
<p>17:12:04</p>
<p>КНЯЗЕВИЧ Р.П.</p>
<p>Цей законопроект готовий для прийняття в цілому, жодна з фракцій не висловлювала свого заперечення з приводу цього тексту законопроекту. Цей законопроект погоджений з усіма відповідно, головами вищих спеціалізованих судів України, є міністр юстиції він теж може висловити свою позицію, але Міністерство юстиції підтримує відповідний законопроект. Тому я не бачу жодних, скажімо так, неузгодженостей, які потребують доопрацювання на друге читання. Він може бути прийнятий в цілому вже зараз. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Я звертаюсь до вас, можемо без обговорення? Можемо. Я прошу Сенченко Андрій Віленович, сядьте, будь ласка,&nbsp; ваш голос може бути вирішальним. Будь ласка, будь ласка,&nbsp; будь ласка,&nbsp; кнопочками голосуємо, не руками, шановні представники Регіонів!</p>
<p>Прошу, шановні колеги, Андрій Віленович, зараз голосуємо, пропозиція, шановні колеги,&nbsp; підтримати за основу і в цілому. Прошу, прошу, шановні колеги,&nbsp; підтримати за основу і в цілому. Голосуємо, шановні колеги.</p>
<p>&nbsp;</p>
<p>17:13:25</p>
<p>За-227</p>
<p>Рішення прийнято. Дякую.</p>
<p>Будь ласка, по фракціям. "Батьківщина" – 74, Партія регіонів – 0,&nbsp; "УДАР" – 38, 28 - "Економічний розвиток", "За мир і стабільність" – 0, "Суверенна європейська Україна" – 24,&nbsp; 35 - "Свобода", позафракційні – 28.</p>
<p>&nbsp;Шановні колеги! Будь ласка,&nbsp; у нас уже є&nbsp; Голова Національного банку України&nbsp;&nbsp;Гонтарева Валерія Олексіївна. Можемо запросити її на трибуну? Можемо.</p>
<p>Прошу, Валерія Олексіївна, на парламентську трибуну. 15-и хвилин достатньо для надання інформації? До 15-и хвилин, будь ласка, поставте таймер. Шановні колеги, прошу заспокоїтися. Потім з процедури. Будь ласка.</p>
<p>&nbsp;</p>
<p>ГОНТАРЕВА В.О. Можна починати?</p>
<p>&nbsp;</p>
<p>ГОЛОВУЮЧИЙ.&nbsp; Да, будь ласка.</p>
<p>&nbsp;</p>
<p>ГОНТАРЕВА В.О. Доброго дня, шановні народні депутати! Я дякую вам за те, що ви запросили мене сьогодні до Верховної Ради, тому що якраз зараз&nbsp; я маю можливість звернутися до кожного громадянина України з цієї трибуни.&nbsp;</p>
<p>Зрозуміло, що всіх вас турбує питання валютного курсу та фінансової стабільності банківської системи. Тому почну з валютного курсу. Перш за все, що відбувається зараз на валютному ринку, та друге питання, що надалі має вжити Національний банк для стабілізації ситуації на валютному ринку. На жаль, як ви знаєте, останніми тижнями склалася нестабільна ситуація на валютному ринку. Цьому є об'єктивні та суб'єктивні причини. Головні – об'єктивні причини. По-перше, це воєнні дії на Сході країни, тому очікування суб'єктів ринку, що щоденно підкріплюється провокаційними заявами різних політичних партій щодо високої вірогідності початку повномасштабної війни з Росією, ці панічні настрої тільки поширюються. Наприклад, вчора ввечері декілька провідних банкірів зателефонували мені і сказали, що війна з Росією вже почалася, тому що російській конвой вже на території України. Але, як ви знаєте, це була гуманітарна місія, яка теж ще не відбулася. Тому все це провокує додаткове навантаження на курс гривні.</p>
<p>По-друге, це реальний, так званий, Business Interupption, який склався за розбалансуванням економічних показників щодо інфляції, щодо падіння ВВП, а також очікування&nbsp; жорстоких санкцій як з боку Росії, так і&nbsp; з боку України. Тому що любі санкції, які очікують, але ніхто ще не знає, що це буде, можуть привести до погіршення показників ВВП на майбутнє.</p>
<p><a name=Temp></a>Тепер перейдемо до суб'єктивних факторів. Це цілком панічні настрої серед населення та представників бізнесу, пов'язані вони з об'єктивними факторами, які я&nbsp; вже навела. Так що це наша реальність. Але усі повинні пам'ятати, що Україна з квітня місяця цього року перед прийняттям програми Stand-by Міжнародного валютного фонду погодилася на дотримання гнучкого валютного курсу та переходу до режиму інфляційного таргетування. Але гнучкий валютний курс не означає free fаll або вільного падіння. Тому Національний банк вже тричі за останні сім днів виходив на ринок з інтервенціями щодо продажу валюти і щодо підтримки стабільності валютного ринку. Національний банк проводив інтервенції не по фіксованому курсу, а за рыночным курсом та згладжував панічну поведінку учасників ринку. Національний банк продав на ринку 150 мільйонів доларів за останні сім днів та планує надалs активно брати участь на валютному ринку. В той же час хочу зауважити, що згідно з існуючою програмою Stand-by Міжнародного валютного фонду Україна повинна додержувати мінімальних рівнів валютних резервів країни.</p>
<p>Більш того, хочу вам підкреслити, що це єprayer action, то есть предварительное условие, на яких вона повинна виповнити, щоб отримати наступний транш Міжнародного валютного фонду. І можу вас... можу зазначити, що це&nbsp; не тільки погоджена вимога Міжнародного валютного фонду, це вимога всього світу, тому що це і є мінімальний рівень валютних резервів, це і є рівень фінансової стабільності в країні і всі програми міжнародної допомоги передбачають цей мінімальний рівень&nbsp; валютних резервів країни.</p>
<p>Ми маємо постійний зв'язок з Міжнародним валютним фондом. Це щоденні конференц-коллl. Наприклад, вчора я мала конференц-колл з Вашингтоном, де ми обговорювали ситуацію на валютному ринку.</p>
<p>Всім зрозуміло, що ніяких економічних чинників для курсу 13 або 13,50 не існують. Це тільки панічні настрої. Всі розуміють, що курс дуже відійшов від свого збалансованого рівня. Навіть беручи до уваги воєнні дії,&nbsp; збалансований курс на сьогодні залишився на рівні 11.50 – 11.90 гривень за долар.</p>
<p>Хочу зауважити, що при курсі 11.70, який ми спостерігали у липні-місяці, наш дефіцит&nbsp; поточного рахунку майже вирівнявся. А беручи до уваги надходження, заплановані тільки в цьому місяці, це 500 мільйонів від Світового банку та мільярд 450 мільйонів – наступний транш Міжнародного валютного фонду. Наш платіжний баланс буде профіцитним&nbsp; у цьому місяці.</p>
<p>Національний банк не збирається відсторонюватися від ринку та буде робити все можливе, щоби стабілізувати курс на його рівновісному або збалансованому рівні, який я вам вже навела. Тому, якщо тільки ринкові механізми, які сьогодні використовує Національний банк, не спрацюють, то Національний банк запропонує ринку доволі жорсткі адміністративні міри на час&nbsp; дії антитерористичної операції.</p>
<p>Але я як голова Національного банку щиро підтримую ринкові кроки, тому зараз Національний банк планує ще&nbsp; робити ринкові кроки. Але зараз ми стартували та обговорювали з Міжнародним валютним фондом інструментарій адміністративних заходів, і ми знаходимо з боку Міжнародного валютного фонду дуже конструктивну підтримку. Тому хочу наголосити усім, хто вдається до панічних настроїв, що всі, хто скуповує валюту по завищеному курсу або на тіньовому ринку сьогодні і скоро будуть про це жалкувати, тому що&nbsp; НБУ стабілізує систему уже найближчим часом. Я сподіваюся, що це буде з ринковими інструментами, але якщо ми не зможемо зробити з ринковими інструментами, ми будемо вводити жорсткі адміністративні міри.</p>
<p>Щодо фінансової стабільності банківської системи. Я думаю, що це буде питання вже наступного разу і це теж дуже важливе питання, тому що Національний банк, головна його мета, це фінансова стабільність. Фінансова стабільність банківської системи – це наша головна задача. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги! Ми говорили з керівниками фракцій і керівники фракцій запропонували, щоб без питань обговорити.&nbsp; <i>(Шум у залі) </i>Колеги, шановні колеги, я вибачаюсь. Валерія Олексіївна не заперечує в принципі, щоб їй питання задали. Тому давайте так, запишемось від фракцій і позафракційним я дам можливість задати питання. Прошу запис від фракції по одному питанню, щоб ми також, шановні колеги, самі не розбурхували ситуацію і не розшатували її. Будь ласка, народний депутат Власенко.</p>
<p>&nbsp;</p>
<p>17:21:48</p>
<p>ВЛАСЕНКО С.В.</p>
<p>Дякую, шановний пане головуючий. Шановна пані Голова правління Національного банку України! У мене два питання. Ви тут нам довго розказували про об'єктивні причини зростання курсу гривні. Скажіть, будь ласка, чи не впливає… У мене два питання. От перше із них. А чи не впливає на зростання курсу гривні велике і розлоге інтерв'ю Голови правління Національного банку одному із основних інтернет-видань, в якому ця Голова Національного банку говорить про те, що вона не буде займатися стабільністю і підтримувати стабільність національної валюти. Я просто хочу вам нагадати статтю 99-ту Конституції, що це&nbsp;основне завдання Національного банку, це питання перше.</p>
<p>І питання друге, скажіть будь ласка, за час вашого головування який обсяг коштів було виділено для рефінансування банків і, зокрема, російських банків? Дякую.</p>
<p>&nbsp;</p>
<p>ГОНТАРЕВА В.О. Давайте, отличный вопрос, как раз вот в точку, давайте на него отвечать. Могу вам сказать одно, что ни копейки рефинансирования на поддержание ликвидности банков на сегодняшний день выдано не было, были сделаны традиционные тендеры под залог ценных бумаг, это механизм ежедневного поддержания ликвидности банковской системы. Банки с российским капиталом, украинские банки с российским капиталом, к нам ни разу не обращались за рефинансированием за это время, более того, поддерживали ликвидность у себя на достаточном уровне и держали полный уровень резервов совершенно на достаточном уровне и при этом у них отток депозитов был один из наивысших в стране около 50 процентов.</p>
<p>Что касается первого вопроса. Вы спросили интервью. Вот смотрите, я тоже самое только что&nbsp; сказала вам:&nbsp; у нас есть обязательные минимальные резервы которые мы обязаны поддерживать для Международного валютного фонда и не только для него, а для всего мира потому, что это и есть стабильность нашей валютной системы. Мы их поддерживаем, мы полностью выполнили prayer aktion, которые нам необходимы для получения 29 числа второго транша в размере миллиард&nbsp; четыреста.</p>
<p>Теперь вопрос какими деньгами …</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ГОНТАРЕВА В.О. У нас есть возможность, у нас есть, к сожалению уже мы потратили 150 миллионов, но у нас есть еще возможность не доходя до минимального уровня резервов, которое нам необходимо поддерживать, делать ещё интервенции, если на рынке будут панические настроения. Это ничему не противоречит, минимальный уровень резервов на сегодняшний день, находясь под программою Международного фонда, мы трогать не будем.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги. Гончаров, "За мир та стабільність", будь ласка.</p>
<p>&nbsp;</p>
<p>17:24:35</p>
<p>ГОНЧАРОВ А.Д.</p>
<p>Дякую, прошу передать&nbsp; слово депутату Опанащенко.</p>
<p>&nbsp;</p>
<p>ГОЛОВУЮЧИЙ. Включіть мікрофон.</p>
<p>&nbsp;</p>
<p>17:24:41</p>
<p>ОПАНАЩЕНКО М.В.</p>
<p>Доброго дня! Я хотів би запитати, коли ми на минулому законопроекті про реструктуризацію валютних кредитів розглядали це питання, постало питання, я задавав його: якщо далі буде коливатися курс, який механізм розроблений? Мало того, що ми не відпрацювали ще те питання і ніякої думки солідарної відповідальності немає. Тобто не має відповідальності розподіленої по коливанню курсу між людьми, банками та державою. Люди, наразі, сплачують все самі, перекладено все на них.</p>
<p>У мене просте питання: що далі робити, який чіткий план? Якщо й далі буде коливатись курс, як буде відбуватися з кредитами, які взяті у валюті? І, як вирішується питання щодо минулих законопроектів?</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>ГОНТАРЕВА В.О. Найважливіше питання зараз – це стабілізувати цей курс, а для вас найважливіше питання – прийняти в другому читанні законопроект Князевича, щоб допомогти цим кредиторам.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Шевченко, "Свобода".</p>
<p>&nbsp;</p>
<p>17:25:52</p>
<p>ШЕВЧЕНКО О.О.</p>
<p>Прошу передати слово Кайді.</p>
<p>&nbsp;</p>
<p>ГОЛОВУЮЧИЙ. Включіть мікрофон народного депутата Кайди.</p>
<p>&nbsp;</p>
<p>17:25:57</p>
<p>КАЙДА О.П.</p>
<p>Дякую. Олексій Кайда, фракція Всеукраїнського об'єднання "Свобода".</p>
<p>Шановна пані Валерія, ну перше, хотів би зробити зауваження, ви є посадовець надзвичайно високого рангу в нашій державі, і я прошу з трибуни Верховної Ради України виступати і давати відповіді виключно державною українською мовою – це перше.</p>
<p>Тепер друге. Друге питання. Вже протягом двох місяців є заборгованість по виплаті заробітної плати працівників луганських військоматів. Попри те, що Державним казначейством прораховується, перераховуються кошти, а, до речі, обслуговуючим банком є ПАТ "Український комунальний банк", є зволікання цим&nbsp; комунальним банком по перерахуванню заробітної плати цим військовослужбовцям і працівникам луганських військкоматів. Я прошу взяти під особистий контроль, розібратися з цим банком, що він витворяє…</p>
<p>&nbsp;</p>
<p>ГОЛОВУЮЧИЙ. Дайте завершити питання.</p>
<p>&nbsp;</p>
<p>17:27:05</p>
<p>КАЙДА О.П. Навести лад. І крім того, я прошу, щоб переглянули загалом всі банки, в першу чергу російські банки, які обслуговують всі українські державні установи. Заборонити цим банкам обслуговувати наші державні установи.</p>
<p>А цей "Український комунальний банк", по деяких даних, належить або причетний до нього добродій Єфремов. Тому я ще раз наголошую: прошу взяти під особистий контроль і припинити цю ганебну практику, коли йде затримка через недобросовісні банки.</p>
<p>&nbsp;Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>ГОНТАРЕВА В.О. Взяла під особистий контроль. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую. Сальдо народний депутат.</p>
<p>&nbsp;</p>
<p>17:27:55</p>
<p>САЛЬДО В.В.</p>
<p>Прошу передати слово Віталію Хомутинніку.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон.</p>
<p>&nbsp;</p>
<p>17:28:02</p>
<p>ХОМУТИННІК В.Ю.</p>
<p>Шановна Валеріє Олексіївно, дякую вам за чітку вашу позицію, яку ви виклали по стабілізації ситуації на валютному ринку. Група "Економічний розвиток" сподівається, що ви стримаєте ситуацію. Тим більше, для цього є всі підстави. І ви їх чітко виклали, які підстави. Це і надходження, які надходять від міжнародних фінансових організацій. Це і ваші безпосередні можливості адміністративного впливу на ситуацію.</p>
<p>Тому я переконаний в тому, що ви справитесь і бажаю вам рішучості в цій ситуації. Тому що це, ця ситуація, це перше ваше, перший ваш тест з моменту обрання на цю високу посаду. Ми бажаємо вам в цьому, ще раз повторюю, рішучості. І сподіваюсь, що ми не будемо найближчим часом спілкуватися з вами в такому форматі. Дякую.</p>
<p>&nbsp;</p>
<p>ГОНТАРЕВА В.О. Дуже дякую і сподіваюся на вашу допомогу. Тому що тільки разом можемо щось зробити.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Герман.</p>
<p>&nbsp;</p>
<p>17:29:05</p>
<p>ГЕРМАН Г.М.</p>
<p>Шановна пані голово Національного банку, ви сказали нам, що найближчим часом ви стабілізуєте курс. Чи могли би ви сказати коли той найближчий час і який буде курс, і чи в разі недотримання сьогодні вашого слова, даного з парламентської трибуни, ви готові будете скласти повноваження? То перше питання.</p>
<p>І друге, будь ласка. Скажіть, будь ласка, пані голово, чому лише 50 відсотків валютної виручки експортери обов'язково продають на валютній біржі. Чому не вводиться 100-відсотковий обов'язковий продаж, адже це збільшить пропозицію валюти в два рази і підвищить курс. Дякую.</p>
<p>&nbsp;</p>
<p>ГОНТАРЕВА В.О. Перш за все, я вже сказала, що ви маєте 226 голосів, щоб звільнити мене навіть сьогодні, якщо цей професіонал вас якось не задовольняє.</p>
<p>По-друге. Я вам скажу, коли ми все стабілізуємо, коли ви мені відповісти, коли ми закінчимо війну. Тому що війна це є той дестроєр, який мішає всім.</p>
<p>Щодо 50-відсоткового обов'язкового продажу. Пані Ганно, щодо 50-відсоткового продажу. Можу вас запевнити, що експортери продають від 70 до 100 відсотків. Тому що я обговорювала це навіть з банкірами, тому що я навіть не розуміла, навіщо нам 50 відсотків обов'язкового продажу, коли наші експортери продають 70 відсотків. Але сьогодні, коли ми обговорюємо з Міжнародним валютним фондом спеціальні заходи&nbsp; щодо поліпшення ситуації, ми розглядаємо це&nbsp; питання.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Дайте завершити…</p>
<p>&nbsp;</p>
<p>ГОНТАРЕВА В.О. … Міжнародного валютного фонду. І вона передбачає лібералізацію валютного ринку.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, в робочому порядку&nbsp;&nbsp; з'ясуєте.</p>
<p>&nbsp;</p>
<p>ГОНТАРЕВА В.О. Ми розглядаємо.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Гінка, народний депутат, "УДАР".</p>
<p>&nbsp;</p>
<p>17:31:26</p>
<p>ГІНКА Я.Я.</p>
<p>Ольга Бєлькова хоче задати запитання.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Включіть мікрофон.</p>
<p>&nbsp;</p>
<p>17:31:33</p>
<p>БЄЛЬКОВА О.В.</p>
<p>Шановна Валерія Олексіївна, дуже дякуємо&nbsp; за змістовну&nbsp; доповідь. Сподіваюсь, вона&nbsp; розвіє багато міфів і&nbsp; паніки, яка існує сьогодні&nbsp; і є не на часі на ринку, і допоможе українцям зрозуміти і повірити у стабільність української&nbsp;&nbsp; банківської системи ще більше.</p>
<p>Разом&nbsp; з тим хотіла би запитати у вас, яка позиція НБУ на сьогодні щодо вкладників, які так чи інакше постраждали на територіях у Донецькій області, у Луганській та&nbsp; в&nbsp; Криму, ті вкладники, які є громадянами України, які&nbsp; є вірними, скажімо,&nbsp; всім нашим ідеям і не планують залишати громадянство&nbsp; України. І яким чином вони зможуть повернути свої кошти і як НБУ буде&nbsp; сприяти у цій справі їм?</p>
<p>&nbsp;</p>
<p>ГОНТАРЕВА В.О.&nbsp;&nbsp; Всі кошти, це українські громадяни, це наша територія, всі кошти будуть повернуті. Складність зараз&nbsp;&nbsp; це тільки відключення&nbsp; цієї області. Тому що в зоні АТО&nbsp; ми не можемо працювати, не може працювати банківська система.&nbsp; Але як тільки ми одержимо нашу перемогу,&nbsp; це буде&nbsp; відновлено&nbsp; за два&nbsp; або за один день. Тому ніяких сумнівів, один&nbsp;&nbsp; день і&nbsp; ми&nbsp; підключимо знову всю&nbsp; банківську систему,&nbsp; один день, один робочий день.</p>
<p>&nbsp;</p>
<p>ГОЛОВУЮЧИЙ. Треба завершувати. Будь ласка. Шановні колеги,&nbsp; народний депутат&nbsp; Ващук.</p>
<p>&nbsp;</p>
<p>17:33:03</p>
<p>ВАЩУК К.Т.</p>
<p>Шановна Валерія Олексіївна, ви сказали, що у вас тісні зв'язки з Міжнародним валютним фондом. Я хотіла взнати наскільки вони тісні з українцями, з громадянами України? Коли буде відмінено заборону на видачу депозитних вкладів у банках України? І це б сприяло вірі людей, довірі, до банківської системи. Тому що сьогодні люди бояться нести гроші в банки, бо бояться, що ви їх не віддасте тоді, коли вони їм нагально потрібні. Про це люди говорять на зустрічах, на прийомах. Сьогодні треба лікуватись, а кошти забрати не можуть. От коли люди будуть чітко знати позицію банку Національного по захисту інтересів українця вкладника? Дякую.</p>
<p>&nbsp;</p>
<p>ГОНТАРЕВА В.О. Погоджуюсь з вами на сто відсотків. Тому що ніякі адміністративні заходи Національного банку не можуть бути у довгостроковій перспективі. Тому, перш за все, нам треба внести зміни до Цивільного кодексу. Тому що депозит на строк – це означає, на строк, а не на будь-яку дату його можна розірвати. Тому коли наш парламент, наша Верховна Рада нам допоможуть, ніяких адміністративних заходів ми робити ніколи не будемо.</p>
<p>&nbsp;</p>
<p>ГОЛОВУЮЧИЙ. Шановні колеги, давайте, я обіцяв, запишуться позафракційні. Перші два отримають можливість задати питання. Будь ласка, запишіться позафракційні. Перші два отримають можливість.</p>
<p>Будь ласка, Мірошниченко, народний депутат.</p>
<p>&nbsp;</p>
<p>17:35:11</p>
<p>МІРОШНИЧЕНКО Ю.Р.</p>
<p>Шановна Голова Національного банку! Я хотів би, по-перше, підтримати вашу позицію щодо підтримання стабільності валюти якраз ринковими засобами, а не адміністративними. І надання можливості суб'єктам господарювання розпоряджатися тими валютними ресурсами, які вони використовують для операцій назовні. І в цьому контексті для народних депутатів надзвичайно важливо, щоб ми діяли з вами разом, щоб політика Національного банку була зрозуміла і народним депутатам, і громадянам України. Курс валюти має відповідати реальній купівельній спроможності нашої валюти. Про це треба говорити. Якщо треба корегувати курс, то треба його оголошувати і поступово, даючи можливість підготуватися суб'єктам господарювання, приводити курс у відповідність до її реальної вартості, я маю на увазі вартість валюти.</p>
<p>Тому я би хотів, щоб ви мали певну чітку лінію поведінки і ближче контактували з банками. Тому що банкіри є і посередниками між …</p>
<p>&nbsp;</p>
<p>ГОЛОВУЮЧИЙ.&nbsp; Будь ласка.</p>
<p>&nbsp;</p>
<p>ГОНТАРЕВА В.О.&nbsp; Сто відсотків погоджуюсь, я контактую з банками, 35 банків – це щоденно. Тому що 35 найбільших банків в Україні – це 80 процентів банківської системи.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, народний депутат Домбровський…</p>
<p>&nbsp;</p>
<p>ГОНТАРЕВА В.О.&nbsp; Дуже тяжко, повірте…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка.</p>
<p>&nbsp;</p>
<p>17:36:41</p>
<p>ДОМБРОВСЬКИЙ О.Г.</p>
<p>Шановна Валерія Олексіївна, я дякую…</p>
<p>&nbsp;</p>
<p>ГОЛОВУЮЧИЙ.&nbsp; Останнє питання.</p>
<p>&nbsp;</p>
<p>ДОМБРОВСЬКИЙ О.Г.&nbsp; Шановна Валерія Олексіївна, я дякую, що ви тримаєте удар. Ви мене не бачите? Ви говорили про те, що ви використовуєте ринкові інструменти для того, щоб регулювати валютний курс, і я вважаю це правильний підхід. Але скажіть, будь ласка, де ви бачите ту межу між ринковими інструментами, які ви сьогодні використовуєте, і між можливими жорсткими адміністративними інструментами, які ви можете використати. І чи не потрібно було вчора, або позавчора уже використати&nbsp;&nbsp;жорсткі адміністративні регулятори для того, щоб не було 3.50, як сьогодні.&nbsp;Дякую.</p>
<p>&nbsp;</p>
<p>ГОНТАРЄВА В.О. Якщо я була б вільна від всіх зобов'язань нашої країни щодо програми Stand-by Міжнародного валютного фонду, то, може, це було б потрібно зробити наприкінці тижня того ще. Але ви зрозуміли, що ми підготували ці міри та ми їх надіслали Міжнародному валютному фонду до обговорення. І ми зараз це обговорюємо. Дуже конструктивно обговорюємо. Тому треба час. Вони не працюють у суботу і неділю, тому що у них нема війни. Ми працюємо. <i>(Шум у залі)</i>.</p>
<p>&nbsp;</p>
<p>ГОЛОВУЮЧИЙ.&nbsp; Колеги, я ще раз… Я бачу багато рук. Друзі, я розумію… Друзі, давайте не будемо нагнітати ситуацію. Голова Національного банку сказала, що найближчим часом&nbsp; все буде зроблено для того, щоб стабілізувати курс. Це – головна теза, яку ми повинні підтримати. І, безумовно, я прошу профільний комітет, щоб разом з Національним банком всі заходи по стабілізації нашої валютної системи були відпрацьовані найближчим часом.</p>
<p>Шановні колеги, ми з вами… Колеги, я ще раз, давайте не будемо нагнітати ситуацію! Прошу… Прошу… Колеги! Багато рук, я бачу. Ну, ми мали можливість задати питання, у тому числі, позафракційні. Як система "Рада" визначила, так я і дав таку можливість. Прошу, шановні колеги, сідати на свої робочі місця.</p>
<p>Дякуємо, Валерія Олексіївна. Просимо працювати ефективно і результативно на користь нашій країні і стабілізації нашої фінансової системи.</p>
<p>Колеги, прошу заспокоїтися. Будь ласка, Мірошниченко, народний депутат.</p>
<p>&nbsp;</p>
<p>17:39:33</p>
<p>МІРОШНИЧЕНКО І.М.</p>
<p>Ігор Мірошниченко, фракція Всеукраїнського об'єднання "Свобода".</p>
<p>Шановний Олександр Валентинович, шановні народні депутати,&nbsp; я просто зобов'язаний зараз із цього місця заявити про те, що вимагають люди, які зібралися біля Верховної Ради. А там зібралося кілька сотень харків'ян, які приїхали і наполягають на тому... Олександр Валентинович, це дуже важливо, я хочу, щоб ви почули. ...наполягають на тому, щоб сьогодні в порядок денний було внесено і обов'язково розглянуто постанову (4431) від 6 серпня, яка передбачає достроковий розпуск Харківської міської ради. Ми знаємо, який злочин вчинила Харківська міська рада під керівництвом Кернеса, призначивши почесними громадянами міста Харкова, українського Харкова двох українофобів, бандитів із Государственной думы Российской Федерации, які голосували за окупацію Криму.</p>
<p>Тому ми наполягаємо на тому аби від імені громади харківської ця постанова була сьогодні внесена в порядок денний і підтримана верховною радою. Така міська&nbsp; рада, яка є в Харкові не може існувати, бо вона сьогодні підбурює до провокацій.... <i>(Оплески) </i></p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, Яворівський народний депутат.</p>
<p>&nbsp;</p>
<p>17:40:54</p>
<p>ЯВОРІВСЬКИЙ В.О. Володимир Яворівський, Троєщина.</p>
<p>Шановні колеги, я ще у лютому місці вніс проект Постанови номер її 4187, Олександре Валентиновичу, (4187) – про розпуск Харківської міської ради. Раніше ще було і є зараз проект постанови павловського, мого колеги. Через те, справді, та ситуація, яка склалася сьогодні в Харкові з поверненням Керніса. Ви знаєте, що поки він лежав у лікарні, в Харкові був абсолютний спокій, все було нормально і таке інше.</p>
<p>Зараз опубліковано недавно, ось буквально вчора, інтерв'ю Кернеса нове, почитайте його в інтернеті, що цей чоловік говорить. Крім того, депутати міськради надали звання почесних громадян міста Харкова тим депутатам Державної думи Росії, які вперто агітували і голосували за введення військ до України. Ми зробимо дуже справедливо, якщо ми сьогодні розпустимо цю міську раду, яка в тилу нашому таке сьогодні…</p>
<p>&nbsp;</p>
<p>ГОЛОВУЮЧИЙ. Зрозуміло. Будь ласка, зараз від фракції "УДАР" народний депутат Грачов, будь ласка. Ткачук, будь ласка, народний депутат, я вибачаюсь.</p>
<p>&nbsp;</p>
<p>17:42:29</p>
<p>ТКАЧУК Г.В.</p>
<p>Шановний Олександр Валентинович, у нас також є постанова (4433а) від 07.08. Це моя постанова, яку я зареєстрував. І там говориться не тільки про позачергові вибори Харківської міської ради, а й Харківського міського голови також. Тому я пропоную цю постанову також поставити сьогодні в порядок денний і проголосувати. Таким чином, виразити недовіру і Харківському міському голові, і Харківській міській раді разом. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, народний депутат Єремеєв, будь ласка.</p>
<p>&nbsp;</p>
<p>17:43:01</p>
<p>ЄРЕМЕЄВ І.М.</p>
<p>Шановний голово, шановні народні депутати! Під час голосування до нас підійшли журналісти і була інформація, що, коли голосували закон 4032а, то були випадки, коли народні депутати голосували за інших, тобто не своїми картками. Просимо цей закон поставити на переголосування. Ми з вами прийняли таке рішення, що, якщо є такі наслідки і є докази того, то закон ставиться на переголосування. Будь ласка.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Рудьковський, народний депутат.</p>
<p>&nbsp;</p>
<p>17:43:31</p>
<p>РУДЬКОВСЬКИЙ М.М.</p>
<p>Шановні народні депутати! Я вас дуже прошу, якщо ми хочемо розглядати питання по Харкову, Олександр Валентинович, зробіть групу народних депутатів на чолі з віце-спікером, хай поїдуть зустрінуться з депутатами, ми вже таким чином дорозпускалися, що позбавили Україну Криму. Нам потрібно…</p>
<p><i>(Шум у залі). </i></p>
<p>Шановні колеги, давайте ми будемо переконувати депутатів, а не палицею розмахувати. Це по-перше.</p>
<p>По-друге, Олександр Валентинович, ви не дали можливості задати голові Національного банку, чи вона буде стояти на боці банкірів, які зараз викинуть сотні тисяч з таким курсом із квартир валютних позичальників, чи стане на їх бік.</p>
<p>Друге питання. Чи буде вона повертати 110 мільярдів рефінансування, яке роздали банкам, чи буде націоналізовувати ці банки, в кінці-кінців.</p>
<p>І останнє, 100 відсотків валютного продажу це якраз стабілізація національної … .</p>
<p>&nbsp;</p>
<p>ГОЛОВУЮЧИЙ. Зрозуміло. Шановні колеги. Колеги, давайте, бо багато питань задано, щоб ми вийшли на якесь рішення.</p>
<p>Перше, що стосується переголосування, про яке говорив народний депутат Єремеєв. Колеги, на превеликий жаль, мені дали зараз Регламент, 47 стаття, вона передбачає дійсно переголосування, але до розгляду наступного питання. І до мене підійшли колеги і ми уже 3 питання після цього розглянули. Тому давайте знайдемо інший формат або по 131 статті Регламенту, коли там є неузгодженості в позиціях, щоб ми все ж таки могли на комітеті визначити цю тему або внести зміни до цього проекту. Тому я би з задоволенням це зробив, але, чесно скажу, мені дали Регламент, тільки до розгляду наступного питання ми можемо ставити закон на переголосування, з одного боку. З іншого боку, шановні колеги, була пропозиція декількох народних депутатів і представників фракцій щодо ситуації в Харкові, і внесено декілька проектів постанови.</p>
<p>Пропозиція. Шановні колеги, я би просив негайно ці проекти розглянути регламентному комітету, щоб ми з вами діяли виключно в межах Конституції і Регламенту. Після цього ми можемо, спокійно, ми можемо в четвер, в четвер, і комітет мені підказує – місцевого самоврядування,&nbsp; Регламентний і місцевого самоврядування. З тим, щоб ми у випадку, коли це відповідає всім вимогам і компетенції нашого парламенту, що ми можемо повернутись до цього питання в четвер, коли буде воля народних депутатів.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Тому, шановні колеги, я би просив, зараз, щоб ми з голосу не вкидували постанови, бо ж з голосу, ви знаєте, - легко голосувати, а потім важко реалізувати проголосовані закони і постанови.</p>
<p>Тому доручаю двом комітетам – з місцевого самоврядування та Регламенту – розглянути це питання і внести пропозиції щодо внесених постанов. Постанови стосуються як Харківської міської ради, так і міського голови Харкова.</p>
<p>Шановні колеги, ще одна пропозиція, яка була оголошена. Вона стосується прохання Міністерства агропромислового комплексу і профільного аграрного комітету. Йдеться про закон 4987, шановні колеги,&nbsp; 4987 – це Закон про тваринництво, питання стандартів Європейського Союзу.</p>
<p>Є голова профільного комітету?</p>
<p>&nbsp;</p>
<p>ГОЛОС ІЗ ЗАЛУ. Немає.</p>
<p>&nbsp;</p>
<p>ГОЛОВУЮЧИЙ. Нема. Коли нема, значить ставити питання я без голови профільного комітету не буду, шановні колеги, тому що це друге читання… Це друге читання, і мені треба, щоб по таблиці йшли і за таблицю сказали.</p>
<p>Шановні колеги! У нас... ми розглянули з вами фактично… Да, вибачте, я не правий. У нас ще один закон – 2403, це друге читання,&nbsp; про внесення змін до статті 230 Податкового кодексу України (щодо контролю за обігом спирту і лікеро-горілчаних виробів).</p>
<p>Шановні колеги! Прошу Віталій Юрійович. Хомутиннік є? На трибуну.</p>
<p>&nbsp;</p>
<p>17:48:24</p>
<p>ХОМУТИННІК В.Ю.</p>
<p>Шановний Олександр Валентинович!&nbsp; Шановні колеги! Законопроект 2403, підготовлений до другого читання, стосується регулювання&nbsp; ринку спирту етилового і лікеро-горілчаних виробів.</p>
<p>Законопроект направлений на посилення контролю за обігом та&nbsp; процедурою документального оформлення операцій із ввезення та вивезення спирту етилового та лікеро-горілчаних виробів на територію акцизних складів.</p>
<p>Слід зазначити, що посилення контрольних заходів при операціях із спиртом є пріоритетом уряду, і сьогодні цей законопроект відпрацьований з Міністерством фінансів для того, щоб посилити контроль&nbsp; на цьому ринку. Особливо стосується тіньового ринку лікеро-горілчаних напоїв.</p>
<p>До законопроект надійшло 37 пропозицій, і фактично всі вони враховані – 32, решта – враховано частково, тому ми можемо голосувати в другому читанні та в цілому даний законопроект. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, можемо голосувати? Можемо голосувати. Будь ласка, підготуйтесь до голосування. Нагадаю, це проект Закону про внесення змін до статті 230 Податкового кодексу України (щодо контролю за обігом спирту і лікеро-горілчаних виробів), реєстраційний номер проекту 2403.</p>
<p>Прошу, шановні колеги. Пропозиція комітету - підтримати в другому читанні та в цілому. Прошу, прошу, шановні колеги, сідайте на свої робочі місця. Прошу визначитись Верховній Раді щодо підтримки цього закону в цілому. Прошу голосувати.</p>
<p>&nbsp;</p>
<p>17:50:31</p>
<p>За-209</p>
<p>Рішення не прийнято.</p>
<p>Трошки не вистачило. Шановні колеги, на повторне друге читання тоді? Давайте на повторне друге читання, щоб закон ми не "спалили" цей.</p>
<p>Прошу підтримати повторне, відправити закон 2403 на повторне друге читання. Прошу голосувати.</p>
<p>&nbsp;</p>
<p>17:51:04</p>
<p>За-225</p>
<p>Шановні колеги, я прошу, ну, шкода. Пройшов перше читання, друге читання пройшов і не вистачає одного голосу. Шановні колеги, можна повторно?</p>
<p>Прошу повернутися до цього питання. Поверніться до цього питання, будь ласка.&nbsp;Зараз шанси є.</p>
<p>&nbsp;</p>
<p>17:51:37</p>
<p>За-240</p>
<p>Рішення прийнято.</p>
<p>В цілому чи на повторне друге? В цілому. Підтримує уряд в цілому? підтримує.</p>
<p>Прошу, шановні колеги, щодо… ставлю на голосування підтримки в цілому законопроекту 2403. Прошу голосувати.</p>
<p>&nbsp;</p>
<p>17:52:13</p>
<p>За-236</p>
<p>Рішення прийнято.</p>
<p>По фракціях, будь ласка. Будь ласка, "Батьківщина" – 66, 34 – Партія регіонів, "УДАР" Віталія Кличка" – 26, 27 – "Економічний розвиток", 0 – ЗМС, "Суверенна європейська Україна" – 19, "Свобода" – 34, позафракційні – 30.</p>
<p>Шановні колеги, прошу уваги! Ми з вами розглянули практично всі питання порядку денного. У нас пропозиція наступна. Ми радилися з керівниками депутатських груп і фракцій. Завтра, щоб Верховна Рада відпрацювала в комітетах, підготувавши питання, які і сьогодні обговорювалися. В тому числі і питання про люстрацію дуже цікаве, ви знаєте, питання, яке стосується санкцій тощо, до другого читання і в цілому, щоб ми могли багато питань розглянути і прийняти. Деякі питання треба підготувати до першого читання, як питання, пов'язане з люстрацією тощо. Інші питання, які важливі для народних депутатів, зокрема і ті, які&nbsp; зараз&nbsp; на вечірньому засіданні обговорювались, і пропонувалось&nbsp; їх підтримати. Тому, шановні колеги, завтра парламент працює в комітетах, готує засідання, яке відбудеться в четвер. А ми з вами&nbsp; продовжимо нашу роботу&nbsp; в четвер о 10-й годині ранку. Прошу, шановні колеги. Я оголошую… Вибачте, не закриваю засідання.</p>
<p>Є заява. Де моя заява? От заява. Не можу не оголосити.&nbsp; Шановні колеги,&nbsp; до завершення засідання. Згідно з&nbsp; поданою заявою&nbsp; та відповідно до частини третьої&nbsp; статті&nbsp; 60 Регламенту Верховної Ради&nbsp; повідомляю про вихід народного депутата Бандурова Володимира Володимировича із складу депутатської фракції Партії регіонів.&nbsp; От такий&nbsp; фінал.</p>
<p>Ми завершуємо сьогоднішнє сесійне вечірнє засідання. До побачення.</p>
<p>&nbsp;</p>
<p>&nbsp;</p>

