Стенограма пленарного засідання
24 жовтня 2013
&nbsp;
<p align=center>ЗАСІДАННЯ ДВАДЦЯТЕ</p>
<p align=center>Сесійний зал Верховної Ради України</p>
<p align=center>24&nbsp; жовтня 2013 року, 10 година</p>
<p align=center>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ.&nbsp; Доброго ранку, шановні народні депутати, шановні гості, запрошені Верховної Ради України! Я прошу народних депутатів сідати і підготуватися до реєстрації.&nbsp;</p>
<p>Я прошу увімкніть систему "Рада".</p>
<p>10:02:30</p>
<p>У залі зареєструвалося 386 народних депутатів. Ранкове засідання Верховної Ради України оголошую відкритим.</p>
<p>Сьогодні, 24 жовтня, світове співтовариство відзначає день Організації&nbsp; Об'єднаних Націй. Приємно усвідомлювати, що Україна є однією з держав засновників Організації Об'єднаних Націй. Побажаємо цій поважній міжнародній організації подальшої плідної роботи, здійснення високих сподівань людства щодо захисту прав людини, забезпечення рівності між людьми та подолання бідності і насильства у світі.</p>
<p>&nbsp;Я прошу уваги, шановні народні депутати. У мене є заява двох фракцій: фракції Партії регіонів і фракції Комуністичної партії України оголосити &nbsp;<a name=Temp></a>перерву на вимогу двох фракцій для виголошення заяви.</p>
<p>Прошу, хто буде виступати із заявою? Я прошу на виступ народного депутата Володимира Олійника, Партія регіонів. Прошу.</p>
<p>Я прошу уваги!</p>
<p>&nbsp;</p>
<p>10:04:15</p>
<p>ОЛІЙНИК В.М.</p>
<p>Шановний Володимире Васильовичу, шановні колеги! З метою виконання вимоги Євросоюзу по питанню Тимошенко та припинення спекуляцій щодо лікування вчора я як народний депутат України на комітеті нашому профільному вніс пропозицію щодо включення тільки до порядку денного розгляду в комітеті двох законопроектів. Це законопроекти опозиційних депутатів Міщенка Сергія і Анжели Лабунської щодо лікування громадян України, які є осудженими, за кордоном.</p>
<p>Але комітет і голова комітету категорично відмовилися поставити це питання на голосування і закрили засідання комітету. Це означає, а голова апелював про те, що… Кожем'якін. А це означає, коли голова комітету говорив про Регламент і порушення, то я вам скажу вам так. Коли стоїть питання про підвисання Угоди про асоціацію України, коли стоїть питання про здоров'я вашого лідера, то всякі посилання на регламентні норми це є цинізм, шановні панове опозиція. Цей цинізм ви проявляєте особисто.</p>
<p>Два варіанти. Або ви категорично проти підписання цієї угоди і в такій спосіб хочете її зірвати, або ви сьогодні не хочете, щоб Юлія Тимошенко лікувалася. Бо ви сьогодні боїтеся, що вона вийде на волю, і вам прийдеться там в Німеччині їй подивитися в очі.</p>
<p>Законопроекти Міщенка і Анжели Лабунської недосконалі, їх потрібно доопрацьовувати. І ми готові при умові, що опозиція буде приймати активну участь у голосуванні. Але ці законопроекти можна брати за базу. Ще більш цинічним був законопроект, який би не підтримала більшість, цей зал, це законопроект Арсенія Яценюка 2293, який він зняв потайки без пояснень публічних. А чому? Тому що він пропонував в цьому законопроекті, щоб громадяни України лікувалися під конвоєм за кордоном, щоб туди їх доставляли в наручниках. Тобто, коли автор писав цей законопроект, то він, напевно, потайки уявляв собі як Юлію Тимошенко, його опонента, будуть відправляти під конвоєм за кордон.</p>
<p>І, нарешті, останнє. Ми повинні це питання розглянути в залі Верховної Ради і припинити спекуляції, бо сьогодні ми повинні чітко зрозуміти, і громадяни України, опозиція не є опозицією проти влади. З сьогоднішнього дня ви є опозицією проти України і Євросоюзу. Ганьба! <i>(Шум у залі) </i></p>
<p>&nbsp;</p>
<p>ГОЛОВУЮЧИЙ. Шановні народні депутати, дві фракції попросили оголосити перерву. Це фракція "Батьківщини" і об'єднання "Свободи". І для заяви я надаю слово Арсенію Яценюку, фракція "Батьківщина". <i>(Оплески)</i>&nbsp;</p>
<p>&nbsp;</p>
<p>10:07:55</p>
<p>ЯЦЕНЮК А.П.</p>
<p>Шановні колеги і не шановна Партія регіонів, не вдалося вам зіграти в вашу цинічну гру, яка передбачала те, що Віктор Янукович не хоче підписувати угоду з Європейським Союзом, що Віктор Янукович шукає будь-які засоби як перекласти відповідальність з своїх плечей на будь-кого іншого, і що Партія регіонів так боїться Юлії Тимошенко, що навіть з жахом не може подумати про те, що вона вийде на свободу. <i>(Оплески)</i></p>
<p>Я публічно заявляю вимогу до Президента України Віктора Януковича та Партії регіонів, яка повинна слухати свого і Президента і робити те, що він каже.</p>
<p>Віктор Янукович заявив в минулий четвер, що він підпише законопроект, який виконає ключову вимогу Європейського Союзу, а саме, зупинить вибіркове правосуддя та дасть можливість підписати Угоду між Україною і Європейським Союзом.</p>
<p>Ми очікували від Президента України тиждень на внесення цього законопроекту до парламенту. Ми очікували від Партії регіонів тиждень на внесення цього законопроекту. Але у наших політичних опонентів все як завжди – сказали і нічого не роблять.</p>
<p>Тому ми як відповідальна політична сила. яка зробить все для підсипання Угоди між Україною і європейським Союзом, яка зробить все для того, щоб Юлія Тимошенко була вільною людиною, сьогодні разом з нашими політичними партнерами і побратимами, а саме, три опозиційні фракції парламенту – це партія "Батьківщина", це фракція "УДАР" та фракція "Свобода" вносять до парламенту Закон про заборону вибіркового правосуддя та зняття перешкод до підписання Угоди про асоціацію між Україною та Європейським Союзом. <i>(Оплески)</i></p>
<p>&nbsp;Цей закон відповідає чітко критеріям, які були визначені Радою Міністрів закордонних справ Європейського Союзу 10 грудня 2012 року. Це не є індивідуальним актом законодавства. Цей закон передбачає заборону політичних переслідувань по відношенню до будь-якої особи, яка в Європейському суді з прав людини отримала рішення, що базується на порушенні пункту 18 базової Конвенції про права людини. У тому випадку, якщо людина не отримала чесної…</p>
<p>&nbsp;</p>
<p>ГОЛОВУЮЧИЙ.&nbsp; Арсеній Петрович, рівні права.&nbsp; Я три хвилини не дав закінчити тут.&nbsp; Я прошу вас. <i>(Шум у залі)</i> Ні, ну він просив, я йому не дав закінчити. &nbsp;30 секунд, завершуйте.</p>
<p>&nbsp;</p>
<p>10:11:46</p>
<p>ЯЦЕНЮК А.П.</p>
<p>Будь яка людина, яка отримала в Україні рішення Європейського суду з прав людини, отримає відповідно до цього закону право або на помилування або на амністію. Цей закон дуже потрібний для Партії регіонів. Якщо, після того, як ви програєте вибори, не дай Бог, вас незаконно засудять і посадять на 0 років тюрми, але ви отримаєте рішення Європейського суду з прав людини, новий Президент вас помилує. Голосуйте за закон! <i>(Оплески)</i></p>
<p>&nbsp;</p>
<p>ГОЛОВУЮЧИЙ. Шановні народні депутати, я прошу уваги! Ви прослухали 2 заяви. Одна заява: комітет не спромігся учора розглянути два закони. Тому що Тимошенко хворіє і її треба лікувати і ми повинні їй допомогти. <i>(Шум у залі)</i></p>
<p>&nbsp;Я розберусь, що там було в комітеті після 12.30. Я поставлю ці два закони тут в сесійній залі і ми розглянемо це питання в сесійній залі, після обіду. Що стосується другого закону, реєструйте цей закон, я направлю в комітет на розгляд і будемо розглядати і цей закон. Домовились?</p>
<p>Перелік питань. що пропонуються для обговорення і прийняття рішень сьогодні у вас є. Не кричіть, сідайте, переходимо до їх розгляду.</p>
<p>На розгляд вноситься проект Постанови (реєстраційний номер 3394) про проведення парламентських слухань&nbsp; на тему: "Тарас Шевченко як постать світового значення" до 200-річчя&nbsp; з дня народження.</p>
<p>Як будемо розглядати це питання?&nbsp; По скороченій процедурі.&nbsp; Прошу голосувати.&nbsp;</p>
<p>&nbsp;</p>
<p>10:14:15</p>
<p>За-172</p>
<p>Шановні народні депутати, дуже багато сьогодні буде&nbsp;&nbsp; голосувань різних. Я прошу не бігати, бо попадаєте. Сідайте. Сідайте всі на свої місця&nbsp; і давайте будемо&nbsp;&nbsp;&nbsp; працювати.</p>
<p>Я надаю слово&nbsp; для доповіді голові&nbsp; Комітету з питань культури і духовності В'ячеславу Анатолійовичу Кириленку. Прошу вас.</p>
<p>&nbsp;</p>
<p>10:14:47</p>
<p>КИРИЛЕНКО В.А.</p>
<p>В'ячеслав Кириленко,&nbsp; фракція "Батьківщина", партія "За Україну!".</p>
<p>Шановні колеги і шановні виборці! Весь наступний рік буде проходити&nbsp; під знаком відзначення 200-ліття від дня народження&nbsp; генія українського народу Тараса Григоровича Шевченка.&nbsp; Сотні пам'ятників по всьому світові стоять&nbsp; нашому геніальному українському кобзареві його&nbsp; твори перекладені сотнями мов інших народів. Безумовно,&nbsp; визнання в світі, яке здобув український геній Тарас Шевченко,&nbsp; те як його шанують всі цивілізовані, розвинені&nbsp; і освічені народи, дає нам підстави вважати Тараса Шевченка постаттю світового значення.</p>
<p>Іде підготовка до відзначення 200-річчя від дня&nbsp; народження Тараса Шевченка. Іде вона в Україні, іде вона і в світі.&nbsp; Готуються не тільки закордонні українці по всьому світу, готуються іноземні держави, готуються всі люди доброї волі,&nbsp; які розуміють&nbsp;&nbsp;&nbsp; значення генія Шевченка не&nbsp; тільки для&nbsp; України, але й для всього світу.</p>
<p>Крім того, безумовно, те, що зробив Тарас Шевченко для української ідентичності і для майбутнього постання незалежності України, важко переоцінити. З огляду на це, світове українство, провідні шевченкознавці, звертаються із проханням до українського парламенту провести парламентські слухання: "Тарас Шевченко як постать світового значення" до 200-річчя з дня народження. Такий проект постанови розглянути і в нашому профільному комітеті і внесений усіма членами комітету, які представляють всі п'ять фракцій парламенту та позафракційних. Слухання пропонуються з метою доброї їх підготовки, провести 5 березня наступного року і запросити…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>КИРИЛЕНКО В.А. Пропонується провести слухання 5 березня наступного року із запрошенням представників організацій закордонних українців, провідних шевченкознавців та за участі всіх політичних сил, які представлені в українському парламенті. Прошу підтримати.</p>
<p>&nbsp;</p>
<p>ГОЛОВУЮЧИЙ. Шановні народні депутати, є пропозиція підтримати рішення комітету.</p>
<p>Хочете виступити? Прошу, Ганна Герман, хвилину. І ви будете від фракції.</p>
<p>&nbsp;</p>
<p>10:17:44</p>
<p>ГЕРМАН Г.М.</p>
<p>Дорогі друзі, вчора Президент України вручив послу Сполучених Штатів Америки один з перших примірників "Кобзаря", перевиданого англійською мовою в рамках підготовки до 200-ліття ювілею Шевченка. Перший раз "Кобзар" Шевченка в англійській мові був виданий у 1964 році в Канаді і лише цього року цей "Кобзар" перевиданий заново англійською мовою, що стало великою подією в світі. Другий примірник цього "Кобзаря" Президент України передав бібліотеці Вернадського.</p>
<p>Я хотіла б також в цьому залі подякувати народному депутату Вадиму Новинському&nbsp; за те, що він підтримав прекрасну ідею, він підтримав ідею того, щоб Пласідо Домінґо заспівав у світі пісні українською мовою на слова Шевченка, і Пласідо Домінґо погодився приїхати до України з концертом, з піснями…</p>
<p>&nbsp;</p>
<p>ГОЛОВУЮЧИЙ.&nbsp; Завершуйте.</p>
<p>&nbsp;</p>
<p>ГЕРМАН Г.М. Я пропоную підтримати Кириленка в тому і запросити на ці слухання також Петра Фединського, автора англійського перекладу "Кобзаря", з Америки, громадянина Америки. Я думаю, що те, що зробила влада і Президент для увіковічення імені Шевченка в рамках підготовки до 200-ліття. І те, що зробили депутати від Партія регіонів, підтримуючи це – це справді заслуговує на парламентські слухання,&nbsp; щоб про це почув і український народі, і …</p>
<p>&nbsp;</p>
<p>ГОЛОВУЮЧИЙ.&nbsp;Від фракції ""УДАР", Ірина Геращенко, прошу хвилина. Потім від фракції "Батьківщина" і "Свобода", і Компартії. Всі представники фракції по хвилині виступлять. Всім по хвилині даю, прошу.</p>
<p>&nbsp;</p>
<p>10:19:43</p>
<p>ГЕРАЩЕНКО І.В.</p>
<p>Дві хвилини було у пані Герман, дві хвилини і опозиції,&nbsp; дві хвилини…</p>
<p>Шановні колеги, вчора представники партії "УДАР" побували у Моринцях. І ви знаєте, те, що там відбувається – це діагноз сьогодні української музейної справи і того як влада ставиться до Шевченка. Навіть музейники самі не можуть сказати скільки ж років тій автентичній хаті, яку було розвалено.&nbsp; Так само плутаються в показниках скільки потрібно грошей на її ремонт. Так само, чи знаєте ви, що до цієї, так званої, реконструкції не було залучено жодного історика, жодного архітектора, жодного, взагалі, фахівця в цій справі, а веде все це підрядник Райагробуд Звенигородка, який прославився тим, що&nbsp; тільки виграє всі тендери в цій Звенигородці і все там робить.</p>
<p>Ламав цю хату один там дядько з сокирою, який не вів а ні фіксації, ні відео, ні фото, тієї так званої реконструкції як нам сказав міністр. Не вівся відповідний опис, того як велася розборка цієї хати. І це все невігластво проходить напередодні таких важливих для України&nbsp;&nbsp;&nbsp; &nbsp;днів.</p>
<p>&nbsp;</p>
<p align=center>Веде засідання Перший заступник Голови Верховної Ради України І.Г.КАЛЄТНІК</p>
<p align=center>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>ГЕРАЩЕНКО І.В.&nbsp; Шановні колеги, скажіть, будь ласка, в якій європейській&nbsp; країні світу могло бути таке, щоб реконструкція автентичної хати розпочалася без громадських обговорень, без інформації в засобах масової інформації, без експертної думки.</p>
<p>Сьогодні все це, як будівельне сміття, фрагменти хати, лежить на подвір'ї, навіть, без навісу, без плівки, тому що дядько, який&nbsp; розбирав ту хату, каже, що не копійки&nbsp; грошей за розбор він не отримав. А коли гроші прийдуть він найме в селі Моринці трьох людей і вони…</p>
<p>&nbsp;</p>
<p>ГОЛОВУЮЧИЙ. Завершуйте, завершуйте, будь ласка.</p>
<p>&nbsp;</p>
<p>ГЕРАЩЕНКО І.В. Насправді, потрібно провести&nbsp; відкрите засідання Комітету з питань духовності і культури в Моринцях, куди поїхати представникам усіх фракцій, в тому числі викликати Тулуба, міністра культури Новохатька, щоб подивитися, що відбувається.</p>
<p>&nbsp;</p>
<p>ГОЛОВУЮЧИЙ. Все, дякую. Дякую.</p>
<p>&nbsp;</p>
<p>ГОЛОВУЮЧИЙ. Фракція "Батьківщина", Яворівський.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;</p>
<p>10:22:11</p>
<p>ЯВОРІВСЬКИЙ В.О.</p>
<p>Володимир Яворівський, Троєщина, Київ, "Батьківщина".</p>
<p>Шановні колеги! Якщо це будуть такі слухання, як були вчора з питань освіти, коли Добкін привіз кілька автобусів цих підневільних вчителів, які при слові Табачник, буквально,&nbsp; впадали в ейфорію і аплодували, то ці слухання нікому не будуть потрібні.</p>
<p>Друге.&nbsp; Ці слухання потрібні були б провести зараз навіть, а не… замість якихось інших. Тому що ще була б можливість після слухань виправити ті фатальні страшні помилки, які робить сьогодні влада свідомо чи не свідомо, не знаю.&nbsp;</p>
<p>Я маю на увазі зруйнування у святому місці&nbsp;&nbsp; в Моринцях зруйнування унікальної&nbsp; пам’ятки-хати, знаменитої хати Чумака, яка простояла 200 років для того, щоб відмити 2 мільйони вони її зруйнували. Це те, що&nbsp; відбувається сьогодні в музеї Шевченка, де фактично зруйновна експозиція стара, яка була, але немає нової експозиції, і якою керує, до речі, Лариса Скорик, яка зіпсувала вже&nbsp; музей на Тарасовій горі….</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ЯВОРІВСЬКИЙ В.О. Але проводити ці слухання потрібно обов’язково, я&nbsp; вношу пропозицію зробити їх раніше, &nbsp;тому що в березні це вже будуть святкові балачки во славу Тараса, яка йому сьогодні не потрібна, вона потрібна нам. Давайте перенесемо і проведемо раніше ці слухання. Дякую.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Фракція "Свобода", народний депутат Фаріон.</p>
<p>&nbsp;</p>
<p>10:23:53</p>
<p>ФАРІОН І.Д.</p>
<p>Шановні колеги! Без сумніву, що основним антагоністичним опозиціонером у сьогоднішньому&nbsp; українському суспільстві є Тарас Шевченко. Сила його постаті полягає у тому, що він надсучасний, тобто перебуває понад часом. Тому саме із Шевченком сьогодні проводиться така дивна і вітіювата війна.</p>
<p>Маємо дуже цікаву інформацію про те, що із премії Тараса Шевченка вилучено 520 тисяч для того, щоб забезпечити комунальні видатки на введення додаткових об'єктів на резиденції Януковича у Синьогорах. Крім того, 227 тисяч вилучено із стипендії аспірантам Інституту&nbsp; стратегічних досліджень. Я вже мовчу про те, що впродовж 20 років Інститут літератури Академії наук добивається того, аби рукописна спадщина Тараса Шевченка врешті-решт мала своє приміщення, а не перебувала поряд із партархівом.</p>
<p>Тому ви вимагаємо у п'ятницю, аби віце-прем'єр прийшов і прозвітував&nbsp; про те, як… Прем'єр Азаров прозвітував&nbsp; про те, як відбувається підготовка 200-літнього ювілею… <i>(Шум у залі)</i></p>
<p>&nbsp;</p>
<p align=center>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ.&nbsp; Дайте ще хвилину, і Герман теж хвилину зараз дам іще.</p>
<p>&nbsp;</p>
<p>10:25:07</p>
<p>ФАРІОН І.Д.</p>
<p>Ще раз повторюю: Азарова на трибуну, який чітко має зазначити нам стратегію&nbsp; плану втілення 200-літнього ювілею Тараса Шевченка.</p>
<p>І ще одне, маємо розуміти, що основне завдання перед нами – це втілення його заповітів, і нарешті, усвідомлення його&nbsp; слів "вражою злою кров'ю волю окропіте". <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Я прошу, хвилина ще Герман. І Володимиру Михайловичу Литвину дві хвилини.</p>
<p>&nbsp;</p>
<p>10:25:38</p>
<p>ГЕРМАН Г.М.</p>
<p>Я хотіла б запросити шановну пані, яка щойно говорила, на чергове засідання оргкомітету з підготовки до відзначення 200-літнього ювілею Шевченко. Такі засідання відбуваються систематично, у країні і в усьому світі ведеться широка підготовка до відзначення ювілею. І ті речі, про які я говорила на трибуні&nbsp; сьогодні, ще одне свідчення цього. Мені шкода, що опозиція не знає про це. Тому прошу вас приходити на ювілеї, на ювілейні засідання і передювілейні з підготовки, і ви все будете знати, і не будете вигадувати різних дурниць про те, куди діваються гроші.</p>
<p>Стосовно хати в Моринцях, я вважаю, пане Голово, що ми повинні&nbsp; запросити до парламенту губернатора Черкащини і він повинен нам це пояснити. Що сталося? Чому громадськість не знала про такі плани? Які це плани? І що, насправді, відбувається з цієї хатою? Я вважаю, що питання серйозне і ми повинні&nbsp; тут губернатора заслухати.</p>
<p>&nbsp;</p>
<p>ГОЛОВУЮЧИЙ. Ганна Миколаївна, на узгоджувальній раді ми домовилися, що&nbsp; комітет запрошує Тулупа і всю команду, хто причастен, вони дають пояснення і я надам слово комітету, щоб вони дадуть нам пояснення. Я прошу дві хвилини – Володимир Михайлович Литвин і дві хвилини – народний депутат Левченко.</p>
<p>&nbsp;</p>
<p>10:27:07</p>
<p>ЛИТВИН В.М.</p>
<p>Дякую. Шановний Володимире Васильович, шановні колеги! Я пристаю до пропозиції про те. що ці парламентські слухання потрібно наблизити нам і провести їх в цьому році. А у березні місяці провести урочисті збори у Верховній Раді України з нагоди 200-річчя від дня народження Тараса Григоровича Шевченка. Чому потрібно парламентські слухання провести зараз? Бо мені бачиться, що ми скоро музеї, присвячені Тарасу Шевченку, перетворимо у мавзолеї і абсолютно витравимо дух Шевченка і дух українства, і дух епохи. Відтак я прошу шановну Верховну Раду України підтримати проведення, можливо, позачергових парламентських слухань у листопаді, грудні 2013 року.</p>
<p>І ще одна пропозиція, Володимир Васильович, і я прошу підтримати В'ячеслава Кириленка, уточнити тему парламентських слухань: Тарас Шевченко – постать світового значення. Як вилучити? Оскільки воно тут є абсолютно недоречне.</p>
<p>І звертаюсь до вас, Володимир Васильович, із таким питанням, мабуть, з технічних міркувань, з технічних причин випали законопроекти,&nbsp;які стосуються, зокрема, пенсійної реформи, які ми вчора не встигли розглянути, але Верховна Рада України проголосувала за їх розгляд. Я просив би це врахувати. Дякую.</p>
<p>&nbsp;</p>
<p>ГОЛОВУЮЧИЙ. Я прошу, народний депутат Левченко, 2 хвилини.</p>
<p>&nbsp;</p>
<p>10:28:51</p>
<p>ЛЕВЧЕНКО О.В.</p>
<p>Ольга Левченко, фракция Компартии Украины, город-герой Киев. Фракция Компартии Украины поддерживает проведение парламентских слушаний на предлагаемую тему. Надеемся, что в этих слушаниях примут участие как можно больше депутатов, и наконец услышат и поймут, что Тарас Григорьевич Шевченко не икона, не просто певец украинской земли, а разносторонний, духовно богатый человек, который интересовался многими сторонами жизни.</p>
<p>В 1858 году идею коммунизма в Украину принес выдающийся сын украинского народа Тарас Шевченко. Испытав на себе все "прелести" крепостничества и солдатчины, из своего жизненного опыта поэт сделал вывод в замечательном произведении, написанном, кстати, на русском языке: "Прогулка с удовольствием и не без морали". Он говорил: "Выходит, что идея о коммунизме не одна только пустая идея, не глас вопиющего в пустыне, а что она удобоприменима к настоящей прозаической жизни. Честь и слава поборникам новой цивилизации".</p>
<p>Надеюсь, что на слушаниях упомянут, что Тарас Григорьевич Шевченко писал на двух языках. И если стихи Шевченко – это украинский язык, то художественная проза у него – на русском. Письма он писал на обоих языках, в зависимости от адресата. На каком языке думал Шевченко? Если заглянуть в те записи, которые он вел только для себя в его дневнике, станет ясно: Шевченко думал по-русски. А для тех, кто еще сомневается, куда нам идти: в Евросоюз или в Таможенный союз, - ярым евроинтеграторам я напомню слова Тараса Шевченко: "Нехай житом, пшеницею, як золотом покрита, нерозмежованою останеться навіки од моря і до моря слов'янська земля". Он хотел,&nbsp;чтобы все славяне стали добрими братами. <i>(Шум у залі)</i></p>
<p>А крикунам с правого зала скажу….</p>
<p>&nbsp;</p>
<p>ГОЛОВУЮЧИЙ.&nbsp; Дякую. Обговорення завершено. То є пропозиція&nbsp; підтримати проект Постанови і є оргкомітет з підготовки до відзначення&nbsp; цього ювілею. І вони разом&nbsp; і парламентські слухання проведе комітет, і оргкомітет, який є в нашій державі, розглянути всі ці питання.</p>
<p>Тому ставлю я на голосування проект Постанови номер 3394 про проведення парламентських слухань на тему: "Тарас Шевченко як постать світового значення (до 200-річчя з дня народження)" для прийняття за основу і в цілому.&nbsp;Прошу голосувати.</p>
<p>&nbsp;</p>
<p>10:32:13</p>
<p>За-364,</p>
<p>Проти – 0, утрималось – 0, не голосували – 49.</p>
<p>Рішення прийнято.</p>
<p>По фракціях. Парламент підтримав цю постанову.</p>
<p>Переходимо до розгляду законопроектів в другому читанні. На розгляд вноситься&nbsp; проект Закону (реєстраційний номер 0893)&nbsp; про внесення змін до Кодексу України про адміністративні правопорушення щодо врегулювання питань, що унеможливлюють виконання адміністративних стягнень.</p>
<p>Слово&nbsp; Сергію Володимировичу Сасу. Прошу. Прошу, Сергій Володимирович.</p>
<p>&nbsp;</p>
<p>10:33:33</p>
<p>САС С.В.</p>
<p>Шановний Володимире Васильовичу! Шановні народні депутати! Шановні присутні! Вашій увазі пропонується проект Закону про внесення змін до Кодексу України про адміністративні правопорушення щодо врегулювання питань, що унеможливлюють виконання адміністративних стягнень (реєстраційний номер 0893), внесений Кабінетом Міністрів України.</p>
<p>6 вересня 2012 року цей законопроект був прийнятий Верховною Радою шостого скликання в першому читанні і є перехідним. Законопроектом пропонується внести зміни до низки статей розділу IV Кодексу України про адміністративні правопорушення, яким передбачається визнання обставин, при настанні яких стягнення у вигляді громадських робіт або виконання робіт може бути замінено такими видами стягнення, як штраф або адміністративний арешт.</p>
<p>Оскільки комітету було доручено доопрацювати зазначений законопроект і внести його на розгляд Верховної Ради у другому читанні, 17 квітня 2013 року на засіданні комітету було розглянуто порівняльну таблицю до проекту Закону 0893.</p>
<p>До законопроекту надійшло 3 пропозиції. Одна від народного депутата Паламарчука і дві від народного депутата Саса, які були враховані комітетом повністю.</p>
<p>Пропозиція Паламарчука Миколи Петровича носить редакційний характер і спрямована на усунення неузгодженостей в межах статті 221 зі значком 3 Кодексу України про адміністративні правопорушення. Ну, це зміни, які відбулися в рамках адміністративної реформи.</p>
<p>Щодо моїх пропозицій, вони стосуються заміни обставин, при настанні яких унеможливлюється виконання адміністративного стягнення у вигляді громадських робіт та виправних робіт. Зокрема такі обставини, як втрата працездатності, визов на строкову службу, зняття, взяття під варту, засудження до позбавлення волі, невідоме місце знаходження особи пропонується замінити обставинами такими, як: переведення особи на роботу до інших місцевостей, переїзд на нове місце проживання, прийняття до навчального закладу і відбуття в іншу місцевість для продовження навчання, направлення за розподілом на роботу в іншу місцевість після закінчення навчального заходу.</p>
<p>Законопроект завізований без зауважень Головним юридичним управлінням Апарату Верховної Ради.</p>
<p>З огляду на викладене комітет рекомендує прийняти законопроект в другому читанні і в цілому як закон. Прошу підтримати рішення комітету. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні народні депутати, всі поправки враховані. Є зауваження, які…</p>
<p>Прошу, народний депутат Чечетов.</p>
<p>&nbsp;</p>
<p>10:36:29</p>
<p>ЧЕЧЕТОВ М.В.</p>
<p>Шановний Володимире Васильовичу, я прошу поставити на підтвердження 1 поправку і 3-ю. Дякую.</p>
<p>&nbsp;</p>
<p>ГОЛОВУЮЧИЙ. 1-у і 3-ю.</p>
<p>Шановні народні депутати, депутат Чечетов вніс пропозицію поставити першу поправку на підтримання. Прошу народних депутатів визначатися. Прошу голосувати. Поправка народного депутата Саса.</p>
<p>&nbsp;</p>
<p>10:37:09</p>
<p>За-84</p>
<p>Проти – 0, утрималося – 19, не голосувало – 306.</p>
<p>Рішення не прийнято.</p>
<p>І поправка номер 3 народного депутата Саса ставлю на підтримку цю поправку. Прошу голосувати.</p>
<p>&nbsp;</p>
<p>10:37:41</p>
<p>За-113</p>
<p>Проти – 0, утрималося – 24, не голосувало – 273.</p>
<p>Рішення не прийнято.</p>
<p>Прошу, Сергій Володимирович.</p>
<p>&nbsp;</p>
<p>10:38:15</p>
<p>САС С.В.</p>
<p>Шановні колеги, я дуже дякую. Але щоб колеги розуміли, що вони щойно не підтримали. Вони не підтримали пропозицію, яка не дозволяє замінювати громадські роботи для осіб, місце знаходження яких не відомо. Це те, що пропонує Кабінет Міністрів. Як може бути виконана норма щодо заміни громадських робіт на штраф до осіб, місцезнаходження яких невідоме. Питання виникає стосовно виконання цього закону відносно громадян, які призвані на військову службу. Ну, я думаю, зрозуміло для всіх, що при призові на військову службу міняється соціальний статус цих громадян і за таких обставин є інші міри відповідальності до таких осіб, таких як дисциплінарна відповідальність і тому є питання.</p>
<p>Ну, рішення не підтримано, внесені мною поправки. Ну, я думаю, за таких обставин наша фракція не зможе підтримати даний законопроект, але на все воля залу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Ставлю на голосування проект Закону (№0893) про внесення змін до Кодексу України про адміністративні правопорушення щодо врегулювання питань, що унеможливлюють виконання адміністративних стягнень для прийняття в другому читанні та в цілому. Прошу народних депутатів голосувати.</p>
<p>&nbsp;</p>
<p>10:39:52</p>
<p>За-292</p>
<p>Проти – 13, утрималося – 11, не голосувало – 94.</p>
<p>Рішення прийнято.</p>
<p>Шановні народні депутати, розглядається проект Закону (№3358) про внесення зміни до статті 22 Закону України "Про Державний бюджет України на 2013 рік" щодо реструктуризації фактичної бюджетної заборгованості шляхом видачі фінансових казначейських векселів.</p>
<p>Я запрошую для доповіді голову Комітету з питань бюджету Євгенія Борисовича Гєллєра.&nbsp;Прошу, Євгена Борисовича Гєллєра. Доповідайте.</p>
<p>&nbsp;</p>
<p>10:41:00</p>
<p>ГЄЛЛЄР Є.Б.</p>
<p>Шановний Володимир Васильович, шановні народні депутати і запрошені! Проект Закону (номер 3358) прийнятий 10 жовтня за основу і за дорученням Верховної Ради підготовлений комітетом до другого читання у скорочені строки.</p>
<p>Беручи до уваги, що частина поправок не містять конструктивних пропозицій лише позицію відхилити, інше або не узгоджується з чинним законодавством або прямо порушують його норми, зокрема положення Господарського та цивільних кодексів за наслідками їх обговорення комітетом прийнято рішення відхилити усі пропозиції.</p>
<p>Окремо належить наголосити, що на виконання статті 22 Закону Постанова уряду 683, 720&nbsp; затверджена механізм обігу фінансових казначейських векселів та граничний обсяг їх випуску, згідно з якими умовами отримання суб'єктами господарювання фінансово-казначейських векселів в рахунок погашення заборгованості&nbsp; різниці в&nbsp; тарифах є обов'язкове спрямування таких векселів на оплату спожитого природного газу.</p>
<p>За результатами розгляду Комітет з питань бюджету ухвалив таке рішення: рекомендувати Верховній Раді прийняти законопроект за номером 3358 у другому читанні та в цілому як закон згідно запропоновану у порівняльній таблиці остаточної редакції законопроекту, тобто у редакції першого читання.</p>
<p>Прошу підтримати рішення комітету. Дякую за увагу.</p>
<p>&nbsp;</p>
<p align=center>Веде засідання Перший заступник Голови Верховної Ради України І.Г.КАЛЄТНІК</p>
<p align=center>&nbsp;</p>
<p>ГОЛОВУЮЧИЙ. Поправка номер 1 народного депутата Пишного. Наполягаєте? Включіть мікрофон народного депутата Пишного.</p>
<p>&nbsp;</p>
<p>10:42:49</p>
<p>ПИШНИЙ А.Г.</p>
<p>Шановні народні депутати,&nbsp; шановні колеги, шановні виборці! Знову нам намагаються під виглядом реструктуризації бюджетної заборгованості через парламентську залу продати грошові сурогати. Сьогодні українська фінансова система і бюджетна система знаходиться фактично в стані колапсу.</p>
<p>Знову уряд намагається по суті перетворити свою діяльність на черговий емісійний центр. Цей законопроект в жодному випадку не можна підтримувати, тому до нього є принципове зауваження: цей законопроект є антиукраїнським, анти економічним, антилогічним і максимально корупційним. Тому прошу не голосувати за цей законопроект. Фракція "Батьківщина" його не підтримуватиме. Дякую.</p>
<p>&nbsp;</p>
<p>ГОЛОВУЮЧИЙ. Ставлю на голосування поправку номер 1, народного депутата Пишного. Прошу народних депутатів голосувати.</p>
<p>&nbsp;</p>
<p>10:44:00</p>
<p>За-107</p>
<p>Поправка не підтримана.</p>
<p>Поправка номер 2 народного депутата Петренка. Наполягаєте? Включіть мікрофон народного депутата Петренка. Немає.</p>
<p>Поправка номер 3 народного депутата Різаненка. Включіть мікрофон.</p>
<p>&nbsp;</p>
<p>10:44:26</p>
<p>РІЗАНЕНКО П.О.</p>
<p>Запровадження можливості виплати заборгованості такими векселями в дійсності не вирішить проблему різниці в тарифах, затверджених для теплокомуненерго і різницях за газ. Тому даний законопроект, з тими поправками, які його залишають в чинній редакції, ні до чого не призведе. Тому пропоную підтримати мою поправку залишити даний законопроект в чинній, закон в чинній редакції, без внесення до нього змін. Дякую.</p>
<p>&nbsp;</p>
<p>ГОЛОВУЮЧИЙ. Ставлю на голосування поправку номер 3, народного депутата Різаненка. Прошу голосувати.</p>
<p>&nbsp;</p>
<p>10:45:17</p>
<p>За-102</p>
<p>Поправка не підтримана.</p>
<p>Поправка номер 4, народного депутата Різаненка. Наполягаєте?</p>
<p>&nbsp;</p>
<p>10:45:25</p>
<p>РІЗАНЕНКО П.О.</p>
<p>Наполягаю.</p>
<p>&nbsp;</p>
<p>ГОЛОВУЮЧИЙ. Прошу народних депутатів голосувати.</p>
<p>&nbsp;</p>
<p>10:45:45</p>
<p>За-98</p>
<p>Поправка не підтримана.</p>
<p>Поправка&nbsp; номер 5 народного депутата Слюз. Наполягаєте?&nbsp; Немає.</p>
<p>Поправка народного депутата Пинзеника номер 6. Наполягаєте? Включіть мікрофон.</p>
<p>&nbsp;</p>
<p>10:46:06</p>
<p>ПИНЗЕНИК В.М.</p>
<p>Шановні народні депутати,&nbsp; для розвитку геніальної вексельної ідеї я&nbsp; пропоную&nbsp; поширити застосування векселів для оплати праці народних депутатів&nbsp; України, Кабінету Міністрів&nbsp; України та Адміністрації Президента&nbsp; України, а також&nbsp; передбачити пріоритетне право народних депутатів, Адміністрації&nbsp; Президента і Кабінету Міністрів&nbsp; України отримувати заробітну плату&nbsp; казначейськими векселями. Прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Ставлю на голосування поправку номер 6.</p>
<p>&nbsp;</p>
<p>10:47:00</p>
<p>За-109</p>
<p>Поправка не підтримана.</p>
<p>По фракціях. Партія регіонів - 1, "Батьківщина" - 44, "УДАР Віталія Кличка" - 23, "Свобода" - 31, Компартії - 0, позафракційні - 10.&nbsp;</p>
<p>Поправка номер 7 народного депутата&nbsp; Канівця. Включіть мікрофон.</p>
<p>&nbsp;</p>
<p>10:47:21</p>
<p>КАНІВЕЦЬ О.Л.</p>
<p>Шановні колеги, моя поправка, вона співзвучна із поправками Андрія Пишного і Павла Різаненка в тому плані, що треба залишити закон в чинній редакції, і застосовувати&nbsp; векселі для тепловиків, для тих, хто займається водовідведенням, водо каналізуванням є сьогодні абсолютно недоречним. Ми розуміємо, наскільки це не вирішить питання їхньої заборгованості перед постачальниками газу,&nbsp;&nbsp; а тим паче не допоможе їм поповнити&nbsp; свої обігові кошти.</p>
<p>Сьогоднішня ситуація в казначействі із виплатою коштів&nbsp; є катастрофічною і, використовуючи такий механізм,&nbsp; держава ще більше комунальні підприємства заганяє у боргову яму. Вважаю, що не можна підтримувати цей законопроект і прошу підтримати поправку.</p>
<p>&nbsp;</p>
<p>ГОЛОВУЮЧИЙ. Ставлю на голосування поправку номер 7 народного депутата Канівця. Прошу народних депутатів голосувати.</p>
<p>&nbsp;</p>
<p>10:48:42</p>
<p>За-103</p>
<p>Поправка не підтримана.</p>
<p>Поправка номер 8 народного депутата Інни Богословської. Наполягаєте? Включіть мікрофон.</p>
<p>&nbsp;</p>
<p>10:48:51</p>
<p>БОГОСЛОВСЬКА І.Г.</p>
<p>Шановні колеги, я не просто наполягаю, ще раз хочу нагадати сутність поправки. Якщо проплачується векселями різниця в тарифах, згідно з поправкою, ці векселі можуть бути направлені на погашення боргів за поставки газу і газопоставщики зобов'язані прийняти ці векселі до оплати. Якщо ця поправка не буде проголосована, я вважаю неможливим підтримувати закон в цілому. Тому прошу всіх депутатів дуже уважно віднестися і підтримати цю поправку. Дякую.</p>
<p>&nbsp;</p>
<p>ГОЛОВУЮЧИЙ. Ставлю на голосування поправку номер 8 народного депутата Богословської. Прошу народних депутатів голосувати.</p>
<p>&nbsp;</p>
<p>10:49:46</p>
<p>За-238</p>
<p>Поправка підтримана.</p>
<p>По фракціям. Партія регіонів – 190, "Батьківщина" – 1, "УДАР Віталія Кличка" – 0, "Свобода" – 1, Компартія України – 32, позафракційні – 14.</p>
<p>Поправка номер 9 народного депутата Головка. Включіть мікрофон.</p>
<p>&nbsp;</p>
<p>10:50:07</p>
<p>ГОЛОВКО В.А.</p>
<p>Не наполягаю. Вибачаюсь.</p>
<p>&nbsp;</p>
<p>ГОЛОВУЮЧИЙ. Не наполягає.</p>
<p>Голова комітету Гєллєр Євгеній Борисович.</p>
<p>&nbsp;</p>
<p>10:50:28</p>
<p>ГЄЛЛЄР Є.Б.</p>
<p>Дякую, Ігор Григорович.</p>
<p>Прошу зал проголосувати з урахуванням того, щоб підтримали поправку Інни Германівни в другому читанні та в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати!&nbsp; Переходимо до голосування. Ставлю на голосування законопроект (реєстраційний номер 3358) про внесення зміни до статті 22 Закону України "Про Державний бюджет України на 2013 рік" прийняти у другому читанні та в цілому як закон, згідно із запропонованою Комітетом з питань бюджету у Порівняльній таблиці остаточною редакцією законопроекту. Прошу народних депутатів голосувати.</p>
<p>&nbsp;</p>
<p>10:51:23</p>
<p>За-237</p>
<p>Рішення прийнято.</p>
<p>По фракціях: Партія регіонів – 192, "Батьківщина" – 0, "УДАР Віталія Кличка" – 0, "Свобода" – 0, Компартія України – 31, позафракційні – 14.</p>
<p>На розгляд вноситься проект Закону (реєстраційний номер 2264а)&nbsp; про мисливське господарство та полювання. Доповідач – народний депутат України Шуфрич Нестор Іванович.&nbsp;</p>
<p>Вношу пропозицію розглядати за скороченою процедурою. Прошу народних депутатів голосувати.</p>
<p>&nbsp;</p>
<p>10:52:30</p>
<p>За-193</p>
<p>Рішення прийнято.</p>
<p>Нестор Іванович, будь ласка.</p>
<p>&nbsp;</p>
<p>10:52:47</p>
<p>ШУФРИЧ Н.І.</p>
<p>Дякую. Шановний головуючий, шановні колеги! Безумовно сьогодні серед питань, які ми розглядаємо ми не можемо не розуміти ті проблеми, які зараз у нас є у відносинах із можливістю використання наших природних ресурсів. Треба визнати, що діючий Закон про мисливське господарство сьогодні вже не відповідає тим вимогам&nbsp; часу і реаліям, які мають місце сьогодні.</p>
<p>Закон, який запропонований сьогодні&nbsp; для розгляду, врегульовує, з одного боку, відносини між органами місцевого врядування, і&nbsp; органами державної влади, і користувачами угідь, з іншого боку, піднімає відповідальність за браконьєрство.</p>
<p>Сьогодні уявіть собі&nbsp;&nbsp; ці цифри: Угорщина, благородний олень, кількість цих тварин в Угорщині 200 тисяч, в Україні біля 10 тисяч.&nbsp; Я не хочу зараз&nbsp; порівнювати територію України і&nbsp; Угорщини. У Румунії&nbsp; ведмедів сьогодні нараховують 6 тисяч, в Україні 3……. Це, мабуть, порахували всіх ведмедів, які є в цирках, зоопарках і&nbsp; в циганських колективах. Ми маємо зараз&nbsp; зробити все, щоб з одного боку мінімізувати, тому що, на жаль, ми&nbsp; розуміємо, унеможливити браконьєрство ми не в змозі, з&nbsp; одного боку, підняти адміністративну і фінансову відповідальність за браконьєрство, з іншого боку, підняти права&nbsp; єгерській службі.&nbsp; Тому що сьогодні вони мають право тільки затримати і чекати поки для оформлення протоколу приїдуть представники правоохоронних органів. Ми з повагою до них ставимося, але деколи для цього потрібно більше ніж півдоби.&nbsp; Сьогодні ми&nbsp; пропонуємо єгерській службі дати можливість затримати браконьєра, підписати відповідний протокол і доставити в правоохоронні органи.</p>
<p>Я абсолютно переконаний, що ті дії, які, можливо, будуть можливі після&nbsp; прийняття цього закону, мінімізують наслідки браконьєрства.</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ШУФРИЧ Н.І. Дякую.</p>
<p>Врегулюють&nbsp; відносини між користувачами мисливських угідь.</p>
<p>Сьогодні вже є дуже багато пропозицій до&nbsp; цього&nbsp; закону, є навіть вимога – підвищити&nbsp; кримінальну відповідальність за браконьєрство, і я з цим абсолютно погоджуюсь.</p>
<p>Тому прошу підтримати цей законопроект в першому&nbsp; читанні і доопрацювати його&nbsp; до другого читання, врахувавши всі пропозиції. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp;&nbsp;&nbsp; Дякую, Нестор Іванович. Сідайте, будь ласка.</p>
<p>Комітет не розглядав даний проект закону, але давайте&nbsp;послухаємо думку голови комітету. Будь ласка, голова Комітету з питань екологічної політики, природокористування та ліквідації наслідків Чорнобильської катастрофи Сех Ірина Ігорівна.</p>
<p>&nbsp;</p>
<p>10:55:44</p>
<p>СЕХ І.І.</p>
<p>Шановне товариство! Комітет з питань&nbsp; екологічної політики, природокористування та наслідків Чорнобильської катастрофи на своєму засіданні одноголосно вирішив перенести розгляд&nbsp; зазначеного законопроекту і розглянути його після отримання відповідних висновків міністерств та відомств. Отже&nbsp; сьогодні за розгляд Верховної Ради&nbsp; пропонується без подання комітету розглянути законопроект.</p>
<p>Що ж, насправді, це позиція комітету. Я хочу сказати скою особисту позицію, оскільки ще є відповідний час: законопроект виключає право органів місцевого самоврядування обласних рад самостійно вирішувати питання надання у користування мисливських угідь, адже за цим проектом таке надання треба погоджувати з Центральним органом виконавчої влади – Держлісагентством. Зрозуміло, хто швидше достукається і чиї аргументи і стимули можуть бути переконливими. Тобто орган місцевого самоврядування, обласні ради будуть мати мінімізовану участь у цьому погодженні. Цей законопроект виключає всякий вплив власників та користувачів земельних ділянок за місцем розташування мисливських угідь на процес надання їх у користування.</p>
<p>Тобто сьогодні пропонується новий проект Закону "Про мисливство і полювання" для чого? Щоб ми не побачили порівняльної таблички. Насправді, на сьогодні потрібно&nbsp; погодити з власниками та користувачами земельних, польових, інших угідь, буде на їхній землі полювання чи не буде. Зараз це повністю забирається.</p>
<p>І третє, товариство, дозволяється так зване "вольєрне полювання". Розмір вольєрів ніхто не вказує. Обгородять ліс…</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити.</p>
<p>&nbsp;</p>
<p>СЕХ І.І…. і скажуть, що це – вольєр. І що найбільш жахливе і страшне,&nbsp;що в цьому вольєрі можна буде полювати круглорічно над звіриною і не пускати, не просто... не пускати простих людей збирати ягоди, а пропускати лише інспекторів екологічної інспекції.</p>
<p>І на останок, дозволяється полювання іноземців. Тобто цей законопроект, насправді... <i>(Оплески) </i></p>
<p>&nbsp;</p>
<p align=center>Веде засідання Голова Верховної Ради України В.В.РИБАК</p>
<p align=center>&nbsp;</p>
<p>ГОЛОВУЮЧИЙ. Дякую.</p>
<p>Є бажаючі обговорювати? Прошу записатися від фракцій. Сергій Васильович Ківалов, записуйтесь.</p>
<p>Об'єднання "Свобода", народний депутат Мирний.</p>
<p>&nbsp;</p>
<p>10:58:54</p>
<p>МИРНИЙ О.Б.</p>
<p>Дякую, Володимир Васильович. Прошу надати слово Тягнибоку Андрію Ярославовичу.</p>
<p>&nbsp;</p>
<p>ГОЛОВУЮЧИЙ. Андрій Тягнибок, прошу.</p>
<p>&nbsp;</p>
<p>10:59:04</p>
<p>ТЯГНИБОК А.Я.</p>
<p>Доброго дня, шановне товариство! Андрій Тягнибок, 125-й виборчий округ.&nbsp; Турківщина, Сколівщина, Старосамбірщина – це якраз ті райони, де най&nbsp;&nbsp;&nbsp;&nbsp;&nbsp; більше і люблять полювати наші мисливці. Я в першу чергу хочу звернутися до мисливців, а не до власників мисливських угідь. Даний законопроект, він передбачає досить ускладнити саму дозвільну систему. Але ми маємо ще декілька таких цікавих нюансів щодо вольєрного полювання. Ну, по-перше, ми не маємо чіткої позиції обмежень самого вольєру, чи це буде одна сотка землі, чи це буде 10 гектарів, чи це буде 300 гектарів. Відповідно вольєр, він обмежує доступ до самої території.</p>
<p>Шановне товариство! Мисливці знають одне просте правило: кожне писане правило поводження зі зброєю, воно є писане кров'ю. не можна полювати вночі, записано це... це записане кров'ю, не можна полювати. Браконьєри це люблять – полювати на фару, полювати вночі&nbsp;з машини, не можна полювати з машини, не можна ближче як за кілометр від населеного пункту, тому що нарізна зброя, самі знаєте, що це таке.</p>
<p>Так, сьогодні записано в законі – 200 метрів, але 500 метрів – це так само є замало. І хто, як не ви, шановні мисливці, знаєте, яка є необережність, коли зброю передається чужій людині. Бо в даному законопроекті маємо пункт, де можна передавати в так званому мисливському туризмі, передавати зброю людині, яка не перейшла… не має певного стажу поводження зі зброєю, не має дозволу на полювання. Тобто приїхала людина собі, заплатила гроші…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Партія регіонів, народний депутат Журавський.</p>
<p>&nbsp;</p>
<p>11:01:36</p>
<p>ЖУРАВСЬКИЙ В.С.</p>
<p>Шановні колеги, цей законопроект ми, звичайно, будемо підтримувати, тому що тут врегульовано порядок відшкодування збитків, нанесених користувачу мисливських угідь, впорядковано назви тварин та термінології сфери регулювання законопроекту, збільшена відповідальність за правопорушення у сфері мисливського господарства та полювання, охорони та використання об'єктів тваринного світу. Запропоновано внести зміни до інших актів законодавства України, що необхідні в разі прийняття законопроекту. Зокрема, до Кодексу України про адміністративні правопорушення, Закону України "Про тваринний світ" і Закону України "Про перелік документів дозвільного характеру у сфері господарської діяльності".</p>
<p>Прийняття законопроекту сприятиме збереженню державного мисливського фонду, збільшенню чисельності тварин та розширенню ареалу їх розповсюдження, захисту економічних інтересів користувачів мисливських угідь. Реалізація закону не призведе до негативних соціально-економічних та інших наслідків. Тому фракція Партії регіонів закликає народних обранців підтримати цей важливий законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Фракція "Батьківщина", Микола Томенко. Прошу.</p>
<p>&nbsp;</p>
<p>11:03:17</p>
<p>ТОМЕНКО М.В.</p>
<p>Шановні колеги! Виступаю тут як автор низки законопроектів, які упорядковували і, на жаль, не до кінця впорядкували рибальство і мисливство України. І, на жаль, в попередньому скликанні все,&nbsp; що стосувалося приведення європейських стандартів до мисливства, не пройшло в цій сесійній залі. Але я&nbsp; ніколи не думав, що в цьому скликанні появиться законопроект, за яким всю Україну поділять на дві категорії: елітні мисливці, які&nbsp; можуть цілодобово стріляти будь-де і в будь-кого, і пересічних мисливців, яким заборонять взагалі появлятися на мисливстві, бо там такі штрафи і така процедура, що от зараз нас слухають мисливці, які все життя полювали десь в сільській місцевості, по цьому закону вони взагалі не матимуть права це робити.</p>
<p>Цим законом, друзі, в кожній області буде створено "межигір'я". І в тому "межигір'ї" місцеві князі будуть приїжджати і влаштовувати там собі відпочинок.</p>
<p>Давайте ми зараз ще це проголосуємо і заберемо те, що єдине у людей залишилось. Сьогодні вони в ліс вийдуть, зберуть гриби-ягоди… Вже&nbsp; класики такі як губернатор Хмельницької області податки повводив на гриби, а тепер, не погоджуючи з пайщиками і не погоджуючись з місцевим самоврядуванням, люди не те, що вийти під час планового мисливського сезону не зможуть,&nbsp; вони до лісу не підійдуть. Доробите так, як в Пекарях зробите собі вертолітні майданчики і, купивши тут ліцензію у Києві, будуть мисливці 100 чи 200 чоловік літати над Україною. Це ганьба. І я переконую всіх жодного голосу не дать за цей&nbsp; законопроект. Бо якщо ми говоримо про європейські стандарти, поїдьте подивіться в Чехії які умови; поїдьте подивіться, які в Польщі умови. А ви тут влаштовуєте цей цирк,&nbsp; переводивши категорію елітних мисливців – чиновників, депутатів – і знищуючи всю систему мисливського господарства в Україні.</p>
<p>Я повністю Ірину Сех підтримую і комітет, який прийняв одноголосне рішення. Ми не можемо голосувать за цей закон.</p>
<p>&nbsp;</p>
<p>ГОЛОВУЮЧИЙ. "УДАР Віталія Кличка", народний депутат Розенко.</p>
<p>&nbsp;</p>
<p>11:05:27</p>
<p>РОЗЕНКО П.В.</p>
<p>Прошу передати слово Сергію Аверченку.</p>
<p>&nbsp;</p>
<p>ГОЛОВУЮЧИЙ. Прошу передати слово.</p>
<p>&nbsp;</p>
<p>11:05:45</p>
<p>АВЕРЧЕНКО С.М.</p>
<p>Сергій Аверченко, фракція "УДАР Віталія Кличка". Шановні друзі! Що стосується цього законопроекту, то він передбачає дозволити користування мисливськими угіддями громадським організаціям та іншим підприємствам без створення відповідних мисливських підрозділів.</p>
<p>Дозволити полювання іноземцям і забирає право у органів місцевого самоврядування розпоряджатися своїми мисливськими угіддями. Це все право передається на Київ.</p>
<p>Що стосується штрафних санкцій, то тут взагалі ситуація дуже страшна. Тому що, якщо раніше були за порушення мисливства штрафи від 6 до 60 неоподаткованих мінімумів, то зараз – від 100 до 500. Тобто взагалі людина буде боятися брати в руки зброю.</p>
<p>І що стосується введення вольєрного. Взагалі не визначені межі цього вольєру і взагалі втрачається контроль громадськості, контроль будь-яких контролюючих органів за тим, коли, що і хто буде полювати на цих тварин.</p>
<p>Я особисто вважаю, що в цьому законопроекті є бажання перерозподілу мисливських угідь в країні. Він уже вдруге або втретє доопрацьовується. Але фракція "УДАР Віталія Кличка" за цей законопроект голосувати не буде.</p>
<p>&nbsp;</p>
<p>ГОЛОВУЮЧИЙ. Дякую. Обговорення завершено. Шановні, всі виступили. Шановні народні депутати! Я прошу сідати і підготуватися до голосування. Потім всім по хвилині. Прошу, хвилина, Ганно Герман. І будемо голосувати.</p>
<p>&nbsp;</p>
<p>11:07:49</p>
<p>ГЕРМАН Г.М.</p>
<p>Шановні колеги! Мені прикро, що в українському парламенті з таким холодним цинізмом ми обговорюємо, де можна вбивати, а де не можна вбивати, кому дозволити вбивати тварин, а кому не дозволити.</p>
<p>Ви пам'ятаєте історію з депутатом від "Батьківщини" Лозинським, який розстріляв на своїх угіддях людину тільки тому, що йому не сподобалося, що та людина йому буде перешкоджати, може полювати на його угіддях. Тому я вважаю, що перше, що ми мали би зробити в Україні, це взагалі заборонити вбивати тварин. А якщо ми вже на це дозволяємо, то не можна місцевим князькам давати на це дозвіл, бо вони будуть розстрілювати, так як розстрілював Лозинський із партії ""Батьківщина".</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні народні депутати, ставлю на голосування проект Закону (номер 2264а) про мисливе господарство та полювання для прийняття за основу. Прошу народних депутатів голосувати. Не кричить, голосуйте.</p>
<p>&nbsp;</p>
<p>11:09:33</p>
<p>За-220</p>
<p>Проти – 78, утрималося – 8, не голосувало – 104.</p>
<p>Рішення не прийнято. По фракціях.</p>
<p>Є пропозиція направити в комітет для розгляду в повторному першому читанні. Не кричить, а прошу вас голосувати. Прошу вас голосувати.</p>
<p>&nbsp;</p>
<p>11:10:18</p>
<p>За-231</p>
<p>Проти – 76, утрималося – 6, не голосували – 99.</p>
<p>Рішення прийнято. По фракціям.</p>
<p>Бачите, голосуванням можна всі рішення приймати, не кричати. Що не стосується мотивів, читайте матеріальну часть.</p>
<p>Розглядається проект Закону про внесення змін до Закону України "Про Державний бюджет України на 2013 рік" щодо погашення заборгованості за енергетичні ресурси.</p>
<p>Як розглядаємо? Голосуйте, хто хоче скорочену процедуру. Прошу голосувати.</p>
<p>&nbsp;</p>
<p>11:11:26</p>
<p>За-184</p>
<p>Проти – 74, утрималося – 8, не голосувало – 146.</p>
<p>Рішення прийнято.</p>
<p>Запрошую для доповіді народного депутата України Артура Володимировича Мартовицького. Ви Артур Володимирович? Прошу. Прошу.</p>
<p>&nbsp;</p>
<p>11:11:54</p>
<p>МАРТОВИЦЬКИЙ А.В.</p>
<p>Шановний Володимире Васильовичу, шановні колеги, вашій увазі пропонується для розгляду проект Закону України про внесення змін до Закону України "Про Державний бюджет України на 2013 рік" щодо погашення заборгованості за енергетичні ресурси (реєстраційний номер 3057).</p>
<p>Реалізація норм закону дасть можливість забезпечити погашення заборгованості з різниці в тарифах, яка виникла у зв'язку з невідповідністю фактичних витрат за надання послуг тепловодопостачання та водовідведення тарифам на ці послуги, що затверджувалася або погоджувалася відповідними органами державної влади чи органами місцевого самоврядування; погашення заборгованості підприємств централізованого водопостачання та водовідведення за спожиту в минулих періодах електричну енергію, передану енергопостачальними компаніями; забезпечити розрахунки за електричну енергію державних вугледобувних&nbsp;підприємств, шахт третьої групи та розрахунки між учасниками оптового ринку електричної енергії. З метою покращення фінансового стану таких підприємств та забезпечення своєчасних розрахунків за спожиту електричну енергію пропонується забезпечити джерела субвенції з державного бюджету місцевим бюджетам на погашення заборгованості з різниці в тарифах на теплову енергію, послуги з централізованого водопостачання та водовідведення, що вироблялися, транспортувалися та постачалися населенню у сумі 1,3 мільярда гривень.</p>
<p>Джерела розрахунків за електричну енергію&nbsp; державних вугледобувних підприємств, шахт третьої групи у сумі 240 мільйонів гривень. Джерелами фінансування визначені надходження до Загального фонду&nbsp; державного бюджету від сплати податкового боргу з податку на прибуток державного підприємства "Енергоатом" на суму 1 мільярд 540 мільйонів гривень. Тобто законопроект визначає більш реальне джерело проведення розрахунків з різниці в тарифах за рахунок збільшення доходу Загального фонду державного бюджету.</p>
<p>У зв'язку з актуальністю та необхідністю даного законопроекту пропоную…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>МАРТОВИЦЬКИЙ А.В.&nbsp; Пропоную прийняти проект Закону (№3057) за основу та в цілому як закон з урахуванням зауважень і пропозицій викладених у висновку Комітету з питань бюджету.</p>
<p>Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Сідайте.&nbsp; Євгеній Борисович Гєллєр. Прошу.</p>
<p>&nbsp;</p>
<p>11:14:35</p>
<p>ГЄЛЛЄР Є.Б.</p>
<p>Дякую, Володимире Васильовичу.&nbsp; Шановний Володимире Васильовичу, шановні народні депутати і запрошені! Законопроект за номером 3057 про внесення змін Закону про Державний бюджет на 2013 рік, який вам представив автор, розглянутий Комітетом з питань бюджету 9 жовтня.</p>
<p>Ставлячи за мету врегулювання питань розрахунків за енергоносії, законопроектом передбачено зміну джерел надання субвенції місцевим бюджетам на погашення заборгованості у різниці тарифу та спрямуванням ресурсу на погашення заборгованості за спожиту електроенергію вугледобувним підприємством.</p>
<p>Для належної реалізації положень законопроекту уряду пропонується додатково визначити механізм надання цієї субвенції&nbsp;та проведення видатків з погашення заборгованості за спожиту електричну енергію за рахунок визначених у законопроекті надходжень до загального фонду державного бюджету. Зважаючи на пропозицію Міністерства фінансів, комітетом у процесі опрацювання та розгляду законопроекту, враховано належні коригування доходів спеціального фонду державного бюджету та приведено у відповідність з вимогами щодо оформлення змін до державного бюджету показників у додатках до законопроекту.</p>
<p>Крім того, для забезпечення збалансованості бюджету потребують уточнення підсумкові показники державного бюджету у тексті та додатках до законопроекту&nbsp; з урахуванням змін до державного бюджету, прийнятих Верховною Радою&nbsp; до розгляду зазначеного проекту 8 жовтня та сьогодні.</p>
<p>Відповідні пропозиції викладені у листі-висновку комітету щодо цього законопроекту.</p>
<p>За результатами розгляду комітет ухвалив таке рішення: рекомендувати Верховній Раді проект Закону (за номером 3057) за наслідками розгляду в першому читанні прийняти за основу та в цілому як закон, з урахуванням пропозицій комітету. наведений&nbsp; у листі-висновку до Верховної Ради. Відповідно, Комітет з питань бюджету разом з Головним управлінням, юридичним управлінням Апарату Верховної Ради, при оформлені на підпис Голові Верховної Ради законопроекту (за номером 3057) у разі його прийняття мають внести…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ГЄЛЛЄР Є.Б. …необхідні редакційні та техніко-юридичні уточнення до тексту і додатків до цього законопроекту, що пов’язані з ухваленим комітетом рішенням щодо двозначного законопроекту. прошу підтримати рішення комітету. Дякую.</p>
<p>&nbsp;</p>
<p>ГОЛОВУЮЧИЙ. Дякую, сідайте.</p>
<p>Бажаючі є виступати? Я прошу від фракцій записатися.</p>
<p>Фракція "УДАР Віталія Кличка", народний депутат Чернега.</p>
<p>&nbsp;</p>
<p>11:17:26</p>
<p>ЧЕРНЕГА Р.Т.</p>
<p>Роман Чернега, фракція "УДАР Віталія Кличка". Прошу передати слово Павлу Розенку.</p>
<p>&nbsp;</p>
<p>ГОЛОВУЮЧИЙ. Прошу, Павло Розенко.</p>
<p>&nbsp;</p>
<p>11:17:34</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка".</p>
<p>Я хочу відразу звернути увагу вашу, Володимир Васильович, що у фракції "УДАР" є суттєві зауваження до цього законопроекту&nbsp;і ми категорично заперечуємо проти його голосування сьогодні в цілому. Тому&nbsp; можете ставити згідно Регламенту на голосування лише&nbsp; за основу.</p>
<p>І взагалі це, на мій погляд, абсолютно абсурдна якась практика. Голова бюджетного комітету тільки що&nbsp; з трибуни Верховної Ради України&nbsp; говорить про те, що у комітету, у Міністерства фінансів є купа зауважень до цього законопроекту. Вони оформляються якимось листом незрозумілим&nbsp;&nbsp;&nbsp; комітетом і нас зараз примушують легітимізувати це&nbsp; незаконне рішення&nbsp; комітету, і схвалювати законопроекту,&nbsp; і за&nbsp; основу, і в цілому.</p>
<p>&nbsp;А мова іде про зміни до Закону про Державний бюджет&nbsp; України. І ми так і не дочекалися ж відповіді від уряду, чому уряд&nbsp; не виконав Закон України "Про&nbsp;&nbsp;&nbsp;&nbsp; державний бюджет&nbsp; України" на 2013 рік? Чому за підсумками першого кварталу не&nbsp; були внесені зміни до бюджету на 2013 рік? Чому сьогодні внаслідок от такої політики уряду, внаслідок такої політики влади, сьогодні всі бюджетні установи в Україні – це по всій Україні, вимушені своїх&nbsp; викладачів, вчителів, працівників&nbsp;&nbsp; охорони здоров'я випускати у вимушені відпустки. А ми тут зараз цим законопроектом думаємо як нам&nbsp; покращити стан приватних певних компаній. А про долю вчителів&nbsp; і лікарів, чомусь сьогодні партія влади не думає.</p>
<p>Тому законопроект не може бути поставлений на голосування в цілому, а&nbsp; фракція&nbsp; "УДАР" буде утримуватися від&nbsp; …</p>
<p>&nbsp;</p>
<p>ГОЛОВУЮЧИЙ. Об'єднання "Свобода", народний депутат&nbsp; Мирний. Прошу вас.</p>
<p>&nbsp;</p>
<p>11:19:57</p>
<p>МИРНИЙ О.Б.</p>
<p>Олександр Мирний,&nbsp;&nbsp; Всеукраїнське об'єднання "Свобода".</p>
<p>Шановний Володимире Васильовичу, шановні депутати! Ми&nbsp; вимагаємо, вимагаємо завтра&nbsp; на "дні Уряду" Прем'єр-міністра&nbsp; України. Тому що&nbsp; прихід сюди людей, які не&nbsp;&nbsp; відповідають за жодне слово, вже набрид. Ви подивіться, що ми сьогодні розглядаємо? Ми розглядаємо мільярдні питання! Ми маємо задати питання, чому спочатку ми заганяємо промисловість тарифами, як Гетьман Виговський московську кінноту під Конотопом в болото. Потім створюються мільярдні заборгованості, потім ми шукаємо як погасити і не знаходимо нічого кращого, бо в бюджеті грошей немає. Як з гіпотетичного податку на прибуток НАК "Енергоатома", який збитковий, платити ці мільярди. Вибачте, а заборгованість "Енергоринку" перед НАК "Енергатом" вже пропала? Ми вже не пам'ятаємо про ті мільярди, з чого ми будемо платити? І взагалі, чому ми докерувалися до того, що наші шахти, торфовидобувні підприємства мають мільярдні&nbsp; заборгованості? Де цей менеджмент? Де керівник цього менеджменту прем'єр-міністр України? Чому вони не відповідають за скоєне? Це злочин, це мільярди, які пропадають.</p>
<p>І ми хочемо відняти ті програми, які мають фінансуватися бюджетом, і направити на погашення заборгованості приватним виробникам електричної енергії. Браво! Так тоді давайте називатися не Верховною Радою України, давайте чітко казати де група тих, де група тих, де група тих? Але є ще група державників, які називаються Всеукраїнське об'єднання "Свобода", яка ніколи не буде підтримувати такі законопроекти. Слава Україні!</p>
<p>&nbsp;</p>
<p>ГОЛОВУЮЧИЙ. Бажаючі всі виступили, всі висловили свої думки.</p>
<p>Тому я ставлю пропозицію комітету. Ставлю на голосування проект Закону (№ 3057) про внесення змін до Закону України "Про Державний бюджет України на 2013 рік" щодо погашення заборгованості за енергетичні ресурси прийняти за основу та в цілому з урахуванням пропозицій Комітету з питань бюджету.</p>
<p>Я перше ставлю пропозицію комітету. Прошу народних депутатів голосувати. <i>(Шум у залі) </i>Голосуйте. Ну, немає… направимо.</p>
<p>&nbsp;</p>
<p>11:22:50</p>
<p>За-223</p>
<p>Проти – 63, утрималося – 6, не голосувало – 119.</p>
<p>Рішення не прийнято. По фракціях.</p>
<p>Ставлю на голосування направити в комітет на повторне друге читання. Прошу народних… Прошу народних депутатів голосувати.&nbsp; На повторне перше читання, прошу голосувати.&nbsp; Зняти голосування. Що? <i>(Шум у залі).</i></p>
<p>Шановні народні депутати!&nbsp; Я ставив на голосування пропозицію комітету, те, що пропонував комітет.&nbsp; Тому я прошу уваги, я ставлю на голосування проект Закону&nbsp; (3057) про внесення змін до Закону України "Про Державний бюджет України на 2013 рік" щодо погашення заборгованості за енергетичні ресурси для прийняття&nbsp; за основу. Прошу голосувати.&nbsp; <i>(Шум у залі).</i></p>
<p>&nbsp;</p>
<p>11:24:52</p>
<p>За-226</p>
<p>Проти – 44, утрималося – 4, не голосувало – 137. Рішення прийнято.&nbsp; <i>(Шум у залі)</i></p>
<p>Сідайте, я дам, дам… <i>(Шум у залі)</i></p>
<p>Шановні народні депутати… <i>(Шум у залі)</i></p>
<p>Прошу хвилина, народний депутат Розенко. Прошу.</p>
<p>&nbsp;</p>
<p>11:25:58</p>
<p>РОЗЕНКО П.В.</p>
<p>Шановний Володимире Васильовичу! Павло Розенко, фракція "УДАР Віталія Кличка". От не треба збурювати&nbsp; засідання Верховної Ради у нас є нормальна практика, згідно Регламенту, яка полягає в тому,&nbsp; що в Регламенті чітко написано, якщо є зауваження народних депутатів України, ви як головуючий не маєте права ставити&nbsp; на голосування закон в цілому, навіть хоч є рішення&nbsp; 10 комітетів. Це не відповідає Регламенту, і у нас завжди така норма була.&nbsp; І тому не треба нас ламати через коліно. Ми&nbsp; будемо дуже гостро реагувати на всі порушення Регламенту, які&nbsp; відбуваються сьогодні в залі.</p>
<p>І я прошу ще нашим колегам передати слово, бо зафіксовано факт не персонального голосування протягом останнього голосування.</p>
<p>&nbsp;</p>
<p>ГОЛОВУЮЧИЙ. Шановні народні депутати! Богословська Інна, прошу хвилина.</p>
<p>&nbsp;</p>
<p>11:27:02</p>
<p>БОГОСЛОВСЬКА І.Г.</p>
<p>Шановні колеги! Я хочу звернути вашу увагу, що було рішення комітету, воно було поставлене в цілому. <i>(Шум у залі) </i>&nbsp;Перепрошую, не кричіть, будь ласка. Воно було поставлено на голосування і не набрало голосів, але рішення про те, щоб прийняти закон в першому читанні, а не в цілому набрало голоси.</p>
<p>Тому, будь ласка, все що ви вважаєте необхідним доробити до другого читання, підключайтесь, ми будемо підтримувати ваші пропозиції. Дякую.</p>
<p>&nbsp;</p>
<p>ГОЛОВУЮЧИЙ. Шановні народні депутати! Розглядається проект Закону&nbsp; &nbsp;&nbsp;(№ 2054а)&nbsp; про внесення змін до Податкового кодексу України щодо обліку та реєстрації платників податків, друге читання. Доповідає голова Комітету з питань податкової та митної політики Віталій Юрійович Хомутиннік. Прошу.</p>
<p>&nbsp;</p>
<p>11:28:08</p>
<p>ХОМУТИННІК В.Ю.</p>
<p>Шановні колеги, шановні…</p>
<p>&nbsp;</p>
<p>ГОЛОВУЮЧИЙ.&nbsp; Я прошу, от депутати кажуть, що голосували не персонально: Васильєв, за Васильєва чи хто там… Я&nbsp; прошу, голосуйте персонально. <i>(Шум у залі)</i> Доповідайте! <i>(Шум у залі)</i> Переголосуємо! Поставимо! <i>(Шум у залі)</i> Я поставлю на переголосування.</p>
<p>Шановні народні депутати, сідайте всі, тому що депутати піднімають питання, що по Закону&nbsp; 3057 було проголосовано 226, але є факт неперсонального голосування. Я поставлю зараз на переголосування. Я ще раз… Голосувати треба персонально! Я ще раз кажу вам! <i>(Шум у залі)</i> Олександр Сергійович, призовіть народних депутатів. Я прошу запросити народних депутатів, я повинен поставити на переголосування.&nbsp;</p>
<p>Значить, я все... <i>(Шум у залі) </i></p>
<p>Олександр Сергійович, прошу.</p>
<p>Сідайте, я поставлю на переголосування. Я знаю, я знаю. Шановні народні депутати, сідайте і підготуйтесь до голосування.</p>
<p>Шановні народні депутати, я прошу уваги! Ставлю на переголосування проект Закону (3057) про внесення змін до Закону України "Про Державний бюджет України на 2013 рік" щодо погашення заборгованості за енергетичні ресурси, для прийняття за основу. Прошу народних депутатів голосувати.</p>
<p>&nbsp;</p>
<p>11:32:19</p>
<p>За-232</p>
<p>Проти – 74, утримались – 3, не голосували – 102.&nbsp;</p>
<p>Рішення прийнято. По фракціях.</p>
<p>Прошу, народний депутат Хомутиннік Віталій Юрійович, доповідайте закон.</p>
<p>&nbsp;</p>
<p>11:32:47</p>
<p>ХОМУТИННІК В.Ю.</p>
<p>Шановні колеги, шановні народні депутати, шановний Володимир Васильович! Комітет розглянув законопроект 2054, до якого надійшло 153 поправки народних депутатів.</p>
<p>Ми розглядали вчора дві години цей законопроект, погодили всі питання. Єдине, треба роз'яснення регламентного комітету щодо позиції, при якій народний депутат пише заяву про відкликання своєї поправки, яка має бути в такому разі… ситуація.</p>
<p>Я просив би, щоб Макеєнка регламентний комітет… <i>(Шум у залі)</i></p>
<p><i>&nbsp;</i></p>
<p>ГОЛОВУЮЧИЙ. Шановні народні депутати, не згодні розглядати закон. Тому я буду ставити зараз на голосування в другому читанні і в цілому.</p>
<p>Ставлю на голосування проект Закону (2054а) про внесення змін до Податкового кодексу України щодо обліку та реєстрації платників податків. Прийняття в другому читанні та в цілому. Прошу голосувати.</p>
<p>&nbsp;</p>
<p>11:34:21</p>
<p>За-239</p>
<p>Проти – 38. Утримались – 1. Не голосували – 136.</p>
<p>Рішення прийнято.</p>
<p>Я вам запропонував: давайте розглянемо закон, давайте розглянемо поправки. Ви не даєте це зробити. Я повинен був поставити – я поставив.</p>
<p>По фракціях. По фракціях <i>(Шум у залі)</i>.</p>
<p>По фракціях. Партія регіонів – 188, "Батьківщина" – 0, "УДАР Віталія Кличка"– 1, "Свобода"– 0, Компартія – 31, позафракційні – 19.</p>
<p>Розглядається проект Закону (3099) про внесення змін до Земельного кодексу України щодо здешевлення вартості робіт з підготовки та проведення земельних торгів.</p>
<p>Як будемо розглядати?&nbsp; Прошу, скорочену процедуру. <i>(Шум у залі)</i></p>
<p>&nbsp;</p>
<p>11:36:00</p>
<p>За-183</p>
<p>Рішення з скороченої процедури прийнято.</p>
<p>Перший заступник голови Комітету з питань аграрної політики та земельних відносин Кутовий Тарас Вікторович. Прошу. Не будете?</p>
<p>Доповідач не доповідає. Які пропозиції є? <i>(Шум у залі)</i>Перерву вже ви оголосили. І ви оголосили! І ви оголосили! <i>(Шум у залі)</i> Я не блокую!</p>
<p>Доповідайте закон.</p>
<p>Ставлю на голосування… я прошу уваги зал! <i>(Шум у залі)</i> Перерва буде через 20 хвилин! Перерву згідно&nbsp; Регламенту взяли дві фракції.</p>
<p>Я бачу, що ви не хочете працювати… Все, да?</p>
<p><i>(Шум у залі)</i></p>
<p>Шановні народні депутати! У нас підходить час перерви, тому до 10 хвилин першої години – перерва, ідіть чайку попийте, народні депутати. А керівників фракція я прошу зайти в кабінет Голови Верховної Ради. Я прошу вас.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>Веде засідання Перший заступник Голови Верховної Ради України І.Г.КАЛЄТНІК</p>
<p>&nbsp;</p>
<p>ГОЛОВУЮЧИЙ.&nbsp; ……… проведенням консультацій керівників фракцій у Голови Верховної Ради України.</p>
<p>Ранкове засідання Верховної Ради&nbsp; оголошую закритим.</p>
<p>Перева до 16-ї години</p>
<p>&nbsp;</p>

