Стенограма пленарного засідання
15 вересня 2015
&nbsp;
<p align=center>ЗАСІДАННЯ ШОСТЕ</p>
<p align=center>Сесійний зал Верховної Ради України</p>
<p align=center>15 вересня 2015 року, 10 година</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>10:03:09</p>
<p>ГОЛОВУЮЧИЙ. Добрий ранок, шановні колеги народні депутати! Прошу займайте свої місця в залі Верховної Ради. Перед тим, шановні колеги, як розпочати наше засідання, прошу підготуватись до реєстрації, займайте свої місця, будь ласка.</p>
<p>Поки ви будете займати свої місця, шановні колеги, хочу вас привітати із Всесвітнім днем демократії. Я думаю, що цей день визначений для того, щоб кожен усвідомив важливість демократичного шляху розвитку, оскільки країни з високим рівнем життя є достатньо розвинутими, тому що демократія в цих країнах має пріоритет. І&nbsp; як сказав Генеральний секретар ООН пан Гі Мун, громадянське суспільство це є кисень для розвитку демократії. І тому мені би дуже хотілось, щоб закони, які ми приймаємо в залі Верховної Ради України, сприяли розвитку демократії, громадянського суспільства, а це означає і розвитку України.</p>
<p>Окремо хотів би вас поінформувати, шановні колеги, про цю сесію і завдання, які перед нами стоять, а саме, прийняття рішень і законів, яких сьогодні чекає країна і кожен громадянин, які структурно будуть змінювати життя в нашій країні. Хочу підкреслити, що від антикризового прийняття рішень маємо перейти до системної злагодженої роботи. І базою цієї роботи може бути план законодавчого забезпечення реформ, який був ухвалений Верховною Радою України. І також на виконання цього плану ми визначили 70 законів, які охоплюють всі сфери життя, які дозволять забезпечити системні зміни в законодавстві і врегулювати багато-багато питань, що стосуються якості життя людей.</p>
<p>Також думаю, що погодитесь зі мною, потребує абсолютно нової якості робота комітетів Верховної Ради України. Ми вчора на Погоджувальній раді з керівниками комітетів, фракцій говорили про це. І я думаю, що ми зрозуміли один одного в тому, що систематизувати роботу комітетів є одним із наших пріоритетів для якісної подальшої роботи. Тому я всіх закликаю нас, щоб ми достатньо ефективно працювали, щоби політичні гасла займали, напевно, не першу позицію нашої відданості. А першу позицію нашої відданості займали саме країна і необхідність тих реформ, які потрібно проводити сьогодні.</p>
<p>Тому всіх закликаю до конструктивної роботи. Закликаю до розвитку демократії&nbsp; в цей день. І бажаю нам успіхів, оскільки я вважаю, що є дві речі, які надзвичайно важливі. Парламент має демонструвати нову якість прийняття рішень. Парламент має демонструвати публічність і відкритість, а це означає повертати довіру до українського парламенту і до парламентаризму в цілому.</p>
<p>Шановні колеги, я прошу підготуватися до реєстрації. Будь ласка, включіть систему "Рада", реєструємося.</p>
<p>&nbsp;</p>
<p>10:07:11</p>
<p>299 народних депутатів у залі, шановні колеги. Оголошую ранкове засідання Верховної Ради відкритим.</p>
<p>Шановні колеги, відповідно до Регламенту Верховної Ради України у вівторок маємо 30 хвилин для виступів від фракцій і груп парламенту.</p>
<p>Будь ласка, шановні колеги, прошу підготуватися до реєстрації.</p>
<p>Від фракцій і груп – 30 хвилин. Реєструємося.&nbsp;&nbsp;</p>
<p>Шановні колеги, запис здійснено. Будь ласка, "Блок Петра Порошенка", Луценко Юрій Віталійович.&nbsp;&nbsp;</p>
<p>&nbsp;</p>
<p>10:08:58</p>
<p>ЛУЦЕНКО Ю.В.</p>
<p>Шановний пане Голово,&nbsp; шановні колеги! Я думаю, що прийшов час, і сьогодні ми можемо повністю підтримати ту політичну алгебру, а не арифметику, якою займалася Верховна Рада на попередньому пленарному засіданні. Голосування за Конституцію&nbsp; дало можливість&nbsp; Україні втриматися в руслі державницьких інтересів&nbsp; і забезпечити збереження міжнародної антипутінської коаліції.</p>
<p>План Києва. Ми послідовно виконуємо Мінські угоди, але Москва повністю саботує виконання своєї частини зобов'язань. Відтак санкції щодо Москви мають бути посилені. Для нас було зрозуміло, що є план Москви, який говорить, що там, на Донбасі, не стріляють, а значить, санкції продовжувати&nbsp; непотрібно.&nbsp; У зв'язку з цим, приємно зазначити, що санкції продовжені, агресор продовжує економічно удушуватися світовим антипутінським фронтом.</p>
<p>Крім того, головний меседж Президента Порошенка на міжнародній конференції YES&nbsp; прозвучав&nbsp; однозначно: "Мінські угоди чинні лише до кінця року. Продовження Мінських угод не буде". Іншими словами, або агресор цього року виходить з окупованої частини Донбасу, або Україна знає, що ми достатньо сильні, щоб відбити ймовірний напад. І ми достатньо мудрі, щоб не взяти на утримання окупований сектор.</p>
<p>Що буде, якщо окупанти не вийдуть з Донецька і Луганська? Перш за все, в змінах до Конституції стануть зайвими "Перехідні положення", бо якщо "Мінськ" помре, то ніяких згадок про особливий порядок самоврядування, передбачений цими угодами, буде зайвий. Єдина річ, яка може бути запропонована особливим порядком в такій ситуації, –&nbsp; це особливий порядок економічних взаємовідносин із суб'єктами господарювання, які знаходяться на окупованій території, але зареєстровані і платять податки в Україні.</p>
<p>Колеги, я закликаю всіх, кожного разу, голосуючи за стратегічні закони, думати не на один крок, займатися не арифметикою, а алгеброю і добиватися національного інтересу там, де він є. Наш національний інтерес –&nbsp; єдність. На сьогоднішні день нам потрібно чітко знати: Москва впаде під натиском української армії і міжнародних економічних санкцій. Наше завдання тут в парламенті – вистояти до того часу, стиснути зуби і забути образи, приборкати особисті і партійні амбіції, і працювати.</p>
<p>Я закликаю коаліцію відновити роботу в раді коаліції і працювати над головними завданнями: судова реформа, податкова реформа, закінчення правоохоронної реформи і, зрештою, роботу над відновленням економічного росту.</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>ЛУЦЕНКО Ю.В. Це саме ті питання, які від нас чекає народ і це саме ті питання, по яким немає розбіжностей у коаліції. Тому, будь ласка, шукаймо те, що об'єднує. Обминаємо те, що нас роз'єднує. Народ від нас чекає&nbsp; роботи, а не чергових надуманих скандалів заради місцевих виборів.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка, Олег Романович Березюк, "Самопоміч".</p>
<p>&nbsp;</p>
<p>10:12:43</p>
<p>БЕРЕЗЮК О.Р.</p>
<p>Доброго дня вельмишановні пані і панове! Ви знаєте, вчора, коли ми вночі працювали в Адміністрації Президента (була зустріч Президента з керівниками фракцій), Єгор Соболєв скинув мені смс-ку, смс-ку латинської приказки: "Закон є мистецтвом добра і справедливості". І коли це прочитаєш, скажеш, це утопія, нереальність, в Україні немає ні добра, ні справедливості. Але, справді, справжній закон є закон, який переслідує ці дві мети і мистецтво його творити. А вчора на ICTV один із експертів сказала інший вираз, іншу цитату Президента Гавела, який сказав: "Політика – це мистецтво неможливого, неможливе перетворити в реальність".</p>
<p>Так ось, фракція об'єднання "Самопоміч" вважає, і вчора сказала це Президентові, вважає, що є можливим, щоб рада коаліції працювала так, як працювала на початку, і творила якісні, не компромісні, а важливі для держави закони. Рада коаліції і парламент може звільнити сьогодні 300 суддів вищих апеляційних судів в Києві, для того щоб показати люду українському, що вона дієва.</p>
<p>Рада коаліції і парламент може забезпечити, щоб митниця не була решетом, де пробігає повз бюджет десятки мільярдів гривень, а всі мовчать і дивляться. Може це зробити.&nbsp; Рада коаліції і парламент можуть забезпечити, що добро і справедливість в цій країні таки запанує. Для цього треба оволодіти мистецтвом неможливого: якісної дискусії, експертизи і довіри один до одного.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Ярослав Москаленко, "Воля народу".</p>
<p>&nbsp;</p>
<p>10:15:13</p>
<p>МОСКАЛЕНКО Я.М.</p>
<p>Шановний український народе! Шановний пане Голово! Шановні колеги! Ситуація, яка сьогодні відбувається на місцях в округах, повинна бути дзеркально відображена в парламенті. Але цього абсолютно немає. Я наведу кілька прикладів, які додають характеристику суспільно-політичній&nbsp; ситуації, яка сьогодні відбувається&nbsp; в країні.</p>
<p>Що відбувається, шановні колеги, в стінах цього парламенту?&nbsp; Ми з вами ніяк не можемо&nbsp; визначитися&nbsp; з тим, хто, скільки разів, коли і як і в якій коаліції. А виходиш за межі&nbsp; парламенту – зовсім інші люди, зрозумілі, прості, люди, які живуть з елементарним страхом в душі, а що буде далі. А далі буде&nbsp; осінь, далі буде зима, далі будуть платіжки на&nbsp; опалення, далі –&nbsp; тарифи, які&nbsp; ростуть як на дріжджах.</p>
<p>Інший епізод. Діти&nbsp; йдуть&nbsp; до школи, йдуть до дитячих садків. І не повезло знову дітям початківцям і дошкільнятам.&nbsp; Тому що на осінь цього&nbsp; року випали місцеві вибори, і мери міст, і&nbsp; голови районних рад вирішили, що для дітей важливіше дитячий&nbsp; майданчик чи тротуар, який&nbsp; вони відкриють, перерізаючи урочисту стрічку, ніж їх власне повноцінне харчування. Я знаю, що я кажу, тому що до мене на&nbsp; прийом прийшли матері одного з міст Київської області, які вирішили перевірити, чим&nbsp; харчуються їх діти, і є фотопідтвердження тому, й&nbsp; будуть відповідні запити. Де одна порція 90 грамів, де тільки м'яса повинно було бути 100 грамів.</p>
<p>Отож, колеги, про що&nbsp; я хочу сказати, що чим далі і далі, ми подалі відходимо від вирішення суспільних проблем. Ми не працюємо над тим, щоб дати людям можливість пройти політичну кризу, пройти економічну кризу&nbsp; і елементарно вижити.</p>
<p>До чого я веду?&nbsp; Що ми сьогодні не хочемо, щоб до колапсу економічного, політичного і суспільного додався ще колапс у земельній&nbsp; сфері, ми повинні з вами терміново продовжити мораторій про купівлю-продаж земель сільськогосподарського призначення. Я переконаний у тому, що земля повинна стати ресурсом української економіки, але сьогодні ми не готові до того, щоб прийняти Закон про обіг земель сільськогосподарського призначення. І діти нам скажуть: "Ви продавали землю, а продали Україну".</p>
<p>Депутатська група "Воля народу" закликає всіх,&nbsp; представників всіх фракцій до солідарної відповідальності і спільних дій у вирішенні суспільних проблем. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Максим Юрійович Бурбак, "Народний фронт", будь ласка.</p>
<p>&nbsp;</p>
<p>10:18:27</p>
<p>БУРБАК М.Ю.</p>
<p>Шановний Голово, шановні народні депутати! Цього пленарного тижня у нас на порядку денному головні і надважливі питання – це прийняття змін до бюджету на 2015 рік стосовно підвищення пенсій та&nbsp; соціальних виплат.</p>
<p>Зазначу, що уряд Арсенія Яценюка вже накопичив на рахунках у Держказначействі відповідні кошти. Нам, шановні депутати, треба в четвер сконсолідуватися і проголосувати ці зміни. А це підвищення для 12,5 мільйонів українців і 80-и різного&nbsp; роду соціальних виплат. Збільшення зарплат, пенсій і інших соціальних виплат відбудеться у середньому на… підвищення відбудеться в середньому на 13 відсотків. Для висококваліфікованих працівників цей відсоток буде складати майже 18 відсотків.</p>
<p>До прикладу, з 1 вересня 2015 року прожитковий&nbsp; мінімум зростає на одну особу з 1176 гривень до 1330 гривень, розмір мінімальної пенсії зросте з 949 гривень до 1074 гривень і буде стосуватися 7,5 мільйонів українських пенсіонерів. Розмір мінімальної заробітної плати буде встановлений у розмірі 1378&nbsp; гривень.</p>
<p>Пам'ятаєте, коли ми приймали у грудні минулого року бюджет на 2015 рік, ми встановили, що з 1 грудня цього року ми будемо піднімати, індексувати пенсії і соціальні виплати. Уряд взяв на себе зобов'язання по результатам виконання бюджету за перше півріччя наблизити цю дату, і тепер це рішення ми повинні проголосувати в парламенті. І вже з кінця вересня або з початку жовтня буде перераховано і виплачено всім нашим соціально незахищеним верствам населення додаткові суми коштів.</p>
<p>Друге важливе питання це є голосування за законопроекти з реструктуризації зовнішнього боргу. Уряду вдалося списати близько 4 мільярдів доларів зовнішнього боргу і відтермінувати виплати по сумі основного боргу на наступні чотири роки. Все це дало можливість закумулювати гроші в бюджеті, які ми одразу направили на виплату і підвищення соціальних нарахувань соціально незахищеним верствам населення.</p>
<p>Напередодні міністр фінансів пані Яресько зустрічалася із головами і з представниками всіх фракцій коаліції, де пояснювала чітку позицію: це потрібно підтримувати, якщо ж не підтримаємо, то репутація, як мінімум, буде зіпсована, коли будемо приймати інші рішення. Але хотів би всім, хто критикує даний законопроект, нагадати, що лише Росія негативно відгукнулася на те, що ми домовилися із західними партнерами щодо реструктуризації.</p>
<p>Наступне, на сьогодні в Україні працює близько 9 моніторингових місій щодо виконання Україною своїх зобов'язань з імплементації розробленого плану щодо запровадження безвізового режиму. Цього тижня теж потрібно підтримати законопроект, яким ми все ж таки введемо для наших українців безвізовий режим.</p>
<p>І саме головне, розпочалися місцеві вибори і всі українці вже це відчули. Майданчик для місцевих виборів – це на місцях, в областях, в районах, давайте не перетворювати трибуну Верховної Ради на засіб для агітації. Ми&nbsp; по....</p>
<p>&nbsp;</p>
<p>ГОЛОВУЮЧИЙ. Дякую. Завершили? Дякую.</p>
<p>Будь ласка, Юрій Анатолійович Бойко, "Опозиційний блок".</p>
<p>&nbsp;</p>
<p>10:21:52</p>
<p>БОЙКО Ю.А.</p>
<p>Шановний пане Голово, шановні народні депутати! З початку вересня на Донеччині істотно знизилися кількість бойових зіткнень і обстрілів. Ми вітаємо прогрес досягнутий у роботі підгрупи з безпеки щодо відводу від лінії вогню танків і артилерії. Затишшя, яке запанувало, дає надію на зміцнення поки що крихкого миру.</p>
<p>Водночас на перше місце виходить стан справ в&nbsp; економіці – падіння&nbsp; обсягу виробництва, рекордне за 20 років зростання безробіття і зниження доходів громадян, замість підтримки економіки, розвитку виробництва і отримання реальних доходів, уряд їздить за кредитами по всьому світу і будує нову фінансову піраміду. Влада відмовилася від податку на розкіш, зате хоче, щоб всі громадяни платили податок на житло.</p>
<p>Щоб припинити урядові досліди над народом, "Опозиційний блок" вносить на розгляд Верховної Ради законопроект про мораторій на підвищення рівня тарифів для людей, чий сукупний дохід на місяць на перевищує трьох прожиткових мінімумів. Крім того, "Опозиційний блок" наполягає на невідкладному розгляді 11-ти запропонованих нами економічних законопроектів. Це реальні кроки з розвитку економіки і захисту бідних верств населення.</p>
<p>За місяць до опалювального сезону Україна не готова до зими. Уряд, як бачимо, не в курсі, наскільки ситуація катастрофічна. З необхідних 19 мільярдів кубів газу в сховищах закачано тільки 15. На складах при потребі 3 з половиною мільйонів тонн вугілля запаси ледве дотягують до півтора мільйона тонн. Це провісник енергокризи взимку.</p>
<p>Який з усього цього можна зробити висновок? Нинішня влада безконтрольна і безвідповідальна. Усі провали списуються на війну, йде колосальне розкрадання бюджетних коштів. Необхідно терміново прийняти закон про опозицію, щоб суспільство могло контролювати чинну владу. Це дозволить уникнути сповзання країни до економічного колапсу і зубожіння українських громадян. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Олег Ляшко, Радикальна партія.</p>
<p>&nbsp;</p>
<p>10:24:31</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги народні депутати, шановні громадяни України! Українська опозиційна фракція Радикальної партії пропонує свій план дій для українського парламенту на поточний пленарний тиждень, адже той перелік питань, який ми бачимо сьогодні і на тиждень, - це абсолютно не ті питання, які дають відповіді на виклики, які стоять перед мільйонами українських громадян. Перше питання – це підвищення рівня доходів громадян, це підвищення рівня життя українців. Платіжки, які люди отримали за електрику, плюс 30 відсотків вартості зростання на електрику, платіжки, які вони чекають за газ зі страхом –&nbsp; це фактично цвях у труну цієї влади, це фактично цвях у труну тієї економічної політики, яку проводить Президент, уряд, Національний банк, разом узяті.</p>
<p>Тому фракція Радикальної партії вимагає радикальної зміни економічної політики, яку проводить нинішня влада. Ми вважаємо, що сьогодні парламент має розглядати першочергово соціальні законопроекти про радикальне підвищення заробітної плати і пенсії, про радикальне зниження податків на фонд заробітної плати для того, щоб була можливість виживати малому, середньому та великому бізнесу. Ми наполягаємо розглянути в парламенті закон, який дає можливість жінкам у 55 років виходити на пенсію за умови наявності 30 років трудового стажу. Ми вимагаємо від парламентської більшості розглянути закон і скасувати податок ганебний на пенсії, який сьогодні ми маємо, і ганебний податок на депозити, які сьогодні люди масово забирають із банків.</p>
<p>Фракція Радикальної партія наполягає не на копійчаних підвищеннях подачки, які дають уряд і влада перед черговими виборами, а на радикальному підвищенні заробітної плати і пенсій для того, щоб люди мали можливість зводити кінці з кінцями. Ми вимагаємо від парламенту, від парламентської більшості виконати коаліційну угоду і проголосувати закон про імпічмент Президента і закон про тимчасові слідчі комісії для того, щоб мати реальний механізм контролю за Президентом і за виконавчою гілкою влади. Ми вимагаємо від Голови парламенту внести на розгляд до залу законопроект про зміни до Конституції, про скасування депутатської недоторканості, разом із депутатською недоторканістю прийняття закону про імпічмент Президента і про тимчасову слідчу комісію.</p>
<p>Ми вимагаємо радикальної зміни керівництва правоохоронної системи, зокрема відставки Генерального прокурора Шокіна, відставка його заступника Давида Сакварелідзе і це означає, що прокурорська мафія перемогла, що ніяких реальних реформ в прокуратурі не буде, і тому Шокін має піти у відставку. Ми вимагаємо від парламенту діяти, а не байдикувати!</p>
<p>&nbsp;</p>
<p>ГОЛОВУЮЧИЙ. Будь ласка, Віктор Бондар, "Партія "Відродження". Будь ласка.</p>
<p>&nbsp;</p>
<p>10:27:49</p>
<p>БОНДАР В.В.</p>
<p>Шановний Володимире Борисовичу, шановні колеги! Понятно, що чим ближче до виборів, тим більше опозиціонерів з'являється в залі, всі починають ставати опозиціонерами, всі починають кричати про те, як треба робити і як не треба було робити цей рік. Але я думаю, що влада, всі, хто приймав участь у діючій коаліції, вже розуміють, що за рік наробили біди. Не просто біди, а привели країну на межі дефолту і довели людей до просто обніщання, і до того, що сьогодні люди не мають вже копійку, як хліба купити, і ліки, не те, що щоб кудись поїхати і якісь вирішувати свої питання.</p>
<p>Багато говориться про те урядом, бравади цілі, скільки реформ зроблено і як вони покращили життя. Насправді, ми бачимо, нічого не міняється, і бачимо суху статистику, яка оприлюднена Держкомстатом. Падіння ВВП – на 17 відсотків, падіння обсягів промислової продукції – на 19,5, експорт впав на 33,6 відсотки, реальні доходи населення – на 23,5 відсотки, зарплата на 23,7 відсотки впала, ціни в цей же час зросли на 39,3 відсотки. А уряд пропонує нам підвищити соціальні стандарти всього на 13 відсотків – до 1378 гривень. Я хочу побачити, як вони самі проживуть на ці 1378 гривень цілий місяць, заплатять тарифи, будуть лікувати своїх родичів і ще мати копійку на хліб, і на те, щоб прожити.</p>
<p>Ця бравада закінчилась ганебно. Цей уряд треба гнати в шию і треба… Партія "Відродження", фракція "Відродження" вимагає зробити два місяці підряд кожен тиждень робочим і заслухати тиждень кожного міністра, що зроблено за рік, які в нього плани на наступні півроку, щоб він приніс конкретний пакет законопроектів, які реально змінюють ситуацію. А якщо він за день-два не зможе пояснити, що він цілий рік робив і які він бачить плани конкретні на три місяці, тут же в залі його всім залом звільняти, відправляти, до побачення, щоб далі вже не згадувати, що таке ганебне явище було в цій країні. Нам треба дієвий уряд, який займеться відродженням країни, відродженням промисловості, відродженням інвестиційної привабливості країни. Нам треба уряд, який реально буде думати про громадян і піднімати соціальні умови для життя. Вирішувати питання громадян, вирішувати питання інвестицій, промисловості, який дасть робочі місця і дасть сюди статус країни, яка буде реально не країною, яку вже ніхто не сприймає у світі, а країна, яка сама себе почне поважати і почне відроджуватися, і почне займатися реальними справами.</p>
<p>Тому ми вимагаємо, щоб був заслуханий уряд, заслуханий кожен міністр. І, щоб реально почалися звіти і почалося відродження. Потрібно вже розглядати проект бюджету на наступний рік. Потрібний новий Податковий кодекс, який змінить ситуацію в країні. Ми вимагаємо …</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, Сергій Соболєв, "Батьківщина".</p>
<p>&nbsp;</p>
<p>10:31:11</p>
<p>СОБОЛЄВ С.В.</p>
<p>Шановні колеги, фракція "Батьківщина" виступає за вирішення хоча б одного конкретного питання, яке б дозволило на сьогодні зняти десятки інших найважливіших речей, які не дають країні розвиватися.</p>
<p>Щойно ми отримали платіжку, тільки не платіжку за газ або електроенергію, а платіжку по якій НАК "Нафтогаз", державна компанія, викуповує у іншої державної компанії "Укргазвидобування" газ українського виробництва. Ви, мабуть,&nbsp; будете приємно здивовані. Тут ціна не 3600 так звана пільгова ціна. Тим більш, не ціна 7188 так звана ціна ринкова. Так от, щоб ви знали, державна компанія НАК "Нафтогаз Україна" викуповує у державної компанії "Укргазвидобування" газ про ціні тисячу 590 гривень В чотири з половиною рази дешевше ніж потім ця ціна виставляється для населення. І в два з лишнім рази дешевше, ніж виставляється так звана&nbsp;&nbsp;пільгова ціна.</p>
<p>Та скільки це буде продовжуватись? Наше наполягання. Протягом останніх чотирьох місяців внести на розгляд парламенту звіт робочої групи, яка чітко, по пунктах, довела, що на сьогоднішній день корупційна складова є ключове, що тягне ціну на газ вгору, для нас залишається пріоритетним.&nbsp;</p>
<p>І саме тому&nbsp; фракція&nbsp; "Батьківщина" наполягає на тому, щоб ця комісія&nbsp; була заслухана не в п'ятницю, а заслухана сьогодні, і&nbsp; після цього, ми б ухвалили&nbsp; найважливіші рішення. А саме: зниження рентної плати на газ для державної компанії НАК "Нафтогаз&nbsp; Україна", зниження рентної плати для комерційних структур, особливо для тих, хто інвестує мільярди в економіку&nbsp; України, видобуваючи газ з глибини більше 5 тисяч&nbsp; метрів, що дозволить так само зняти питання навантаження, яке лежить сьогодні на кожній українській родині. І нас дивує&nbsp; позиція уряду, коли&nbsp; виявляється найбільшим досягненням є 2,5 мільйона родин, які будуть отримувати субсидії. Фактично 10 мільйонів наших громадян перетворюють в жебраків, які змушені іти, принижуватись, люди, які заробили пенсії і заробітні плати, тепер&nbsp; випрошують копійки так званих&nbsp; субсидій на опалення, на електроенергію і на інші комунальні потреби. Саме це питання, які, ми наполягаємо, є найважливіші, і ми вимагаємо, щоб вони були поставлені сьогодні на голосування. Дякуємо.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, відповідно до&nbsp; Регламенту 30 хвилин&nbsp; на виступи фракцій і груп вичерпано. Прошу народних депутатів зайняти свої місця у залі. Будь ласка,&nbsp; шановні колеги, ми переходимо до питання порядку денного, а саме: питання про порядок денний третьої сесії Верховної Ради&nbsp; України.&nbsp;</p>
<p>Шановні колеги, 11 вересня&nbsp; на сайті Верховної Ради України було розміщено проект порядку денного третьої сесії, який складений за пропозицією комітетів парламенту. Також є пропозиція у порядок денний сесії включити всі законопроекти, які зареєстровані станом на 10 годину вівторка, тобто на сьогодні, на 10 годину ранку. Відповідно 22 статті Регламенту ми маємо затвердити порядок денний третьої сесії Верховної Ради України.</p>
<p>Я прошу всіх зайняти свої місця, шановні колеги. Запросіть депутатів до зали.</p>
<p>Шановні колеги, на ваш розгляд внесене питання про порядок денний третьої сесії Верховної Ради України восьмого скликання, який був розміщений 11 вересня на сайті Верховної Ради України, і в який включено всі проекти законів, які зареєстровані станом на 10 годину 15 вересня, тобто сьогодні.</p>
<p>Готові голосувати? Будь ласка, колеги, в цілому затвердити порядок денний третьої сесії Верховної Ради України, прошу голосувати, колеги. Будь ласка, голосуємо. Голосуємо, колеги.</p>
<p>&nbsp;</p>
<p>10:36:30</p>
<p>За-180</p>
<p>Шановні колеги народні депутати, будь ласка, займіть свої місця для голосування. Мова йде про затвердження порядку денного третьої сесії&nbsp; Верховної Ради України.</p>
<p>Народні депутати, готові голосувати? Колеги! Будь ласка, колеги, прошу, займайте свої місця.</p>
<p>Ставлю на голосування про затвердження порядку денного третьої сесії. Колеги, голосуємо, прошу голосувати.</p>
<p>&nbsp;</p>
<p>10:37:39</p>
<p>За-207</p>
<p>Вже краще. По фракціях.</p>
<p>Шановні колеги народні депутати, ще раз звертаю вашу увагу про те, що ми розглядаємо питання про порядок денний третьої сесії. Всі проекти законів, які включені народними депутатами, подані і зареєстровані народними депутатами України на дану годину – це ж ваші законопроекти,&nbsp; ми ж не зможемо їх розглядати. Це не порядок денний на сьогодні, а це порядок денний на сесію. Готові голосувати, колеги? Готові? Прошу голосувати, колеги, затвердження порядку денного сесії, прошу підтримати. Прошу підтримати.</p>
<p>Прошу голосувати.</p>
<p>&nbsp;</p>
<p>10:38:55</p>
<p>За-210</p>
<p>Колеги, ми не зможемо розпочати розгляд питань порядку денного. Будь ласка,&nbsp; колеги, займаємо свої місця. Будь ласка,&nbsp; колеги, затвердження порядку денного третьої сесії Верховної Ради України. Затвердження порядку денного сесії&nbsp; Верховної Ради України.&nbsp; Далі перейдемо до&nbsp; розгляду законів.</p>
<p>Готові? Прошу&nbsp; голосувати затвердження порядку денного третьої сесії Верховної Ради України. Голосуємо. Прошу підтримати, прошу голосувати.</p>
<p>&nbsp;</p>
<p>10:40:16</p>
<p>За-219</p>
<p>Краще. Шановні колеги, для того, щоб&nbsp; розпочати нашу роботу, нам потрібно затвердити порядок&nbsp; денний &nbsp;третьої сесії&nbsp; Верховної Ради України.&nbsp; Будь ласка,&nbsp; колеги,&nbsp; сконцентруйтесь.</p>
<p>Готові? Колеги, будь ласка, займайте&nbsp; місця, будемо зараз голосувати. Хвилину, зараз будемо&nbsp; голосувати, підготуйтесь, будь ласка, порядок третьої сесії, порядок денний третьої сесії Верховної Ради України. Тобто кожний&nbsp; законопроект, який&nbsp; зареєстрований депутатами&nbsp; Верховної Ради, не буде він&nbsp; включений, ми&nbsp; не зможемо його розглядати,&nbsp; взагалі.</p>
<p>Будь ласка, колеги, я прошу підтримати. Голосуємо, колеги, будь ласка. Голосуємо колеги, будь ласка, порядок денний третьої сесії Верховної Ради України.</p>
<p>Готові? Будь ласка, голосуємо, прошу підтримати. Голосуємо "за".&nbsp;</p>
<p>&nbsp;&nbsp;</p>
<p>10:41:53</p>
<p>За-225</p>
<p>Шановні колеги, ще раз ставлю на голосування дану пропозицію. 225 голосів, тобто майже ми вже&nbsp; готові.</p>
<p>Юлія Володимирівна, будь ласка. Про затвердження порядку&nbsp; денного сесії, третьої сесії Верховної Ради України станом… Всі включені законопроекти станом на дану годину сьогодні.</p>
<p>Будь ласка, прошу голосувати в цілому порядок денний третьої сесії. Будь ласка, голосуємо, колеги. Прошу підтримати. Голосуємо.</p>
<p>&nbsp;</p>
<p>10:42:38</p>
<p>За-228</p>
<p>Це вже краще, 228, рішення прийнято.&nbsp;</p>
<p>Шановні колеги, давайте будемо вважати, що це&nbsp; була розминка. Але я просив би, дуже організовано щоб ми з вами голосували.</p>
<p>Шановні колеги, в нас є ряд кадрових питань, які не потребують включення до порядку денного. Я прошу всіх залишатися на своїх місцях, народних депутатів, колеги.</p>
<p>Хочу проінформувати, шановні колеги, що 8 вересня … Але перед цим проінформую вас про те, що маємо три заяви за&nbsp; власним бажанням кадрових питань. А саме 8 вересня написав заяву за власним бажанням залишити свою посаду керівник Апарату Верховної Ради&nbsp; України Валентин Олександрович Зайчук.</p>
<p>Також, шановні колеги, є заява міністра охорони здоров'я пана Квіташвілі за власним бажанням, і також є заява віце-прем'єр-міністра Ващевського теж за власним бажанням.</p>
<p>Розпочинаємо розгляд цього питання, шановні колеги. Керівником Апарату Верховної Ради&nbsp; Валентином Олександровичем Зайчуком 8 вересня 2015 року подана заяву про звільнення із займаної посади за власним бажанням.</p>
<p>Законодавством України вирішено, що Верховна Рада України вирішує питання про звільнення з посади керівника Апарату Верховної Ради&nbsp; шляхом відкритого поіменного голосування. Відповідно, подання на розгляд вносить Голова Верховної Ради&nbsp; України, що я і зробив на… відповідно до власного бажання Валентина Олександровича Зайчука.</p>
<p>Шановні колеги, Валентин Олександрович знаходиться на трибуні, і я думаю, що&nbsp; для нього це&nbsp; хвилююча мить. Я просив би вашої уваги. І я хочу надати слово Валентину Олександровичу.&nbsp; Який більше десятиріччя кожного дня професійно і сумлінно виконував свої обов'язки.</p>
<p>Будь ласка, Валентин Олександрович, прошу. <i>(Оплески)</i></p>
<p>&nbsp;</p>
<p>ЗАЙЧУК В.О.</p>
<p>Шановний пане Голово, шановні народні депутати, за 13 років 3 місяці і 3 дні, сьогодні виповнилося, я вперше виступаю на пленарному засіданні. Останній раз я виступав на пленарних засіданнях з цієї трибуни, коли був міністром освіти.</p>
<p>Я хочу дуже до вас звернутися з великим&nbsp; проханням. Я вдячний депутатам четвертого, п'ятого, шостого, сьомого і восьмого скликання за ту довіру, яку мені довірено керувати Апаратом. Але дуже вас прошу із розумінням віднестися до мене. Я прийняв рішення про те, що я прошу піти у відставку. І дуже прошу всіх підтримати моє і рішення моєї родини про цей&nbsp; крок. Дякую за увагу. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Шановні колеги народні депутати, за Регламентом&nbsp; Верховної Ради розгляд даного питання не потребує включення до порядку денного сесії. І в зв'язку із цим пропонується і клопотанням, і словами Валентина Олександровича розглянути заяву Керівника Апарату Верховної Ради Зайчука Валентина Олександровича про звільнення його із займаної посади за власним бажання.</p>
<p>Прошу підготуватися до голосування і прошу підтримати заяву Валентина Олександровича. Ви чули його пропозицію. Прошу голосувати, шановні колеги, заяву Керівника Апарату Верховної Ради Зайчука Валентина Олександровича про звільнення його із займаної посади за власним бажанням. Прошу голосувати, шановні колеги.</p>
<p>&nbsp;</p>
<p>10:46:52</p>
<p>За-217</p>
<p>Шановні колеги, шановні колеги, я думаю, що це тільки те, що народні депутати висловлюють свою шану і повагу, Валентин Олександрович. Я&nbsp; ще раз поставлю цю пропозицію на голосування. Давайте підтримаємо власне бажання Керівника Апарату, це його воля. Будь ласка, шановні колеги, прошу, сконцентруйтесь.</p>
<p>Прошу голосувати, шановні колеги, заяву Валентина Олександровича. Прошу голосувати, шановні колеги, голосуємо, колеги.</p>
<p>&nbsp;</p>
<p>10:47:39</p>
<p>За-222</p>
<p>Колеги, давайте приготуємося і проголосуємо, шановні колеги! Будь ласка, шановні колеги, голосуємо. Прошу підтримати, шановні колеги, Валентина Олександровича. Будь ласка, готові голосувати, колеги? Прошу голосувати. Ну, треба ж по совісті ставитися до цього питання. Будь ласка, шановні колеги, голосуємо. Прошу підтримати.</p>
<p>&nbsp;</p>
<p>10:48:21</p>
<p>За-217</p>
<p>Шановні колеги… <i>(Шум у залі)</i></p>
<p>Валентин Олександрович, вам слово.</p>
<p>&nbsp;</p>
<p>ЗАЙЧУК В.О.</p>
<p>Шановні колеги, я щиро прошу мене зрозуміти, і дуже прошу: підтримайте моє рішення. Я дуже прошу!</p>
<p>&nbsp;</p>
<p>ГОЛОВУЮЧИЙ. Колеги, людині 66 років, він звертається до вас з проханням. Ну, ми маємо по-іншому поступити.</p>
<p>Колеги, будь ласка, прошу, сконцентруйтесь. Є заява за власним бажанням. І давайте проголосуємо. Готові голосувати, колеги? <i>(Шум у залі)</i></p>
<p>Шановні колеги, готові? <i>(Шум у залі)</i></p>
<p>Будь ласка, колеги! Ну, у нас ще є два, шановні колеги, кадрових питання. Якщо ми зараз так підемо, то ми далеко зайдемо. Колеги, будь ласка! Запросіть депутатів до залу.&nbsp;</p>
<p>Колеги, будь ласка, голосуємо. Готові? Прошу голосувати заяву Валентина Олександровича Зайчука.</p>
<p>Голосуємо? Голосуємо, колеги. Прошу голосувати. Голосуємо, шановні колеги.</p>
<p>&nbsp;</p>
<p>10:50:19</p>
<p>За-218</p>
<p>218 – рішення не прийнято.</p>
<p>Шановні колеги, оголошую 15-хвилинну перерву.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ПАРУБІЙ А.В. Шановні колеги, прошу депутатів заходити в зал і займати робочі місця. Підготуватись до голосування. Секретаріати фракцій я прошу змобілізувати особливий склад. Секретаріат Верховної Ради прошу повідомити про початок нашої роботи. Будь ласка.</p>
<p>Шановні колеги, хто в кулуарах, ще раз запрошую в зал, зараз відбудеться голосування. Будь ласка, заходимо, займаємо робочі місця.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, прошу займайте свої місця, будемо продовжувати розгляд питання, який ми не розглянули. Будь ласка.</p>
<p>Шановні колеги, будь ласка, займаємо свої місця.</p>
<p>Шановні колеги, можемо продовжувати нашу роботу? Будь ласка, займайте свої місця, і я запрошую до слова керівника Апарату Верховної Ради України&nbsp; Валентина Олександровича Зайчука. Будь ласка.</p>
<p>Шановні колеги,&nbsp; будь ласка, займіть свої місця, просив би вашої уваги.</p>
<p>Запрошую до&nbsp; слова Валентина Олександровича Зайчука. Будь ласка, Валентин Олександрович. Колеги, увага,&nbsp; будь ласка!</p>
<p>&nbsp;</p>
<p>ЗАЙЧУК В.О.</p>
<p>Шановні народні депутати, з'явилася така оказія, коли&nbsp; банальне питання щодо кадрового рішення воно так важко йде в залі.&nbsp; Я вас дуже прошу, ще раз,&nbsp; повернутися до цього питання. Ще раз підкреслюю, це моє особисте рішення. І я вас дуже прошу підтримати це рішення. І ще раз прошу,&nbsp; Володимире&nbsp; Борисовичу, поставте на голосування. Я вас дуже всіх прошу підтримати моє рішення. Я буду дуже вдячний. Уклінно прошу! Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги&nbsp; народні депутати,&nbsp; будь ласка, давайте займайте свої місця. Я хочу ще раз вас проінформувати, що Валентин Олександрович 8 вересня написав заяву за власним бажанням. Він пройшов достатньо серйозний шлях, займав&nbsp; різні відповідальні посади і прийняв для себе це внутрішньо рішення, він&nbsp; і його родина. Він має сьогодні 66 років, і ми бачимо, і повагу людей. Але не задовольняти сьогодні його прохання – це просто, знаєте, вкінці його професійної кар'єри просто віднестись з великою неповагою до нього.</p>
<p>Тому,&nbsp; шановні колеги, я прошу ще раз зайняти свої місця. Ви чули позицію людини, яка звертається до народних депутатів з проханням задовольнити його заяву. Я просто не розумію, чому ми сьогодні робимо з цього те, що в принципі не потрібно було би робити: по десять разів голосуємо порядок денний, затвердження сесії. Зараз будемо голосувати питання порядку денного і відповідно ухвалення заяви Керівника Апарату Верховної Ради. Ми ж всі розуміємо, що після цього питання будуть ще дві позиції по Кабінету Міністрів. І там я теж розраховую на те, що ваше сумління буде говорити про задоволення заяв, які написали два міністри –&nbsp; один віце-прем'єр і один міністр.</p>
<p>Тому я прошу ще раз, сконцентруйтеся, будь ласка, шановні колеги, на голосуванні. Готові голосувати чи ні? Готові? Будь ласка, займайте свої місця. Керівників фракцій я просив би…</p>
<p>Шановні колеги, ставлю на голосування пропозицію, рішення про задоволення заяви, розглянути заяву Керівника Апарату Верховної Ради України Зайчука Валентина Олександровича про звільнення його із займаної посади за власним бажанням. Готові?</p>
<p>Будь ласка, голосуємо. Прошу задовольнити заяву голови Апарату Верховної Ради України за власним бажанням, яку він оголосив з цієї трибуни. Готові голосувати, колеги? Голосуємо. Прошу голосувати.</p>
<p>Прошу підтримати заяву Валентина Олександровича, колеги. Голосуємо.</p>
<p>&nbsp;</p>
<p>11:35:48</p>
<p>За-238</p>
<p>Рішення прийнято.</p>
<p>Давайте поаплодуємо Валентину Олександровичу. <i>(Оплески) </i>Дякую за розуміння. Я думаю, що цим голосуванням ми висловили повагу до Валентина Олександровича. І я переконаний в тому, що Валентин Олександрович не буде забувати про парламент, але ми ще подякуємо вам за відповідну роботу. Дякуємо, шановні колеги, за розуміння в цьому питанні. Прошу наше рішення оформити відповідною постановою.</p>
<p>Шановні колеги, у нас є ще дві заяви: одна міністра охорони здоров'я Олександра Квіташвілі і друга віце-прем'єр-міністра Вощевського. Але насправді, я так розумію, що їх немає в залі? А їх запросили?</p>
<p>Будь ласка,&nbsp; Олег Березюк. Олег Романович, будь ласка.</p>
<p>&nbsp;</p>
<p>11:37:14</p>
<p>БЕРЕЗЮК О.Р.</p>
<p>Вельмишановний пане Голово! Справді, люди мають право на своє рішення, але ці люди мали також право на рішення погодитися стати міністрами і віце-прем'єр-міністрами. Це публічні особи, їх призначав парламент.</p>
<p>Було б дуже добре, було б правильно з усіх правил публічного управління і парламентаризму, щоб вони вийшли сюди пояснили свою позицію, зробили своє вкладення в бачення парламенту, чому так сталося, і з Богом пішли згідно свого рішення. Але без них на цій трибуні, я вважаю, це робити просто апріорі не правильно. Дуже дякую.</p>
<p>&nbsp;</p>
<p>ГОЛОВУЮЧИЙ.&nbsp; Давайте, шановні колеги, ми маємо… я думаю… Апарат запрошував міністрів? Давайте, знаєте, що зробимо, шановні колеги,&nbsp; давайте зробимо таким чином. Давайте ми запросимо їх на 12.30, і зразу в 12.30 продовжимо ці питання кадрові розглядати. Приймається? А зараз, колеги, ми приймемо рішення відповідно до законів. Приймається? Добре.</p>
<p>Тоді я прошу на 12.30 запросити до зали Верховної Ради міністра охорони здоров'я Олександра Квіташвілі і віце-прем'єр-міністра Вощевського. Голова Комітету охорони здоров'я. Все буде нормально, в 12.30 будемо розглядати Квіташвілі.&nbsp;</p>
<p>Шановні колеги народні депутати, переходимо до&nbsp; інших питань порядку денного для прийняття рішень з обговорених питань. А саме: проект Постанови про&nbsp; відведення міста Біляївка Біляївського району&nbsp; Одеської області&nbsp; до категорій міст обласного значення (2278а). Доповідає Федорук Микола Трохимович. Просить слово, будь ласка, хвилину Федоруку.</p>
<p>Апарат, запросіть міністрів до парламенту на 12.30.</p>
<p>&nbsp;</p>
<p>11:39:29</p>
<p>ФЕДОРУК М.Т.</p>
<p>Шановний Голово, шановні народні депутати! У зв'язку з необхідністю додаткового розгляду цього питання у комітеті сьогодні я прошу перенести розгляд даного питання на інший час. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; є пропозиція голови підкомітету перенести розгляд цього питання, якщо ви не заперечуєте, він має право внести таку пропозицію, ми&nbsp; перенесемо&nbsp; розгляд.</p>
<p>Далі. Шановні колеги, надзвичайно важливий проект закону у другому читанні – проект Закону (реєстраційний номер 2087а), проект Закону про&nbsp; внесення змін до деяких законів України у сфері державних закупівель щодо приведення їх&nbsp; у відповідність&nbsp; з міжнародними стандартами та&nbsp; вжиття заходів з подолання&nbsp; корупції. Доповідає заступник голови&nbsp; профільного комітету (це друге читання)&nbsp; Юрій Ігорович Соловей.</p>
<p>Будь ласка, Юрій Ігоровичу, прошу.</p>
<p>&nbsp;</p>
<p>11:40:47</p>
<p>СОЛОВЕЙ Ю.І.</p>
<p>Шановні колеги, на ваш розгляд у другому читанні вноситься законопроект&nbsp; номер 2087а щодо… Закон України про внесення змін&nbsp; до деяких законі України у сфері державних закупівель щодо&nbsp; приведення їх у відповідність&nbsp; до&nbsp; міжнародних стандартів та&nbsp; вжиття заходів з подолання корупції.</p>
<p>Хочу зауважити, що даний законопроект є дуже серйозним. Він стосується&nbsp; 300 мільярдів гривень закупівель у державному секторі України.</p>
<p>Нагадаю, що&nbsp; законопроектом до першого&nbsp; читання передбачалося зниження, зокрема,&nbsp; корупційних ризиків, перевірка інформації про кінцевого бенефіціара, демонстрація змісту цінової пропозиції та інших документів на вимогу учасника при розкритті конкурсних пропозицій, публікація протоколів оцінки, унеможливлення умисного блокування торгів через процедуру оскарження; друге, спрощення участі для бізнесу та дерегуляція; третє, приведення до міжнародних стандартів; четверте, підвищення порогів закупівлі.</p>
<p>При підготовці до другого читання до комітету надійшло 64 поправки народних депутатів України, переважна більшість з яких була врахована. До другого читання комітетом, зокрема, запропоновано не виключати систему моніторингу, як це пропонувалось урядом, а вдосконаливши таку&nbsp; систему, поклавши цю функцію, точніше, перевівши її з Міністерства економіки на профільну структуру – саме Державну фінансову інспекцію; друге, збільшити поріг державних закупівель без проведення процедур на виконання робіт з мільйона 200 до півтора мільйони гривень у зв'язку із зростанням на 28,4 відсотки індексу цін на будівельно-монтажні роботи за&nbsp; 2014 рік та перше півріччя 2015 року з урахування ПДВ; встановити замовнику обов'язок вимагати не менше&nbsp; одного кваліфікаційного критерію; запровадити поняття "формальні помилки", які не впливають на зміст пропозицій, а саме відсутність нумерації сторінок, підписів, печаток на окремих документах, технічні помилки та описки; дозволити на період проведення АТО…</p>
<p>&nbsp;</p>
<p>ПАРУБІЙ А.В.&nbsp; Скільки часу треба, щоб завершити? <i>(Шум у залі)</i> Для чого хвилину, давайте 30 секунд.</p>
<p>&nbsp;</p>
<p>СОЛОВЕЙ Ю.І.&nbsp; І ряд інших поправок.</p>
<p>Зважаючи на це, Комітет Верховної Ради&nbsp; з питань&nbsp; економічної політики рекомендує Верховній Раді&nbsp; прийняти даний законопроект у другому читанні і в цілому з пропозиціями комітету. Дякую.</p>
<p>&nbsp;</p>
<p>ГОЛОВУЮЧИЙ.&nbsp; По поправках…</p>
<p>Шановні колеги, ви чули суть законопроекту. Ми маємо по процедурі йти по поправкам. Їх тут достатньо немало.</p>
<p>Чи є необхідність йти по поправкам, колеги? Чи є зауваження по поправкам? 2087а. Немає.</p>
<p>Немає, і присутні зараз… Є, да? Добре, тоді ідемо. Перша поправка, Івченко, наполягаєте? Перша поправка. Івченко, будь ласка.</p>
<p>Увага, колеги!</p>
<p>&nbsp;</p>
<p>11:43:51</p>
<p>ІВЧЕНКО В.Є.</p>
<p>Вадим Івченко, Фракція "Батьківщина".</p>
<p>Шановні колеги, дійсно, потрібний антикорупційний закон, який ми сьогодні... нам потрібно прийняти. Але я наполягаю на своїй правці. Справа в тому, що всі сьогодні у нас речі в державних підприємствах, в підприємствах, які мають 50 відсотків і більше держави, тобто комунальні підприємства, вони сьогодні мають теж проводити тендери для того, щоб не було якихось у нас зловживань з фінансами саме в цій сфері. Ви знаєте, мільярдні оборутки проходять через державні підприємства. Тому я, в принципі, наполягаю на своїй правці, щоб державні підприємства, комунальні підприємства та всі підприємства, де є частка держави – більше 50 відсотків, мають проводити тендери з державних закупівель, це є теж антикорупційна норма. Я вам дякую, колеги.</p>
<p>&nbsp;</p>
<p>ГОЛОВУЮЧИЙ. Будь ласка, позиція комітету.</p>
<p>&nbsp;</p>
<p>11:44:55</p>
<p>СОЛОВЕЙ Ю.І.</p>
<p>Комітет відхилив дану правку через те, що такий підхід суперечить, зважаючи на те, що даний законопроект розроблений Міністерством економіки у відповідності до директив Європейського Союзу, зокрема, в сфері державних закупівель і ними чітко визначено перелік до чого застосовуються державні закупівлі, саме з цих мотивів комітет відхилив дану поправку. Але поряд з тим, інші речі закладені в інших статях даного закону. Тому я би казав, не наполягати на даній поправці. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Наполягаєте на голосуванні поправки? Не наполягає.</p>
<p>Ідемо далі. 5-а – не наполягають.</p>
<p>6-а – не наполягають.</p>
<p>9-а. 10-а. 11-а. 22-а. 23-я. 24-а. 26-а. 27-а. 32-а. 33-я. 36-а. 37-а. 42-а. 43-я. 44-а. 46-а. 47-а. 50-а. 53-я. 55-а. 57-а.</p>
<p>Шановні колеги, всі поправки вичерпано. Я прошу зайняти свої місця. Будь ласка, під стенограму, технічна опечатка…</p>
<p>&nbsp;</p>
<p>11:47:11</p>
<p>СОЛОВЕЙ Ю.І.</p>
<p>Шановні колеги, там була одна технічна опечатка. Прошу під стенограму врахувати. В абзаці шостому підпункту першого пункту 1 розділу І законопроекту слова "органи соціального страхування та захисту, створені за участю держави" замінити словами "органи соціального страхування, створені відповідно до закону". І прошу дати відповідне доручення комітету при підготовці тексту закону: разом з Головним юридичним управлінням врахувати, з урахуванням редакційно техніко-юридичних правок. Дякую.</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>2087а: проект Закону про внесення змін до деяких законів України у сфері державних закупівель щодо приведення їх у відповідність з міжнародними стандартами та вжиття заходів з подолання корупції.</p>
<p>Колеги, важливий закон. Ми пройшли по поправках, фактично все враховано. І зараз я поставлю на голосування пропозицію: ухвалити в другому читанні та в цілому цей проект закону з техніко-юридичними правками, які були озвучені доповідачем – заступником голови комітету Юрієм Ігоровичем Солов'єм.</p>
<p>Прошу зайняти свої місця і підготуватися до голосування, шановні колеги. 2087а. В другому читанні і в цілому антикорупційний закон в сфері закупівель. Готові? Друге читання і в цілому, 2087а. Прошу голосувати, колеги. Голосуємо.</p>
<p>В другому читанні та в цілому, прошу підтримати 2087а, колеги.</p>
<p>&nbsp;</p>
<p>11:49:01</p>
<p>За-251</p>
<p>251 – рішення прийнято. Закон ухвалено, важливий закон.</p>
<p>Міністр економіки хоче. Одну хвилину, будь ласка, слово.</p>
<p>&nbsp;</p>
<p>11:49:30</p>
<p>АБРОМАВИЧУС А.</p>
<p>Да, коллеги, большое спасибо, что приняли такой закон, это очень важно. В принципе реформа государственных закупок – это сложная, важная и очень комплексная реформа, затрагивает очень много всяких бизнес-интересов, это делалось очень непрозрачно. Реальная возможность сэкономить 50 миллиардов гривен в год. И я вижу, какие у вас политические баталии, но это только показывает, что в независимости от партийной принадлежности все-таки реформаторские законопроекты поддерживаются.</p>
<p>Вся реформа, это всего лишь два законопроекта. Один вы уже приняли. В октябре будет следующий. Про то, чтобы все госзакупки в итоге перешли бы в электронную плоскость. Это как делается в других странах. Поэтому давайте дождемся октября, это сделаем.</p>
<p>И что я хотел сказать, что с вашей помощью, с помощью тоже негосударственных организаций, которые разработали этот законопроект, мы обязательно поборем коррупцию в государственных закупках и обязательно поборем коррупцию в государственных предприятиях.</p>
<p>Большое вам спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Переходимо до наступного питання порядку денного з раніше обговорених питань, шановні колеги.</p>
<p>2940, проект Закону про внесення зміни до пункту 3 розділу VI "Прикінцевих та перехідних положень" Бюджетного кодексу України (щодо розвитку автомобільних доріг державного значення)&nbsp; (друге читання). Ми його оговорили, цей проект закону, і є пропозиція його підтримати.</p>
<p>Прошу зайняти свої місця, шановні колеги. В другому читанні, шановні колеги, в другому читанні і в цілому.</p>
<p>Одна поправка. Віктор Пинзеник, будь ласка, хвилину.</p>
<p>&nbsp;</p>
<p>11:51:11</p>
<p>ПИНЗЕНИК В.М.</p>
<p>Шановні колеги, цей закон передбачає, що кредити надані суб'єктами господарювання під гарантії уряду, зобов'язання по яких має виконувати держава, називається чомусь гарантованим боргом. Але, якщо зобов'язання є за державою, то це прямий державний борг, а не гарантований. По суті, цим законом пропонується схема позабюджетного фінансування видатків, бо це є видатки бюджетні за природою. Якщо держава хоче вирішувати будь-яку проблему, включаючи дороги, то вона має передбачати ці кошти в бюджеті, а не придумувати різного роду схеми. Тому я прошу підтримати мою поправку про відхилення даного законопроекту.</p>
<p>&nbsp;</p>
<p>ГОЛОВУЮЧИЙ. Від комітету Матвієнко? Пропозиція, будь ласка.</p>
<p>Була пропозиція Віктора Михайловича Пинзеника, ви чули, врахувати 3 поправку. Будь ласка, визначайтесь.</p>
<p>&nbsp;</p>
<p>11:52:26</p>
<p>За-147</p>
<p>Не набрала необхідної кількості голосів.</p>
<p>Будь ласка, в другому читанні та в цілому. Шановні колеги, в другому читанні та в цілому проект закону 2940 про внесення змін до пункту 3 розділу VI "Прикінцевих та перехідних положень" Бюджетного кодексу України щодо розвитку автомобільних доріг державного значення. Пропозиція прийняти в другому читанні та в цілому, шановні колеги. Готові голосувати? В другому читанні та в цілому, прошу голосувати. В другому читанні та в цілому.</p>
<p>&nbsp;</p>
<p>11:53:15</p>
<p>За-202</p>
<p>&nbsp;</p>
<p>ГОЛОС ІЗ ЗАЛУ.&nbsp; На повторне друге читання.</p>
<p>&nbsp;</p>
<p>ГОЛОВУЮЧИЙ. Ну, у нас є пропозиція відправити його на підготовку до повторного другого читання в комітет. Давайте, колеги, щоб ми не втратили проект закону. Будь ласка, пропозиція на повторне друге читання до комітету профільного для підготовки на повторне друге читання.</p>
<p>Будь ласка, прошу голосувати, прошу підтримати. На повторне друге, колеги, голосуємо. Повторне друге читання&nbsp; в комітет.</p>
<p>&nbsp;</p>
<p>11:54:00</p>
<p>За-207</p>
<p>Рішення не прийнято. Закон вважається відхиленим.</p>
<p>2229а, проект Закону про внесення змін до додатків 3, 7 до Закону України "Про Державний бюджет України на 2015 рік" щодо перерозподілу бюджетних призначень для Одеської області (2229). Доповідає Павло Унгурян.</p>
<p>&nbsp;</p>
<p>11:54:39</p>
<p>УНГУРЯН П.Я.</p>
<p>Шановні колеги, слава Ісусу Христу! В бюджеті 2015 року, в державному бюджеті, передбачено субвенцію для Одеської області для будівництва лікувального корпусу Одеської…</p>
<p>&nbsp;</p>
<p>ГОЛОВУЮЧИЙ. Одну хвилину, шановні колеги. Одну хвилину, колеги. Є пропозиція доповідача розглядати його за скороченою процедурою.</p>
<p>Прошу визначатись, шановні колеги, щодо розгляду за скороченою процедурою. Розгляд за скороченою процедурою.</p>
<p>&nbsp;</p>
<p>11:55:10</p>
<p>За-173</p>
<p>Рішення прийнято, 173. Будь ласка, доповідайте.</p>
<p>&nbsp;</p>
<p>11:55:22</p>
<p>УНГУРЯН П.Я.</p>
<p>Да, розпочну знову. В бюджеті 2015 року, в державному бюджеті, передбачено субвенцію для Одеської області для будівництва лікувального корпусу Одеської обласної дитячої лікарні. Але в цінах 2015 року на завершення цього будівництва потрібно більше 400 мільйонів гривень. Тому голова одеської обласної адміністрації звернувся з проханням змінити цільове призначення цих грошей. І Комітет з питань бюджету одностайно підтримав і в першому і в цілому рекомендував ухвалити законопроект 2229а.</p>
<p>Але вчора у нас відбулася в Одесі робоча нарада за участю голови адміністрації на прохання керівництва Обласної дитячої лікарні, в якому ми вчора дійшли до наступного висновку. З урахуванням того, що в нас вже середина вересня, і будівельних робіт&nbsp; потрібно робити дуже багато, і фактично 19 мільйонів, які передбачені, їх вистачить на дуже малий об'єм будівельних робіт, і лікарі, і батьки просять, щоби Верховна Рада ці 19 мільйонів,&nbsp; які вже передбачені в бюджеті, направила на придбання медичного обладнання для реанімації дитячої, для лікування дітей з онкологією,&nbsp; з нейрохірургією. Тому велике прохання підтримати це звернення, яке підтримується і обласною&nbsp; державною&nbsp;&nbsp;&nbsp; адміністрацією, і&nbsp; членами Комітету з питань бюджету, Міністерством фінансів ця узгоджена позиція. І саме головне – це прохання&nbsp;&nbsp; лікарів, і це прохання дітей, і&nbsp; батьків, щоби ми, це сьогодні скоригували.</p>
<p>Ось такий невеличкий законопроект, прохання, його в цілому зараз проголосувати. Заздалегідь вдячний всім за це.</p>
<p>&nbsp;</p>
<p>ГОЛОВУЮЧИЙ. &nbsp;&nbsp;Дякую.</p>
<p>Будь ласка, запишіться:&nbsp; два –&nbsp; "за", два – "проти". Два – "за", два – "проти", запишіться,&nbsp; будь ласка.&nbsp; Будь ласка,&nbsp; народний депутат&nbsp; Голубов.</p>
<p>&nbsp;</p>
<p>11:57:32</p>
<p>ГОЛУБОВ Д.І.</p>
<p>Передаю слово Гончаренку.</p>
<p>&nbsp;</p>
<p>11:57:38</p>
<p>ГОНЧАРЕНКО О.О.</p>
<p>Шановні колеги,&nbsp; шановні колеги, хочу всіх закликати підтримати цю пропозицію, і сам як лікар-інтерн&nbsp; Одеської&nbsp; дитячої клінічної лікарні (була в мене і така сторінка в моїй біографії)&nbsp; дуже&nbsp; важливо підтримати цю лікарню, яка, дійсно, рятує життя дітей, рятує життя сотень та тисяч дітей з Одеської області та не тільки. І тому дуже велике прохання до всіх, хто зараз сидить в залі, підтримати цю пропозицію, і підтримати це голосування.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка,&nbsp; народний депутат&nbsp; Корчик&nbsp; "Народний фронт".&nbsp;&nbsp; &nbsp;&nbsp;&nbsp;&nbsp;</p>
<p>&nbsp;</p>
<p>11:58:21</p>
<p>КОРЧИК В.А.</p>
<p>Прошу передати слово Федоруку Миколі Трофимовичу.</p>
<p>&nbsp;</p>
<p>11:58:28</p>
<p>ФЕДОРУК М.Т.</p>
<p>Шановні народні депутати,&nbsp; фракція&nbsp; "Народного фронту" буде обов'язково підтримувати цей законопроект, адже,&nbsp;&nbsp; це стосується дітей.&nbsp;&nbsp; І закликаємо всіх проголосувати "за".</p>
<p>&nbsp;</p>
<p>ГОЛОВУЮЧИЙ. Будь ласка, Юлія Володимирівна Тимошенко.</p>
<p>&nbsp;</p>
<p>11:58:59</p>
<p>ТИМОШЕНКО Ю.В.</p>
<p>Шановні колеги, ми, безумовно, підтримуємо і Одесу, і лікарню, яку треба побудувати, і взагалі всі соціальні законопроекти ми, безумовно, будемо підтримувати. Але, я хочу повідомити зараз і парламенту, і суспільству, що ми 5 місяців разом з іншими фракціями і коаліції б'ємося над тим, щоб провести невідкладні законопроекти, які пов'язані із встановленням справедливих тарифів.</p>
<p>Я хочу повідомити вам, що ми прийняли рішення як фракція, поки ми не проголосуємо два законопроекти: один, який зобов'язує владу всі 100 відсотків українського газу віддати людям для їх потреб, і поки ми не проголосуємо законопроект про зниження рентної плати на видобуток газу, це 70 відсотків податку, який поклали на людей, – ми не будемо підтримувати жоден законопроект, навіть самий гарний. Крім соціальних законопроектів, які сьогодні також стосуються життя людей. Досить знущатися над всією Україною!</p>
<p>Ми також підготували заяву про злочин, яка направлена до Генеральної прокуратури. У нас є Закон "Про ринок газу". В Законі про ринок газу в статті 1.2.4 чітко написано, що газ українського видобутку віддається населенню. Всупереч закону уряд 5,6 мільярда українського газу передає сьогодні, на корупційній основі наближеним до них компаніям. І це означає, що ці 5,6 мільярда недоотримують люди, і це означає, що є це причиною завищених тарифів.</p>
<p>Ми вважаємо, що Генеральна прокуратура мусить розібратися з кожним підприємством, яке на корупційній основі отримує український природній газ, замість того, щоб споживати імпортований. <a name=Temp></a>А люди…</p>
<p>&nbsp;</p>
<p>ГОЛОВУЮЧИЙ. Десять секунд, завершуйте.</p>
<p>&nbsp;</p>
<p>ТИМОШЕНКО Ю.В. А люди на сьогоднішній день в цьому році переплатили більше 20 мільярдів гривень НАК "Нафтогазу". Я підкреслюю, що ціна на газ в 1 тисячу 900 гривень…</p>
<p>&nbsp;</p>
<p>ГОЛОВУЮЧИЙ.&nbsp; Ще 20 секунд, будь ласка.</p>
<p>&nbsp;</p>
<p>ТИМОШЕНКО Ю.В. Ціна Укргазвидобування – 1 тисячу 900 гривень, продають народу за 7&nbsp; тисяч 188. З цим бардаком треба покінчити. І ми будемо боротися своїм неголосуванням за закони сьогодні і далі, поки не наведемо лад з тарифами.</p>
<p>&nbsp;</p>
<p>ГОЛОВУЮЧИЙ.&nbsp; Олександр Нечаєв, "Опозиційний блок", будь ласка.&nbsp;&nbsp;&nbsp;</p>
<p>&nbsp;</p>
<p>12:01:48</p>
<p>НЕЧАЄВ О.І.</p>
<p>Прошу передати слово народному депутату Скорику.</p>
<p>&nbsp;</p>
<p>ГОЛОВУЮЧИЙ.&nbsp; Народний депутат Скорик, з трибуни, будь ласка.</p>
<p>&nbsp;</p>
<p>12:02:03</p>
<p>СКОРИК М.Л.</p>
<p>Депутат Скорик, фракція політичної партії "Опозиційний блок".</p>
<p>Шановний пане Голово! Шановні колеги! Той закон, який пропонується зараз проголосувати, він повністю відрізняється, на щастя, в позитивну сторону, від того, що приймав комітет, і від того, що пропонувалося розробником даного законопроекту. Дійсно, на прохання Одеської обласної державної адміністрації пропонувалося змінити призначене 19 мільйонів з будівництва обласної дитячої клінічної лікарні і віддати ці 19 мільйонів на облаштування не існуючого палацу із тисячі, як вони його там назвуть, в приватному приміщенні.</p>
<p>Я хочу закцентувати увагу присутніх депутатів, що в Одесі є центр адміністративних послуг, площею майже 30 тисяч квадратних метрів, на який було витрачено колосальні бюджетні кошти, який можна було в цьому році відкривати і на який пропонувалося 19 мільйонів взяти від дітей. Зараз під тиском громадськості і під тиском здорового глузду, розробник даного документу повністю міняє його зміст.</p>
<p>Я хочу, щоб ми зрозуміли, якщо ми в четвер будемо голосувати зміни до бюджету, стосовно соціальних гарантій нашим громадянам і ці зміни до бюджету будуть передбачати цілий комплекс заходів. Чому нам не доопрацювати ці речі і не проголосувати даний законопроект в четвер, тому що той законопроект, який зараз пропонується нам прийняти він повністю відрізняється, повністю, відрізняється від того, який пропонувався на початку до цієї зали. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Виступи вичерпано.</p>
<p>Будь ласка, Павло Унгурян, є одна редакційна правка, невеликий проект закону і&nbsp; розумію, що є загальна підтримка його.</p>
<p>&nbsp;</p>
<p>12:03:59</p>
<p>УНГУРЯН П.Я.</p>
<p>Так, безумовно, я дякую всім, хто висловився на підтримку. Я хочу сказати, що залишається той самий об'єкт фінансування –&nbsp; Одеська&nbsp; обласна клінічна лікарня, залишається та сама сума – 19 мільйонів. Тобто баланс державного бюджету не змінюється. Змінюється тільки цільове призначення. Ми направляємо ці кошти як&nbsp; парламент на закупівлю медичного обладнання для реанімації, для лікування хворих&nbsp; дітей, онкологією в тому числі, нейрохірургію тощо. Тому, власне, змінюється тільки&nbsp; призначення. Об'єкт той самий, сума та ж сама. Прохання підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, займайте свої місця. Проект Закону&nbsp; 2229. Будь ласка, займайте свої місця для голосування. 2229 – проект&nbsp; Закону про внесення змін до додатків 3, 7 до Закону України "Про Державний бюджет України на 2015 рік щодо перерозподілу бюджетних призначень для&nbsp; Одеської області. 2229а, короткий проект Закону, ставлю пропозицію на голосування щодо ухвалення з редакційними правками, які були озвучені з Павлом Унгуряном, за основу та&nbsp; в цілому. Дуже короткий проект закону.</p>
<p>Будь ласка, прошу голосувати 2229а&nbsp; з техніко-юридичними правками, оголошені Павлом Унгуряном, за основу та в цілому. Голосуємо.</p>
<p>&nbsp;</p>
<p>12:05:31</p>
<p>За-248</p>
<p>Рішення прийнято. Дякую.</p>
<p>Шановні колеги, відповідно до Регламенту роботи Верховної Ради України оголошую 30-хвилинну перерву. Дякую.</p>
<p>&nbsp;&nbsp;&nbsp;&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, будь ласка, займайте свої місця. Ми можемо продовжувати нашу роботу. Будь ласка.</p>
<p>Вельмишановні колеги, продовжуємо нашу роботу.</p>
<p>Шановні колеги, я думаю, що для початку ми можемо розглянути проект постанови один, і далі ми заслухаємо заяву віце-прем'єр-міністра Вощевського. Немає заперечень?</p>
<p>Колеги, будь ласка, проект Постанови реєстраційний номер 2238а: проект Постанови про зміну і встановлення меж міста Суми і Сумського району Сумської області. Доповідає голова підкомітету Федорук Микола Трохимович. Будь ласка, Микола Трохимович Федорук. 2238а. Розглянемо зараз одну постанову – і перейдемо до розгляду заяви віце-прем'єр-міністра Вощевського. Немає заперечень? Поки депутати будуть займати місця у залі, є пропозиція розглянути проект постанови за скороченою процедурою щодо зміни меж. Прошу підтримати цю пропозицію. За скороченою процедурою, давайте проголосуємо, зміна меж міста Суми і Сумського району. Будь ласка. Це голосування щодо скороченої процедури.</p>
<p>&nbsp;</p>
<p>12:57:39</p>
<p>За-141</p>
<p>Колеги, підготуйтесь, будь ласка. Щодо розгляду за скороченою процедурою проект Постанови про зміну і встановлення меж міста Суми і Сумського району Сумської області. Є пропозиція доповідача: за скороченою процедурою. Будь ласка, прошу підтримати цю пропозицію: щодо розгляду за скороченою процедурою.</p>
<p>Прошу.</p>
<p>&nbsp;</p>
<p>12:58:21</p>
<p>За-150</p>
<p>Будь ласка, доповідайте. Запросіть депутатів до залу.</p>
<p>&nbsp;</p>
<p>12:58:27</p>
<p>ФЕДОРУК М.Т.</p>
<p>Шановні народні депутати! Сумська обласна рада звернулася до Верховної Ради України з поданням про зміни встановлення меж міста Суми і Сумського району Сумської області. Проектом постанови пропонується збільшити територію міста на 753,5 гектарів земель, в тому числі за рахунок земель декількох сільських рад Сумської області.</p>
<p>Доцільність включення земельних ділянок обґрунтовується розвитком житлового будівництва, соціальної інфраструктури, раціонального розміщення об'єктів громадського призначення, промислового виробництва, доріг та інженерних комунікацій, організації ландшафтно-рекреаційних територій, регулюванням земельних відносин на всіх рівнях господарювання.</p>
<p>Питання про змін меж міста Суми погоджено відповідно до законодавства, розглянуто і схвалено відповідними сільськими радами, Сумською міською, Сумською районною, Сумською обласною радами та Сумською районною, Сумською обласними державними адміністраціями.</p>
<p>Комітет з питань державного будівництва, регіональної політики та місцевого самоврядування підтримує подання Сумської обласної ради щодо зміни і встановлення меж міста Суми і Сумського району Сумської області.</p>
<p>Просимо народних депутатів підтримати відповідний проект постанови і прийняти його за основу і в цілому.</p>
<p>&nbsp;</p>
<p>ГОЛОВУЮЧИЙ. Дякую, Микола Трохимович.</p>
<p>Будь ласка, два – "за, два – "проти". Можемо голосувати?&nbsp; Будь ласка, запишіться:&nbsp; два – "за", два – "проти".</p>
<p>Артур Палатний, "Блок Петра Порошенка".</p>
<p>&nbsp;</p>
<p>13:00:28</p>
<p>ПАЛАТНИЙ А.Л.</p>
<p>Прошу слово передати Томенку.</p>
<p>&nbsp;</p>
<p>ГОЛОВУЮЧИЙ. Микола Томенко.</p>
<p>&nbsp;</p>
<p>13:00:38</p>
<p>ТОМЕНКО М.В.</p>
<p>Шановні колеги, я думаю, що в цій ситуації нам треба було би все-таки удосконалити механізм розгляду таких законопроектів. То ми маємо кілька вже постанов пов'язані з тим, що міська влада звертається до нас розширити територію і землю тих сіл, що прилягають до обласного центру. І під час обговорення цих законопроектів ми чуємо тільки загальну формулу, що там буде промисловість розвиватися, я не знаю, де промисловість там взялася, значить, буде розвиватися добробут народу. Здебільшого в основному це або забудова дачників, або ще якісь речі пов'язані з можливістю вирішення якихось корпоративних речей. Я думаю, перша позиція, нам треба, щоб в такому випадку обласна і міська рада подавала проект, що на цих 700 гектарах буде, щоб не вкрадались сумніви стосовно цієї всієї історії.</p>
<p>І друга позиція. Можливо, тоді, Володимире Борисовичу, якщо таке рішення ми приймаємо, я розуміємо, що аби ці сільські ради добровільно увійшли до складу територіальної громади міста, тоді є тут логіка. А то вони не входять до складу, там вони залишаються в своїй системі координат, а землю у них забирають. Тому я не проти цього рішення, а я за загальний принцип. Загальний принцип, ми повинні розуміти, що це не зловживання земельним питанням, а це вирішення конкретних соціально-економічних питань не лише тих людей, хто живе в місті, а і тих людей, які живуть в селі, і тих людей, які живуть в області.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Руслан Сидорович. Олег Березюк, "Самопоміч".</p>
<p>&nbsp;</p>
<p>13:02:32</p>
<p>БЕРЕЗЮК О.Р.</p>
<p>Ми зараз стоїмо, шановні пані й панове, шановний пане Голово, на кладці, кладці між новітніми способами організації громад, це добровільні об'єднання громад, із старими інструментами розширення меж. І це ця кладка. І сьогодні ми маємо приймати виважені рішення, що ці громади, які досягнули свого успіху протягом минулих років, бо об'єднувати і додавати це не так було легко, сьогодні допомагати їм, бо вони є сильніші, вони ідуть попереду. Але решту ми повинні спонукати, щоб, власне, ця добровільність базувалася на усвідомленому рішенні, що об'єднання, в тому числі земельних ресурсів, буде на користь всім громадам:&nbsp; і тим, що більше, і тим, що менше. І це дуже важливо, і це залежить від тих керівників, які є саме в громадах.</p>
<p>Тому ми пропонуємо підтримати це рішення і йти вперед. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Ігор Мосійчук, Радикальна партія.</p>
<p>&nbsp;</p>
<p>13:03:35</p>
<p>МОСІЙЧУК І.В.</p>
<p>Ігор Мосійчук, Радикальна партія. Дане питання треба розглядати не тільки в контексті добровільного об'єднання громад, а перш за все, ще в контексті того, як і для чого будуть використовуватись земельні ресурси, які відійдуть до даного населеного пункту. І, коли зараз говорять, що&nbsp; немає земельних наділів для учасників АТО, а в той же час величезні масиви землі будуть надаватись містам, то треба ставити на контроль перш за все соціальне забезпечення цих людей, які воювали з землею, за рахунок того, що ми зараз приєднуємо. А то у нас виходить ситуація, що землю місту дали, а землі для тих, хто її заслужив проливаючи кров і захищаючи Вітчизну, немає. Ми будемо голосувати за це рішення, Радикальна партія, але вимагаємо жорсткого контролю над земельними ресурсами, які відійдуть до даного населеного пункту. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Вадим Івченко, "Батьківщина".</p>
<p>&nbsp;</p>
<p>13:04:59</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги, я хочу, щоб ми були послідовними і звертаюся до колег з коаліції. Минулого тижня ми голосували за збільшення меж міста Вінниця, перше.</p>
<p>Друге, щоб ми всі з вами знали і міські голови знають, такі речі відбуваються на протязі трьох років. Виготовляється генеральний план міста. Далі всі сесії сільських рад, які знаходяться безпосередньо прилеглої території до міст. Вони приймають рішення&nbsp; щодо відчуження&nbsp; певної землі. Це узгоджується двосторонніми підписами на цьому генеральному плані. Далі все це&nbsp; затверджується на збільшення меж в місті, наприклад, Вінниці або Сумах. Далі&nbsp; це затверджується обласною&nbsp; радою. І далі, звернення разом з головою адміністрації подається на комітет, де вже депутати&nbsp; приймають рішення.</p>
<p>Колеги, я б хотів, щоб ми були, по-перше, послідовними, і, по-друге,&nbsp; зрозуміли, що цей&nbsp; процес&nbsp; тягнеться 3 роки. І всі сільські ради, які є прилеглі&nbsp; до міста Суми, вони безпосередньо надали свою згоду, вони підписали новий&nbsp; план збільшення меж міста Суми. І це дає можливість містам безпосередньо розвиватись. Це технічне рішення. І я дуже б хотів, щоб ми з вами були послідовними і підтримали даний проект рішення. Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка, народний депутат Медуниця, "Народний фронт".</p>
<p>&nbsp;</p>
<p>13:06:30</p>
<p>МЕДУНИЦЯ О.В.</p>
<p>Шановні колеги, от за кілька хвилин у нас відбудеться&nbsp; голосування, яке підсумує результат роботи&nbsp; багатьох фахівців протягом майже 10 років. От 10 років місто Суми разом із сільськими радами узгоджувало межі. На підставі цих узгоджень&nbsp; місто Суми 5 років&nbsp; тому розробило генеральний план свого розвитку, який затверджений місцевою радою. Але разом з тим, формально,&nbsp; місто Суми не може розпоряджатися цією землею, в тому числі і для того, щоб&nbsp; надати земельні ділянки учасникам&nbsp; антитерористичної операції. А в цей час Державне земельне агентство, користуючись цією невизначеністю,&nbsp; роздає цю землю направо і наліво. На жаль, у місті Суми є факт, коли&nbsp;&nbsp; земля під садівництво була роздана прокурорам&nbsp; суддям, там, де мала бути&nbsp; об’їзна дорога по генеральному плану.&nbsp;</p>
<p>Тому я дуже прошу вас зараз підтримати це рішення, і сумчани вас однозначно з цим рішенням привітають. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Шановні колеги, просив би зайняти свої місця. Насправді важливе рішення, яке займає роки, і от тут почули&nbsp; і 3 роки, і 10 років. Але насправді, той, хто вже&nbsp; бачив це, насправді як це працює,&nbsp; то розуміють, що ця земля, про яку йде мова, вона узгоджена між сільськими радами, районними радами, обласною радою, і зараз&nbsp; насправді технічне рішення. Але, колеги, це питання земель фактично, які не утримуються, доріг, освітлення, транспорту, прибирання. Тобто фактично вони де-юре, я переконаний в цьому, входять в межу міста, де-факто, точніше, а де-юре вони розпорошені між різними сільськими радами і сільські ради землею не займаються абсолютно.</p>
<p>Тому сьогодні потрібно підтримати, і всі міста нам треба підтримувати, і ті, які розширюють свої межі для того, щоб забезпечити якісне врядування, оскільки місцевим радам краще видно, що потрібно робити на якій території. Тому я прошу теж підтримати це рішення, це важливе рішення для територіальних громад.</p>
<p>Будь ласка, давайте займемо свої місця, колеги. Готові голосувати?&nbsp; За основу і в цілому проект постанови 2238а про зміну і встановлення меж міста Суми і Сумського району Сумської області. Пропозиція голосувати за основу та в цілому, я теж прошу всіх підтримати цю пропозицію, прошу голосувати. За основу та в цілому, прошу підтримати, прошу голосувати. Голосуємо. Прошу голосувати.</p>
<p>&nbsp;</p>
<p>13:09:27</p>
<p>За-251</p>
<p>Рішення прийнято, шановні колеги. Вітаємо сумчан.</p>
<p>Шановні колеги, у нас, як ми домовлялися, є заява віце-прем'єр-міністра України Валерія Миколайовича Вощевського щодо відставки, про відставку, відповідно до поданої заяви.</p>
<p>Будь ласка, запрошую до доповіді керівника профільного комітету, а потім Валерія Миколайовича. Оскільки це є постанова, я ставлю на голосування розглянути її за скороченою процедурою. За скороченою процедурою, колеги, давайте підтримаємо. Розгляд за скороченою процедурою, будь ласка, проект постанови.</p>
<p>Це розгляд за скороченою процедурою.</p>
<p>&nbsp;</p>
<p>13:10:36</p>
<p>За-164</p>
<p>Дякую. Рішення прийнято.</p>
<p>Руслан Петрович, доповідайте.</p>
<p>&nbsp;</p>
<p>13:10:42</p>
<p>КНЯЗЕВИЧ Р.П.</p>
<p>Дякую, шановний пане Голово. Шановні колеги, я тільки хочу спочатку підтвердити слова Голови Верховної Ради про те, що до Верховної Ради надійшла заява від віце-прем'єра-міністра України Валерія Вощевського у зв'язку з виходом фракції Радикальної партії з коаліції. Він написав заяву, в якій просить прийняти його відставку.</p>
<p>За дорученням Голови Верховної Ради від 9 вересня 2015 року Комітет з питань правової політики та правосуддя розглянув сьогодні на своєму засіданні відповідно заяву віце-прем'єр-міністра України Вощевського Валерія Миколайовича про його відставку з посади віце-прем'єр-міністра України.</p>
<p>За Конституцією України до повноважень Верховної Ради належить вирішення питання про відставку Прем'єр-міністра, членів Кабінету Міністрів, в тому числі віце-прем'єр-міністра України. Це передбачено пунктом 12 частини першої&nbsp; статті 85 Конституції України.&nbsp;</p>
<p>Згідно з частиною другою статті 115 Конституції члени Кабінету Міністрів&nbsp; мають право заявити у Верховній Раді про свою відставку. Як зазначено пунктом 1 частиною першою та частиною другою статті 18 Закону України "Про Кабінет Міністрів" член Кабінету Міністрів може бути звільнений з посади Верховною Радою України шляхом прийняття відставки члена Кабінету Міністрів за поданою ним заявою про відставку. Рішенням Верховної Ради України про звільнення з посади члена Кабінету Міністрів&nbsp; приймається у формі постанови Верховної Ради України.</p>
<p>На думку членів Комітету з питань правової політики і правосуддя, і це рішення прийнято одноголосно, подання Вощевським заяви про відставку ґрунтується на наведеній конституційно-правовій основі.</p>
<p>Враховуючи вище викладене, комітет прийняв рішення рекомендувати Верховній Раді відповідно до пункту 12 частини першої статті 85 та частини другої статті 115 Конституції України, а також пункту 1 частини першої статті 18 Закону України "Про Кабінет Міністрів" прийняти відставку віце-прем'єр-міністра України Вощевського Валерія Миколайовича.</p>
<p>Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Дякую, Руслан Петрович.</p>
<p>Будь ласка,&nbsp; я запрошую до слова віце-прем'єр-міністра Валерія Миколайовича&nbsp; Вощевського. Будь ласка,&nbsp; Валерій Миколайович.</p>
<p>Так, будь ласка,&nbsp; три хвилини.</p>
<p>Прошу.</p>
<p>&nbsp;</p>
<p>13:12:58</p>
<p>ВОЩЕВСЬКИЙ В.М.</p>
<p>Шановний пане Голово! Шановні народні депутати! Причина моєї заяви зрозуміла: Радикальна партія прийняла рішення вийти з коаліції і перейти в опозицію. Відповідно я як віце-прем'єр, який делегований до уряду Радикальною партією, написав заяву з проханням до&nbsp; парламенту прийняти рішення&nbsp; щодо моєї відставки. Це перше. І я думаю, що тут особливо чого пояснювати не треба.</p>
<p>Але користуючись нагодою, хотів би звернутися до вас і&nbsp; сказати декілька слів про роботу мою як віце-прем'єра і про ту&nbsp; ситуацію, яку ми маємо&nbsp; в уряді, і моє бачення про ситуацію, яку ми маємо в країні.</p>
<p>Я останні декілька&nbsp; місяців, майже 4 місяці, займався як керівник антикризового енергетичного штабу&nbsp; ситуацією в&nbsp; енергетиці.&nbsp; Хочу вам доповісти. На жаль, українська енергетика сьогодні знаходиться у передінфарктному стані. Скажу вам більше. Уряд не контролює&nbsp; ситуацію в енергетиці. Хочу, щоб ви почули це&nbsp; з повною відповідальністю за свої слова. На жаль,&nbsp; уряд не контролює ситуацію в енергетиці. І причина в цьому об'єктивна, але більше суб'єктивного плану.</p>
<p>Сьогодні, наприклад, шість доручень Прем'єр-міністра і чотири&nbsp; доручення мої міністру енергетики залишились без будь-якої реакції. Для того, щоб уряд міг контролювати і керувати ситуацією в енергетиці, він має мати&nbsp; такий документ, про який&nbsp; знають ті, хто займається енергетикою, прогноз, енергетичний баланс. <i>(Шум у залі) </i>До сьогоднішнього дня&nbsp; такого документу в уряді немає.</p>
<p>На доручення Прем'єра, на пряме&nbsp; звернення до НКРЕ міністр взагалі не&nbsp; відповідає. Тому що його керівник,&nbsp; не&nbsp; Прем'єр-міністр, його керівник на Банковій. На жаль. Протиріччя між двома головами виконавчої влади настільки очевидні, що&nbsp; вони сьогодні розривають не&nbsp; тільки енергетику, а й Україну. У тому локомотиві, який називається урядом, два машиністи: один на Банковій, другий на Грушевського. І кожен з них керує. А цей локомотив нікуди не їде, він стоїть. Ось у чому проблема сьогодні.</p>
<p>На вас, шановні панове депутати, колосальніша відповідальність виправити цю ситуацію. Двома шляхами, на мою думку, не як віце-прем'єра, або і як віце-прем'єра, і як громадянина: перше, цей уряд треба відправити терміново у відставку весь&nbsp; і дати можливість Прем'єр-міністру обрати собі достойних, сильних, потужних міністрів. Не "маленьких хлопчиків"…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, хвилину, завершуйте.</p>
<p>&nbsp;</p>
<p>ВОЩЕВСЬКИЙ В.М. …а людей, які знають галузі, які знають аграрний сектор, які знають інфраструктуру, які знають економіку. Ось що треба зробити сьогодні українському парламенту.</p>
<p>І саме головне на&nbsp; завершення. Очевидна системна проблема, про яку з цієї трибуни говорило багато людей: двуголова виконавча влада не має права на існування, вона, дійсно, розриває країну. Якщо ми обираємо Прем'єра, він повинен бути від першої до останньої букви відповідальним і за оборону, і за безпеку, і за внутрішню, і за зовнішню політику, а Президент повинен обиратись в цьому залі з такими церемоніальними&nbsp; функціями. Це те, що робить вся Європа. А ми сьогодні на шляху Казахстан – Президент, Росія – Президент, Білорусія – Президент. Нам треба переходити до парламентської республіки. І тоді…&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p><i>(Шум у залі)</i></p>
<p>&nbsp;Колеги, у нас же є Регламент! Колеги, у&nbsp; нас же є Регламент! Дякую. Дякую.</p>
<p>Колеги, два – "за", два – "проти", запишіться, будь ласка.</p>
<p>Олег Романович Березюк, "Самопоміч".</p>
<p>&nbsp;</p>
<p>13:18:01</p>
<p>БЕРЕЗЮК О.Р.</p>
<p>Вельмишановний пане Голово, вельмишановні пані і панове! Сьогодні Радикальна партія і її фракція в парламенті зробила потужний парламентський крок до справжнього парламентаризму. Якщо би не ця відставка, якщо би не цей&nbsp; виступ, не було би першої, я думаю, дискусії про суть управління в державі. Адже виступ віце-прем'єра зараз по суті, а не по формі, є правильним. І цю дискусію треба давно&nbsp; було розпочати. Якщо ми рухаємося, ми маємо підтримати відставку у зв'язку з переходом в першу в нашому скликанні демократичну опозицію, і працювати далі згідно регламенту публічного управління.</p>
<p>Але я би хотів запитати. Чи можна запитання до пана віце-прем'єр міністра? Пане віце-прем'єр міністр, ще нам поясніть, будь ласка, хто рахує тарифи у нашій державі? Чи цей орган, який ми називаємо НКРЕ КП, є цим органом, який, справді, вивчає ринкову ситуацію, соціальну ситуацію і рахує тарифи?</p>
<p>&nbsp;</p>
<p>13:19:37</p>
<p>ВОЩЕВСЬКИЙ В.М.</p>
<p>Я із задоволенням вам відповім на це запитання. НКРЕ як орган і його голова – це одна з найбільших посадових за впливом на фінансову ситуацію в державі людина. Він оперує цифрами&nbsp; приблизно до 300 мільярдів гривень, як мінімум, щоб ви це знали. Це більше, ніж голова... це більше в деяких випадках і важливіше, ніж Національний банк і Міністерство фінансів. І сьогодні в НКРЕ немає голови, є виконуючий обов'язки. Сьогодні парламент не може прийняти закон про НКРЕ. А не може він його прийняти тільки по одній простій причині: Президент, парламент і уряд хочуть мати рівне представництво в комісії, яка визначає, хто буде головою. При цьому позиція Президента – це не зовсім чи зовсім неконституційні повноваження Президента. Парламент повинен взяти на себе відповідальність і призначити НКРЕ виключно в цьому залі, на оцій трибуні, оскільки це надзвичайно висока посада.</p>
<p>&nbsp;</p>
<p>ГОЛОВУЮЧИЙ. Будь ласка, Олег Ляшко, Радикальна партія.</p>
<p>&nbsp;</p>
<p>13:20:39</p>
<p>ЛЯШКО О.В.</p>
<p>Олег Ляшко, Радикальна партія. Фракція Радикальної партії 9 місяців сумлінно працювала в опозиції. Я думаю, що наші колишні… <i>(Шум у залі)</i></p>
<p>Дякую колегам за підтримку. Фракція Радикальної партії сумлінно 9 місяців працювала і в коаліції, і, будучи водночас в коаліції, опозицією до тих антинародних законів, до тієї антинародної політики, яку намагалися проводити ті чи інші представники влади.</p>
<p>Я прошу колег шановних з "Блоку Петра Порошенка", наголошую, шановних колег: давайте не кричати, а уважно один одного послухаємо.</p>
<p>Перед вами щойно виступав Валерій Вощевський, віце-прем'єр-міністр, який добровільно написав заяву про відставку, тому що він є представником політичної сили. Ми показуємо приклад європейської політики, ми пішли у відставку, ми здаємо всі посади, бо ми йшли в коаліцію не за посадами, ми йшли в коаліцію відстоювати свої принципи, відстоювати своє бачення. І я дякую колегам колишнім по коаліції, які підтримували численні наші законопроекти, завдяки чому ми хоч трішки почали міняти країну. Але ми вийшли з коаліції після того, коли зрадили Україну в цьому залі, проголосувавши антиконституційні зміни. Ми вийшли з коаліції тоді, коли біля парламенту пролилася кров, яка не варте жодне людське життя, не варте ні Конституції, ні будь-чого іншого.</p>
<p>І найголовніше – це, про що вам сказав Валерій Вощевський. Ми вийшли з коаліції, тому що корупція в енергетиці зашкалює, тому що сьогодні українською енергетикою керує не уряд Яценюка, а російський олігарх Григоришин разом зі своїм бізнес-партнером Президентом Порошенком! І саме тому ростуть тарифи на електрику, саме тому…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте.</p>
<p>&nbsp;</p>
<p>ЛЯШКО О.В. І саме тому замість того, щоб закуповувати українське вугілля, закуповують російське вугілля, фінансуючи російську окупацію. От чому ми в опозиції.</p>
<p>&nbsp;</p>
<p>ГОЛОВУЮЧИЙ. Михайло Папієв, "Опозиційний блок", будь ласка.</p>
<p>&nbsp;</p>
<p>13:23:11</p>
<p>ПАПІЄВ М.М. Дякую.</p>
<p>Шановні народні депутати України, шановні громадяни України, які слухають засідання Верховної Ради України. Я думаю, що це ще не вся правда про діяльність цього уряду.&nbsp; Я думаю, що ми всю правду ще узнаємо попереду.</p>
<p>Але сам факт дискусії з цього питання, на мій погляд, є позитивом. Тому що на сьогодні нам треба усвідомити, що Україна знаходиться в системній кризі, що сьогоднішня діяльність і правлячої коаліції, і уряду призводить до погіршення цієї ситуації.</p>
<p>І ще дуже важливим є те, що сказав Валерій Миколайович Вощевський, він очолював штаб по подоланню кризи в енергетичній сфері. Уявіть собі, через місяць у нас починається опалювальний сезон і з корабля тікають люди, які мали би забезпечити опалювальний сезон в Україні. Шановні колеги, ми сьогодні стоїмо на порозі, коли громадяни України можуть опинитися в холодних оселях, без опалення, про що ми неодноразово, як опозиційний блок, наголошували, що у нас сьогодні ми не готові по запасах вугілля, ми не готові сьогодні по запасах газу в сховищах, ми не готові сьогодні, саме головне, це по тарифній політиці, бо люди залишились сьогодні в умовах безгрошів'я, коли вони не зможуть оплачувати житлово-комунальні тарифи.</p>
<p>І подивіться на проект Державного бюджету України, який буцімто вніс уряд, і сам же його&nbsp; відкликав. На наступний рік уряд планує збільшити видатки на фінансування субсидій в 2 рази –&nbsp; до 40 мільярдів гривень. Це говорить про те, що знову на наступний рік заморожені будуть доходи громадян, пенсії, заробітні плати, і знову людей очікує підвищення тарифів. Має піти у відставку весь уряд на чолі з Прем'єр-міністром Яценюком. Це є вимога, і це вже є потреба часу.</p>
<p>&nbsp;</p>
<p>ГОЛОВУЮЧИЙ. Будь ласка, "Блок Петра Порошенка", Микола Томенко.</p>
<p>&nbsp;</p>
<p>13:25:20</p>
<p>ТОМЕНКО М.В.</p>
<p>Шановні колеги, я радий, що ми сьогодні згадали, що згідно Конституції України, яку, на щастя, ще не змінили, і згідно чинного законодавства ми є парламентсько-президентською республікою. І в парламентсько-президентській республіці кожне призначення і кожна відставка є предметом обговорення у відповідному профільному комітеті, у відповідних фракціях всіх, які тут присутні, в тому числі з опозицією, і в парламенті України.</p>
<p>Да, є дискусія, і тут є політичні акценти в цій відставці. Але неприпустима річ, що в попередній період, коли ми і призначали, і звільняли міністрів, ми тут виступали як нова категорія "кнопкодавів", яких ми критикували в попередньому скликанні. Тому я переконаний, що в таких принципових міністерствах, яке далі йде,&nbsp; Міністерство охорони здоров'я, ми повинні чути і позицію комітету, чому так сталося, що очікувана реформа в охороні здоров'я не відбулася.</p>
<p>Але важливіше інше, що коли відбудеться призначення, то це обговорення повинно бути теж за такою процедурою. Ми вже забули, коли в комітетах хоч одне кадрове призначення обговорювалось. Ну, друзі, яка парламентсько-президентська республіка?! Потім фракції, потім представлення міністра тут, ми ж сказали, що міністр самостійна фігура, а потім відповідно голосування. Тоді і парламент почнуть поважати, і міністрів почнуть поважати, і вони сміливішими будуть, захищаючи свою позицію і свою програму.</p>
<p>Тому я переконую всіх, і в історії сьогодні з міністром екологічної політики, що мені соромно журналістам сказати, що я не знаю, хто пропонується, на що пропонується, за скільки пропонується. Так якщо я голова Комітету з екологічної політики не знаю жодного кандидата, то хто ж знає тоді?</p>
<p>Тому моя вимога: повернутись в режим серйозної і кадрової дискусії, де кожний народний депутат – учасник цієї дискусії, тоді він буде відповідальний за ці кадрові призначення.</p>
<p>&nbsp;</p>
<p>ГОЛОВУЮЧИЙ. Дякую. Дякую, шановні колеги.</p>
<p>Ми пройшли процедуру обговорення цього питання. І зараз маємо визначитись шляхом голосування щодо ухвалення заяви про відставку віце-прем'єр-міністра Вощевського Валерія Миколайовича.</p>
<p>Знаєте, що мені не вистачало? Мені не вистачало… Політики вистачило от так. Ну, заяв різного роду&nbsp; от так. Мені не вистачало фахового звіту за певний період часу. Я такий-то, такий-то, був там, зробив те, зробив те, планував це, не зробив це. <i>(Шум у залі)</i> Ну, на превеликий жаль, це наша сутність сьогодні в підходах: спочатку політика, потім справа. Я вважаю, нам треба змінювати. І тут те, що сказав Микола Томенко, наш колега, він абсолютно має повне розуміння того, що парламент дуже чітко має приймати рішення стосовно і обговорення кандидатур, і оцінки професійних якостей.</p>
<p>А зараз, колеги, кожен може висловитись шляхом голосування. Проект Постанови Верховної Ради України про відставку віце-прем'єр-міністра України Вощевського Валерія Миколайовича. Відповідно до пункту 12 частини першої статті 85 та частини другої статті 115 Конституції України, пункту 1 частини першої статті 18 Закону про Кабінет Міністрів&nbsp; України Верховна Рада України&nbsp; постановляє прийняти&nbsp; відставку віце-прем'єр-міністра України Валерія Миколайовича Вощевського.</p>
<p>Але хочу просто попросити всіх об'єднатися і підтримати це рішення, щоб ми не повторювали тих голосувань, які у нас були сьогодні. Це надзвичайно, я вважаю, важливо для парламенту. Не тільки говорити про рішення, а і приймати ці рішення. Я думаю, що колеги зі мною погодяться.</p>
<p>Готові голосувати? Голосуємо 3087 в цілому проект постанови. Прошу голосувати, прошу підтримати.</p>
<p>&nbsp;</p>
<p>13:29:46</p>
<p>За-205</p>
<p>По фракціях. "Блок Петра Порошенка" – 101, "Народний фронт" – 63, "Опозиційний блок" – 0, "Самопоміч" – 22, Радикальна партія – 0, "Батьківщина" – 0, партія "Відродження" – 0, "Воля народу" – 0, позафракційні – 19.</p>
<p>Шановні колеги,&nbsp; будь ласка,&nbsp; прошу зайняти свої місця, сконцентруватись на голосуванні.&nbsp; Шановні колеги, відповідальна&nbsp; політика потребує не&nbsp; тільки декларацій, а й рішень.</p>
<p>Будь ласка, Юрій Луценко, хвилина,&nbsp; "Блок Петра Порошенка".&nbsp;&nbsp;&nbsp;</p>
<p>&nbsp;</p>
<p>13:30:40</p>
<p>ЛУЦЕНКО Ю.В.</p>
<p>Шановний пане Голово,&nbsp; шановні колеги, ми щойно чули&nbsp; заяви про європейські традиції,&nbsp; які закладаються при політичній відставці партії, яка виходить з коаліції і щиро голосували за те, щоб ці традиції були засновані. Проте ми бачимо, що новоявлені опозиціонери так само уходять як і працювали.</p>
<p>&nbsp;Я боюся,&nbsp; що зараз ми є свідками&nbsp; створення в залі широкої опозиції, <i>&nbsp;</i>яка робить усе, щоб&nbsp; продемонструвати недієздатність Верховної Ради. Я зараз звертаюсь не до них, а до їхніх&nbsp; ляльководів. Панове олігархи,&nbsp; вам не вдасться розпустити цю Верховну Раду, вона буде працювати!&nbsp; <i>(Шум у залі)</i> З Вощевським, без Вощевсього, з радикалами, без радикалів – буде&nbsp;&nbsp;&nbsp; працювати на&nbsp; Україну!</p>
<p>&nbsp;</p>
<p>ГОЛОВУЮЧИЙ.&nbsp; Колеги, приготуйтесь,&nbsp; будь ласка, до голосування, колеги. Приготуйтесь, будь ласка, до голосування, шановні колеги. Насправді, не можемо ми&nbsp; доводити це питання до абсурду.&nbsp;</p>
<p>Шановні колеги, проект Постанови про відставку віце-прем'єр-міністра&nbsp; України Вощевського Валерія Миколайовича (3087) в цілому. Зараз будемо ставити на голосування, прошу&nbsp; підтримати заяву про відставку віце-прем'єр-міністра. Готові? Готові голосувати? Прошу,&nbsp; шановні колеги, прошу голосувати.</p>
<p>Голосуємо, шановні колеги. Прошу підтримати заяву про відставку. Людина власноруч написала заяву, вийшла на трибуну і каже, я ухожу, тому що з таких-то причин. Прошу голосувати 3087 проект постанови в цілому. Голосуємо.</p>
<p>&nbsp;</p>
<p>13:33:07</p>
<p>За-216</p>
<p>106 – "Блок Порошенка", "Народний фронт" – 67, "Опозиційний блок" – 0, "Самопоміч" – 24, Радикальна партія Ляшка&nbsp; - 0, "Батьківщина" – 0, партія "Відродження" – 0, "Воля народу" – 0, позафракційні – 19.</p>
<p>Слухайте, мені здається, що у нас в коаліційному уряді з'явився опозиційний віце-прем'єр.</p>
<p>Шановні колеги, я все ж таки думаю, що ми не маємо перетворювати абсолютно демократичні процедури на те, що зараз намагаються зробити. Тому, будь ласка, давайте ми ще раз, напевно, по хвилині візьмемо від фракцій, хто має бажання. По хвилині, будь ласка, Олег Романович Березюк.</p>
<p>&nbsp;</p>
<p>13:34:15</p>
<p>БЕРЕЗЮК О.Р.</p>
<p>Вельмишановні пані і панове, ми справді йдемо на шляху до того, що колись буде в країні парламентсько-президентська республіка в повному об'ємі. Але сьогодні, звертаючись до всіх нас, давайте не знецінювати власну працю і з повагою поставимось до віце-прем'єр-міністра України, який сьогодні на цій трибуні дуже чесно сказав про наші з вами дефіцити. Тому голосуємо "за" і йдемо далі працювати для того, щоб розвивати цю республіку.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, хвилина, Наталія Королевська.</p>
<p>&nbsp;</p>
<p>13:34:51</p>
<p>КОРОЛЕВСЬКА Н.Ю.</p>
<p>Уважаемые коллеги, мы все сегодня видим прекрасно, что коалиции сложно работать и поэтому мы предлагаем, и мы тут же поддерживаем это решение про отставку всего правительства. Давайте проголосуем, давайте решим сегодня эту проблему в этом зале. И дадим сигнал людям, что мы адекватны, что мы понимаем, что мы не согласны с теми решениями, налогами на пенсии, не адекватными тарифами, не адекватными социальными индексациями. Давайте будем принимать ответственное решение и мы вам гарантируем за отставку правительства голоса "Оппозиционного блока" будут все и сразу же. Поэтому давайте быстрее принимать решение и не тянуть время. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Хотів пожартувати, але не той момент, коли це можна зробити.</p>
<p>Будь ласка,&nbsp; Віктор Бондар, хвилина, група "Відродження".</p>
<p>&nbsp;</p>
<p>13:35:51</p>
<p>БОНДАР В.В.</p>
<p>Шановні колеги! Ми вже півроку говоримо про&nbsp; те, що цей уряд збанкрутів. Ми в травні місяці зареєстрували заяву про звільнення міністра охорони здоров'я, ми говоримо неодноразово на всіх Погоджувальних радах, що немає ніякої плановості в роботі уряду, ми не бачимо жодної системної реформи. Ми наполягаємо заслухати протягом місяця кожного міністра, що він зробив з рік своєї роботи, які плани у цих міністрів на найближчі три місяці, хоча би? Я вже не говорю на рік, на два. Де пакет законопроектів по кожному міністерству давайте поставимо, послухаємо цих бездарів.</p>
<p>Я гарантую, що група "Відродження", партія "Відродження" підтримає відставку уряду, бо цей уряд довів країну до межі банкрутства. Ви подивіться статистику, мінус 17 відсотків падіння валового внутрішнього продукту, безробіття, соціальне зубожіння, катастрофа наближається, ми що не бачимо?</p>
<p>Тому ми підтримаємо такі речі, але це …</p>
<p>&nbsp;</p>
<p>ГОЛОВУЮЧИЙ.&nbsp; Олег Ляшко, хвилина.</p>
<p>&nbsp;</p>
<p>13:37:05</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України! Я хочу вам нагадати, що після того, коли фракція Радикальної фракції вийшла з коаліції, у складі коаліції залишилося чотири фракції загальною чисельністю понад 280 народних депутатів. Якщо коаліція не здатна приймати кадрові рішення, то це питання до коаліції, а не до опозиційної фракції Радикальної партії. Ми відповідно до наших стандартів, перейшовши в опозицію, подали&nbsp; заяви про звільнення, в тому числі три голови комітетів Верховної Ради, які були призначені за квотою Радикальної партії.</p>
<p>Ми просимо Голову&nbsp; Верховної Ради звільнити наших представників з&nbsp; посад голів комітетів, дати нам як опозиційній фракції очолити регламентний комітет, як це&nbsp; передбачено в будь-якому Європейському парламенті. Ми вимагаємо від&nbsp; провладної коаліції прийняти Закон про опозицію, унормувати діяльність опозиції. Адже попереджаю вас пане Гройсман, скоро ви теж будете в опозиції.&nbsp;</p>
<p>&nbsp;</p>
<p>ГОЛОВУЮЧИЙ. Я вважаю, що наявність&nbsp; опозиції і влади – це найкращий механізм розвитку демократії у нашій країні. Тому я, де би&nbsp; я не знаходився, я буду служити Україні –&nbsp; і у владі, і в опозиції, якщо буде потрібно.</p>
<p>Будь ласка, Максим Бурбак, "Народний фронт".&nbsp;</p>
<p>Але, єдине, в чому я не буду, це я&nbsp; не буду в опозиції до українців. Це от точно.</p>
<p>&nbsp;</p>
<p>13:38:40</p>
<p>БУРБАК М.Ю.</p>
<p>Шановні депутати, ми від опозиціонерів знову почули, що&nbsp; вони мають мрію і можу вас запевнити, вона знову не збудеться.</p>
<p>А щодо голосування. То якщо міністр написав заяву, тому треба задовольнити і починати працювати далі, дуже великий порядок денний. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>І "Блок Петра Порошенка", Ірина Геращенко.</p>
<p>Колеги, займіть свої, будь ласка, місця. Шановні народні депутати, будемо голосувати.</p>
<p>&nbsp;</p>
<p>13:39:12</p>
<p>ГЕРАЩЕНКО І.В.</p>
<p>Шановні колеги, оце знаєте, рік тому&nbsp; Верховна Рада України&nbsp; синхронно з Європейським парламентом ратифікувала Угоду про асоціацію, тим самим продемонструвавши те, що європейська інтеграція&nbsp; стає частиною нашої внутрішньої політики. Але насправді сьогоднішній парламент дуже мало нагадує європейський. Я не буду апелювати до так званої новоствореної опозиції, це на їх совісті взагалі те, що питання України&nbsp; для них на 105 місці після виборів зараз.</p>
<p>Але хочу звернутися до колег по коаліції. Шановні партія "Батьківщина", ми чули від вас дуже багато&nbsp; зараз звернень відносно того, який безлад у нас в енергетичному секторі. Так дайте цьому бездарному віце-прем'єру піти у відставку, щоб ми змогли призначити нормальну людину на його посаду, який займеться тими питаннями, які так само коаліцію турбують, як і партію "Батьківщина".</p>
<p>І давайте все-таки не будемо шантажувати один одного, принаймні, в складі коаліції, не будемо так ганьбитися. В нас задля цього велика спільна історія була, щоб ми зараз так одне з одним тут поступали.</p>
<p>Тому я пропоную проголосувати за цю відставку і обрати…</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Вадим Івченко, "Батьківщина", і переходимо до голосування.</p>
<p>Будь ласка, керівники фракцій, запросіть депутатів до залу Верховної Ради.</p>
<p>&nbsp;</p>
<p>13:40:32</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановна коаліція, шановні депутати, шановні колеги! Я вас прошу, схаменіться: через два тижні розпочнеться опалювальний сезон. Кожен з вас приїжджає в округи. Перше питання сьогодні – дайте&nbsp; нам можливість жити, дайте нам можливість заплатити за ті тарифи.</p>
<p>Ми сьогодні вам доповідаємо, що сьогодні купляють газ НАК "Нафтогаз" у державних компаній за 1500 гривень без НДС. Будь ласка, давайте розберемося. Є безпосередньо комісія, яка сьогодні доводить, що тарифи завищені. Ми готові голосувати за будь-які рішення коаліції, ми готові приймати рішення, але нам іти до людей, і це сьогодні основне і головне. Два&nbsp; тижні залишилось. Без цього ми в знак протесту,&nbsp; ми не будемо голосувати за жодне рішення, яке виходить сьогодні у порядок денний. Це соціальне, це для людей. Схаменіться, колеги! Схаменіться!</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, прошу, займіть свої місця, переходимо до голосування за Постанову, проект Постанови про відставку віце-прем'єр-міністра України Ващевського.&nbsp; Реєстраційний номер&nbsp; 3087.</p>
<p>Готові голосувати? Зайняли свої місця. Так, колеги? будь ласка, голосуємо 3087 в цілому, проект Постанови про відставку віце-прем'єр-міністра України Ващевського. Прошу голосувати, прошу підтримати. У демократичний спосіб, шановні колеги. Прошу голосувати.</p>
<p>&nbsp;</p>
<p>13:42:35</p>
<p>За-210</p>
<p>Дякую, шановні колеги. Рішення не прийнято, але воно не потребує включення в порядок денний.</p>
<p>Шановні колеги, я думаю, що вечірнє засідання ми розпочнемо саме з цього питання, ми будемо демонструвати наполегливість. А зараз я оголошую ранкове засідання Верховної Ради України закритим.</p>
<p>О 16 годині ми продовжимо засідання, вечірнє засідання роботи Верховної Ради. Дякую.</p>
<p><br></p>
