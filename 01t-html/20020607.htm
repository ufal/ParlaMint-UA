Стенограма пленарного засідання
07 червня 2002
<pre><b>                     ЗАСІДАННЯ ДВАДЦЯТЬ ТРЕТЄ

               Сесійний зал Верховної Ради України

                 7 червня 2002 року, 10.00 година

</b><i>     Веде засідання Голова Верховної Ради України ЛИТВИН В.М.
</i>
     ГОЛОВА. Шановні  народні депутати,  прошу займати свої місця.
Доброго дня шановні народні депутати, запрошені та гості Верховної Ради.   Прошу  народних  депутатів  підготуватися  до  реєстрації.
Увімкніть систему "Рада".

     Прошу зареєструватися.

     Шановні народні депутати, в залі зареєструвались 380 народних депутатів. Прошу дати по фракціях. Дякую.

     Шановні народні  депутати,  ранкове  засідання Верховної Ради України оголошую відкритим. Продовжуємо розгляд питань, визначених на  період до створення комітетів.  Ми зупинилися на обранні голів та перших  заступників  голів  комітетів  Верховної  Ради  України четвертого скликання.

     Шановні народні депутати, дозвольте поінформувати вас про те,
що вчора і сьогодні продовжились консультації  керівників  фракцій та  тих  депутатів,  які  бажали  участь  брати  у цих засіданнях.
Практично питання щодо розподілу комітетів,  посад голів та перших заступників голів вирішені.  Але за пропозицією керівників фракцій потрібно провести засідання фракцій  для  того,  щоб  погодити  ці питання.

     Відтак, шановні  народні  депутати,  перед тим,  як оголосити перерву, я хотів би ще сказати про те, що сьогодні день народження народних  депутатів  України  Кириленка В'ячеслава Анатолійовича і Стецьківа Тараса Степановича.  Давайте привітаємо їх  і  побажаємо всього найкращого.

     Для проведення  засідання  фракцій  оголошується  перерва  до 12.30.  Прошу забезпечити  явку  також  всіх  народних  депутатів,
оскільки о 12.30 відбудеться голосування.

                          ПІСЛЯ ПЕРЕРВИ

     ГОЛОВА. Шановні народні депутати, прошу займати свої місця.

     Шановні народні   депутати,  дозвольте  вас  проінформую  про ситуація,  яка  пов'язана  із  формуванням  вже   власне   проекту постанови.

     Конкретні прізвища   вже   внесено  за  пропозиціями  фракцій Комуністичної партії,  Соціалістичної партії,  Соціалдемократичної партії (об'єднаної) та блоку "Єдина Україна".

     Залишилось, як  вам  зрозуміло,  отримати пропозиції від двох фракцій: блок Юлії Тимошенко і "Наша Україна".

     Лідери фракцій  стверджують,  що  для  цього  потрібно  10-15 хвилин.  Ви знаєте,  шановні народні депутати, що в нас в п'ятницю до 14-ої години.  Можна продовжувати без голосування на 15 хвилин.
А   якщо   продовжувати   роботу  сесії,  то  про  це  треба  було проголосувати вранці.

     Так, можливо,  шановні народні депутати,  я просив би  вашого дозволу,  щоб ми продовжили процес консультацій, ну, 15-20 хвилин.
А коли буде збігати час, ми тоді будемо радитися.

     Немає заперечень?  Я щиро  вдячний  вам.  Давайте  не  будемо відкривати  тільки  дискусію,  я  прошу вас!  Я прошу вас провести розмови між фракціями.

                          ПІСЛЯ ПЕРЕРВИ

     ГОЛОВА. Шановні народні депутати.  Продовжуються консультації іж фракціями. Так що я прошу, зараз консультації ці закінчаться, і документ буде видрукований.  Справа у тому,  що на 15 хвилин можна продовжувати без голосування. Я прошу вас, давайте зачекаємо.

                          ПІСЛЯ ПЕРЕРВИ

     ГОЛОВА. Шановні    колеги,    документ    сформовано,   усіма керівниками  фракцій  підписано.  І  зараз  він   знаходиться   на реєстрації  і  його будуть розмножувати.  Це потрібно десь в межах 15-20 хвилин для цього.

     Я прошу вас,  шановні колеги,  керівники  фракцій  домовилися всі,  щоб ми зараз тут у залі проводили дискусії,  після того,  як буде  розданий  цей   документ,   щоб   ми   його   розглянули   і проголосували.

                          ПІСЛЯ ПЕРЕРВИ

     ГОЛОВА.Шановні народні  депутати!  Прошу заходити до сесійної зали, будемо продовжувати нашу роботу.

     Шановні народні депутати!  Продовжуємо  розгляд  питання  про обрання  голів  перших  заступників голів комітетів Верховної Ради України 4-го скликання,  створення спеціальної контрольної комісії з питань приватизації,  обрання голови і першого заступника голови цієї комісії  та  призначення  керівника  Апарату  Верховної  Ради України.  У вас на руках є проект постанови за номером 1174,  який узгоджений із керівниками фракцій, а відповідно і з вами.

     Шановні народні депутати,  відповідно до  Регламенту  обрання голів  постійних  комісій Верховної Ради здійснюється за списком в цілому без обговорення шляхом поіменного  голосування.  З  мотивів голосування прошу записатися.

     Шановні народні депутати, прошу підготуватися до голосування.
Шановні народні  депутати,  прошу  підготуватися  до  голосування!
Прошу  увімкнути  систему "Рада",  прошу визначитися відносно цієї постанови. Прошу голосувати.

     14:49:23

     За-235

     За - 235,  прошу дати по фракціях.  Рішення прийнято. Я вітаю від імені кожного з вас, Верховну Раду, голів і перших заступників голів комітетів.
     Шановні народні депутати, у зв'язку з необхідністю оформлення персонального  складу  комітетів  потрібен  час.  За   пропозицією керівників  фракцій оголошується перерва до вівторка до 16 години.
Я прошу  голів  комітетів,  перших  заступників  голів  комітет  в провести   відповідну   роботу   по   сформуванню   кількісного  і персонального складу комітетів.

     Дякую. Засідання оголошується закритим.








</pre>
