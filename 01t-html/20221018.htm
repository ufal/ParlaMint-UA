Засідання 1 (продовження)
18. 10. 2022
            

<p align=center>ЗАСІДАННЯ ПЕРШЕ</p>
<p align=center>(продовження)</p>
<p align=center>Зал засідань Верховної Ради України</p>
<p align=center>18 жовтня 2022 року, 12 година</p>
<p align=center>Веде засідання Голова Верховної Ради України СТЕФАНЧУК Р.О.</p>
<p></p>
<p></p>
<p>12:02:38</p>
<p>ГОЛОВУЮЧИЙ. Слава Україні!</p>
<p>Шановні народні депутати, сьогодні в нашому пленарному засіданні по відеозв'язку буде брати участь вельмишановний пан Прем'єр-міністр Республіки Хорватія Андрей Пленкович. Давайте привітаємо його. <i>(Оплески) </i></p>
<p>У гостьовій ложі зали засідань Верховної Ради України присутня Надзвичайний і Повноважний посол Республіки Хорватія в Україні пані Аніца Джамич. Давайте її привітаємо. <i>(Оплески)</i></p>
<p>Шановні народні депутати, перед продовженням пленарного засідання</p>
<p>я вкотре хочу наголосити на необхідності неухильного дотримання безпекових правил у Верховній Раді України і не поширювати інформацію щодо початку пленарного засідання, його перебігу та прийнятих у парламенті рішень раніше ніж через 30 хвилин після завершення нашої роботи. Прошу всіх народних депутатів України, представників уряду відповідально поставитись до забезпечення безпеки єдиного законодавчого органу нашої держави.</p>
<p>Шановні народні депутати, Верховна Рада України працює в режимі одного пленарного засідання. Тому сьогодні відповідно до прийнятої нами Постанови "Про деякі питання організації роботи Верховної Ради України дев'ятого скликання під час проведення восьмої сесії в умовах дії воєнного стану" та пропозицій Погоджувальної ради депутатських фракцій і груп ми продовжуємо наше пленарне засідання. За доброю парламентською традицією розпочнемо роботу з виконання Державного Гімну України.</p>
<p><i>(Лунає Державний Гімн України) </i></p>
<p>Шановні народні депутати України, сьогодні триває вже 237 день повномасштабної збройної рашистської агресії проти українського народу та його держави. Ворог віроломно завдає масових бомбардувань по житлових кварталах мирних міст та цивільних об'єктах України. Намагається знищити енергетичну інфраструктуру нашої держави. Сьогодні, вчора та минулого тижня під повітряними ударами дронів-камікадзе та ракет опинилась і наша столиця місто Київ. Окупант наївно думає, що може залякати український народ. На злочинні дії агресора ми відповідаємо потужними досягненнями як на міжнародній арені так і на полі бою.</p>
<p>До інформації. 12 жовтня 2022 року в рамках поновної 11 надзвичайної спеціальної сесії Генеральної Асамблеї ООН щодо агресії Російської Федерації проти України 140 держав проголосували за резолюцію територіальної цілісності України захист принципів статуту ООН. Завдяки зусиллям української делегації в Парламентській асамблеї Ради Європи ми маємо і спільний сигнал від ПАРЄ, яка на засіданні 13 жовтня ухвалила резолюцію про засудження російської агресії проти України, та стала першою міжнародною організацією, яка визнала наявний у Росії режим як терористичний. Розраховуємо також, і які рішення будуть прийняті в національних парламентах. Більше того, завдячуючи діяльності українській делегації на 145 Асамблеї Міжпарламентського союзу прийнято резолюцію, у якій різко засуджується вторгнення Росії в Україну та спроби анексії українських територій.</p>
<p>Ми вдячні державам за таку потужну підтримку, яка крім того стане важливою частиною міжнародно-правового інструментарію для притягнення Росії до відповідальності. Тим часом, Збройні Сили, сили оборони України продовжують нещадно нищити окупантів. Завдяки натиску наших мужніх та незламних воїнів від початку широкомасштабної агресії вже звільнено понад 1600 населених пунктів. Ціна нашої боротьби за перемогу надвисока – розміром в людське життя. Тому прошу хвилиною мовчання вшанувати світлу пам'ять захисників і захисниць, всіх, хто віддав своє життя за незалежну, суверенну, демократичну Україну. Вічна шана полеглим героям. Вшануємо також пам'ять всіх мирних громадян, загиблих внаслідок російської агресії.</p>
<p><i>(Хвилина мовчання)</i></p>
<p>Дякую. Прошу сідати.</p>
<p>Шановні народні депутати, сьогодні український парламент має честь заслухати відеозвернення Прем'єр-міністра Республіки Хорватія, вельмишановного пана Андрея Пленковича.</p>
<p>Пане Прем'єр-міністр, від імені… <i>(Оплески)</i> Пане Прем'єр-міністр, від імені Верховної Ради України висловлюємо слова глибокої вдячності хорватському народу, уряду і Сабору Хорватії, вам особисто за тверду і непохитну підтримку суверенітету та територіальної цілісності України. Ми високо цінуємо надану урядом Хорватії військову допомогу та роботу щодо подальшої підтримки України у цьому напрямку. Розраховуємо і надалі на вашу активну позицію стосовно посилення міжнародного та санкційного тиску на країну-агресора.</p>
<p>Окремо заслуговує на подяку підтримка ініціативи провести Перший парламентський саміт Міжнародної Кримської платформи в Загребі, яка є діючим інструментом з деокупації Кримського півострова. Не можна не згадати і турботу та тепле ставлення до українців, яким Хорватія надала тимчасовий захист, а також прийняття на оздоровлення українських захисників, які постраждали внаслідок агресії Російської Федерації проти України. Сподіваємося на допомогу дружньої Хорватії на шляху України до Європейського Союзу та НАТО.</p>
<p>Шановні колеги, до слова запрошується Прем'єр-міністр Республіки Хорватія Андерей Пленкович. <i>(Оплески)</i></p>
<p></p>
<p>12:10:10</p>
<p>ПЛЕНКОВИЧ АНДРЕЙ. Шановний Голово Верховної Ради Стефанчук, шановні народні депутати! Сьогодні 237 день вашої боротьби за вільну Україну, сьогодні ви знову стали свідками брутального ракетного нападу на українські міста.</p>
<p>Викликаючи захоплення та за підтримки усього демократичного світу, ваші воїни, громадяни та керівництво держави успішно протистоять агресії. Ваша хоробра армія просувається у звільненні окупованої території. Своєю силою, мудрістю та любов'ю до своєї батьківщини, ви зворушили серця людей у всьому світі. Ми чудово розуміємо, що ваш спротив не припиниться, доки Україна не буде вільною.</p>
<p>Дорогі друзі, ми у Хорватії особливо близько відчуваємо вашу рішучість жити у вільній і незалежній батьківщині та ваше бажання залишити майбутнім поколінням дім, де вони зможуть бути собою. Справедливість і правда на вашому боці і тому Хорватія твердо стоїть поряд з вами у солідарності, з першого дня агресії.</p>
<p>Для мене велика честь звертатися до вас саме в цей момент, безпосередньо перед проведенням Першого Парламентського засідання саміту Міжнародної кримської платформи в Загребі.</p>
<p>Шановні депутати Верховної Ради, крім того, що спричинила невгамовні людські трагедії та незліченні руйнування в Україні, російська агресія проти України становить найбільшу загрозу європейській безпеці за останні 30 років. Прагнення Росії насильно, незаконно та невиправдано перекроїти кордони в Європі це лише зовнішні виміри авторитарного режиму, який цієї осені показав своє справжнє обличчя Європі та світу. Такий режим керується ідеями відкинутої політики ІХХ і ХХ століть, політики зон впливу, залізної завіси та захоплення чужої території. Така політика ґрунтується на страху та пануванні грубої сили, а також на свідомому запереченні особистих свобод, верховенства права та людської гідності. Проти такої політики як до так і після 24 лютого цього року виступила Україна у своєму незламному бажанні зберегти власну ідентичність і державність. Проти такої політики єдиною відповіддю виступив вільний і демократичний світ, рішучий у захисті принципів та цінностей, які ми поділяємо.</p>
<p>Тому від імені Хорватії, шановні народні депутати, за кожної нагоди, ми висловлюємо свою безумовну підтримку незалежності, суверенітету та територіальної цілісності України в її міжнародно визнаних кордонах. Хорватія ніколи не визнає анексію окупованих українських регіонів, як не визнавала анексію Криму. Ми найрішуче засуджуємо марну спробу Росії, шляхом фейкових референдумів, привласнити частини української землі. Збір голосів від дому до дому у супроводі озброєних солдатів жодним чином не може відображати демократичну волю народу.</p>
<p>Вже майже 8 місяців ми є свідками масових і важких порушень прав людини та військових злочинів російських сил. Ми приголомшені жорстокими нападами, які відбулися сьогодні і попередніми днями, які відбувалися на дитячі майданчики, парки, університети, цивільну та енергетичну інфраструктуру в багатьох українських містах.</p>
<p>Ми шоковані скоєними масовими вбивствами, свавільними стратами, затриманнями, тортурами, насильницькими зникненнями та депортаціями. Я особисто був свідком наслідків жахливих руйнувань в передмісті Києва, де загинуло дуже багато українських людей.</p>
<p>Шановні депутати Верховної Ради! У ситуації, коли ядерна держава атакує державу без ядерної зброї, ми засуджуємо будь-які натяки на можливість застосування зброї масового знищення. В цій безрозсудній війні Росія також використовує продовольство, енергоносії та інфляцію, як засіб тиску на решту світу.</p>
<p>Зараз багато країн через російську агресію стикаються з високими цінами, нестачею продовольства та іншими економічними проблемами. Істина одна – Росія є єдиним винуватцем глобальної кризи, оскільки, сама її спричинила. На російську агресію міжнародна спільнота відповіла швидко, однозначно відреагувала і надала безпрецедентний рівень підтримки.</p>
<p>Хорватія також з тими країнами, яка прийняла санкції для того, щоб посилити тиск на Росію. І в той час, як Україна може розраховувати на солідарність міжнародного співтовариства, Росія є дедалі більш ізольованою.</p>
<p>Минулого тижня переважною більшістю голосів – 143, була прийнята резолюція Генеральної Асамблеї ООН, що засуджує спробу Росії незаконно привласнити частини території України. Це вже третя резолюція Генеральної Асамблеї цього року, яка рішуче підтримує Україну.</p>
<p>І ще один чіткий меседж від переважної більшості міжнародної спільноти для Росії про справжню природу конфлікту, який вона спричинила. Вторгнення в Україну та грубі й систематичні порушення прав людини, призвели до призупинення членства Росії в Раді ООН з прав людини.</p>
<p>Також Комітет міністрів Ради Європи чітко заявив, що Росії не місце в організації, яка захищає фундаментальні права людини. Коротко кажучи, на міжнародні арені Росія залишається без друзів, а в дома без підтримки.</p>
<p>Разом з іншими міжнародними гравця сам Європейський Союз ухвалив наразі вісім пакетів санкцій. Україні солідарно і постійно надається політична, військова, гуманітарна, фінансова та будь-яка інша допомога зі сторони ЄС та його країн-членів. І це буде продовжуватися стільки, скільки буде потрібно, щоб Україна відновила свою територіальну цілісність і здобула справедливу перемогу і мир.</p>
<p>Шановні народні депутати, неспровокована війна, страждання мирного населення та військовополонених, свідками яких ми є, мають стати предметом кримінального переслідування. Росія повинна нести відповідальність за свої злочини, Хорватія підтримує ваші зусилля в усіх міжнародних правових інституціях. Через це ми підключилися до різних процедур перед Європейським судом і міжнародним судом з прав людини. Ми, на жаль, дуже добре знаємо, наскільки це важко і травматично, коли жертви військових злочинів довго чекають на справедливість. Навчені трагічним досвідом вітчизняної війни, ми наголошуємо, на важливості реєстрації жертв, а також збору консультації та аналізу доказів про порушення прав людини, та міжнародного гуманітарного права, що є необхідними для забезпечення притягнення відповідальності, донесення прав до постраждалих та членів сімей загиблих, а також для розшуку зниклих безвісти.</p>
<p>Тому я радий, що наші фахівці консультують Департамент з розслідування військових злочинів Офісу Генерального прокурора України та допомагають через мобільні судові групи.</p>
<p>Дорогі друзі! Зв'язки між нашими двома народами численні і сягають далекого минулого. Українці в Хорватії належать до найстарішої української меншини у світі. Україна була серед перших держав, які визнали Республіку Хорватія як суверенну та самостійну державу і я пишаюся тим, що цього року ми відзначаємо тридцятиріччя встановлення наших дипломатичних відносин.</p>
<p>Я пишаюся тим, що я особисто уже багато років у своїй роботі маю тісні зв'язки з Україною. Ще будучи головою делегації Європейського Парламенту в Україні, я мав можливість багато разів бути у Верховній Раді і познайомитися з багатьма з вас.</p>
<p>Наближення України до Європейського Союзу я продовжив підтримувати і як голова Хорватського уряду. Я був першим Прем'єр-міністром Хорватії, який відвідав Україну 2016 року на самому початку мого мандату. І також я ініціював створення робочої групи з питань співробітництва між Хорватією та Україною. І в цьому Хорватією ми надаємо підтримку, свій досвід мирної реінтеграції окупованих територій, а також знання з євроінтеграційного процесу.</p>
<p>Минулого року я мав нагоду відвідати Україну двічі, а під час цьогорічного візиту я став свідком великих страждань у Бучі та Ірпіні, що дуже мені нагадало злочини, скоєні на території Хорватії у дев'яностих роках.</p>
<p>Шановні друзі! Після початку російської агресії ми відреагували миттєво вже в перші години після нападу на Україну майже рефлекторно, саме, власне, через власний досвід, боротьбу за незалежність і захист території для Хорватії не було дилеми. Наступного дня після початку російської агресії парламент Хорватії прийняв Декларацію, якою рішуче засудив російську агресію.</p>
<p>Ми направили фінансову, гуманітарну, технічну і військову допомогу Україні, прийняли 22 тисячі українських біженців, забезпечили літній відпочинок на хорватському узбережжі для сотні українських дітей, українських захисників, і будемо продовжувати допомагати.</p>
<p>Наш унікальний досвід у розмінуванні, післявоєнній відбудові країни, опікуванні ветеранами та постраждалими внаслідок війни також до ваших послуг.</p>
<p>Водночас ми є свідками солідарності хорватського народу з українським народом, надаючи певні донації гуманітарних організацій, що наповнює нас гордістю.</p>
<p>Дозвольте також висловити свою повагу та гордість послу Хорватії в Україні пані Аніці Джамич, яка залишилася в Україні та з Україною у найважчі дні цієї жахливої війни і не залишала її. Дякую. І вітаю! <i>(Оплески) </i></p>
<p>Дякую вам. Дякую за великий ентузіазм і великому борцю за Україну, який щодня захищає всіх українців тут, вашому послу пану Василю Кириличу, який сьогодні тут зі мною, який надає велику допомогу, щоб краще розуміли ситуацію в Україні, своїм усім співрозмовникам в Україні і хорватській громадськості.</p>
<p>Два фундаментальні політичні пріоритети України, а саме реінтеграція окупованих територій та євроатлантичний шлях країни, наш уряд і далі системно буде підтримувати їх. Хорватія у цій сфері також має унікальний досвід. З самого початку ми підтримували ваш європейський шлях, і мені було дуже приємно, що ми з Президентом Зеленським минулого року у грудні в Києві підписали спільну Декларацію про європейську перспективу України.</p>
<p>Я переконаний, що паралельно з опором російській агресії Україна свою відданість демократії та збереження свободи буде демонструвати і на своєму європейському шляху, який розпочався у червні цього року з отриманням статусу кандидата.</p>
<p>Хорватія повністю підтримує отримання цього статусу. Ми вітаємо вас з цим і бажаємо, щоб ви в короткий термін виконали всі рекомендації, які вам направила Європейська комісія. Цей статус кандидата – це не лише відображення єдності та політичної рішучості ЄС у момент російської агресії, а й заслуга молодої динамічної та самосвідомої української демократії, яка з роками зростала і набирала силу.</p>
<p>Процес вступу до ЄС – це велика можливість для поколінь модернізувати українські інституції та економіку та зміцнити українську державність. Хорватія у цьому процесі як найновіша країна-член ЄС допоможе вам. Шлях складний, від вас буде вимагатись наполегливість та рішучість, а також політична єдність, яку, я вірю, Верховна Рада продемонструє в найближчий період.</p>
<p>Подальший європейський шлях України буде найбільшою моральною сатисфакцією для всіх жертв українського народу в боротьбі за свободу, незалежність і демократію. Хорватія як рішучий прихильник політики відкритих дверей НАТО і поважає прагнення України до приєднання до Північноатлантичного альянсу. Ще раз підтверджуємо нашу прихильність до декларації саміту в Бухаресті.</p>
<p>Кожна нація, включаючи Україну, має право вільно обирати власний шлях, у тому числі і тип безпекових гарантій і домовленостей, в яких вона хоче бути. Також зрозуміло, що будь-яким іншим запитом на членство існують процедури, щодо яких союзники повинні досягти консенсусу.</p>
<p>Те, що зараз безпосередньо важливо, що НАТО та всі його члени продовжать надавати потужну підтримку Україні. Приклад Хорватії показує як можна захистити свою країну від агресії, перемогти набагато сильнішого супротивника, трансформувати державу та суспільство і зрештою стати частиною європейської сім'ї народів. Тому, коли ми кажемо, що ніхто краще за нас не розуміє українців – це не просто фраза, і ніхто не є щасливішим за нас, коли ми бачимо історичну єдність Європи у відповідь на цей завойовницький похід. Такої підтримки Хорватія, на жаль, не мала, але ми раді, що Європа навчилася на своїх минулих помилках і сьогодні визнає агресора, і надає допомогу жертві агресії.</p>
<p>Десять днів тому на першій зустрічі Європейської політичної спільноти в Празі Президент Зеленський, а потім і Прем’єр Шмигаль сказали, що ми не повинні припиняти захищати свободу та демократію. Весь світ, справжній демократичний світ саме через це розуміє ваші прагнення і боротьбу, і підтримує вас.</p>
<p>Кремль розраховував на зневіру та відступ Європи, а викликав єдність як ніколи та потужну відповідь об'єднаної Європи. Розраховував на шантаж газом і нафтою, а єдине, чого домігся – Росія залишилася без свого головного експортного ринку. Розраховував на вразливість Європи через її енергетичну залежність, а піддав Росію болісним і дедалі жорсткішим санкціям. Розраховував на байдужість європейців, а вони продемонстрували безпрецедентний рівень солідарності з Україною. Розраховував на залякування розмахуванням ядерною зброєю, а результатом стала донедавна неймовірна військова допомога в обороні України. Розраховував на підтримку більшості неєвропейських країн, а ізолював Росію, як ніколи в історії. Розраховував на патріотичний порив під час військової мобілізації, а спричинив масову еміграцію росіян, які не бажають вмирати за завоювання України.</p>
<p>Усі до одного – помилкові розрахунки з катастрофічними наслідками для самої Росії. І ще найважливіше з усього. Він розраховував, що за три дні завоює Україну і легко виграє свою нав'язану війну, але ви показали вашу хоробрість, серце і любов до Батьківщини.</p>
<p>Ми погоджуємося з меседжами України про те, що вкрай важливо постійно підтримувати усвідомлення щодо спроби Росії силою захопити Крим. В цьому ми вбачаємо важливу роль парламентів. І, як я вже наголошував на початку, ми надзвичайно раді, що Загреб наступного тижня буде приймати багатьох європейських парламентів і у мене буде можливість приймати делегацію Верховної Ради і Голову Верховної Ради Стефанчука.</p>
<p>Дорогі народні депутати Верховної Ради, дорогі українки і українці! Ми пишаємося та вражені тією єдністю та рішучістю, яку ви демонструєте. Українські прапори майорять по всьому світу на знак солідарності. Я бажаю вам, щоб незабаром українські прапори знову майоріли по всій Україні в її визнаних і відомих кордонах.</p>
<p>Я дякую вам за цю можливість і бажаю вам і надалі мужності, рішучості у вашій справедливій боротьбі за свободу.</p>
<p></p>
<p>ГОЛОВУЮЧИЙ. Шановні народні депутати, давайте подякуємо вельмишановному пану Прем‘єр-міністру Республіки Хорватія, а також Надзвичайному і Повноважному Послу Республіки Хорватія в Україні за участь у пленарному засіданні та за беззастережну підтримку України. Дякую. Хвала! <a name=_GoBack></a><i>(Оплески) </i>Дякуємо. Дякуємо.</p>
<p>Колеги, продовжуємо нашу роботу. Сьогодні день народження у наших колег народних депутатів України Сергія Костянтиновича Іонушаса, "Слуга народу". Давайте привітаємо! Олени Володимирівни Криворучкіної, "Слуга народу". І в Романа Васильовича Сохи, "Слуга народу". Привітаємо наших колег, побажаємо міцного здоров'я, наснаги, нових звершень в ім'я України та миру.</p>
<p>Шановні колеги, 17 жовтня 22-го року Центральна виборча комісія зареєструвала народного депутата України, обраного на позачергових виборах народних депутатів України 21 липня 2019 року в загальнодержавному багатомандатному виборчому окрузі Хлапука Максима Миколайовича, включеного до виборчого списку політичної партії "Голос". Відповідно до статті 79 Конституції України перед вступом на посаду народні депутати України складають присягу перед Верховною Радою України.</p>
<p>Для складення присяги на трибуну запрошується народний депутат України Хлапук Максим Миколайович.</p>
<p></p>
<p>ХЛАПУК М.М. Присягаю на вірність Україні. Зобов'язуюсь усіма своїми діями боронити суверенітет і незалежність України, дбати про благо Вітчизни і добробут Українського народу. Присягаю додержуватися Конституції України і законів України, виконувати свої обов'язки в інтересах усіх співвітчизників. <i>(Оплески)</i></p>
<p></p>
<p>ГОЛОВУЮЧИЙ. Шановні колеги, продовжуємо нашу роботу. Прошу зайняти свої місця. Сьогодні ми будемо швидко голосувати для безпекових питань. Прошу зайняти свої місця.</p>
<p>Відповідно до статті 28 Регламенту Верховної Ради України я пропоную провести сигнальне голосування для прогнозування результатів голосувань питань порядку денного.</p>
<p>Прошу народних депутатів взяти участь у сигнальному голосуванні, натиснути зелену кнопку "За". Я нагадую, що потрібно, утримуючи сенсорну кнопку, натиснути зелену кнопку "За" і утримувати ці дві кнопки одночасно до завершення голосування, тобто до появи результатів на табло. Готові голосувати, шановні колеги?</p>
<p>Я оголошую сигнальне голосування. Прошу голосувати.</p>
<p></p>
<p>12:34:51</p>
<p>За-268</p>
<p>За – 268, проти – 5, утримались – 2, не голосували – 77. Все, як завжди. Дякую. Дякую всім.</p>
<p>Шановні колеги, ще раз звертаюсь до всіх народних депутатів і представників уряду з закликом неухильно дотримуватися безпекових правил у Верховній Раді і не поширювати інформацію щодо перебігу пленарного засідання, прийнятих парламентом рішень раніше ніж через 30 хвилин після завершення нашої роботи. Перелік питань, який був попередньо узгоджений Погоджувальною радою, вам надано. Переходимо до розгляду питань порядку денного.</p>
<p>Шановні колеги, сьогодні в нас практично всі питання будуть голосуватися в режимі голосування за питання, тільки по деяких буде дві хвилини чи одна, дві поправки. Але сьогоднішній порядок денний ми сформували максимально ефективно. Тому прошу сконцентруватися, ми швидко маємо пройти сьогоднішній порядок денний. Прошу зайняти свої місця.</p>
<p>Я ставлю на голосування питання включення до порядку денного 8110- це проект Постанови про здійснення начальником Бердянської міської військової адміністрації Бердянського району Запорізької області повноважень, передбачених частиною другою статті 10 Закону України "Про правовий режим воєнного стану". Прошу народних депутатів голосувати.</p>
<p></p>
<p>12:36:19</p>
<p>За-298</p>
<p>Рішення прийнято.</p>
<p>Я ставлю пропозицію прийняти в цілому з необхідними техніко-юридичними поправками проект Постанови 8110. Прошу народних депутатів голосувати.</p>
<p></p>
<p>12:36:44</p>
<p>За-304</p>
<p>Рішення прийнято. Постанова прийнята в цілому.</p>
<p>Наступне – 8124. Це проект Постанови про здійснення начальником Лисичанської міської військової адміністрації Сєвєродонецького району Луганської області повноважень, передбачених частиною другою статті 10 Закону України "Про правовий режим воєнного стану". Я ставлю пропозицію включити цей проект Постанови 8124 до порядку денного сесії. Прошу народних депутатів голосувати.</p>
<p></p>
<p>12:37:24</p>
<p>За-311</p>
<p>Рішення прийнято. Постанова… А, ми включили.</p>
<p>Я ставлю пропозицію прийняти в цілому з необхідними техніко-юридичними поправками проект Постанови (8124).</p>
<p>Прошу народних депутатів голосувати.</p>
<p></p>
<p>12:37:52</p>
<p>За-306</p>
<p>Рішення прийнято. Постанова прийнята в цілому.</p>
<p>Наступна Постанова (8128). Це проект Постанови про здійснення начальником Токмацької міської військової адміністрації Пологівського району Запорізької області повноважень, передбачених частиною другою статті 10 Закону України "Про правовий режим воєнного стану"</p>
<p>Я ставлю пропозицію включити до порядку денного сесії проект Постанови (8128).</p>
<p>Прошу народних депутатів голосувати.</p>
<p></p>
<p>12:38:30</p>
<p>За-306</p>
<p>Рішення прийнято.</p>
<p>Я ставлю пропозицію прийняти в цілому з необхідними техніко-юридичними поправками проект Постанови (8128).</p>
<p>Прошу народних депутатів голосувати.</p>
<p></p>
<p>12:38:57</p>
<p>За-310</p>
<p>Рішення прийнято. Постанова прийнята в цілому.</p>
<p>Наступний проект Постанови – 8132. Це проект Постанови про Заяву Верховної Ради України про визнання Чеченської Республіки Ічкерія тимчасово окупованою російською федерацією і засудження вчинення геноциду чеченського народу.</p>
<p>Я ставлю пропозицію включити до порядку денного сесії цей проект постанови.</p>
<p></p>
<p>12:39:41</p>
<p>За-290</p>
<p>Рішення прийнято.</p>
<p>Я ставлю пропозицію прийняти в цілому з урахуванням пропозицій комітету та необхідними техніко-юридичними поправками проект Постанови про Заяву Верховної Ради України про визнання Чеченської Республіки Ічкерія тимчасово окупованою російською федерацією і засудження вчинення геноциду чеченського народу (реєстраційний номер проекту постанови 8132). Прошу народних депутатів голосувати.</p>
<p></p>
<p>12:40:18</p>
<p>За-287</p>
<p>Рішення прийнято.</p>
<p>Покажіть по фракціях, будь ласка.</p>
<p>Будь ласка, ми потім всі процедурні питання.</p>
<p>Шановні колеги, 0148 – проект Закону про вихід України з Конвенції про транснаціональні корпорації. Я ставлю пропозицію прийняти за основу і в цілому з необхідними техніко-юридичними поправками оцей проект Закону – 0148. Прошу народних депутатів голосувати.</p>
<p></p>
<p>12:41:00</p>
<p>За-302</p>
<p>Рішення прийнято. Закон прийнятий в цілому.</p>
<p>Я ставлю наступне – 0158. Це проект Закону про приєднання України до Конвенції про екстрадицію. Я ставлю пропозицію прийняти за основу і в цілому з необхідними техніко-юридичними поправками проект Закону 0158. Прошу народних депутатів голосувати.</p>
<p></p>
<p>12:41:36</p>
<p>За-305</p>
<p>Рішення прийнято.</p>
<p>Наступне, шановні колеги, 8126. Це проект Закону про внесення змін до Закону України "Про Державний бюджет України на 2022 рік". Я ставлю пропозицію включити до порядку денного сесії проект Закону 8126. Прошу народних депутатів голосувати.</p>
<p></p>
<p>12:42:15</p>
<p>За-314</p>
<p>Рішення прийнято.</p>
<p>Я ставлю пропозицію прийняти за основу проект Закону про внесення змін до Закону України "Про Державний бюджет України на 2022 рік" (реєстраційний номер 8126). Прошу народних депутатів голосувати.</p>
<p></p>
<p>12:42:42</p>
<p>За-318</p>
<p>Рішення прийнято.</p>
<p>Я ставлю пропозицію прийняти в цілому з необхідними техніко-юридичними поправками проект Закону про внесення змін до Закону України "Про Державний бюджет України на 2022 рік" (реєстраційний номер 8126). Прошу народних депутатів голосувати.</p>
<p></p>
<p>12:43:11</p>
<p>За-318</p>
<p>Рішення прийнято. Закон прийнятий в цілому.</p>
<p>Шановні колеги, наступний законопроект 6241 – це проект Закону про Національну програму інформатизації. Я ставлю пропозицію прийняти цей законопроект 6241 за основу. Прошу народних депутатів голосувати.</p>
<p></p>
<p>12:43:45</p>
<p>За-287</p>
<p>Я ставлю пропозицію скоротити наполовину строки подачі поправок і пропозицій для підготовки до другого читання законопроекту 6241. Прошу народних депутатів голосувати.</p>
<p></p>
<p>12:44:12</p>
<p>За-259</p>
<p>Рішення прийнято.</p>
<p>Наступний законопроект 7735 – це проект Закону про внесення змін до Закону України "Про судову експертизу" щодо удосконалення організаційно-управлінського забезпечення судово-експертної діяльності. Я ставлю пропозицію включити цей законопроект до порядку денного сесії. Прошу народних депутатів голосувати.</p>
<p></p>
<p>12:44:42</p>
<p>За-288</p>
<p>Ставлю пропозицію прийняти за основу, за основу проект Закону 7735. Прошу народних депутатів голосувати.</p>
<p></p>
<p>12:45:10</p>
<p>За-274</p>
<p>Рішення прийнято.</p>
<p>Ставлю пропозицію скоротити наполовину строк подачі пропозиції, поправок для підготовки до другого читання законопроекту 7735. Прошу народних депутатів голосувати.</p>
<p></p>
<p>12:45:37</p>
<p>За-244</p>
<p>Рішення прийнято.</p>
<p>Наступний законопроект 8109 це президентський проект Закону про внесення зміни до Закону України "Про військовий обов'язок і військову службу" щодо особливостей призову на строкову військову службу та діяльності призовних комісій під час дії воєнного стану.</p>
<p>Я ставлю пропозицію включити 8109 до порядку денного сесії. Прошу народних депутатів голосувати.</p>
<p></p>
<p>12:46:13</p>
<p>За-317</p>
<p>Рішення прийнято.</p>
<p>Я ставлю пропозицію скоротити строк внесення альтернативних законопроектів до початку розгляду питання законопроект 8109. Прошу народних депутатів голосувати.</p>
<p></p>
<p>12:46:37</p>
<p>За-281</p>
<p>Рішення прийнято.</p>
<p>Я ставлю пропозицію прийняти за основу проект Закону про внесення зміни до Закону України "Про військовий обов'язок і військову службу" щодо особливостей призову на строкову військову службу та діяльності призовних комісій під час дії воєнного стану (реєстраційний номер 8109). Прошу народних депутатів голосувати.</p>
<p></p>
<p>12:47:09</p>
<p>За-319</p>
<p>Рішення прийнято.</p>
<p>Я ставлю пропозицію прийняти в цілому з урахуванням пропозицій комітету та необхідними техніко-юридичними поправками проект Закону про внесення змін до Закону України "Про військовий обов'язок і військову службу" щодо особливостей призову на строкову військову службу та діяльності призовних комісій під час дії воєнного стану (реєстраційний номер 8109).</p>
<p>Прошу народних депутатів голосувати.</p>
<p></p>
<p>12:47:41</p>
<p>За-318</p>
<p>Рішення прийнято. Закон прийнятий в цілому.</p>
<p>Наступний законопроект 7444. Ми домовились ніхто не буде ставити поправки. Тому я оголошую... А назва законопроекту. Проект Закону про внесення змін до деяких законів України щодо посилення контролю за відпуском лікарських засобів.</p>
<p>Тому я ставлю пропозицію, прийняти в другому читанні та в цілому з необхідними техніко-юридичними поправками проект Закону про внесення змін до деяких законів України щодо посилення контролю за відпуском лікарських засобів (реєстраційний номер 7444).</p>
<p>Прошу народних депутатів голосувати.</p>
<p></p>
<p>12:48:37</p>
<p>За-258</p>
<p>Рішення прийнято. Закон прийнятий в цілому.</p>
<p>Наступний законопроект 8037 – це проект Закону про хімічну безпеку та управління хімічною продукцією. Я ставлю пропозицію включити це питання до порядку денного сесії. Прошу народних депутатів голосувати.</p>
<p></p>
<p>12:49:07</p>
<p>За-312</p>
<p>Рішення прийнято.</p>
<p>Я ставлю пропозицію прийняти за основу проект Закону про хімічну безпеку та управління хімічною продукцією (реєстраційний номер 8037).</p>
<p>Прошу народних депутатів голосувати.</p>
<p></p>
<p>12:49:31</p>
<p>За-311</p>
<p>Рішення прийнято.</p>
<p>Ми не ставимо скорочення строків, тому що позиція комітету.</p>
<p>Наступне, 7557. Теж була одна поправка, але її зняли. Тому я одразу, це проект Закону про внесення змін до деяких законодавчих актів щодо функціонування місцевої та добровільної пожежної охорони.</p>
<p>Тому я одразу ставлю пропозицію прийняти в другому читанні та в цілому з необхідними техніко-юридичними поправками проект Закону про внесення змін до деяких законодавчих актів України щодо функціонування місцевої та добровільної пожежної охорони (реєстраційний номер 7557).</p>
<p>Прошу народних депутатів голосувати.</p>
<p></p>
<p>12:50:20</p>
<p>За-317</p>
<p>Рішення прийнято.</p>
<p>Закон прийнятий в цілому.</p>
<p>Наступний законопроект без обговорення, без поправок 7433 – це проект Закону про внесення змін до Закону України «Про збір та облік єдиного внеску на загальнообов’язкове державне соціальне страхування» та деяких інших законів України, щодо захисту прав фізичних осіб під час воєнного стану та спрощення обліку робочих місць для осіб з інвалідністю.</p>
<p>Я ставлю пропозицію прийняти в другому читанні та в цілому з необхідними техніко-юридичними поправками проект Закону (реєстраційний номер 7433).</p>
<p>Прошу народних депутатів голосувати.</p>
<p></p>
<p>12:51:09</p>
<p>За-318</p>
<p>Рішення прийнято.</p>
<p>Закон прийнято в цілому.</p>
<p>Наступний законопроект 8076 – це проект Закону про внесення змін до Закону України "Про благодійну діяльність та благодійні організації" щодо вдосконалення порядку включення благодійників – фізичних осіб до Реєстру волонтерів антитерористичної операції та/або здійснення заходів із забезпечення національної безпеки і оборони, відсічі і стримування збройної агресії Російської Федерації, 8076.</p>
<p>Я ставлю пропозицію включити до порядку денного сесії цей законопроект, 8076.</p>
<p>Прошу народних депутатів голосувати.</p>
<p></p>
<p>12:51:56</p>
<p>За-316</p>
<p>Рішення прийнято.</p>
<p>Шановні колеги, ми домовлялися, тут 2 хвилини. Ви будете наполягати? Тоді я ставлю скорочену процедуру по цьому законопроекту. Пропоную розглянути це питання за скороченою процедурою. Але виступати буде тільки одна фракція, 2 хвилини.</p>
<p>Прошу народних депутатів голосувати.</p>
<p></p>
<p>12:52:24</p>
<p>За-291</p>
<p>Рішення прийнято.</p>
<p>Шановні колеги, ми домовилися дві хвилини і голосуємо, будь ласка, не розходьтеся. Хто від фракції? Софія Романівна Федина, будь ласка.</p>
<p>Шановні колеги, через дві хвилини голосуємо, тільки одна фракція виступає.</p>
<p></p>
<p>12:52:45</p>
<p>ФЕДИНА С.Р.</p>
<p>Фракція "Європейської солідарності" підтримує цей законопроект. Але насправді, колеги, тут справа не лише у реєстрі і спрощенні чи неспрощенні реєстрації у цьому реєстрі волонтерів.</p>
<p>Справа набагато глибше, тому що, на жаль, ми зараз живемо в реальності, коли в нас масово переслідують волонтерів і волонтерські спільноти. І якщо наприкінці вересня було 46 проваджень щодо якогось нібито не такого ввезення гуманітарної допомоги, автомобілів для фронту, то уже за різними даними є понад 53. І хоча справа публічно дещо притихла, насправді вона рухається і переслідування відбувається.</p>
<p>У нас ми живемо в реальності, коли ми маємо правильних і неправильних волонтерів, тобто своїх приофісних чи несвоїх волонтерів. І в результаті ті, хто свої, вони є в марафонах, вони всюди висвітлюються, а не своїм – будь ласка, кримінальні справи, перевірки і багато різних проблем.</p>
<p>У нас відбуваються також дивні сепаратні наради, на яких напрацьовуються різні законопроекти, але депутатів від опозиції і несвоїх волонтерів туди не запрошують. У нас є багато зараз моментів таких, як, наприклад, коли військові адміністрації мстяться за розголос про кримінальні справи проти волонтерів і блокують можливості включення реальних волонтерів у систему "Шлях".</p>
<p>Тому в даному випадку ми маємо допомогти волонтерам, бо без них зараз би ми не втримали армію. І я закликаю правоохоронні органи перестати переслідувати волонтерів. Я закликаю військові адміністрації зробити режим максимального сприяння. Нам розказують, що зараз армія на сто відсотків буде забезпечена формою, а служба логістики доповідає лишень про сорок відсотків спроможності і на 60 відсотків розраховує саме на волонтерів. І в реальний час біди саме волонтери тримають нашу державу сьогодні. Тому руки геть від волонтерів! І максимально працюємо для України.</p>
<p></p>
<p>ГОЛОВУЮЧИЙ. Шановні колеги, переходимо до прийняття рішення. Прошу зайняти свої місця.</p>
<p>Я ставлю пропозицію прийняти за основу проект Закону про внесення змін до Закону України "Про благодійну діяльність та благодійні організації" щодо вдосконалення порядку включення благодійників – фізичних осіб до Реєстру волонтерів антитерористичної операції та/або здійснення заходів із забезпечення національної безпеки і оборони, відсічі і стримування збройної агресії Російської Федерації (реєстраційний номер 8076). Прошу народних депутатів голосувати.</p>
<p></p>
<p>12:55:31</p>
<p>За-301</p>
<p>Рішення прийнято.</p>
<p>Я ставлю пропозицію скоротити наполовину строки подачі пропозицій та поправок для підготовки до другого читання законопроекту 8076. Прошу народних депутатів голосувати.</p>
<p></p>
<p>12:55:58</p>
<p>За-269</p>
<p>Рішення прийнято.</p>
<p>Наступний законопроект, шановні колеги, 7607. Це повторне друге читання. Це проект Закону про внесення змін до деяких законів України щодо формування та реалізації державної політики у сфері захисту критичної інфраструктури. 7607.</p>
<p>Ми домовлялися, одна поправка "Батьківщини" – і голосуємо. Будь ласка, хто буде? Сергій Владиславович, ваша поправка чи чия?</p>
<p>Михайло Михайлович Цимбалюк, будь ласка. Не будете, да? Все, дякую. Ми не будемо цю поправку.</p>
<p>Тому я одразу переходжу до прийняття рішення. Я ставлю пропозицію прийняти в повторному другому читанні та в цілому з необхідними техніко-юридичними поправками проект Закону про внесення змін до деяких законів України щодо формування та реалізації державної політики у сфері захисту критичної інфраструктури (реєстраційний номер 7607). Прошу народних депутатів голосувати.</p>
<p></p>
<p>12:57:11</p>
<p>За-269</p>
<p>Рішення прийнято. Закон прийнятий в цілому.</p>
<p>Наступний законопроект, друге читання. 6097 – це проект Закону про внесення змін до Кодексу України про адміністративні правопорушення та Кримінального процесуального кодексу України щодо електронної ідентифікації та електронних довірчих послуг.</p>
<p>Я ставлю пропозицію прийняти в другому читанні та в цілому з необхідними техніко-юридичними поправками проект Закону 6097. Прошу народних депутатів голосувати.</p>
<p></p>
<p>12:57:52</p>
<p>За-319</p>
<p>Рішення прийнято. Закон прийнятий в цілому.</p>
<p>Наступне питання. 8100 – це проект Постанови про утворення Тимчасової слідчої комісії Верховної Ради України з питань розслідування можливих фактів неефективної діяльності Державного агентства лісових ресурсів України, Державного агентства водних ресурсів України та Державної екологічної інспекції України, їх територіальних органів, підприємств, установ та організацій, що належать до сфери їх управління, які могли призвести до зменшення надходжень до державного та місцевих бюджетів</p>
<p>Я ставлю пропозицію розглянути це питання за скороченою процедурою. Будь ласка, прошу голосувати.</p>
<p></p>
<p>12:58:44</p>
<p>За-186</p>
<p>Рішення прийнято.</p>
<p>Наступне, я ставлю пропозицію прийняти в цілому з необхідними техніко-юридичними поправками проект Постанови 8100. Прошу народних депутатів гол<a name=Temp></a>осувати.</p>
<p></p>
<p>12:59:12</p>
<p>За-158</p>
<p>Рішення прийнято. Тимчасова комісія створена.</p>
<p>Наступне – 7606. Це проект Закону про внесення змін до Законів України "Про громадянство України" та "Про забезпечення функціонування української мови як державної" щодо умов прийняття до громадянства України.</p>
<p>Я ставлю пропозицію прийняти цей законопроект 7606 за основу. Прошу народних депутатів голосувати.</p>
<p></p>
<p>12:59:52</p>
<p>За-309</p>
<p>Рішення прийнято.</p>
<p>Я ставлю пропозицію скоротити наполовину строки подачі пропозицій, поправок для підготовки до другого читання, законопроект 8606. Прошу народних депутатів голосувати.</p>
<p></p>
<p>13:00:20</p>
<p>За-267</p>
<p>Рішення прийнято.</p>
<p>Наступний законопроект 7494 – це проект Закону про внесення змін до Кримінального процесуального кодексу України щодо уточнення положень про відновлення втрачених матеріалів кримінального провадження, скасування запобіжного заходу для проходження військової служби в умовах воєнного стану. Я ставлю пропозицію розглянути це питання за скороченою процедурою. Прошу народних депутатів голосувати.</p>
<p></p>
<p>13:01:00</p>
<p>За-267</p>
<p>Рішення прийнято.</p>
<p>Шановні колеги, ми домовлялися, дві хвилини від "Європейської солідарності" і одразу голосуємо. Прошу, не розходьтеся, через дві хвилини голосуємо. Хто буде від вас?</p>
<p>Ірина Володимирівна Геращенко.</p>
<p></p>
<p>13:01:23</p>
<p>ГЕРАЩЕНКО І.В.</p>
<p>Дякую.</p>
<p>Шановні колеги, шановний пане Голово, по-перше, з процедури. Під час Погоджувальної ради ви бачите, що всі фракції, лідери фракцій дуже конструктивно сьогодні попрацювали. Ми прийняли рішення, що в марафоні в слоті телеканалу "Рада" має бути включення керівників або представників всіх фракцій щодо наших позицій, щодо Постанови Верховної Ради України про визнання Ічкерії. І я дуже прошу Голову Верховної Ради під стенограму це затвердити, шановний пане Голово. Шановний пане Голово! Шановний пане Голово! Під стенограму підтвердити домовленість нашу з вами, Погоджувальної ради щодо каналу "Рада", в слоті якого має вийти включення позиції всіх фракцій щодо постанови по Чечні. Це перше.</p>
<p>Тепер що стосується законопроекту, який ми з вами зараз обговорюємо. Наша фракція його підтримує. Але хочу звернути увагу, що на початку повномасштабного вторгнення, зокрема, представники ДБР, прокуратури, інших силових структур чомусь, залишивши киян, евакуювалися в глибокий тил у Львів, на Закарпаття, на Франківщину, на Чернівеччину, на Буковину. І при цьому вони знищили дуже важливі документи навіть по таким резонансним справам, як зрадницькі "Харківські угоди". І от зараз цим законопроектом ми з вами даємо їм право, знаєте, знову використовувати бюджетні кошти замість того, щоб звітувати, чому вони не були евакуйовані, ці документи важливі, і розслідування разом з втікачами і біженцями ось цими силовими, і зараз вони будуть їх відновлювати.</p>
<p>Ми вважаємо, що обов'язково до другого читання має бути внесена важлива тут зміна – звіт, чому саме було знищено докази важливих резонансних...</p>
<p></p>
<p>ГОЛОВУЮЧИЙ. Шановні колеги, прошу приготуватися до прийняття рішення. Шановні колеги, я ставлю пропозицію прийняти за основу проект Закону про внесення змін до Кримінального процесуального кодексу України щодо уточнення положень про відновлення втрачених матеріалів кримінального провадження, скасування запобіжного заходу для проходження військової служби в умовах воєнного стану (реєстраційний номер законопроекту 7494).</p>
<p>Прошу народних депутатів голосувати.</p>
<p></p>
<p>13:04:07</p>
<p>За-305</p>
<p>Рішення прийнято.</p>
<p>Я ставлю пропозицію скоротити наполовину строки подачі пропозицій і поправок для підготовки до другого читання законопроекту 7494. Прошу народних депутатів голосувати.</p>
<p></p>
<p>13:04:32</p>
<p>За-261</p>
<p>Рішення прийнято. Дякую.</p>
<p>Ідемо... <i>(Шум у залі)</i></p>
<p>Шановні колеги, про це мова йшлася, я підтверджую. Дякую.</p>
<p>Шановні колеги, йдемо... Рішення? За рішення голосувати треба. Я підтверджую, що за це мова йшлась.</p>
<p>Друзі, давайте ми пройдемо все, потім всі "хотелки" процесуального, процедурного характеру. Дякую.</p>
<p>4048. Шановні колеги, це проект Закону про внесення змін до деяких законодавчих актів щодо виконання рішень Європейського суду з прав людини. У нас була мова – шість поправок від "Батьківщини". Чи може ви не наполягаєте, Сергію Владиславовичу, вже? Не наполягаєте. Ми можемо одразу голосувати. Дякую сердечно.</p>
<p>Шановні колеги, я ставлю пропозицію прийняти в другому читанні та в цілому з необхідними техніко-юридичними поправками проект Закону про внесення змін до деяких законодавчих актів щодо виконання рішень Європейського суду з прав людини (реєстраційний номер 4048).</p>
<p>Прошу народних депутатів голосувати.</p>
<p></p>
<p>13:05:46</p>
<p>За-286</p>
<p>Рішення прийнято.</p>
<p><i>(Шум у залі) </i> Давайте ми пройдемо кінцеве, тоді. <i>(Шум у залі)</i> Ні, ми заходимо 4049. Друзі, ну, будь ласка.</p>
<p>Будь ласка, Артур Володимирович з процедури і потім у нас завершальний законопроект на сьогодні. Будь ласка.</p>
<p></p>
<p>13:06:04</p>
<p>ГЕРАСИМОВ А.В.</p>
<p>Шановний Руслане Олексійовичу, прошу вас поставити на голосування рішення про висвітлення обов'язково в "марафоні" від лиця керівників чи представників фракцій і груп прийнятого нами рішення сьогодні, що стосується Ічкерії. Поставте це на голосування прямо зараз.</p>
<p>Дякую.</p>
<p></p>
<p>ГОЛОВУЮЧИЙ. Ставлю пропозицію Артура Володимировича Герасимова. Шановні колеги, прошу визначатися. Ви зрозуміли, в чому суть? Будь ласка, голосуйте.</p>
<p></p>
<p>13:06:44</p>
<p>За-271</p>
<p>Рішення прийнято.</p>
<p>Наступний законопроект і завершальний на сьогодні, колеги. Але після нього не розходимося, бо ще Олександр Сергійович поставить пропозицію невідкладного підписання, особливо що стосується бюджету для військових.</p>
<p>Шановні колеги, це 4049. Проект Закону про внесення змін до Кодексу України про адміністративні правопорушення, Кримінального кодексу України та Кримінального процесуального кодексу України щодо виконання рішень Європейського суду з прав людини. Ми домовлялися, що теж поправок не буде, ми можемо ставити на голосування.</p>
<p>Я ставлю пропозицію прийняти в другому читанні та в цілому з необхідними техніко-юридичними поправками проект Закону про внесення змін до Кодексу України про адміністративні правопорушення, Кримінального кодексу України та Кримінального процесуального кодексу України щодо виконання рішень Європейського суду з прав людини (реєстраційний номер 4049). Прошу народних депутатів голосувати.</p>
<p></p>
<p>13:07:44</p>
<p>За-290</p>
<p>Рішення прийнято.</p>
<p>Олександр Сергійович, будь ласка.</p>
<p align=center></p>
<p align=center>Веде засідання Перший заступник Голови Верховної Ради України КОРНІЄНКО О.С.</p>
<p></p>
<p>13:07:47</p>
<p>ГОЛОВУЮЧИЙ.</p>
<p>Пропоную доручити Голові Верховної Ради невідкладно підписати прийняті сьогодні в цілому законопроекти та спрямувати Президентові України на підпис.</p>
<p>Ставлю пропозицію на голосування. Прошу підтримати.</p>
<p></p>
<p>13:08:18</p>
<p>За-300</p>
<p>Рішення прийнято.</p>
<p></p>
<p align=center>Веде засідання Голова Верховної Ради України СТЕФАНЧУК Р.О.</p>
<p></p>
<p>13:08:22</p>
<p>ГОЛОВУЮЧИЙ.</p>
<p>Дякую.</p>
<p>Шановні народні депутати, розгляд питань порядку денного на сьогодні завершено. Дякую всім за результативну роботу. Зараз я оголошую перерву в нашому пленарному засіданні. Про час і місце його наступного продовження вам буде повідомлено. Прошу не поширювати інформацію щодо його початку. Віримо в українські Збройні Сили! Разом переможемо! І слава Україні!</p>
<p></p>
