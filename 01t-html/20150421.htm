Стенограма пленарного засідання
21 квітня 2015
&nbsp;
<p align=center>ЗАСІДАННЯ ДВАДЦЯТЬ ВОСЬМЕ</p>
<p align=center>Сесійний зал Верховної Ради України</p>
<p align=center>21 квітня 2015 року, 10 годин&nbsp; 03 хвилини</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>10:03:52</p>
<p>ГОЛОВУЮЧИЙ. Доброго дня, вельмишановні народні депутати України, шановні колеги! Розпочинаємо наше ранкове засідання. Прошу всіх народних депутатів займати свої місця, підготуватись до реєстрації. Зараз будемо проводити реєстрацію народних депутатів, розпочинати розгляд питань порядку денного.</p>
<p>Будь ласка, шановні колеги, прошу займати свої місця. Розпочинаємо наше пленарне засідання. Будь ласка, підготуйтесь до реєстрації. Прошу включити систему "Рада" для реєстрації народних депутатів України. Будь ласка.</p>
<p>10:04:53</p>
<p>289 народних депутатів у залі, 292 народних депутата у залі.</p>
<p>Ранкове пленарне засідання Верховної Ради України оголошую відкритим.</p>
<p>Перед початком нашого засідання хочу від вашого імені, від себе особисто привітати нашого колегу народного депутата Валерія Пацкана з днем народження! Вітаємо щиро, колего! Успіхів, всього самого найкращого! <i>(Оплески)</i> Він зараз знаходиться в залі, вітаємо!</p>
<p>Шановні колеги! Відповідно до Регламенту Верховної Ради України хочу зробити оголошення. Повідомляю про створення у Верховній Раді України восьмого скликання міжфракційного депутатського об'єднання "За єдину Українську Помісну Православну Церкву". Головою міжфракційного депутатського об'єднання "За єдину Українську Помісну Православну Церкву" обрано народного депутата України Володимира Ігоровича Ар'єва.</p>
<p>Шановні колеги, відповідно до Регламенту Верховної Ради України у вівторок у нас є 30 хвилин для виступів від фракцій і груп.</p>
<p>Прошу підготуватись до виступів від фракцій і груп. Будь ласка,&nbsp; реєструйтесь.&nbsp;</p>
<p>Будь ласка, Юрій Бойко, "Опозиційний блок".</p>
<p>&nbsp;</p>
<p>10:07:09</p>
<p>БОЙКО Ю.А.</p>
<p>Шановний головуючий, шановні&nbsp; народні депутати! Почну з ситуації на Сході України. Понад 2 місяці минуло з часу підписання&nbsp; Мінських&nbsp; угод, але парламент так і не спромігся ухвалити необхідні закони, щоб втілити ці рішення в життя заради збереження миру і&nbsp; життів українців.&nbsp;</p>
<p>"Опозиційний блок" розробив і вимагає прийняти пакет мирних законів, які сприятимуть&nbsp; нормалізації ситуації, поверненню людей на Донбас і відновлення так нормального&nbsp;&nbsp;&nbsp; життя.&nbsp; Для цього ми&nbsp; пропонуємо зняти економічну блокаду, відновити соціальні виплати, тим більше, що є відповідне рішення суду. Ми вимагаємо внести ці закони в залу як першочергові, і тоді&nbsp; українське суспільство&nbsp; побачить, хто реально хоче миру, а хто війни.&nbsp; Сподіваємося, що всі в цьому залі згідні, що Донбас – це&nbsp; територія України&nbsp; і там проживають нашу українські громадяни. Філія Міжнародного валютного фонду під&nbsp; названієм "уряд України" продовжує&nbsp; соціальний&nbsp; геноцид і планомірно розоряє наших громадян, в першу чергу пенсіонерів. "Опозиційний блок"&nbsp; подав цілу низку законів, які б дозволили б пом'якшити цю мертву хватку. Ми вимагаємо&nbsp; припинити тарифне беззаконня і вжити&nbsp; невідкладних заходів щодо індексації пенсій,&nbsp; соцвиплат для&nbsp; найменш захищених громадян.</p>
<p>Враховуючи низку політичних вбивств, які сталися в країні, відсутність результатів розслідування трагедії в Одесі 2 травня, про що ми неодноразово питали в депутатських запитах. Ми вимагаємо в п'ятницю заслухати в парламенті звіт керівників силових відомств щодо цих резонансних подій для того, щоб люди знали правду.</p>
<p>І на завершення, шановні депутати. У мене в руках орден Бойового Червоного прапора за номером 174772. Їм був нагороджений командир роти 79-ї стрілецької девізії наш земляк Дмитро Петрович Стаднюк, який спочатку обороняв Київ, потім визволяв Україну, був поранений під Полтавою. За законом 2558, який прийняла правляча коаліції цього ветерана і сто ідентичних сімей позбавляють можливості носити, зберігати реліквії, які дорогі, в тому числі і нагороди.&nbsp;</p>
<p>Ми вважаємо, прийнятий закон як такий, що розколює країну. Тому ми закликаємо Президента України застосувати право вето на цей закон, а якщо цього не відбудеться, ми залишаємо за собою право оскаржувати дії цього закону в Конституційному Суді. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Олег Валерійович Ляшко, Радикальна партія.</p>
<p>&nbsp;</p>
<p>10:10:24</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні колеги, не знаю, чи звернув хтось з вас вчора увагу на заяву міністра закордонних справ Російської Федерації Лаврова, яка дослівно звучить так: "После принятия Украиной декоммунизационых законов Украине не стоит даже заикаться об унитарном устройстве государства".</p>
<p>Я не знаю, шановні колеги, як кому із вас, а, я думаю, що мільйони українських громадян категорично заперечують проти того, щоб жити за вказівками з Москви чи з будь-звідки з закордону. І мене дивує відсутність реакцій української влади, Міністерства закордонних справ, офісу Президента, урядового офісу на подібні грубі заяви втручання у внутрішні справи України. Чому це нам у Москві чи де-небудь повинні говорити, про що ми повинні заїкатися? Чи заїкатися про свій територіальний устрій, чи заїкатися про свою українську мову, чи заїкатися про помісну єдину церкву, чи заїкатися про демократичні права, про економіку і про все інше. Чому нам із-за кордонів повинні розказувати, про що ми повинні заїкатися?</p>
<p>Я вважаю, подібні заяви, очевидно, звучать якраз на виконання мінських протоколів, де передбачено зміна Конституції, прийняття особливого статусу Донбасу, визнання терористів. Тобто нам мінські протоколи дозволяють, про що нам заїкатися чи не заїкатися.</p>
<p>Я вважаю, подібні заяви є ганебним, цинічним втручанням у внутрішні справи суверенної держави. Подібні заяви принижують українців. Подібні заяви свідчать про те, що Росія не просто зверхньо ставиться до сусідньої держави Україна, а, що Росія продовжує вести свою імперіалістську, експаціоністську політику спрямовану на позбавлення України незалежності. Я не знаю, кому як із вас, можливо, представникам злодійського блоку і подобається, коли їм з Москви диктують, про що їм заїкатися. І тут вийшов Бо1йко і заїкався, а точніше брехав про те, що ветеранів позбавили права носити ордена. Немає цього ніде в законі. Не брешіть і не заїкайтеся по вказівці з Москви.</p>
<p>А я закликаю українську владу приймати рішення в інтересах країни без оглядки на закордонні центри звідки не йшли б ці вказівки. Бо ніхто нам не зробить добра, якщо ми самі собі не зробимо. Ніхто нас не поважатиме, якщо ми самі себе не поважатимемо. І, коли міністр з конячою мордою розказує нам, щоб ми заїкалися, чи не заїкалися, і ми мовчимо, то ми себе зневажаємо. Я цього не дозволю. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Юрій Луценко, "Блок Петра Порошенка".</p>
<p>&nbsp;</p>
<p>10:13:40</p>
<p>ЛУЦЕНКО Ю.В.</p>
<p>Шановний пане Голово, шановні колеги, шановні громадяни України! Історія повторюється до того часу, поки її уроки не будуть вивчені. В 1941 році на нашу країну напали невежливые люди і ці невежливые фашисты окупували Крим. Минулого року на український Крим напали вежливые рашисты і окупували український Крим. Істрія повторюється: джерелом і тої, і тої окупації є тоталітарний режим, який вважав право сильно вищим, ніж силу права. Україна важко видавлює із себе краплі тоталітаризму. Одним із серйозних кроків був прийнятий парламентом України Закон засудження і недопущення пропаганди тоталітаризму. Відповідаючи на цинічний, брехливий виступ представника окупаційного, вибачте, "Опозиційного блоку", хочу сказати, що перед вами стоїть внук двох дідів, які познайомилися між собою в 1945 під Рейхстагом. Я голосував за те, щоби знищити сталінську символіку, яка мільйонами трупів встелила дорогу до перемоги 1945 року і сьогодні метастазами продовжує отруювати майбутнє нашої країни. Криваві скелети в будьонівках мають перестати тримати за руки і ноги майбутнє України. Містам України мають бути первинні їхні первинні назви. Всім, хто вболіває за радянську історію, пропоную негайно ініціювати перейменування Донецька в Сталіно, а Луганська в Ворошиловград і тішитися тією радянською історією під дулами "вежливых оккупантов" із Кремля. Ми будемо жити на своїй землі, де є українські назви, українська історія, українська гордість за нашу перемогу в 1945 і нашу перемогу над окупантами найближчий час. Слава Україні!&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, "Відродження", Ничипоренко народний депутат.</p>
<p>&nbsp;</p>
<p>10:16:04</p>
<p>НИЧИПОРЕНКО В.М.</p>
<p>Доброго дня, шановні депутати!</p>
<p>Скажіть,&nbsp; будь ласка, під час виборчої кампанії, яка з політичних&nbsp; сил не обіцяла боротьбу з корупцією і децентралізацію влади, який мажоритарщик про&nbsp; це не казав?&nbsp; Хто не казав,&nbsp; що землі треба передати&nbsp; в розпорядження органам місцевого самоврядування?&nbsp; Всі про це казали і всі це обіцяли! Народним депутатом Кулінічем з групи "Відродження" був поданий законопроект 1159, який передбачає, щоб землями&nbsp; розпоряджалися органи місцевого самоврядування. П'ять раз, п'ять цей законопроект&nbsp; вносився&nbsp; до порядку денного, але ставився таким в черзі, що до нього ніколи не доходить черга.&nbsp;</p>
<p>Ви знаєте, у&nbsp; нас вже створено Антикорупційне бюро – це дуже правильно.&nbsp; Але Антикорупційне бюро в першу чергу має займатися&nbsp;&nbsp; не&nbsp; тільки боротьбою з корупціонерами, а самою корупцією, з тими механізмами, які дають можливість створювати корупцію. Я вам&nbsp; приведу&nbsp; деякі цифри – це чим займається земельна агенція, ну не земельна агенція, а деякі&nbsp; її співробітники.&nbsp;&nbsp; Місто Київ:&nbsp; хабар в 200 тисяч доларів,&nbsp; в 200 тисяч&nbsp; за надання 4 гектарів землі у користування.&nbsp; Місто Київ: незаконно вилучено&nbsp; у&nbsp; суб'єкта господарювання 32 гектари. Львів: 147&nbsp; тисяч гривень хабара! Хмельниччина:&nbsp; 12 тисяч доларів хабара! Закарпаття: з держбюджету виділено 5,5 мільйонів на інвентаризацію 30-и тисяч гектарів землі,&nbsp; документи підроблені. Харків: незаконно передали у власність 9 гектарів землі, 65 мільйонів гривень у власність! Черкащина: 80 тисяч хабара представнику Державної земельної агенції. Це тільки початок переліку&nbsp; чим займаються представники Державної земельної агенції.</p>
<p>А тепер згадайте, коли не було Державної земельної агенції, яку, до речі, вигадав Янукович, чи була така корупція землі? Не було. Тому група "Відродження" вимагає включити на цьому пленарному засіданні до порядку денного один з нагальних питань законопроекту 1159 і нехай кожен визначиться, чи він за боротьбу з корупцією, чи ні, чи він за децентралізацію, чи ні? А балакати про децентралізацію…</p>
<p>&nbsp;</p>
<p>ГОЛОВУЮЧИЙ. Будь ласка, Вікторія Сюмар, "Батьківщина". "Народний фронт", перепрошую. Вікторія Сюмар, "Народний фронт".</p>
<p>&nbsp;</p>
<p>10:19:38</p>
<p>СЮМАР В.П.</p>
<p>Дякую, колеги. Очевидно, що сьогодні проти України ведеться гібридна війна і буквально щоденно ми це спостерігаємо. Це не лише повномасштабні військові дії, які відбуваються на Сході України, де не стихає вогонь. Це є інформаційна війна, яка побудована на пропаганді, на відверті брехні, на брехливих заявах, на втручаннях у внутрішні справи, про що тут говорив Олег Ляшко. На жаль, це ще і тероризм, і різні кроваві провокації, до яких вдається агресор, Російська Федерація. Ми бачимо, що знову країна входить в період турбулентності, пов'язаний з травневими святами. Ми бачимо, що минулого тижня в Україні відбулася ціла низка резонансних подій, це резонансні вбивства, які намагаються використати у цій гібридній війні аби розхитати ситуацію, аби залякати і Схід, і Південь країни.</p>
<p>Тому фракція "Народного фронту" вимагає аби у п'ятницю ми заслухали уряд, Кабінет Міністрів на предмет того, що робить сьогодні влада для того, аби травневі свята в Україні минули спокійно і в двох ключах. Аби була забезпечена безпека українських громадян, а це важливо, бо ми пам'ятаємо величезну трагедію, яка відбулася 2 травня в Одесі і не виключено, що там може відбуватися чергове збурення. І з іншого боку, дуже важливо, аби українські свята і 9 травня, і День пам'яті 8 травня відбувалися в ключі української ідеологічної традиції. Як ми можемо виграти ідеологічну війну? Це і зміцнення обороноздатності, але це і спроможність формулювати власну ідеологічну позицію, українську ідеологічну позицію, українську історію, яку сьогодні ми маємо відродити на базі українських традиційних цінностей. І українські цінності – це мир, а не війна.</p>
<p>Виграти гібридну війну ми спроможні тільки тоді, якщо ми будемо єдині, і в цьому залі ми маємо в цей складний період, в період турбулентності, продемонструвати сьогодні максимальну єдність всіх проєвропейських демократичних сил. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Єгор Соболєв, "Самопоміч".</p>
<p>&nbsp;</p>
<p>10:22:24</p>
<p>СОБОЛЄВ Є.В.</p>
<p>Прямо в ці хвилин відбуваються обшуки у двох адвокатів Євромайдану Тетяни Козаченко і Дмитра Димова. Це люди, яких переконали, не одразу, після багатьох дискусій піти в державну владу займатися люстрацією. Я думаю, що це дуже хороша ілюстрація до того, що зараз відбувається в країні.</p>
<p>У зв'язку з цим від імені "Самопомочі" хотів би сказати наступне: перше, колеги, нас страшенно важливо зупинити реванш, який намагається провести Генеральна прокуратура за допомогою не свідомих представників влади. Нам страшенно важливо зупинити спробу не допустити перетворення цього монстра, який зараз є "дахувальником", головним "дахувальником" корупції в нормальну європейську прокуратуру. Ми прийняли про це законодавство і давайте недопустимо зробити кроки назад.</p>
<p>Друге. Я дякую всім колегам по парламенту, які минулого тижня прийшли до Конституційного Суду, щоб зупинити там реванш. Конституційний Суд&nbsp; зараз є місцем, яке вкрай потребує очищення і загрожує&nbsp; існуванню нашої держави.</p>
<p>Для тих, хто не знає, я скажу, 12 із 17 суддів Конституційного Суду далі є людьми Віктора Януковича. В будь-який момент вони можуть визнати його Президентом, вони можуть приєднати Україну до Росії, вони можуть прийти будь-яке рішення, яке їх попросять люди, які їх туди ставили.</p>
<p>Тому друге важливе для&nbsp; нас завдання – продовжити очищення влади.&nbsp; Очищення Конституційного Суду має бути одним із пріоритетів. Для&nbsp; цього є дуже простий крок. Генеральна прокуратура вже рік&nbsp;&nbsp; не може розслідувати справу про&nbsp; участь суддів Конституційного Суду в узурпації влади Віктором Януковичем. Давайте організуємо парламентські&nbsp; контроль за завершенням цього&nbsp; розслідування, викинемо людей Януковича з Конституційного Суду&nbsp; і відкриємо їм добрі, нормальні камери у в'язниці.</p>
<p>І третє. Зараз під стінами парламенту громадяни, найбільш активні, найбільш освічені, найбільш свідомі громадяни просять нас не звертатися з дороги реформування правоохоронних органів. Давайте їм подякуємо і попросимо представити нам нормальних кандидатів Вищу раду юстиції. Щоб ми делегували у Вищу раду юстицію не&nbsp; своїх людей, які&nbsp; працюють у пов'язаних адвокатських компаніях чи, не дай Боже, представляють депутатський корпус, щоб ми&nbsp; відправили туди&nbsp; справжніх правників, які пройдуть&nbsp; перевірку громадськості і разом&nbsp; будуть очищувати правосуддя.</p>
<p>Колеги, вперед! Не назад – вперед!</p>
<p>&nbsp;</p>
<p>ГОЛОВУЮЧИЙ. Ігор Єремеєв, Ігор Миронович, "Воля народу".</p>
<p>&nbsp;</p>
<p>10:25:40</p>
<p>ЄРЕМЕЄВ І.М.</p>
<p>Український народе! Шановний Голово! Шановні народні депутати!</p>
<p>За голосними політичними подіями останніх тижнів та&nbsp; постійними хвилями популізму, вочевидь, постійно губиться інформація про&nbsp; економічну ситуацію в державі.</p>
<p>Ми всі пам'ятаємо як після отримання чергового траншу Міжнародного валютного фонду уряд заявляв, що тепер буде, чим погасити зовнішні борги, і всі доходи бюджету, які будуть надлишкові, ми зможемо потратити, використати саме для соціальних виплат.</p>
<p>І ось буквально на минулому тижні замміністра фінансів заявив на всю державу, що бюджет за перший за перший квартал у нас в державі зведений з профіцитом в 3,6 мільярда гривень, що доходи бюджету України сьогодні зросли на 37 відсотків, що середня заробітна плата в порівнянні з минулим роком за перший квартал виросла на 15 відсотків. Якщо ця інформація правдива і якщо це не чергове замилювання очей, то сьогодні саме настав час підняти питання про індексацію соціальних виплат.</p>
<p>Фракція "Волі народу" зареєструвала декілька законопроектів про індексацію мінімальної пенсії, мінімальної заробітної плати. Ми неодноразово наполягали на тому, щоб це питання розглядалося вже в першому кварталі цього року. Ми ще раз звертаємося до уряду: ми сподіваємося, що вже в травні цього року буде внесений законопроект про індексацію мінімальної пенсії і індексацію мінімальної заробітної плати. Всі депутати, які обиралися на округах, їх приймальні завалені листами від виборців стосовно того, як вони мають прожити від першого до тридцятого числа місяця. І ми надіємося, що уряд нас почує – і цей законопроект буде внесений, а якщо його немає, то буде розглянутий законопроект, який подала фракція "Воля народу".</p>
<p>Ми надіємося, що найближчим часом відбудуться ті необхідні події, які дадуть можливість людям отримати ту мінімальну кількість коштів, щоб заплатити за комунальні послуги, щоб купити продукти харчування, які сьогодні в три рази стали дорожчі. Я наголошую на тому, що сьогодні інфляція за перший квартал цього року склала майже 120 відсотків. І це вкрай необхідно сьогодні для українського народу. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Юлія Тимошенко, "Батьківщина".</p>
<p>&nbsp;</p>
<p>10:28:10</p>
<p>ТИМОШЕНКО Ю.В.</p>
<p>Шановні громадяни України! Шановні колеги! Дійсно, сьогодні практично всі, хто стояв на цій трибуні, згадували, що Україна за весь демократичний західний світ тримає зараз оборону від агресії, яку здійснює Російська Федерація. Але ми можемо бути сильними в цю хвилину лише при одній умові: якщо всі ми будемо єдині і якщо народ України буде чітко розуміти цю боротьбу і що ми всі разом виборюємо. І тільки тоді народ буде разом з політиками, разом з армією, разом з усіма нами, коли буде відчувати, що в країні є елементарна справедливість. Якщо люди, які воюють сьогодні на фронтах, будуть знати, що їх матері, їх батьки, їх родини знаходяться в справедливості, захищені і можуть реально жити, на жаль, сьогодні цього не відбувається.</p>
<p>Всі ми розуміємо, що країни треба важко пережити цей етап. Треба важко провести реформи. Але сьогодні наша команда виступає проти надмірної жорстокості в соціальній і економічній сфері, проти радикальної несправедливості, яка є.</p>
<p>Сьогодні люди бачать дві речі. Перше. В країні продовжується масштабна корупція, в країні продовжують заробляти тіньові, нечесні гроші, в країні багують монополії. А в цей час останні копійки забирають з кишені українців.</p>
<p>У мене в руках зараз два документи, які отримали сьогодні українці по тарифам. Це декларація, заява і інструкція, як це заповнювати. Для цього потрібно мати, як мінімум, дві вищі освіти, щоб не помилитися. Тому що приписали скромно наші урядовці, що якщо, не дай Боже, люди заповнили невірно цю декларацію або заяву, то вони мусять, цитую: "Повернути надмірно перераховану виплачену суму субсидії у подвійному розмірі"!</p>
<p>Це означає, що люди сьогодні навіть бояться заповнити ці документи. Але в той же час наша команда чітко стверджує, що тарифи, які сьогодні встановлені, не є ринково обґрунтованими, не є оптимальними і об'єктивними. Вони сьогодні є ще одним потужним податком, який збирають з країни.</p>
<p>І тому я хочу повідомити зараз країні, що за нашим спільним наполяганням створена Спеціальна робоча група, яка розслідує об'єктивність встановлення тарифів. І ми як учасники цієї групи не дамо сфальсифікувати жодну цифру. Ми направили у всі державні&nbsp; інституції, в НАК&nbsp; "Нафтогаз"&nbsp; запити. І починаючи з завтрашнього дня, ми вивернемо кожну копійку і примусимо&nbsp; уряд&nbsp; поставити об'єктивні ринкові&nbsp; окупні…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд. Завершуйте.</p>
<p>&nbsp;</p>
<p>ТИМОШЕНКО Ю.В. … але не надмірно жорстокі тарифи. І ми доб'ємося зниження&nbsp; тарифів, я переконана. І я хочу закликати всіх бути однодумцями, зупинити корупцію і повернути людям реальні обґрунтовані тарифи, а також пенсії без податків.&nbsp; Я вірю, що нам це вдасться. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги,&nbsp; виступити&nbsp; депутатських груп&nbsp; і фракцій завершено.</p>
<p>Відповідно до розкладу, який&nbsp; був оприлюднений, а також&nbsp; на останньому&nbsp; засіданні Погоджувальної ради, яка відбулася сьогодні о 9 годині,&nbsp; на вашу увагу вноситься ряд законопроектів для включення до порядку денного&nbsp; сесії. Прийняли рішення для того, щоб окремо&nbsp; не голосувати кожний законопроект, дуже багато&nbsp; різних законів, і дати можливість комітетам всі їх розглядати,&nbsp; прийняти зараз спільне рішення про включення їх&nbsp; до порядку денного, а саме, а саме… Прошу підготуватись, шановні колеги, до розгляду.</p>
<p>Для включення до порядку денного сесії та прийняття рішення&nbsp; законопроекти реєстраційний номер 2665, 2666, 2667. Далі, для включення до&nbsp; порядку сесії: 2464, 2461, 2285, 2493, 2089, 2089-1, 2527, 2655, 2181, 2292, 1888,&nbsp; 2500, 2553, 2667 (я сказав про це), 2668, 2030, 2234, 2335,&nbsp; 2132, 2436, 2576, 2617, 2168, 2640, 2166, 2313, 2343, 2067, 2114, 2332, 1793, 2011, 2528, 1164, 21… Ми завершуємо 2332. Тобто відповідно до стенограми 2114, цей законопроект, який… 2114 – це закінчення до включення до порядку денного. Далі все те, що було озвучено на Погоджувальній раді, будуть доопрацьовані ці законопроекти і далі я внесу ще пропозиції до включення. А вони не потребують включення.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i>&nbsp;</p>
<p>&nbsp;</p>
<p>ГОЛОВУЮЧИЙ. Не потребують включення. Що саме? Окремо в перерві проговоримо це питання, я ще раз поставлю в цьому… Будь ласка, Матвієнков народний депутат. Потім Олег Ляшко.</p>
<p>&nbsp;</p>
<p>10:34:43</p>
<p>МАТВІЄНКОВ С.А.</p>
<p>Долженкову прошу передати слово.</p>
<p>&nbsp;</p>
<p>ГОЛОВУЮЧИЙ. Долженков.</p>
<p>&nbsp;</p>
<p>10:34:49</p>
<p>ДОЛЖЕНКОВ О.В.</p>
<p>Дякую Володимире Борисовичу, що надали слово представникам опозиції. Хочемо, шановні колеги, звернути увагу на тому, що зараз в цій сесійній залі складається дуже така хибна практика, ми включаємо пакетом, пакетно голосуємо щодо ряду законодавчих ініціатив. МИ, як представники опозиції, наполягали, наполягаємо і будемо наполягати на тому, щоб ви дотримувалися Закону України "Про Регламент". Це не передбачено в Законі України "Про Регламент" голосувати пакетним голосуванням. Ми ряд законодавчих ініціатив, звичайно, підтримуємо, які спрямовані на підвищення соціального стандарту, підвищення інвестиційної привабливості нашої економіки. Але деякі законодавчі ініціативи, ми виступаємо проти них і хочемо висловити наші аргументи. Тому ми закликаємо голосувати щодо кожного законопроекту окремо та не порушувати Регламенту. Дуже благаємо. Дякую.</p>
<p>&nbsp;</p>
<p>ГОЛОВУЮЧИЙ. Треба, треба підкреслити, що це питання включення до порядку денного. Під час розгляду ви будете визначатись. Будь ласка, Олег Ляшко.</p>
<p>&nbsp;</p>
<p>10:35:51</p>
<p>ЛЯШКО О.В.</p>
<p>Олег Ляшко, Радикальна партія. Ми пропонуємо включити до порядку денного наших засідань законопроект номер 2676 – це про автоматичне нарахування субсидій ЖКХ, щоб люди не оформляли їх, а, щоб їм оформлялися автоматично за базами Пенсійного фонду, податкової і соціальної служби.</p>
<p>Також ми пропонуємо включити до порядку денного законопроект 2671, це щодо внесення змін до Закону "Про справедливий суд" для того, щоб припинити повноваження суддів Конституційного Суду, які ґвалтували Конституцію в 2010 році, допомагали Януковичу узурпувати владу і продовжують зараз працювати.</p>
<p>Також ми пропонуємо включити до порядку денного законопроект 2497, це про націоналізацію майна Російської Федерації в Україні. Ми вважаємо, що це є ганьбою, коли сьогодні Росія окупувала наш Крим, убивають наших людей на Донбасі. Сьогодні вночі в Харкові знову вибухи.&nbsp;</p>
<p>&nbsp;</p>
<p>ГОЛОВУЮЧИЙ. 2497. Дякую.</p>
<p>Будь ласка, Лілія Гриневич.</p>
<p>&nbsp;</p>
<p>10:37:13</p>
<p>ГРИНЕВИЧ Л.М.</p>
<p>Шановний пане Голово, шановні колеги, просимо включити додатково до порядку денного законопроект 2672. Цей законопроект стосується змін до Закону України "Про вищу освіту" для удосконалення державного замовлення.&nbsp; Зважаючи на те, що&nbsp; незабаром починається вступна компанія, нам дуже важлива вчасно внести ці зміни. Тому просимо його включити до порядку денного.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Ірина Геращенко.</p>
<p>&nbsp;</p>
<p>10:37:46</p>
<p>ГЕРАЩЕНКО І.В.</p>
<p>Шановні колеги, від міжфракційного об'єднання "Рівні можливості", що об'єднує жінок-депутаток, ми просимо включити вас до порядку денного два законопроекти 2254 і 2015, що стосується вдосконалення допомоги дітям, що потрапили у важкі життєві обставини. Це стосується дітей, що, наприклад, були евакуйовані із окупованих територій, знаходяться в зоні АТО, там їх документи були загублені, як швидше допомогти їм оформлювати усиновлення і таке інше. Я хочу наголосити, що ці законопроекти пройшли всі відповідні слухання згідно Регламенту в профільних комітетах, і їх можна виносити на порядок денний 2254, 2015, що стосується підтримки дітей. Дуже дякую.</p>
<p>&nbsp;</p>
<p>ГОЛОВУЮЧИЙ. Будь ласка, Іван Крулько. Підготуйтесь, будь ласка, до голосування, шановні колеги.</p>
<p>&nbsp;</p>
<p>10:38:42</p>
<p>КРУЛЬКО І.І.</p>
<p>Іван Крулько, фракція "Батьківщина". Шановний Голово Верховної Ради, шановні колеги! Фракція "Батьківщина" пропонує включити до порядку денного сесії 2 дуже важливі проекти постанов за номерами&nbsp; 2570, 2571.</p>
<p>Вони стосуються, перший проект Постанови, стосовно виконання домовленостей і зобов'язань і обміну всіма полоненими, і відповідно випуску Надії Савченко із-за ґрат з Москви.</p>
<p>І другий проект Постанови 2571, це стосовно&nbsp; застосування персональних санкцій проти осіб, які відповідальні за викрадення, перевезення незаконного до Росії і утримання за ґратами Надії Савченко. Прохання ці 2 проекти постанов включити до порядку денного.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Так, те, що колеги оголосили: 2676, 2671, 2497, 2672, 2254, 2015, 2570 і 2571, – це питання для включення до порядку денного. І перед тим я під стенограму сказав про пропозиції щодо включення до порядку денного сесії та прийняття рішення і включення до порядку денного сесії і перерахував номери.</p>
<p>Шановні колеги, прошу підготуватись і на ваш розгляд вноситься пропозиція щодо формування порядку денного відповідно від тих пропозицій, які я озвучив під стенограму, в тому числі за результатами Погоджувальної ради, яка відбулась сьогодні о 9-й ранку. Прошу голосувати в цілому, шановні колеги, за законопроекти. Прошу голосувати за включення до порядку денного. Прошу голосувати.</p>
<p>&nbsp;</p>
<p>10:40:38</p>
<p>За-226</p>
<p>Рішення прийнято. Дякую, шановні колеги.</p>
<p>Переходимо до розгляду питань порядку денного. Перше питання, шановні колеги!</p>
<p>Проект Постанови про Заяву Верховної Ради України "Про відсіч збройній агресії Російської Федерації та подолання її наслідків". Проект народного депутата Оксани Сироїд і є пропозиція автора доповідати за скороченою процедурою.</p>
<p>Колеги, я просив би, уважно сконцентруйтесь! Будь ласка, є&nbsp; пропозиція автора за скороченою процедурою голосувати. Прошу, визначайтесь розглядати за скороченою процедурою.</p>
<p>&nbsp;</p>
<p>10:41:41</p>
<p>За-200</p>
<p>Рішення прийнято.&nbsp;</p>
<p>Будь ласка, Оксана Іванівна Сироїд, 1793. 2332, будь ласка, доповідайте.</p>
<p>&nbsp;</p>
<p>10:41:59</p>
<p>СИРОЇД О.І.</p>
<p>Шановний пане Голово,&nbsp; шановні колеги! Я маю честь представити вам спільне напрацювання представників усіх фракцій коаліції проект&nbsp; Постанови, який називається "Про відсіч збройній агресії Російської Федерації та подолання її наслідків".&nbsp;</p>
<p>На жаль, війна&nbsp;&nbsp; стала буденністю для&nbsp; України, але це не звільняє&nbsp; нас від відповідальності шукати&nbsp; як способів припинення&nbsp; війни,&nbsp; так і звільнення наших полонених, і вимагати відшкодування&nbsp; усіх збитків завданих Росією. Метою проекту постанови таким&nbsp;&nbsp;&nbsp;&nbsp; чином є створення юридичного підґрунтя для пред'явлення&nbsp; Україною&nbsp; консолідованої претензії Російській Федерації у зв'язку зі збройною агресією Російської Федерації проти&nbsp; України.&nbsp; Постанова насправді&nbsp; є першим консолідованим документом парламенту&nbsp; в якому&nbsp; сформульовано передовсім хронологія збройної агресії Росії проти&nbsp; України, зокрема,&nbsp; це перший юридичний документ&nbsp; у якому буде зазначено дату початку російсько-української війни 20 лютого 2014 року.&nbsp;&nbsp; Крім того у постанові міститься&nbsp; консолідований перелік усіх міжнародних зобов'язань, які за цей період порушила Росія.</p>
<p>Далі постанова також містить ті негативні наслідки, яких зазнала Україна внаслідок війни, це і окупація українських територій, і матеріальна шкода, завдана Росією, і людські жертви, і порушення прав людини. І нарешті, постанова містить перелік тих вимог, на яких Україна буде послідовно наполягати заради подолання наслідків російської агресії.</p>
<p>Окремо у постанові Верховна Рада висловлює вдячність народу України та всій волонтерській спільноті за безкорисливу, щиру та ефективну підтримку Збройних сил та збройних добровольчих формувань України. Я хочу також зазначити, що цей документ є особливо важливим в майбутньому і для Міністерства…</p>
<p>&nbsp;</p>
<p>ГОЛОВУЮЧИЙ. Будь ласка, не обмежуйте, дайте завершити.</p>
<p>&nbsp;</p>
<p>СИРОЇД О.І. Для того, щоб, зокрема, в майбутньому прийняти рішення стосовно дерогації відступу від зобов'язань України, як на окупованих територіях так і на територіях, де здійснюється антитерористична операція, а також для інших рішень, для здійснення іншої політики, зовнішньої політики України. Дякую за увагу. Прошу підтримати.</p>
<p>&nbsp;</p>
<p>ГОЛОВУЮЧИЙ. Будь ласка, для співдоповіді запрошую заступника голови Комітету у закордонних справах Іванну Климпуш-Цинцадзе. Будь ласка.</p>
<p>&nbsp;</p>
<p>10:44:59</p>
<p>КЛИМПУШ-ЦИНЦАДЗЕ І.О.</p>
<p>Шановний пане Голово, шановні колеги, Комітет у закордонних справах на своєму засіданні розглянув, внесений народними депутатами України Сироїд, Гопко, Борисюком і та іншими доопрацьований проект Постанови про Заяву Верховної Ради України "Про відсіч збройній агресії Російської Федерації та подолання її наслідків" (реєстраційний номер 2332).</p>
<p>Необхідність прийняття цієї постанови обумовлена потребою офіційного визнання парламентом України факту збройної агресії Російської Федерації проти України. І нам необхідно визначити обсяг, наслідки та вимоги, які пов'язані з цією агресією. Ця постанова про заяву, вона створить юридичне підґрунтя для пред'явлення Україною консолідованих претензій Російській Федерації за наслідками вказаних міжнародно-правових діянь.</p>
<p>Заява має стати одним з елементів претензійної роботи України на міжнародній арені. За результатами розгляду на своєму засіданні Комітет у закордонних справах підтримує необхідність прийняття такої Заяви. І враховуючи висловлені Міністерством закордонних справ України зауваження рекомендує Верховній Раді України прийняти згаданий проект Постанови за основу та в цілому, і затвердити Заяву "Про відсіч збройній агресії Російської Федерації та подолання її наслідків" із запропонованими комітетом змінами та доповненнями. Пропоную підтримати від імені комітету. Дякую, колеги.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; запишіться два – "за, два – "проти". Будь ласка, народний депутат Лозовий, Радикальна партія.</p>
<p>&nbsp;</p>
<p>10:47:01</p>
<p>ЛОЗОВОЙ А.С.</p>
<p>Андрій Лозовий, Радикальна партія Ляшка. Сьогодні вранці я убив свою бабушку, так Франклін Делано Рузвельт часто починав свої виступи, щоб всі звернули увагу і його почули. Я дуже хотів би, шановні колеги,&nbsp; щоб ви мене почули і почули люди. Те, що зараз парламент розглядає цю Постанову кожен депутат, який не голосуватиме Постанову "Про проект Заяви Верховної Ради про відсіч збройній агресії Росії" – це ватник, це агент Кремля, і це п'ята колона. Або це людина, якій байдуже, людина, який наплювати, тому що війна йде на кількох фронтах і один з найважливіших – це міжнародний. Зараз наші колеги патріоти захищають честь нації під час сесії Парламентської Асамблеї Ради Європи і ми сьогодні в парламенті повинні як ніколи проявити єдність, проявити солідарність і підтримати цю постанову. А той, хто з вас, хто не проголосує – це або московський агент, або той кому наплєвать. А Данте Аліг'єрі дуже правильно писав, що найгарячіші місця у пеклі для тих, хто зберігав нейтралітет в части, коли було протистояння. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Павло Кишкар. "Самопоміч", прошу.</p>
<p>&nbsp;</p>
<p>10:48:25</p>
<p>КИШКАР П.М.</p>
<p>Проблеми війни, боротьби з корупцією та проведення реальних реформ були є і будуть визначальними питаннями, які потребують вирішення нагального.</p>
<p>&nbsp;Після слів Лозового тяжко щось додавати, і бути актуальним, і ще більше привернути увагу до цієї постанови депутатів залу та народу України. А тому "Самопоміч" буде підтримувати даний проект і просить інших депутатів зробити теж саме. Дякую.&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги! Я думаю, що всі висловили свою позицію. Проект постанови внесено, ви чули аргументи доповідача і співдоповідача, я прошу&nbsp; всіх підготуватися до голосування, шановні колеги.</p>
<p>Прошу всіх колег підготуватись до голосування, на ваш розгляд для&nbsp; голосування за основу та в цілому внесено проект Постанови про&nbsp; заяву Верховної Ради України&nbsp; про відсіч збройної агресії Російської Федерації. Прийняти за&nbsp; основу і в цілому&nbsp; з урахування пропозицій комітету.</p>
<p>Прошу голосувати за основу та в цілому з урахуванням пропозицій комітету.</p>
<p>&nbsp;</p>
<p>10:49:55</p>
<p>За-259</p>
<p>Дякую, колеги.</p>
<p>Рішення прийнято. 259.</p>
<p>На&nbsp; ваш розгляд, шановні колеги,&nbsp; внесено проект Закону про внесення змін до Кримінального та Кримінально-процесуального кодексів України щодо відповідальності за порушення законодавства у сфері підтвердження відповідності, виготовлення, виробництво, реалізацію, придбання продукції, робіт та послуг, що призвело до створення реальної або потенційної загрози національній безпеці України у воєнній сфері (реєстраційний номер 1793). Автор законопроекту Артур Герасимов вніс пропозицію розглядати даний законопроект за скороченою процедурою. Прошу визначитись, шановні колеги, щодо розгляду за скороченою процедуро. Будь ласка.</p>
<p>Розгляд за скороченою процедурою.</p>
<p>&nbsp;</p>
<p>10:50:47</p>
<p>За-200</p>
<p>Рішення прийнято.</p>
<p>Будь ласка, Артур Володимирович, доповідайте. Прошу колег дуже уважно слухати доповідача.</p>
<p>&nbsp;</p>
<p>10:51:02</p>
<p>ГЕРАСИМОВ А.В.</p>
<p>Шановний Володимир Борисович, шановні колеги! 22 січня після 242 днів оборони останні захисники покинули Донецький аеропорт. Всі знають, що цьому передувала безуспішна спроба його деблокування, під час якої в одній з колон більшість військової техніки зупинилася через технічні несправності. Влітку 2014-го як мінімум 67 військовослужбовців загинули чи отримали поранення через закупівлю бронежилетів, які не відповідали необхідному класу захисту. І таких випадків сотні!</p>
<p>Будь-хто, хто спілкувався з командирами взводів, рот, батальйонів, може розповісти безліч сумних історій про те, як гинули люди під час бойових дій через неякісну техніку чи обладнання.</p>
<p>Законопроект 1793 розроблено з метою своєчасного реагування на загрози національній безпеці України у воєнній сфері, бо ми щиро вважаємо, щиро вважаємо, що постачання недоброякісної продукції в зону бойових дій сьогодні – це не недбале ставлення чи шахрайство, це загроза національній безпеці країни, це загроза нашій обороноздатності.</p>
<p>Прийняття законопроекту надасть можливість створити більш ефективний, я наголошую, ефективний механізм щодо припинення порушень законодавства у цій площині.</p>
<p>Під час підготовки даного доопрацьованого законопроекту ми врахували зауваження комітету. Так, під дію цього законопроекту не підпадають волонтери, уточнене поняття тяжких наслідків, уточнений понятійний апарат відносно стандартів або технічних регламентів, чітко визначена підслідність. Законопроект має на меті унеможливити зниження рівня боєздатності Збройних сил України через недоброякісне постачання. Звертаю вашу увагу: командир військової частини не повинен кожного дня думати, а скільки бойових машин сьогодні заведеться.</p>
<p>Шановні колеги, прошу підтримати цей законопроект за основу зі скороченим терміном підготовки до другого читання. І…</p>
<p>&nbsp;</p>
<p>ГОЛОВУЮЧИЙ. Не обмежуйте, будь ласка. Виступайте.</p>
<p>&nbsp;</p>
<p>ГЕРАСИМОВ А.В. І ще звертаю вашу увагу. Дуже до багатьох у цьому залі я підходив.</p>
<p>Дуже багато людей спілкувалися зі мною відносно важливості цього законопроекту. Будь ласка, давайте захистимо наших військових. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Андрій Анатолійович Кожем'якін.</p>
<p>&nbsp;</p>
<p>10:53:39</p>
<p>КОЖЕМ’ЯКІН А.А.</p>
<p>Шановні колеги, Комітетом Верховної Ради України з питань законодавчого забезпечення правоохоронної діяльності розглянуто поданий народними депутатами України Герасимовим, Сотник, Логвинським проект Закону про внесення змін до Кримінального та Кримінального процесуального кодексів України щодо відповідальності за порушення законодавства у сфері підтвердження відповідності, виготовлення, виробництва, реалізацію, придбання продукції, робіт та послуг, що призвело до створення реальної або потенційної загрози національній безпеці у воєнній сфері.</p>
<p>Проектом пропонується доповнити Кримінальний кодекс статтею 114-2, встановивши відповідальність за: перше – спричинення службовою особою шкоди національній безпеці України у воєнній сфері шляхом порушення законодавства, а також, чи якщо такі дії вчинені за попередньою змовою групи осіб, що, або призвели до тяжких наслідків, частина друга статті 114-2.</p>
<p>Головне науково-експертне управління Апарату Верховної Ради України зазначає, що законопроект потребує суттєвого доопрацювання. Комітет на засіданні прийняв рішення щодо прийняття цього законопроекту за основу при розгляді в першому читанні. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, запишіться, два – "за", два – "проти". Будь ласка, Заболотний Григорій Михайлович.</p>
<p>&nbsp;</p>
<p>10:55:27</p>
<p>ЗАБОЛОТНИЙ Г.М.</p>
<p>Дякую. Шановні колеги! Я хотів би сказати, що в Україні є багато закладів, які підпорядковані лікувальні Міністерству оборони, а також цивільні заклади, де лікуються на сьогоднішній день військовослужбовці і офіцерський та сержантський, старшинський склад. І ви, хто зустрічався, знаєте&nbsp; про те, що говорять ці люди про неякісну&nbsp; зброю, про неякісні засоби захисту. І ми вважаємо, що&nbsp;&nbsp; ті люди, які це будуть і надалі продовжувати, повинні бути&nbsp; дуже серйозно покарані.&nbsp; Тому ми&nbsp; переконані, що на&nbsp; сьогоднішній день цей&nbsp; законопроект потрібно обов'язково приймати і голосувати в першому читанні, провести ще зміни і доповнення до нього відповідно&nbsp; до зауважень. Але він заслуговує як такий, щоб&nbsp; його сьогодні&nbsp; серйозно розглянути і підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; народний депутат Силантьєв, Радикальна партія.&nbsp;&nbsp;&nbsp;</p>
<p>&nbsp;</p>
<p>10:56:40</p>
<p>СИЛАНТЬЄВ Д.О.</p>
<p>Прошу передать слово Оксане Корчинской.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Оксана Корчинська.</p>
<p>&nbsp;</p>
<p>10:56:46</p>
<p>КОРЧИНСЬКА О.А.</p>
<p>Дякую. Оксана Корчинська, фракція Радикальної партії. Фракція&nbsp; Радикальної партії підтримує цей законопроект&nbsp; у першому читанні. Він надзвичайно необхідний. Ми просимо, дійсно, його за скороченою процедурою підготувати до розгляду до другого читання. Тому що &nbsp;у нас, як завжди,&nbsp; в країні черги стоять, щоб потрапити в тендерні комітети наших силових ведомств на закупівлі,&nbsp; але відповідальність ніхто&nbsp; не&nbsp; несе за неякісну продукцію. Це вкрай необхідно для всіх наших бійців АТО. Прошу всіх колег підтримати цей законопроект&nbsp; в першому читанні. Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Ігор Шурма, "Опозиційний блок".</p>
<p>&nbsp;</p>
<p>10:57:31</p>
<p>ШУРМА І.М.</p>
<p>Дякую. Ігор Шурма, "Опозиційний блок". Я би хотів акцентувати увагу, про що зараз&nbsp;&nbsp; будуть&nbsp; голосувати у залі, щодо відповідальності&nbsp; за&nbsp; придбання&nbsp; неякісної продукції&nbsp; оборонного&nbsp; призначення. Мова не іде про виготовлення неякісної продукції, а за придбання. Що послужило сьогодні причиною внесення такої&nbsp; законодавчої&nbsp; ініціативи? Це ті скарги військовослужбовців на неякісну зброю і обладнання, через яке гинуть люди.</p>
<p>Для мене&nbsp; є питання сьогодні&nbsp; суттєвим абсолютно&nbsp; в іншому. За весь&nbsp; період, відколи&nbsp; ведеться АТО,&nbsp; в міністерствах, в тендерних комітетах знаходяться люди персонально відповідальні, за професійність яких несе ті, хто входить сьогодні в коаліцію. Сьогодні для комісії, яка буде займатися корупцією цей закон є підставою вважати, що йде визнання про діяння корупційних дій людей, які сьогодні закупили неякісну продукцію. І паралельно з тим логічно було би не тільки на перспективу вносити закон, але сьогодні, починаючи з першого дня, встановити персонально всіх осіб, хто сприяв закупівлі неякісної зброї, що привело до гибелі військовослужбовців. Сьогодні це, знаєте, реакція на подвійні стандарти, з одного боку, ми за армію страшенно переживаємо і переживаємо вже не перший місяць, але паралельно хтось закуповує неякісну зброю свідомо. Тому, мені видається, що логічним було би сьогодні дати доручення персонально підняти всіх, хто відповідальний за придбання неякісної продукції спочатку проведення дій АТО в Україні. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Будь ласка, Кишкар Павло Миколайович, об'єднання "Самопоміч".</p>
<p>&nbsp;</p>
<p>10:59:34</p>
<p>КИШКАР П.М.</p>
<p>Фракція об'єднання "Самопоміч" проголосувала за те, щоб підтримати цей законопроект за основу, хоча я особисто вважаю його несистемним. Адже питання унеможливлення самої корупції в процесі закупівлі, виготовлення зброї, оснащення, інших речей, які, яких потребують не лише Збройні Сили, а інші силові відомства не розроблено, не впроваджено. Ми і надалі працюємо за старими схемами, за схемами, які працюють щодо мирного часу, ми до сих пір не сприймаємо загрозу як таку, що є реальною, ми не змінили жодної тендерної процедури в силових відомствах, людей так само не змінили в цих тендерних комісіях. Я буду наполягати на тому, щоб ми запроваджували системи унеможливлення корупційної складової в таких речах. І навпаки, є речі, які нікому не дозволено знати, це проведення, наприклад, закупівлі якоїсь високоточної зброї елементом, який є елементом високотехнологічної зброї. Наприклад, коли у нас кожен прокурор може зробити запит на "Луч" і отримати відомості про закупівлю, наприклад, складової, яка визначає кількість фактично, скільки буде у нас тієї зброї. Це фактично державна таємниця, а ми про це кожному прокурору будемо розказувати. Такі речі потрібно теж унеможливити. Просто заборонити прокуратурі витребовувати такі відомості. У нас є багато не системних речей як і цей закон. Його треба дуже уважено перечитати, доопрацювати, внести відповідні зміни і унеможливити корупційну складову при закупівлях для силових відомств.</p>
<p>&nbsp;</p>
<p>ГОЛОВУЮЧИЙ. Колеги, прошу уважніше. Будь ласка, Юрій Тимошенко, "Народний фронт", потім Артур Герасимов і Розенблат народний депутат. А, Юрій Левченко.</p>
<p>&nbsp;</p>
<p>11:01:38</p>
<p>ТИМОШЕНКО Ю.В.</p>
<p>Народе України… Алло, чути. Народе України, мені дуже дивно чути оці всі балаканини, що зараз ідуть в залі. Я не розумію, ми є парламентом воюючої України чи балетним гуртком нейтральної Швейцарії. Тисячі людей загинули на фронті через якихось уродів, які заробляли мільйони, продаючи неякісну продукцію для війни. І ми думаємо як їх покарати. Поки ця вся сволота за законами військового часу не буде розстріляна, поки це не закінчиться ніколи, ми мусимо… Наш Президент оголоси двічі, один раз в цьому залі, другий раз на Великдень, що в державі іде вітчизняна війна.</p>
<p>Я вимагаю зрадників розстрілювати за законами військового часу. Якщо ми цього не будемо робити, ми це ніколи не зупинимо. Не зупинимо…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат… Я думаю, що автору, напевно, в кінці ми надамо слово.</p>
<p>Будь ласка, народний депутат Розенблат, потім – Юрій Левченко.</p>
<p>&nbsp;</p>
<p>11:02:58</p>
<p>РОЗЕНБЛАТ Б.С.</p>
<p>Шановні друзі, я ще раз хочу нагадати, ми в цьому році виділили 90 мільярдів гривень на підтримку нашої обороноздатності. Ми ці гроші направили на Укроборонпром для підвищення якості наших товарів, які ідуть сьогодні на фронт. Ви знаєте, що при радянських часах була така стаття "За вредительство". І ви знаєте, коли сьогодні приходить техніка неякісної підготовки, страждають, перше за все, люди. Страждають люди, у яких ми забрали з пенсій для того, щоб віддати на вояків. І з другої сторони, страждають ті, хто отримують цю техніку. Я чого звертаю увагу дуже велику на Міністерство оборони, на приймання цієї техніки, яка приходить з оборонних заводів, зверніть, будь ласка, увагу на це. Дуже дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Юрій Левченко.</p>
<p>&nbsp;</p>
<p>11:03:46</p>
<p>ЛЕВЧЕНКО Ю.В.</p>
<p>Левченко, "Свобода", 223 округ. Це насправді дуже важливий законопроект, було б добре, якщо б ми розглядали побільше таких законопроектів. є єдине тільки два моменти в ньому, які обов'язково треба виправити до другого читання для того, щоб його значно покращити, власне кажучи зробити його справжнім і дієвим.</p>
<p>По-перше, відповідальність за вказані діяння повинні поширюватись лише на службових осіб органів державної влади, які організовували закупівлі, та постачальників неякісних матеріалів. Вказана відповідальність не повинна стосуватись волонтерів та добровільного спорядження армії, оскільки вказане відбувається виключено добровільно, як з боку волонтерів, так і з боку військовослужбовців. Тому на треба вивести волонтерів з-під цього закону, по-перше. А по-друге, проблема тут полягає в тому, що законопроектом пропонується розуміти під тяжкими наслідками лише загибель військовослужбовців. А, наприклад, інвалідність, наприклад, у випадку виявлення неякісного спорядження до моменту настання якихось наслідків для здоров'я, цим законопроектом не передбачено, що значно звужує його функції і значно звужує можливість виявлення боротьби з такими неякісним спорядженням. Тому треба обов'язково ці моменти внести…</p>
<p>&nbsp;</p>
<p>ГОЛОВУЮЧИЙ. Будь ласка, Артур Герасимов.</p>
<p>&nbsp;</p>
<p>11:05:00</p>
<p>ГЕРАСИМОВ А.В.</p>
<p>Шановні колеги, по-перше, одразу відповім на два питання. волонтери наразі виведені з-під дії цього закону. Але якщо є хоч якась можливість, що вони можуть бути покарані, звичайно, ми це доопрацюємо.</p>
<p>По-друге, підслідність цього закону встановлена таким чином, що ніякий прокурор не зможе отримати це, тому це буде підслідністю Служби безпеки, там дуже багато питань, які стосуються військової тайни. Але я хотів би ще раз наголосити, що ми будемо вважати за потрібне поспілкуватися з кожним, хто захоче внести доповнення і уточнення в цей законопроект. Чому? Тому що він дуже важливий для нашої країни, він дуже важливий для нашої армії. Дякую.&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>&nbsp;Шановні колеги, прошу підготуватись до голосування, шановні колеги, важливий проект закону, будь ласка, колеги підготуйтесь. Для голосування&nbsp; вноситься проект (реєстраційний номер 1793), відповідно до висновку&nbsp; комітету пропонується прийняти його за основу.&nbsp; Будь ласка, підготуйтесь до голосування, шановні колеги,&nbsp; будь ласка, підготуйтесь до голосування 1793 за основу, прошу голосувати, шановні колеги, важливий законопроект за основу.</p>
<p>&nbsp;</p>
<p>11:06:36</p>
<p>За-261</p>
<p>Рішення прийнято.&nbsp; Дякую,&nbsp; шановні колеги.</p>
<p>Наступний проект Закону про внесення змін до статті 23-ї Закону України "Про мобілізаційну підготовку та мобілізацію" (щодо посилення захисту прав дітей-інвалідів), (реєстраційний номер 2011), підготовлений народним депутатом&nbsp; Іриною Луценко.&nbsp; Є пропозиція автора&nbsp; розглянути цей законопроект за скороченою процедурою, прошу визначитись щодо розгляду даного законопроекту за скороченою процедурою, щодо розгляду за скороченою процедурою, колеги.</p>
<p>&nbsp;</p>
<p>11:07:20</p>
<p>За-204</p>
<p>Рішення прийнято.&nbsp;</p>
<p>Будь ласка, Ірина Луценко.</p>
<p>&nbsp;</p>
<p>11:07:47</p>
<p>ЛУЦЕНКО І.С.</p>
<p>Шановний пане Голово, шановні колеги! Цей законопроект продовжує низку тих виключень до статті 23-ї Закону про мобілізацію&nbsp;&nbsp; та мобілізаційну підготовку і посилює&nbsp; захист дітей-інвалідів в період&nbsp; мобілізації, коли на Сході відбувається захист нашої держави від агресії з боку Росії. Звичайно статтею 65-ю Конституції&nbsp; України передбачено, що обов'язок кожного громадянина захищати Вітчизну, в даному випадку іде захист нашого цивілізаційного вибору. Але також статтею 51 Конституції України передбачено, що батьки зобов'язані утримувати дітей до їх повноліття, сім'я, дитинство, материнство охороняється державою.</p>
<p>В липні 2014 року ми вносили зміни до цієї статті. Але з цього переліку неохоплена була категорія дітей-інвалідів віком до 18 років, які потребують особливого догляду, мається на увазі діти-інваліди підгрупи "А", таких дітей налічується в Україні 17 тисяч 650. Не така велика цифра для того, щоб не дати можливість їхнім батькам виховувати їх в повноцінній сім'ї. Уявіть собі, коли батько піде на фронт, дитина-інвалід I групи до 18 років, а це, цитую, які хвороби відносяться до таких діток, це кукси обох верхніх кінцівок, це сліпота на обидва ока, це злоякісні новоутворення, це психічні розлади, це не рух руками або ногами. Уявіть собі, якщо такий батько залишить матір і дитину інваліда, і піде на фронт. Захист Вітчизни – це надзвичайно важливо, але захист дитини надзвичайно важливіше на сьогоднішній день ще більше.</p>
<p>Тому, шановні народні депутати, пропоную підтримати мій законопроект з внесенням змін до статті 23 повністю в цілому, не тільки в першому читанні, а в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую, Ірина Степанівна.</p>
<p>Будь ласка, співдоповідь профільний комітет, голова профільного комітету Сергій Пашинський. Будь ласка, Сергій Володимирович.</p>
<p>&nbsp;</p>
<p>11:10:10</p>
<p>ПАШИНСЬКИЙ С.В.</p>
<p>Доброго дня, шановні колеги, шановний пане Головуючий! Комітет розглянув даний законопроект, він врегульовує досить вузьку групу, але найменш соціально не захищену і найбільш соціально вразливу. Комітет одностайно прийняв рішення підтримати цей законопроект, є висновок головного управління про підтримку і за основу. Але я хочу підтримати автора законопроекту і звернутися до залу, підтримати цей законопроект за основу та в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, Сергій Володимирович.</p>
<p>Будь ласка,&nbsp; запишіться два – "за", два – "проти". Народний депутат Ленський, Радикальна партія.</p>
<p>&nbsp;</p>
<p>11:11:04</p>
<p>ЛЕНСЬКИЙ О.О.</p>
<p>Прошу передати слово Ляшку Олегу Валерійовичу.</p>
<p>&nbsp;</p>
<p>ГОЛОВУЮЧИЙ.&nbsp; Олег Ляшко, прошу.</p>
<p>&nbsp;</p>
<p>11:11:19</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні колеги, народні депутати! На превеликий жаль, з тих чи інших причин, можливо, тому що очерствіли души, можливо, тому що комусь розуму не вистачає, але дуже рідко в цій залі доходять руки до законів, які справді потребують українські громадяни. Війна, розкол, політичні протистояння, настільки нас захопили, що ми переважно 90 відсотків свого часу тратимо на те, що цікаво тільки в цьому залі. Замість&nbsp; того, щоб голосувати за закони, які треба людям, вийдіть з цього залу і підіть до простих людей і подивіться як вони живуть. Як вони тих дітей-інвалідів утримують, які вони отримують соціальні допомоги копійчані! Подивіться, які черги стоять сьогодні у відділах, щоб оформити ті субсидії! Подивіться з яким страхом, з яких трусінням рук, люди беруть платіжки у своїх поштових ящиках, зайдіть в аптеку і ви побачите, що в аптеці пусто, людей немає. Ви думаєте, чого там людей немає, тому що вони перестали хворіти? Ні, людей в аптеці немає тому що у них немає грошей з чим піти у ту аптеку. І нещасна, хвора людина лежить дома, помирає, бо вона не може викликати "Швидку", вона не може заплатити за таблетки. Тому я закликаю вас, поверніться обличчям до народу, давайте приймати соціальні закони, давайте не прикриватися кризою і війною, щоб приховати своє невміння вирішувати соціальні проблеми людей. Єдина можливість вирішити проблеми нашої країни – це створення робочих місць, це відновлення національного виробництва, це життя не від кредиту до кредиту, які проїдають і розкрадають, а забезпечення людей, в першу чергу, молоді: зарплатою, гідною роботою, перспективою, житлом, – от тоді країна&nbsp; матиме майбутнє. Тобто ставка на робочу людину, ставка&nbsp; на власну економіку на свою рідну&nbsp; країну. Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Веселова, "Самопоміч".</p>
<p>&nbsp;</p>
<p>11:13:30</p>
<p>ВЕСЕЛОВА Н.В.</p>
<p>Передаю слово Березюку.</p>
<p>&nbsp;</p>
<p>ГОЛОВУЮЧИЙ. Олег Березюк.</p>
<p>&nbsp;</p>
<p>11:13:42</p>
<p>БЕРЕЗЮК О.Р.</p>
<p>Вельмишановні парламентарі! Вельмишановний пане Голово! Я прошу вас уважно послухати, цей закон дуже важливий і дуже потрібний. Але хочу вам сказати, що цей закон не включає інвалідів дітей і&nbsp; групи I-Б, II групи.</p>
<p>Хочу вам сказати, що у нас в країні дуже часто дають II групу тим, хто, фактично, має I групу. Як ми будемо обходитися з тими людьми? А як ми будемо&nbsp; обходитися з людьми, які вже мобілізовані, і не підпадають під це?&nbsp;</p>
<p>Шановний пане автор, у нас дуже важливі питання. Тому що група I-А потрібна&nbsp; беззаперечно, цей закон потрібен, в якийсь спосіб юристи мають придумати,&nbsp; доповнити I групу – Б, II групу та тих дітей інвалідів і батьків, які вже мобілізовані фактично, роблячи це ми задовільними всіх тих, хто, насправді, потребує нашої підтримки.</p>
<p>Тому прошу юристів та&nbsp; Верховну Раду, власне, про це подумати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; Юлія Володимирівна Тимошенко. А, Тимошенко Юрій Володимирович, "Народний фронт".</p>
<p>&nbsp;</p>
<p>11:14:52</p>
<p>ТИМОШЕНКО Ю.В.</p>
<p>Народе України! Звичайно, я не проти цього&nbsp; закону. Але я хочу сказати проти чого я. Я – проти того, що&nbsp; в країні існує такий умовний поділ на простих і рафінованих; я – проти того, що на фронті повинні воювати тільки селяни,&nbsp; роботяги і їхні діти; я – проти того, що діти рафінованих не воюють, а навчаються десь поза кордонах; я – проти того, що Президент України послав свого синочка у Верховну Раду&nbsp; депутатом, в той час, коли&nbsp; тисячі чужих дітей послав помирати на передову.</p>
<p>&nbsp;Я – за справедливість у державі!</p>
<p>Юля Володимирівна, я вас безконечно поважаю, дуже поважаю. Але, знаєте, коли ви ту говорите: "Стояти на фронті! Стояти до останнього!" – я пропоную згадати вам: у нас в батальйоні Кульчицького десятки дівчат воюють героїчно, мають найвищі нагороди державні. Пошліть свою дочку Юлю на фронт воювати – і я перший вам вклонюся і буду аплодувати кожному вашому слову!</p>
<p>Я проти того, що немає кому воювати на фронті. І ми вже маємо забирати батьків від своїх дітей-інвалідів. Я за те, щоб всі порівну, по-чесному: і батьки мільйонерів, і діти мільйонерів, - щоб всі воювали! Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, шановні колеги, ви знаєте, я розумію емоційність виступу. Але хочу підкреслити, що тут ніхто нікого нікуди не посилає, а тим більше мажоритарних депутатів, яких обирають виборці, а тим більше коли мажоритарні депутати набирають високий відсоток довіри і приходять в парламент, як і багато тут присутніх, для того, щоб працювати.</p>
<p>Тому, будь ласка, давайте будемо більш коректні один до одного, і кожен народний депутат, який прийшов до цієї зали, він прийшов точно так же через довіру людей, не дивлячись на те, яке його прізвище.</p>
<p>Будь ласка, народний депутат Долженков, "Опозиційний блок".</p>
<p>&nbsp;</p>
<p>11:17:21</p>
<p>ДОЛЖЕНКОВ О.В.</p>
<p>Шановні колеги, шановні громадяни! Фракція "Опозиційний блок", звичайно, буде підтримувати будь-які законодавчі ініціативи, які спрямовані на захист населення від примусової приписки до військкоматів та направлення їх відповідно на якийсь незрозумілий військовий конфлікт. Але для того, щоб не було дискусії щодо направлення тих чи інших людей, щодо політиків, щодо інших громадян, які мають певні вади фізичні, ми закликаємо ще раз вдатися до дієвих кроків щодо мирного врегулювання відповідного конфлікту та виконання Мінських домовленостей, які були досягнуті раніше. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Я думаю, що достатньо ми проговорили цей закон. І ще просить автор хвилину. Будь ласка, Ірина Луценко. Будь ласка, Ірина Луценко.</p>
<p>&nbsp;</p>
<p>11:18:27</p>
<p>ЛУЦЕНКО І.С.</p>
<p>Шановні колеги, я би хотіла, щоб ми до цього питання відносилися без лишніх емоцій, без лишнього пилу і без лишньої піни. Воювати можна не тільки на фронті. А, до речі, Олексій Порошенко був на фронті. Мій син, інвалід ІІ групи, 45 днів був під Донецьким аеропортом. Ніхто тут не кидався, білизну ніхто не рвав на собі. Так само, як і Авакова син, так само, як і Турчинова син. Так само, як Юлії Володимирівни Тимошенко дочка займається волонтерством, допомагаючи і підтримуючи тих воїнів, які можуть тримати цю зброю. І це їхній є в першу чергу обов'язок.</p>
<p>&nbsp;Тому давайте тут не кидатися шапками і не тикати, "сам дурак", а давайте все-таки захистимо тих 17 тисяч дітей-інвалідів! Незалежно від того, яка там сім'я, має пенсію, не має пенсії, має допомогу, не має допомоги! Давайте глобально займатися цими питаннями. Об'єднуватися там, де можна об'єднатись. А воювати будемо – у кого кращий закон!</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, прошу підготуватися до голосування. Я думаю, що Ірина Степанівна дуже чітко розставила все на свої місця. Будь ласка, колеги, прошу підготуватися до голосування.</p>
<p>Проект Закону про внесення змін до статті 23 Закону України "Про мобілізаційну підготовку та мобілізацію" (щодо посилення захисту прав дітей-інвалідів) (реєстраційний номер 2011).</p>
<p>Під час доповіді автора, під час доповіді голови профільного комітету висловлена позиція, пропозиція щодо голосування цього закону відповідно до висновку комітету за основу і в цілому. Також хочу підкреслити, що висновок Головного науково-експертного управління є теж позитивний.</p>
<p>Тому вноситься пропозиція щодо голосування за даний проект Закону за основу і в цілому. Прошу, колеги, підготуватись до голосування і прошу голосувати.</p>
<p>&nbsp;</p>
<p>11:20:49</p>
<p>За-282</p>
<p>Рішення прийнято. Дякую, шановні колеги.</p>
<p>2528. Проект Закону про внесення змін до Закону України "Про наукову і науково-технічну діяльність" (щодо збереження науково-педагогічного кадрового потенціалу України). Доповідач – народний депутат&nbsp; України&nbsp; Ляшко&nbsp; Олег Валерійович.&nbsp; Співдоповідач – голова профільного комітету&nbsp; Лілія Гриневич.&nbsp;</p>
<p>Є пропозиція автора розглянути даний законопроект&nbsp; за скороченою процедурою.&nbsp; Будь ласка, прошу визначатися щодо розгляду за скороченою процедурою.</p>
<p>&nbsp;</p>
<p>11:21:37</p>
<p>За-204</p>
<p>Рішення прийнято.</p>
<p>Будь ласка, Олег Валерійович, доповідайте.</p>
<p>&nbsp;</p>
<p>11:21:45</p>
<p>ЛЯШКО О.В.</p>
<p>Олег&nbsp; Ляшко, Радикальна партія.&nbsp; Шановні&nbsp; громадяни України, шановні колеги!&nbsp; Сьогодні ми вносимо на ваш розгляд законопроект&nbsp; 2528 – щодо збереження науково-педагогічного кадрового потенціалу країни. В умовах війни і зовнішньої агресії, відродження оборонного комплексу країни держава має робити все, аби зберегти свої кращі уми. Коллаборанти&nbsp; та&nbsp; "п'ята колона" роками знищували українську армію, промисловість, науковий потенціал. Врешті-решт ми вступили у війну голі, босі і без зброї.&nbsp; Науковий&nbsp; потенціал, його збереження та примноження – це теж&nbsp; зброя, можливо навіть потужніша&nbsp; за танки і&nbsp; "Гради"&nbsp; Збройних Сил.&nbsp; Наукові працівники, які по досягненню&nbsp; пенсійного&nbsp; віку продовжують свою дослідницьку&nbsp; діяльність,&nbsp; заслуговують на державну опіку. Відбирати&nbsp; у них пенсії – це злочин.&nbsp; Країна&nbsp; мільярди&nbsp; втрачає&nbsp; на відкатних&nbsp;&nbsp; схемах корупціонерів та казнокрадів. Мільйони гривень розпилюють хабарники, десятки&nbsp; підприємств&nbsp; вкрадені&nbsp;&nbsp; олігархами&nbsp; і приватизовані за безцінь.&nbsp; Ось&nbsp; де треба брати гроші,&nbsp; а не відбирати&nbsp; у науковців&nbsp; копійки з пенсійного забезпечення.</p>
<p>2 березня 2015 року&nbsp; Верховна Рада&nbsp; прийняла ганебний закон, який позбавила науковців пенсії. Це призвело&nbsp; до того, що наукові працівники змушені залишати наукові посади. Тому наше завдання українського парламенту врятувати вітчизняну науку, згадаємо слова лауреата Нобелівської премії Марії Склодовської-Кюрі, яка свого часу казала: "Наука є основою всякого прогресу, який спрощує життя людства та применшує його страждання". Колеги, давайте не заставляти наших науковців страждати. Прошу підтримати законопроект і повернути науковцям зароблені ними пенсії. Слава українській науці! Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, співдоповідач – Лілія Гриневич. Будь ласка, Лілія Михайлівна.</p>
<p>&nbsp;</p>
<p>11:24:00</p>
<p>ГРИНЕВИЧ Л.М.</p>
<p>Шановний пане Голово, шановні колеги, шановні українці, всі, хто дивиться це засідання, ми в час війни неповинні забувати, що стратегічним ресурсом є наука і освіта. І зараз сталася серйозна помилка, в результаті якої ми маємо масові звільнення науково-педагогічних працівників. В науці і освіті спадковість досвіду має величезне значення. Я хочу підкреслити, що значна частина науковців-пенсіонерів працює не на повну ставку, але їх присутність вирішальна у спеціалізованих вчених радах, у керівництві науковими роботами, а сьогодні, наприклад, у Київській політехніці звільнилося 124 науково-педагогічних працівника. Для того, щоб підготувати доктора технічних наук державі треба вкласти дуже багато ресурсів. Тому зараз нам потрібно виправити нашу помилку і відновити статус-кво працюючих наукових пенсіонерів, який був до прийняття цих законів.</p>
<p>У зв'язку з цим Комітет з питань освіти та науки та Комітет з питань соціальної політики, розглядаючи редакцію цього закону, пропонує викласти в трохи іншій редакції, зважаючи на те, що нам потрібно якнайшвидше прийняти цей закон, я пропоную цю редакцію зачитати зараз&nbsp; під стенограму, щоб ми могли проголосувати за основу і в цілому. Підкреслюю: дана редакція відновлює статус-кво науково-педагогічних працівників, який був до прийняття цих законів у березні. Тобто наукову пенсію отримують ті працюючі науковці, які вийшли на пенсію до 2011 року. Є частина таких, що вийшли на пенсію після 2011…</p>
<p>&nbsp;</p>
<p>ГОЛОВУЮЧИЙ. Не обмежуйте. Будь ласка, виступайте.</p>
<p>&nbsp;</p>
<p>ГРИНЕВИЧ Л.М. Але вони будуть продовжувати отримувати пенсію на загальних підставах, як це було впродовж кількох останніх років. Таким чином, ми виправляємо ту несправедливість, яка була зроблена саме нашими змінами до закону.</p>
<p>Отже, дозвольте зачитати під стенограму. Доповнити частину 28 другим реченням у такій редакції: "пенсія призначена особі після набрання чинності Законом України "Про заходи щодо законодавчого забезпечення реформування пенсійної системи" відповідно до цієї статті, крім інвалідів I та&nbsp; II груп, інвалідів війни III групи та учасників бойових дій, осіб, на яких поширюється дія пункту 1 статті 10 Закону України "Про статус ветеранів війни, гарантії їх соціального захисту"&nbsp; в період роботи на посадах, які дають право на призначення пенсії у порядку та на умовах передбачених цим законом, виплачується в розмірі обчисленому відповідно до Закону України "Про загальнообов'язкове державне пенсійне страхування"". А друге речення, яке стає третім, викласти у чинній редакції, в якій після слів "в посада", "в роботах" доповнити у дужках словами "крім випадків передбачених реченнями першим та другим цієї частини".</p>
<p>Просимо підтримати за основу і в цілому в такій редакції. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Будь ласка, запишіться два – "за", два – "проти". Можливо, краще прийняти за основу по скороченій процедурі доопрацювати, щоб нічого не забути і правильно прийняти закон, щоб він правильно працював, ніж зараз приймати з голосу.</p>
<p>Будь ласка, Олег Березюк. Бо дуже важливий закон і я очевидно розумію, що він буде підтриманий.</p>
<p>&nbsp;</p>
<p>11:28:14</p>
<p>БЕРЕЗЮК О.Р.</p>
<p>Без сумніву підтримуючи цей закон, як закон, який зберігає ієрархію і континуальність в науці, без цього науки немає, але ми хочемо ще раз також зауважити, що університети мають особисту відповідальність берегти тих, хто приносить користь і просити тих, хто вже користі не приносить, звільнити місце для тих, хто є молоді і обдаровані науковці. Ми цей закон підтримуємо тільки тому, що найбільша трагедія континуальності зараз в&nbsp; технічних науках, тому що старі кадри несуть те, чого молоді ще не отримали. Під час війни науково-технічна думка є особливо важлива і вона найбільш руйнувалася в Україні. Тому закликаємо підтримати цей закон, а університети – взяти відповідальність за якісну політику щодо балансу молодих обдарованих кадрів та старшого покоління, яке несе мудрість поколінь. Дякую.</p>
<p>&nbsp;</p>
<p>ГОЛОВУЮЧИЙ. Дякую, Олег Романович.</p>
<p>Шановні колеги, запрошую до слова Ірину Луценко… А, Ігор Луценко, "Батьківщина". Будь ласка, Ігор Луценко.</p>
<p>&nbsp;</p>
<p>11:29:32</p>
<p>ЛУЦЕНКО І.В.</p>
<p>Прошу передати колезі… Колезі Івченко прошу слово передати.</p>
<p>&nbsp;&nbsp;&nbsp;&nbsp;&nbsp;</p>
<p>ГОЛОВУЮЧИЙ. Вадим Івченко.</p>
<p>&nbsp;</p>
<p>11:29:45</p>
<p>ІВЧЕНКО В.Є.</p>
<p>Шановні… Шановні колеги, знаєте, я дуже здивований тим, що ми сьогодні з трибуни, і автор закону, і голова комітету, говоримо, що ми зробили помилку. Я хочу наголосити, що саме фракція "Батьківщина", єдина з фракцій коаліції, не голосувала за закони про запровадження нового пенсійного забезпечення.</p>
<p>Шановні колеги, разом з тим, ми виправляємо наші помилки. Ми спілкуємось з людьми, ми спілкуємось з виборцями. Нашою фракцією був розроблений законопроект 2554 щодо поновлення гарантій пенсійного забезпечення осіб, які перебувають на виборних посадах та наукових працівників. У нас сьогодні відбувається наступне в селах і селищах – там взагалі працюють люди похилого віку. І вони сьогодні змушені звільнятися, є села, селища де секретарі теж звільняються&nbsp; і територіальна громада&nbsp; залишається без керівника. Особливої уваги, колеги, і вразливою категорією&nbsp; є звичайно наукові працівники, і ми&nbsp; пропонуємо скасувати обмеження у виплаті пенсій науковцям у період&nbsp; їх роботи на інших посадах. Тому пропонуємо, колеги, всі ці законопроекти про поновлення&nbsp; пенсійного забезпечення виборним посадам, науковцям об'єднати і прийняти в цілому як законопроект. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Микола Томенко, "Блок Петра Порошенка".</p>
<p>&nbsp;</p>
<p>11:31:17</p>
<p>ТОМЕНКО М.В.</p>
<p>Шановні колеги! Хочу нагадати, мій колега з "Батьківщини" говорив, що хто виправляє помилки. Ми зараз виправляємо помилки Уряду, Міністерства фінансів і&nbsp; Міністерства освіти, які до цих пір не&nbsp; збагнули, що вони зробили помилку. Я був у Черкасах&nbsp; і там був міністр, і його запитують що робити з людьми, які створили наукові школи і особливо в технологічному, політехнічному, і природничому напрямку. А він каже: "Та нічого, кілька тисяч звільниться професорів, не вмруть".&nbsp;&nbsp;</p>
<p>В мене питання: що, розуму&nbsp; позбавилися там в Уряді міністри, які&nbsp; просиділи на цих посадах? Хай заїдуть в політехнічний наш інститут київський, хай&nbsp;&nbsp; заїдуть в ті школи де інших фахівців у вузьких&nbsp; технічних, чи природничих галузях немає,&nbsp; нема кому ввести цей напрямок, чи цей центр. І ця молода команда розповідає, що нічого страшного, ми їх виженемо і&nbsp; далі університети будуть працювати. Так ми ж голосували&nbsp; за Закон про освіту де дали статус автономії&nbsp; університетам, а якщо ми дали статус автономії університетам, то вони самі знають хто вже не може передавати&nbsp; знання, а хто повинен залишатися.</p>
<p>Спочатку Міністерство придумало геніальну ідею, може ви не знаєте, у нас же тепер в технічних і природничих вузах не обов'язково вивчати історію України і українську мову і літературу, вони вважають, що це європейський тренд. Ну навіщо наприклад в харківських, чи в одеських вузах, в технічних вивчати&nbsp; нашу історію, чи українську мову? І не дивлячись на те,&nbsp; що ми вимагали, додумались дати роз'яснення: "Ми наполегливо рекомендуємо включити ці предмети, хоч вони не обов'язкові". Та якщо вони не обов'язкові, хто ж їх буде включати? Тому моя вимога полягає не в тому лише, щоб виправити помилку уряду в частині нашої професури, яка робить українську науку, а щоб повернутися до низки інших системних помилок, як, зокрема, обов'язкове викладання гуманітарних предметів. Бо, сьогодні український світ вузів треба зміцнити. Моя пропозиція, голосувати її в цілому. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, є пропозиція, дивіться, є декілька пропозицій. Прошу, Олег Ляшко.</p>
<p>&nbsp;</p>
<p>11:33:50</p>
<p>ЛЯШКО О.В.</p>
<p>Олег Ляшко. Як автор законопроекту, співавтор, хочу щиро подякувати всім, хто долучився до авторства цього важливого законопроекту. Пропоную, Володимир Борисовичу, з урахуванням поправки пані Гриневич поставити закон на голосування за основу та в цілому. А деяким своїм молодим колегам, у яких слабка дівоча пам'ять, хочу нагадати, що коли 2 березня 2015 року розглядалися ці пенсійні закони, я вимагав тут в парламенті, щоб науковцям залишили пенсію. І мене дивує, чому в остаточній редакції закону, який був підписаний Президентом, ця норма випала так само, як і багато інших норм, які обговорювалися в цьому залі. Це має бути, до речі, предметом для окремого розслідування.</p>
<p>Фракція Радикальної партії вважає, що лише ставка на науковий, на промисловий потенціал дає майбутнє країні, не сировинна має бути переробка, а промисловість, наука, високі технології оце наше майбутнє.</p>
<p>&nbsp;</p>
<p>ГОЛОВУЮЧИЙ. Шановні колеги, давайте порадимось. Є пропозиція, щоб прийняти цей проект закону за основу. Хвилину. В кого є проблема зі слухом? Я все чую, ви ж дослухайте, будь ласка. Є пропозиція голосувати за основу, є пропозиція Лілії Гриневич, яка підтримана автором, голосувати за основу і в цілому з урахуванням того, що було оголошено Лілією Гриневич.</p>
<p>Шановні колеги! Лілія Гриневич, якщо дозволите. Ви впевнені в тому, що у нас потім не буде ніяких поправок до цього закону? Можливо краще його сьогодні прийняти за основу доопрацювати, наприклад, до четверга і нічого, щоб ми не втратили, бо знову щось може бути?</p>
<p>Будь ласка, хвилина, потім – Юрій Луценко.</p>
<p>&nbsp;</p>
<p>11:35:52</p>
<p>ГРИНЕВИЧ Л.М.</p>
<p>Шановні колеги! Я поясню в чому принципова різниця. Цей законопроект, який був спочатку поданий з нами, який ми хочемо за основу прийняти, він стосується всіх науковців-пенсіонерів, і тих, що з 2011 року, після пенсійної реформи, якщо вони працюючі, отримують пенсії на загальних підставах.&nbsp; Якщо ми приймемо його за основу, то таким чином ми зараз відновлюємо наукову пенсію для тих, хто її не отримував останні чотири роки.</p>
<p>Чи можемо ми собі дозволити такі додаткові видатки? Будь ласка,&nbsp; вирішуйте, адже тут повинен був би і уряд сказати своє слово з приводу тих ресурсів, які нам потрібні на оплату і повернення всіх абсолютно наукових пенсій.</p>
<p>Ми ж цією поправкою відновлюємо ту ситуацію з науковими працівниками і їхнім пенсійним забезпеченням, яка була…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; дайте завершити.</p>
<p>&nbsp;</p>
<p>ГРИНЕВИЧ Л.М. Тому ми стоїмо зараз перед вибором, будь ласка,&nbsp; оцініть ресурси, які для цього необхідно і тоді, або голосуємо за основу і в цілому з поправкою, повертаючи статус-кво, до прийняття наших законів. Або йдемо далі і приймаємо за основу, але тоді треба правильно розрахувати, чи ми можемо собі це дозволити зробити?</p>
<p>&nbsp;</p>
<p>ГОЛОВУЮЧИЙ.&nbsp; Дякую, Лілія Михайлівна, за роз'яснення.</p>
<p>Будь ласка,&nbsp; Юрій Луценко, "Блок Петра Порошенка".</p>
<p>&nbsp;</p>
<p>11:37:31</p>
<p>ЛУЦЕНКО Ю.В.</p>
<p>Шановний головуючий! Шановні колеги! Як і всі народні депутати з усіх фракцій я також зустрічався з освітянами, які наполягають на підтримці законопроекту з поправкою комітету. І думаю, що зараз ми зробимо правильно, якщо проголосуємо за основу і в цілому, з врахуванням поправки пані Гриневич. Чим виведемо пенсії науковців на стан до прийняття бюджету, а далі з урядом попрацюємо над можливістю&nbsp; покращення викладачів, освітян в цілому.</p>
<p>Тому: за основу і в цілому з урахуванням поправки Гриневич.</p>
<p>&nbsp;</p>
<p>ГОЛОВУЮЧИЙ. Будь ласка, хвилина, Нестор Шуфрич. І потім, хвилина, Віктор Бондар.</p>
<p>&nbsp;</p>
<p>11:38:19</p>
<p>ШУФРИЧ Н.І. Дякую.</p>
<p>Шановний головуючий! Шановні колеги! Щось багато ми говоримо з абсолютно зрозумілого питання. Наша фракція просить&nbsp; поставить цей закон в цілому як закон, і закінчити ці дебати. Дякую.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, Віктор Бондар. Потім – Людмила Денісова.</p>
<p>&nbsp;</p>
<p>11:38:42</p>
<p>БОНДАР В.В.</p>
<p>Шановні колеги!</p>
<p>Наша фракція теж&nbsp; підтримує, щоб вирівняти це питання і поставити його на голосування в цілому. Я думаю, що це важливо для наукових пенсіонерів.</p>
<p>Але подивіться на нашу роботу, організацію, Володимире Борисовичу. Сьогоднішнє питання це якраз наслідок того, що постійно порушується Регламент, постійно ми шарахаємося від одної тематики до другої, шаленими темпами, то рухаємося і розглядаємо пенсійне законодавство, то питання оборони, то питання економіки, то ще щось. Давайте наведемо ла. Визначаємо&nbsp; день наприклад,&nbsp; пенсійного забезпечення, хай уряд приходить доповідає, які є&nbsp; конкретні пропозиції по пенсійному напрямку.&nbsp; Другий день – оборонні питання. Третій день – зміни до бюджету, бюджетні питання і так далі.&nbsp; Четвертий день – податкова реформа, реальні зміни,&nbsp; і хай уряд кожний день тут доповідає. І тоді не буде цих шарахань, не будемо по десять разів переглядати одне й&nbsp; теж саме питання. І потім вирішувати помилки, які були закладені, бо хтось не встиг прочитати і хтось не подумав про те, що він написав. І так ми будемо шарахатися до тих пір поки не буде тут системної роботи …</p>
<p>&nbsp;</p>
<p>ГОЛОВУЮЧИЙ. Віктор Васильович, ви не шарахайтесь, а візьміть краще участь&nbsp; у роботі над завершенням плану законодавчого забезпечення реформ у країні, який сьогодні створюється на базі всіх комітетів. Я думаю, що до кінця травня, до кінця квітня він буде завершений. Це дасть можливість, нам систематизувати роботу. Але хочу підкреслити, що&nbsp; порядок денний&nbsp; формується відповідно до пропозицій&nbsp; комітетів.</p>
<p>Тому тут потрібно буде синхронізувати цю роботу із комітетами над чим ми сьогодні працюємо спільно&nbsp; з головами комітетів.</p>
<p>Шановні колеги, Людмила Денісова, з місця хвилина і переходимо до голосування.</p>
<p>&nbsp;</p>
<p>11:40:29</p>
<p>ДЕНІСОВА Л.Л.</p>
<p>Шановні&nbsp; колеги, я б хотіла сказати вам про те, що Комітет соціальної політики з питань і пенсійного забезпечення розглянув це питання, цей законопроект, і разом з авторами підготував таку редакцію, яку зачитала і голова комітету Лілія Гриневич.</p>
<p>Що ми робимо? Ми відновлюємо розмір пенсії, призначений науковцям до 1 жовтня 2011 року. Ми залишаємо розмір пенсії, призначений науковцям після 1 жовтня. І залишаємо тимчасовий порядок виплати наукової пенсії працюючим пенсіонерам 85 відсотків до 31 грудня 2015 року.</p>
<p>Фракція "Народний фронт" буде підтримувати таку редакцію даного законопроекту. Прошу всіх проголосувати за основу і в цілому. За цей статус-кво, який був на 2 березня 2015 року. Дякую.</p>
<p>&nbsp;</p>
<p>ГОЛОВУЮЧИЙ. Я дякую, шановні колеги.</p>
<p>Будь ласка, прошу всіх народних депутатів підготуватися до голосування. Переконаний у тому, що в питаннях науки ставити питання про вік взагалі не вірно. Я думаю, що мають бути поєднані і досвід, і школа, і молодість, у нас є багато молодих науковців. І все зробити для того, щоб вони працювали спільно, в команді. А автономія вузів, яка є на сьогодні і яка може дозволити обирати кращих із кращих доповнить цю систему і зробить ефективною.</p>
<p>Іноді закони, які приймаються, вони приймаються не на те, щоб створювати нашу потужну науку і економіку, а для того, щоб послабляти Україну. Але, коли ми говоримо про науку, я думаю, що так робити абсолютно неприпустимо. І наше з вами завдання насправді, як говорили колеги з усіх фракцій, - прийняти рішення. А для того, щоб ми не втратили сутність цього закону між першим і другим читанням, очевидно, що треба його поставити зараз за основу і в цілому з урахуванням тих пропозицій, які сказала Лілія Гриневич. І, таким чином , це питання буде врегульовано вже прямо зараз і підписане.</p>
<p>Готові голосувати? Будь ласка, колеги, за основу і в цілому 2528: проект Закону про внесення змін до Закону України "Про наукову і науково-технічну діяльність" (щодо збереження науково-педагогічного кадрового потенціалу країни). Є пропозиція прийняти цей законопроект, проект закону за основу і в цілому з врахуванням пропозиції голови профільного комітету Лілії Гриневич. Прошу голосувати за основу і в цілому, шановні колеги.</p>
<p>&nbsp;</p>
<p>11:43:20</p>
<p>За-308</p>
<p>Конституційна більшість – 308.</p>
<p>Дякую, колеги! Я думаю, що, я не думаю, я переконаний, колеги, що принаймні на цій сесії ми маємо з вами розглянули ще питання децентралізації влади шляхом внесення змін до Конституції України. І вірю в те, що більше 300 голосів буде найдено в цій залі для того, щоб врешті-решт забезпечити незворотність курсу на посилення місцевого самоврядування і децентралізації влади. Причому так, як це зробили країни Європи успішно.</p>
<p>Наступне питання, шановні колеги. Проект Закону про внесення змін до Закону України "Про екстрену медичну допомогу" (щодо забезпечення справедливої оплати праці працівників бригад екстреної медичної допомоги). Розроблений цей законопроект Сергієм Соболєвим, його сьогодні немає, він в ПАРЄ. Хто буде доповідати цей закон? Автор? Автор надіслав листа про те, що можна розглядати цей законопроект, він дає згоду, без його присутності.</p>
<p>Доповідає перший заступник голови Комітету з питань охорони здоров'я. Будь ласка. Оксана Корчинська, будь ласка.</p>
<p>&nbsp;</p>
<p>11:44:56</p>
<p>КОРЧИНСЬКА О.А.</p>
<p>Шановні народні депутати! Комітет з питань охорони здоров'я на своєму засіданні 11 лютого 2015 року розглянув проект Закону про внесення змін до Закону України "Про екстрену медичну допомогу" (щодо забезпечення справедливої оплати праці працівників бригад екстреної медичної допомоги), зареєстрований №1164, поданий народний депутатом, нашим колегою Сергієм Соболєвим.</p>
<p>Порушена автором законопроекту проблема, дійсно, є надзвичайно актуальною. Чинним Законом "Про екстремальну медичну допомогу" право на отримання надбавок і доплат до основної заробітної плати, зокрема за особливий характер та умови праці мають лише медичні працівники системи екстреної медичної допомоги.&nbsp; Інші працівники, на жаль, екстреної медичної допомоги, а саме водії, таких доплат не отримують, хоча працюють в однакових тяжких умовах.</p>
<p>Зазначаючи те, що зараз&nbsp;&nbsp; надзвичайно себе,&nbsp; просто фантастично добре показали наші служби Донецької області, котра українського підпорядкування, Дніпропетровська,&nbsp; Запорізька, ми надзвичайно&nbsp; комітет просимо підтримати цей законопроект&nbsp; у першому читанні, позаяк він спрямований&nbsp; все ж таки&nbsp; на справедливу оплату працівників&nbsp; екстреної&nbsp; служби.&nbsp;</p>
<p>Підтримуючи в цілому ідею законопроекту щодо необхідності&nbsp; забезпечення справедливої оплати праці працівників бригад екстреної медичної допомоги, комітет вважає, що встановлення однакових умов&nbsp; оплати праці для усіх працівників системи екстреної медичної допомоги без врахування рівня відповідальності і складності&nbsp; може бути ще доопрацьований. Такі доплати мають здійснюватися медичним працівникам, як це передбачено законом, так і звичайно виключенням не можуть бути водії&nbsp; екстреної медичної допомоги.&nbsp; Таким чином, при доопрацюванні даного законопроекту ми будемо&nbsp; обов'язково враховувати зауваження всіх наших колег. Крім того, потребують&nbsp; уточнення&nbsp; і термін…</p>
<p>&nbsp;</p>
<p>ГОЛОВУЮЧИЙ. Будь ласка, не обмежуйте.</p>
<p>&nbsp;</p>
<p>КОРЧИНСЬКА О.А. Крім того, потребують&nbsp; уточнення і терміни&nbsp; набуття чинності закону у разі його прийняття, які мають&nbsp; бути узгоджені з вимогами статті&nbsp; 27 Бюджетного кодексу України. До відома народних депутатів&nbsp;&nbsp; закон матиме вплив&nbsp; на видатки державного бюджету, тому вводиться в дію&nbsp; не раніше з початку&nbsp; бюджетного періоду, що настає за плановим 1 січня 2016 року.</p>
<p>Головне науково-експертне управління Апарату Верховної Ради&nbsp; вважає, що за результатами розгляду&nbsp; у першому читанні&nbsp; законопроект&nbsp; треба відправити на доопрацювання. Але наш Комітет з питань охорони здоров'я просить його підтримати в першому читанні. Комітет з питань запобігання і протидії корупції&nbsp; вказує на те, що законопроект&nbsp; відповідає вимогам&nbsp; антикорупційного законодавства.</p>
<p>Просимо прийняти законопроект за основу. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, шановні колеги, запишіться два – "за", два – проти. Прошу. Два – "за", два – проти запишіться, будь ласка. Ірина Геращенко, "Блок Петра Порошенка".</p>
<p>&nbsp;</p>
<p>11:48:28</p>
<p>ГЕРАЩЕНКО І.В.</p>
<p>Шановні колеги, наша політична сила буде підтримувати цей законопроект, тому що, очевидно, що сьогодні лікарі, що працюють в бригадах екстреної медичної допомоги несуть додаткове навантаження і їх оплата праці, вона абсолютно неадекватна тій роботі, що вони виконують. Тому ми дякуємо авторам законопроекту і будемо його підтримувати. Дякуємо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Андрій Шипко, "Відродження" група.</p>
<p>&nbsp;</p>
<p>11:49:06</p>
<p>ШИПКО А.Ф.</p>
<p>Група "Відродження", шановні народні депутати. Група "Відродження" буде підтримувати даний законопроект, бо це дійсно справедливе ставлення для всіх, хто працює в такій дуже навантаженій галузі як екстрена медична допомога і взагалі у сфері охорони здоров'я. Екстрена медична допомога – це та служба, яка хоч якось допомагає людям і, в першу чергу приїжджає і бореться в перші хвилини за життя. Тому справедливе відношення до всіх в цій службі наша група буде підтримувати. Але я звертаю увагу до вас, шановний Голова, Володимире Борисовичу, що в зал взагалі вноситься дуже мало законопроектів, зв'язаних з галуззю охорони здоров'я.</p>
<p>Я вас дуже прошу, щоб ми розглядали і на комітеті ставили це питання, внесіть, будь ласка, в зал, люди чекають на систему реімбурсації, люди чекають, щоб подешевшали ліки. Група "Відродження" виступала і стала ініціатором дуже багатьох законопроектів, і це законопроект о лікарських засобах, о компенсації вартості ліків. Я прошу вас, внесіть ці законопроекти в зал. Група "Відродження" буде підтримувати даний законопроект і прошу всіх підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Ігор Шурма, "Опозиційний блок".</p>
<p>&nbsp;</p>
<p>11:50:31</p>
<p>ШУРМА І.М.</p>
<p>Ігор Шурма, "Опозиційний блок". Шановні колеги, я хотів би сказати, що сьогодні всі позитивні оцінки стосовно діяльності екстреної медичної допомоги є тільки тому, що у минулій каденції Верховна Рада України прийняла Закон "Про екстрену медичну допомогу в Україні". Сьогодні екстрена медична допомога працює по закону, який за оцінками експертів Всесвітньої організації охорони здоров'я визнаний один з найкращих у світі. Але в кожній стороні є моральна і юридична основа.</p>
<p>Що стосується моральної сторони. Я не думаю,&nbsp; що в залі сьогодні найдуться люди, які будуть проти того, щоб підвищити соціальні стандарти всіх людей, які працюють на екстреній медичній допомозі. Є один маленький нюанс. Ми чомусь сьогодні згадали про екстрену медичну допомогу тільки з точки зору її роботи в зона АТО. Але сьогодні екстрена медична допомога працює по цілій Україні. І можу вам сказати, на превеликий жаль, що лишень в місті Харкові і Харківській області сьогодні дотримуються стандартів, які є закладені в законі. Доїзд до 10 хвилин у місті і до 20 хвилин в області незалежно на дороги і незалежно на стан автотранспорту.</p>
<p>Хотів би вам нагадати, що у Харківській області це єдина область, яка сьогодні забезпечила впровадження цього закону і там синхронізовані всі служби. І 112 телефон працює вже напротязі більше як року. Тому дивно, сьогодні ініціативи всяких приватних структур започаткувати процеси ці по Україні. Їдьте в Харківську область і вивчайте досвід.</p>
<p>Голосую, натисну кнопку "проти", чому? Буду голосувати "за", але я проти того, що ми є свідками повної бездіяльності Міністерства охорони здоров'я по впровадженню цього закону. В Україні, в інших регіонах за винятком частково Львівської і Дніпропетровської області машини не доїжджають своєчасно. А ми сьогодні говоримо про безпеку життєдіяльності. Міністерство охорони не робить …</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, колеги, є бажаючі виступити. Будь ласка, народний депутат Рибак, "Блок Петра Порошенка".</p>
<p>&nbsp;</p>
<p>11:52:55</p>
<p>РИБАК І.П.</p>
<p>Шановні колеги! Іван Рибак, 202 виборчий округ. Справа в тому, що ми протягом Революції гідності минулого року і протягом всього останнього року бачимо дійсно фаховість працівників екстреної медичної допомоги в Україні. Ці люди дійсно заслуговують на те, щоб вони мали гідну заробітну плату і були забезпечені тим, що необхідно для того, щоб рятувати людські життя. Тому сам буду голосувати за цей законопроект і закликаю всіх. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Руслан Демчак,"Блок Петра Порошенка".</p>
<p>&nbsp;</p>
<p>11:53:32</p>
<p>ДЕМЧАК Р.Є.</p>
<p>Дане питання можна врегулювати нормативними документами Кабінету Міністрів і не обов'язково створювати закон навколо цього питання. Ми розуміємо, в якому стані зараз медицина&nbsp; України і всі лікарі потребують соціального захисту, але вичленити тільки окремі категорії… Мало того, встановлення однакових умов парці для всіх працівників системи Екстреної медичної допомоги без урахування відповідальності і без урахування складності роботи ми не можемо зараз цього робити. В країні масова безработица, а ми зараз вичленуємо водіїв для того, щоб підвищити їхні стандарти. Ми маємо підвищити рівень медичної допомоги в цілому і для всіх категорій працівників. Тому пропоную даний закон відправити на доопрацювання і це питання врегулювати постановами Кабінету Міністрів, а саме рішеннями Міністерства охорони здоров'я.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, прошу… Біліченко? Кириченко, будь ласка, від фракції Радикальної партії. І все, будемо переходити до голосування, шановні колеги.&nbsp; Міністерству дамо слово і…</p>
<p>&nbsp;</p>
<p>11:55:34</p>
<p>ПАВЛЕНКО О.С.</p>
<p>Павленко Олександра, Міністерство охорони здоров'я. Хочу звернутися до кожного депутата і попросити долучитися до голосування і підтримати даний законопроект в першому читанні. Абсолютно слушно було зроблено ті зауваження профільним комітетом, ми працювали з профільним комітетом, і дві головні речі, які потребують поправки.</p>
<p>Це досить широко пропонується нам розглянути категорії працівників, які потребують надбавок, повністю загублюється поняття "медичний працівник". І це треба доопрацювати.</p>
<p>І наступне головне питання, тому що всі інші, це дрібниці і по тексту можна&nbsp;&nbsp;&nbsp; їх відпрацювати – це те, що в законопроекті&nbsp; не визначено момент з якого вступить в силу дана норма. Ще раз наголошую на те, що резолюція профільного комітету також погоджується з тим, що необхідно зазначити строк вступу в дію даної норми і визначитися. Тому що зараз вже бюджетний рік триває і нам потрібно чітко підрахувати, які асигнування будуть потребуватися і з яких бюджетів.</p>
<p>Тому, будь ласка, підтримайте законопроект в першому читанні&nbsp; і це абсолютно слушна ідея, і слушна пропозиція: пропонуються&nbsp; 20-відсоткові надбавки для медичних працівників і все ж таки треба повернути категорію, термін "медичні працівники".&nbsp; Будь ласка, голосуйте.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Народний депутат Кириченко хвилину.</p>
<p>&nbsp;</p>
<p>11:56:19</p>
<p>КИРИЧЕНКО О.М.</p>
<p>Кириченко Алексей, Радикальная фракция. Я прошу все-таки поддержать этот законопроект в первом чтении, потому что то, что говорят по поводу поправок абсолютно правильно. Но я лично&nbsp; работал на скорой помощи в городе Киеве и я точно могу&nbsp; утверждать, что кроме медицинских работников, которыми являются&nbsp; санитары, фельдшера и врачи, так же&nbsp; не меньшую нагрузку несут водители, несут&nbsp; диспетчера, которые… И это крайне тяжелый случай, и мы должны позаботится об этих людях, и они должны иметь право на&nbsp; доплату в количестве&nbsp; 20 процентов от основного оклада. Прошу поддержать законопроект.</p>
<p>&nbsp;</p>
<p>ГОЛОВУЮЧИЙ.&nbsp;&nbsp;&nbsp; Дякую.</p>
<p>Шановні колеги, прошу, займіть свої місця для голосування. З власного досвіду хочу підкреслити, що надзвичайно важка робота працювати сьогодні в швидкій допомозі, надзвичайно як для лікарів, так і для водіїв, так і для диспетчерів, всіх хто задіяний в процесі роботи швидкої допомоги, вони всі мають надзвичайно важкі умови роботи. В тому числі і питання безпеки, ви ж уявляєте, що виклики бувають до людей, які не зовсім адекватно сприймають ситуацію, а&nbsp; тут у лікаря&nbsp; відповідний обов'язок приїхати вчасно і допомогти врятувати людині життя, і так далі. Тому потребують команди "Швидкої допомоги",&nbsp; починаючи від водія і закінчуючи всім технічним персоналом, мають право на відповідну заробітну плату. Це буде справедливо і це буде абсолютно вірно, в таких умовах цілодобово і зима, і все, що завгодно. Тому я пропоную, щоб ми насправді прийняли його за основу, цей законопроект, доопрацювали і зробили швидку допомогу, достатньо потужну, з точки зору фінансового забезпечення, це є принципове значення. Тому що в ці лічені хвилини якраз і рятується життя, і мінімізуються наслідки, в тому числі і серйозних захворювань від того, наскільки швидко і якісно працює швидка допомога.</p>
<p>Колеги, приготуйтеся, будь ласка, до голосування. Будь ласка, за основу проект Закону (реєстраційний номер 1164). Проект Закону про внесення змін до Закону України "Про екстрену медичну допомогу" (щодо забезпечення справедливої оплати праці працівників бригад екстреної медичної допомоги).</p>
<p>Є пропозиція голосувати даний проект закону за основу. Прошу, колеги, підготуйтеся до голосування і голосуємо за основу. Прошу підтримати.</p>
<p>&nbsp;</p>
<p>11:59:11</p>
<p>За-251</p>
<p>Рішення прийнято за основу.</p>
<p>Далі рухаємось. Шановні колеги, є ще пропозиція виступити народному депутату Тимошенко хвилину. Будь ласка, Юрій Тимошенко на трибуну, хвилину.</p>
<p>&nbsp;</p>
<p>11:59:40</p>
<p>ТИМОШЕНКО Ю.В.</p>
<p>Друзі, я прошу пробачення за дуже прикру помилку. Я прошу пробачення перед Петром Олексійовичем і особливо перед його сином Олексієм, я не знав, що він теж воював. Пробачте за емоції, просто завтра мій взвод, мої побратими їдуть на фронт, а я лишаюся тут, чую себе дезертиром, чую себе зрадником. В минулій ротації двоє моїх побратимів вже загинули і в мене дуже болить серце, що і цього разу знову хтось може загинути. Пробачте.</p>
<p>&nbsp;</p>
<p>ГОЛОВУЮЧИЙ. Ви знаєте, я хочу подякувати народному депутату Тимошенко за той вислів, який був зараз з трибуни, коли людина вийшла і визнала свою емоційність у висловах. Тому, я думаю, що такі речі, нас насправді, мають єднати, а не роз'єднувати. Дякую, шановні колеги. Дякую народному депутату.&nbsp;&nbsp;</p>
<p>Шановні колеги! 12 годин, оголошую перерву. О 12.30 відповідно до Регламенту продовжуємо нашу роботу. Дякую вам.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p align=left>&nbsp;</p>
<p>ГОЛОВУЮЧИЙ. Шановні колеги, час перерви завершений. Прошу всіх заходити в зал, займати свої робочі місця. З голосуванням ми стримаємося до того моменту, коли зал буде перенаповнений народними депутатами України. І тому прошу голів фракцій закликати депутатів, секретаріат Верховної Ради України закликати депутатів, і прошу усіх заходити до залу.</p>
<p>Шановні колеги, дуже настійливо прошу народних депутатів заходити в зал. У нас немає ще достатньо депутатів для успішного і продуктивного голосування. Тому я закликаю і голів фракцій і закликаю депутатів заходити в зал і приготуватися до роботи. Через 2 хвилини розпочинаємо нашу роботу.</p>
<p><b>&nbsp;</b></p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>12:39:02</p>
<p>ГОЛОВУЮЧИЙ. Шановні колеги! Перед тим як продовжити нашу роботу хочу запросити до слова, 30 секунд, будь ласка, Тимошенко Ю.В. по відношенню до Тимошенко Ю.В.</p>
<p>&nbsp;</p>
<p>12:38:56</p>
<p>ТИМОШЕНКО Ю.В.</p>
<p>Забув, забув вибачатись перед&nbsp; Юлією Володимирівно, перед її Женєю. Щирі, прийміть щирі вибачення. Дійсно, я… Це просто емоції, пробачте. Я вас дуже люблю і поважаю, пробачте.</p>
<p>&nbsp;</p>
<p>ГОЛОВУЮЧИЙ. Юрій Володимирович, ви сьогодні на висоті. Дякуємо ще раз за мужність.</p>
<p>Колеги, працюємо далі. Ми йдемо достатньо ефективно, я буду пропонувати, щоб&nbsp; ми ряд законопроектів, які у нас на четвер або на середу переносили і сьогодні розглядали до кінця робочого дня.</p>
<p>Але зараз&nbsp; у нас проект Закону про внесення змін до законів України "Про охорону дитинства" та "Про статус ветеранів війни, гарантії їх соціального захисту" щодо державної підтримки учасників антитерористичної операції та їх дітей з метою здобуття освіти.</p>
<p>Підготувала народний&nbsp; депутат Лілія Гриневич.</p>
<p>Будь ласка, розпочинаємо розгляд даного&nbsp; питання. Будь ласка, Лілія Михайлівна.</p>
<p>&nbsp;</p>
<p>12:40:08</p>
<p>ГРИНЕВИЧ Л.М.</p>
<p>Шановний пане Голово! Шановні колеги! Шановні українці! Сьогодні визначальною категорією громадян України є ці люди, які стоять на захисті України її незалежності – це&nbsp;&nbsp; учасники бойових дій.</p>
<p>І ми повинні розглядати різні шляхи їхньої підтримки, і підтримки їхніх&nbsp; родин, один із таких найважливіших аспектів підтримки є освіта.</p>
<p>Тому що мало дати рибу, а треба дати вудочку якою ловити цю рибу. І в цій ситуації в якій перебувають сьогодні учасники бойових дій, дехто з них отримав каліцтва, став інвалідом, дехто з них втрачає свій життєвий час, стоячи на кордонах України і відстоюючи наш з вами мир і спокій, їм потрібно створити особливі умови для отримання додаткової або іншої освіти, щоб вони змогли потім відповідно працевлаштуватися. Те ж стосується їхніх родин. Ми розуміємо про низьке матеріальне забезпечення їхніх родин.</p>
<p>Тому цей законопроект, який я подала у співавторстві зі своїми колегами: Сергієм Фаєрмарком, Іваном Кириленком та Миколою Кадикалом – спрямований саме на те, щоб надавати учасникам бойових дій та членам їх сімей державну адресну цільову підтримку з метою здобуття ними професійно-технічної та вищої освіти. Передбачається, що ця підтримка буде здійснюватися у межах цільової програми.</p>
<p>Про які гарантії йдеться? Насамперед це повна або часткова оплата навчання, безкоштовне надання підручників, стипендійне забезпечення, безкоштовне забезпечення проживання в гуртожитках і так далі. Повний перелік і умови надання пропонується визначити рішеннями Кабінету Міністрів освіти.</p>
<p>Вони, учасники бойових дій, виконують свій громадянський обов'язок, захищаючи суверенітет і територіальну цілісність України. Тепер наш з вами обов'язок – віддячити їм і їхнім родинам. Просимо підтримати цей законопроект за номером 2105: щодо державної підтримки учасників антитерористичної операції та їх дітей з метою здобуття освіти, - за основу.</p>
<p>При проходженні обговорення у Комітеті з питань освіти і науки та інших комітетах ми отримали пропозиції щодо перегляду різних можливостей цієї підтримки, розширення переліку таких можливостей, а також. можливо, розширення категорій, які мають отримати такі можливості.</p>
<p>Тому ми пропонуємо поки що прийняти за основу, а тоді доопрацювати до другого читання за врахуванням пропозицій комітетів та народних депутатів.</p>
<p>Якщо можна, якщо це можливо, розглянути також можливість скороченої процедури підготовки до другого читання. Дуже прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую шановній Лілії Михайлівні за доповідь. Будь ласка, запрошую до співдоповіді голову підкомітету Комітету з питань сім'ї, молодіжної політики та спорту Івана Спориша. Будь ласка, Іване Дмитровичу.</p>
<p>&nbsp;</p>
<p>12:44:11</p>
<p>СПОРИШ І.Д.</p>
<p>Шановні колеги, шановний Володимире Борисовичу! Я думаю, Лілія Гриневич настільки емоційно виступила, то мені здається, що ми всі повинні зайти в зал і підтримати дану пропозицію.</p>
<p>На комітеті ми розглянули 8 квітня дане питання про статус ветеранів війни, гарантій їх соціального захисту щодо державної підтримки учасників антитерористичної операції, поданий народними депутатами: Лілією Гриневич, -&nbsp; законопроект № 2105.</p>
<p>У законопроекті пропонується запровадити державну цільову підтримку у здобутті професіонально-технічної та вищої освіти для військовослужбовців і працівників Збройних Сил України, інших військових формувань, правоохоронних органів, які захищали незалежність, суверенітет та територіальну цілісність України і брали безпосередню участь в антитерористичних операціях. Забезпеченні її проведення, перебуваючи безпосередньо в районі, в районах антитерористичних операцій. А також дітей зазначених осіб.</p>
<p>Даний законопроект, як сказала Лілія Гриневич, не суперечить Конституції України. Головне науково-експертне управління Апарату Верховної Ради за результатами розгляду в першому читанні зробило висновок, що даний законопроект прийняти за основу.</p>
<p>Міністерство соціальної політики України, Міністерство оборони України, Міністерство освіти і науки України підтримують даний законопроект. Під час обговорення даного законопроекту комітет наш підтримав пропозицію про прийняття законопроекту за основу, оскільки даний законопроект розширює можливості щодо отримання освіти учасникам антитерористичних операцій та їх дітей.&nbsp; Водночас було висловлено низку&nbsp; пропозицій стосовно вдосконалення законопроекту, а саме:&nbsp; це розширення переліку осіб, які мають&nbsp; право на державну підтримку&nbsp; для отримання вищої освіти, збільшення віку дітей, які мають право на відповідальну підтримку до 23 років. Я думаю дані уточнення мають підтримку і можуть бути враховані при підготовці законопроекту до другого читання.</p>
<p>Тому комітет прийняв рішення: рекомендувати Верховній Раді&nbsp; України&nbsp; за результатами розгляду у першому читанні прийняти&nbsp; даний законопроект за основу. Тому ми просимо підтримати рішення законопроекту.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, запишіться від фракцій. Будь ласка, від фракцій щодо цього законопроекту&nbsp; запишіться на виступ.&nbsp; Записуйтесь від фракцій, будь ласка,&nbsp; щоб всі отримали можливість, потім – від міністерство.</p>
<p>Будь ласка,&nbsp; Романова, народний депутат,&nbsp; "Самопоміч". Ганна Романова, прошу.</p>
<p>&nbsp;</p>
<p>12:47:24</p>
<p>РОМАНОВА А.А.</p>
<p>"Об'єднання "Самопоміч", безперечно, буде підтримувати цей важливий законопроект. Ми маємо віддячити тим&nbsp; сім'ям, які захищають нашу державу. Але нам&nbsp; дуже імпонує у цьому законопроекті, що державна цільова підтримка здійснюється саме під час&nbsp; здобуття&nbsp; вищої професійної освіти та вищої освіти, а не під час вступної компанії. Ми вважаємо, що саме така концепція допомоги державної&nbsp; стимулює талановитих дітей навчатися і гарно готуватися до вступу. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Лінько, Радикальна партія.</p>
<p>&nbsp;</p>
<p>12:48:09</p>
<p>ЛІНЬКО Д.В.</p>
<p>Дмитро Лінько, Радикальна партія. Шановні колеги, я прошу всіх відкласти свої нетермінові справи, прийти у залу і одноголосно підтримати&nbsp; цей законопроект, тому що сьогодні наші учасники бойових дій&nbsp; фактично мають дуже мало пільг справжніх. І от така&nbsp; допомога від держави при навчанні це дуже буде потрібна допомога і для тих солдат, які ще не отримали вищу освіту, а пішли на фронт і повернуться, і будуть мати шанс отримати вищу освіту, отримати нормальну роботу, і це буде також етапом їхньої реабілітації, для тих же у кого діти залишилися вдома, а вони на фронті, в них немає нормальної змоги допомагати їм отримати освіту. І тому така допомога дуже необхідна і дуже добре, що ми зараз це робимо перед вступною компанію, щоб діти розуміли, діти учасники бойових дій розуміли, що в них є реальна можливість отримати вищу освіту. І це буде реальна допомога для цих дітей. Тому, будь ласка, всі одноголосно підтримаємо за основу необхідні поправки в другому читанні, які також, має відбутися коротка процедура другого читання, щоб цей закон якомога швидше вступив в дію. Тому Радикальна партія одноголосно підтримує цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Левус, "Народний фронт".</p>
<p>&nbsp;</p>
<p>12:49:33</p>
<p>ЛЕВУС А.М.</p>
<p>Передайте, будь ласка, Величковичу Миколі.</p>
<p>&nbsp;</p>
<p>12:49:41</p>
<p>ВЕЛИЧКОВИЧ М.Р.</p>
<p>"Народний фронт" буде одноголосно підтримувати цей законопроект, тому що, ми вважаємо, що держава повинна турбуватися про своїх воїнів не лише на фронті, але давати їм можливість здобувати якісну освіту, тому що воїни, які зараз на передовій, які захищають зі зброєю в руках незалежність України повинні мати право після закінчення війни на сході мати можливість служити Україні своїм інтелектом і своєю освітою. Тому "народний фронт" голосує одноголосно за цей законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Андрій Шипко, група "Відродження".</p>
<p>&nbsp;</p>
<p>12:50:30</p>
<p>ШИПКО А.Ф.</p>
<p>Прошу передать слово Бондарю Виктору Васильевичу, группа "Відродження".</p>
<p>&nbsp;</p>
<p>ГОЛОВУЮЧИЙ. Віктор Бондар, будь ласка.</p>
<p>&nbsp;</p>
<p>12:50:41</p>
<p>БОНДАР В.В.</p>
<p>Депутатська група "Відродження", безумовно, підтримує цей важливий законопроект. Ми всі разом з вами знаємо наскільки важливо надати можливість всім дітям учасникам АТО і самім учасникам АТО отримати вищу освіту відповідної якості за умови державної підтримки в умовах, коли, дійсно, люди віддають життя за те, щоб в Україні була демократія, свобода і злагода в майбутньому. І тому треба для цих людей створити всі умови для того, щоб вони мали можливість вивчити своїх дітей, надати належну освіту, надати безкоштовну освіту за рахунок держави.</p>
<p>І тому ми підтримуємо цей законопроект і будемо одноголосно всією депутатською групою "Відродження" голосувати за прийняття його за основу і в цілому. Дякую. Підтримуємо і просимо зал підтримати цей надзвичайно важливий законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Микола Томенко, "Блок Петра Порошенка".</p>
<p>&nbsp;</p>
<p>12:51:50</p>
<p>ТОМЕНКО М.В.</p>
<p>Шановні колеги, ідея законопроекту надзвичайно важлива. Але я хотів би сказати, що ми мусимо продумати як діяти в системі державної програми в активному залученні тих людей, які продемонстрували мужність і героїзм. І сьогодні, повернувшись до цивільного буденного життя, значною мірою не мають можливості включитися в нормальну активну роботу по місцю проживання. насправді на сьогодні мова іде про біля 13 тисяч осіб. От наш досвід афганський показує, що, якщо&nbsp; держава і органи місцевої влади не займаються цією категорією, значить, виникають різноманітні не прості історії як життєві, так і, скажімо, використання цього активного контингенту, значить, в різних інтересах. Тоді тому я думаю, що на сьогодні ми повинні розуміти, що у обласних і районних адміністраціях мусять бути відповідні відділи або підрозділи, які опікуються проблемою працевлаштування, проблемою надання освіти у разі необхідності, проблемою в залученні цих людей до активної роботи на місцевому рівні. Значить, тільки чіткий аналіз кожної людини, яка пройшла війну, і залучення цієї людини, дасть можливість максимально використати їх досвід і потенціал в мирному побутовому житті.</p>
<p>Натомість хотів би сказати, що на сьогоднішній день, не чекаючи рішень уряду і цього законопроекту, дуже багато ВУЗів активно включається в те, щоб залучати по можливості на безоплатну форму навчання і на рівні профтехосвіти, на рівні вищих навчальних закладів або дітей, або учасників АТО. І з огляду на це, Володимир Борисович, велике прохання від мене і групи авторів, які кілька, напевно вже більше місяця, переконали сесійну залу і проголосували в першому читанні за ще один законопроект, який знімає земельний податок з вищих навчальних закладів, його через наш податковий комітет не гальмувати і на цьому тижні винести. Оскільки це означає, що багато вищих навчальних закладів сьогодні якщо почне платить цей земельний податок, то жодна програма, і зокрема ця програма, про яку ми говоримо, не буде реалізована.</p>
<p>Десь органи місцевого самоврядування виявилися адекватними, десь – неадекватними. Я знаю ВУЗи, які&nbsp; по року мусять заплатити від до 2 до 6 мільйонів гривень земельного податку. Ну, друзі, то це легше цей ВУЗ розпустить тоді і всіх людей. Значить, якщо нема розуму в деяких місцевих рад чи не було розуму в уряду, які ввели земельний податок на державні заклади освіти, то ми це повинні підправити. Я просив би, щоби ми в четвер, в день, коли розглядаємо друге читання, проголосували за цей законопроект в цілому.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Ігор Луценко, "Батьківщина".</p>
<p>&nbsp;</p>
<p>12:55:07</p>
<p>ЛУЦЕНКО І.В.</p>
<p>Прошу передати колезі Кириленку.</p>
<p>&nbsp;</p>
<p>ГОЛОВУЮЧИЙ. Будь ласка, народні депутати, хто має бажання, зараз я дам можливість записатися і виступити, народні депутати.</p>
<p>Іван Григорович Кириленко, будь ласка, "Батьківщина".</p>
<p>&nbsp;</p>
<p>12:55:19</p>
<p>КИРИЛЕНКО І.Г.</p>
<p>Іван Кириленко, фракція "Батьківщина". Шановний головуючий, шановні колеги, шановні виборці!&nbsp; Ще раз нагадаю суть законопроекту, який розглядається. Пропонується передбачити надання військовослужбовцям, правоохоронцям, учасникам інших військових формувань, які брали і беруть безпосередню участь в АТО, та їх дітям державної цільової підтримки для здобуття професійно-технічної та вищої освіти у порядку, визначеному Кабінетом Міністрів. Коли я ставав одним із авторів цього законопроекту&nbsp; за дорученням нашої фракції, ми виходили з того, що немає ціни, яку б ми не заплатили за подвиг співвітчизників, які боронять&nbsp; суверенітет, територіальну цілісність&nbsp; і незалежність&nbsp;&nbsp; України. І прийняття таких&nbsp; законопроектів як сьогодні, це лише невеличка толіка, це лише елемент нашої подяки за їхню ратну працю, яка&nbsp; дорівнює подвигу.</p>
<p>Шановні друзі! Я підтримую тих колег, які виступали&nbsp; і пропонували: такі закони нетреба другого читання чекати, нетреба популізму, треба приймати їх відразу і перше,&nbsp; і друге читання, і в цілому. Якщо є&nbsp; якісь пропозиції, хай це буде нормою наступного закону, бо&nbsp; таких законів,&nbsp; які захищають права наших&nbsp; героїв повинно бути не один. Я підтримую Миколу Томенка, ми не повинні&nbsp; повторити гіркий досвід воїнів-афганців, які хто на милицях, хто на візках приїжджають до органів влади&nbsp; захищаючи свої інтереси, а у відповідь інколи чують: "А&nbsp; я вас в Афганистан не посылал". &nbsp;&nbsp;Упаси Боже&nbsp; нас від таких гірких уроків, щоб ми їх повторювали. Пропоную як і колеги в першому читанні, в другому і в цілому. Спасибі!</p>
<p>&nbsp;</p>
<p>ГОЛОВУЮЧИЙ.&nbsp; Дякую, Іван Григорович!</p>
<p>Будь ласка, народні депутати, підготуйтесь до запису, прошу запишіться народні депутати на виступ з цього&nbsp; питання,&nbsp; будь ласка, записуйтесь. Народний депутат Кодола "Народний фронт",&nbsp; будь ласка. 15 хвилин ми на виступи депутатів виділяємо,&nbsp; будь ласка, час 15хвилин.&nbsp;&nbsp;&nbsp;&nbsp;</p>
<p>&nbsp;</p>
<p>12:57:35</p>
<p>КОДОЛА О.М.</p>
<p>Олександр Кодола&nbsp; "Народний фронт".</p>
<p>Прошу передати слово Геннадію&nbsp; Кривошеї.</p>
<p>&nbsp;</p>
<p>ГОЛОВУЮЧИЙ.&nbsp; Геннадій Кривошея,&nbsp; будь ласка.</p>
<p>&nbsp;</p>
<p>12:57:47</p>
<p>КРИВОШЕЯ Г.Г.&nbsp;</p>
<p>Шановні колеги, шановні народні депутати! Дуже важливий законопроект, на сьогоднішній день у нас освіта&nbsp;&nbsp; знаходиться і взагалі соціальні верстви в досить тяжкому становищі, і ми повинні підтримувати всі соціально захищені верстви&nbsp; такими законопроектами і іншими, допомагати&nbsp; соціально захищеним верствам. Тому є пропозиція враховуючи ту позицію комітету, я хочу подякувати комітету,&nbsp; Лілії Михайлівні Гриневич, а також запропонувати всім депутатам розглянути можливість зараз проголосувати&nbsp; даний законопроект за основу та в цілому. Давайте подумаємо про наше майбутнє, давайте подумаємо про нашу Україну. Дуже гарний законопроект. Дякую, шановні колеги.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Андрій Іллєнко.</p>
<p>&nbsp;</p>
<p>12:58:37</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода", місто Київ.</p>
<p>Шановні колеги, абсолютно правильний і абсолютно необхідний законопроект, і дійсно, якщо ми візьмемо досвід, в тому числі і тих країн розвинених, то там люди, які захищали свою державу зі зброєю в руках, вони не просто мають право потім і пільги на отримання освіти, вони потім стають реальною, не тільки військовою, але й політичною, елітою цих держав. Вони фактично мають абсолютно чіткі преференції і саме з таких людей має сформуватися справжня національна еліта.</p>
<p>Але, шановні колеги, треба також зауважити, що в цьому законі бажано було б більш чітке і більш конкретне прописання всіх цих конкретних пільг, і конкретних речей, які будуть стосуватися державних гарантій щодо отримання освіти ветеранами війни і їхніми дітьми, щоб не було жодних моментів для спекуляцій. Тому що є певні моменти, які дуже розмито прописані, бажано було б прописати їх детальніше, щоб дійсно кожен той, хто захищав Україну зі зброєю в руках, він гарантовано мав отримати ці пільги і також члени його родини. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Злата Огнєвіч, Радикальна партія.</p>
<p>&nbsp;</p>
<p>13:00:03</p>
<p>ОГНЄВІЧ З.Л.</p>
<p>Радикальна партія, передаю слово Лозовому Андрію.</p>
<p>&nbsp;</p>
<p>ГОЛОВУЮЧИЙ. Андрій Лозовой.</p>
<p>&nbsp;</p>
<p>13:00:10</p>
<p>ЛОЗОВОЙ А.С.</p>
<p>Шановні колеги, ми повинні чітко розуміти про те, що коли йде мова дітей військових, то в боротьбі за незалежність народжується справжня нація, в боротьбі за незалежність ми стаємо всі, повинні ставати, людяніше, сміливіше, відважніше, розуміти яка на нас всіх відповідальність. Тому наша фракція Радикальної партії Ляшка просить вас всіх підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Юрій&nbsp; Левченко.</p>
<p>&nbsp;</p>
<p>13:00:45</p>
<p>ЛЕВЧЕНКО Ю.В.</p>
<p>Левченко, "Свобода", 223 округ.</p>
<p>Мій колега Андрій Іллєнко висловив нашу, ми будемо голосувати за даний законопроект. Єдине, що дуже наполегливо просимо, щоб були вказані конкретні, конкретні механізми надання відповідних пільг і конкретні пільги для відповідних осіб, щоб загальна фраза про&nbsp; те, що надати пільги не була так протрактована, що насправді нікому нічого не треба давати. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Сташук Віталій, "Народний фронт".</p>
<p>&nbsp;</p>
<p>13:01:19</p>
<p>СТАШУК В.Ф.</p>
<p>Віталій Сташук, "Народний фронт", Дарниця, місто Київ. Я хотів би приєднатись до виступів колег, і запропонувати всім вже голосувати, очевидно, що цей законопроект підтримується всім залом, врахувати ті зауваження, які стосуються необхідності більш чіткого формулювання пільг. І, знову ж таки, я бачу що, очевидно, зал буде єдиний ми обов'язково повинні підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Андрій Тетерук, "Народний фронт", будь ласка.</p>
<p>&nbsp;</p>
<p>13:01:55</p>
<p>ТЕТЕРУК А.А.</p>
<p>Шановні депутати! Фракція "Народний фронт" буде підтримувати цей законопроект і з яких причин? Тому що, по-перше, ми повинні віддати повагу і шану нашим воїнам, які бережуть наше сьогодні і наше майбутнє.</p>
<p>По-друге, ми повинні створити умови, коли це майбутнє буде розумним і перспективним. І, по-третє, ми всі тут підтримуємо наш Кабінет Міністрів, який повинен забезпечити якісне виконання цього закону.</p>
<p>Тому, я прошу і народний фронт і всі інші фракції одноголосно підтримати цей законопроект і прийняти його за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Ігор Луценко, "Батьківщина", будь ласка. "Батьківщина", Ігор Луценко.</p>
<p>&nbsp;</p>
<p>13:02:38</p>
<p>ЛУЦЕНКО І.В.</p>
<p>Шановні друзі! Дійсно, цей закон є надзвичайно важливий і це підтверджується піснею, молитвою за Україну, "Боже великий єдиний". Там&nbsp; є такі слова: "нашому народу дай йому волю, дай йому долю, дай добру освіту". Закон, який пропонується, який дає можливість воїнам нашим, котрі борються за його волю, за його долю, надати їм добру освіту, а це, насправді, речі одного і того ж порядку. Це&nbsp; ми маємо зрозуміти, що ті люди, котрі проявляють найвищі моральні якості, на лінію фронту мають принести ці всі найвищі моральні стандарти саме у наше суспільство. Що для цього йому не вистачає? Це механізмів інтеграції у нього, для того, щоб&nbsp; люди з високою моральною планкою змогли брати участь в управлінні нашим суспільством, безумовно,&nbsp; їм потрібно найвищого рівня освіту.</p>
<p>Тому ми, як вже було сказано, наша фракція "Батьківщина", буде&nbsp; голосувати за цей закон і однозначно його&nbsp; підтримає. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Олена&nbsp; Масоріна.</p>
<p>&nbsp;</p>
<p>13:03:55</p>
<p>МАСОРІНА О.С.</p>
<p>Прошу передати слово Лілії Гриневич.</p>
<p>&nbsp;</p>
<p>ГОЛОВУЮЧИЙ. Лілія Михайлівна Гриневич, будь ласка.</p>
<p>&nbsp;</p>
<p>13:04:19</p>
<p>ГРИНЕВИЧ Л.М.</p>
<p>Шановні колеги, я б хотіла звернути вашу увагу, що в цьому законі передбачено, що Кабінет Міністрів буде чітко виписувати способи цієї державної підтримки.</p>
<p>Дуже важливо, щоб в законі були&nbsp; правильно виписані&nbsp; категорії. Ми намагались&nbsp; охопити всі категорії тих людей, які&nbsp; сьогодні стоять на захисті України.&nbsp;&nbsp;&nbsp;</p>
<p>Перегляньте, будь ласка, категорії. Якщо з категоріями все гаразд, то самі способи цільової підтримки буде виписувати Кабінет Міністрів і народні депутати можуть&nbsp; подати Кабінету Міністрів свої пропозиції з приводу конкретних заходів державної підтримки. Тому в цьому випадку ми можемо голосувати за цей законопроект, і за&nbsp; основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Леонід Ємець, "Народний фронт".</p>
<p>&nbsp;</p>
<p>13:05:23</p>
<p>ЄМЕЦЬ Л.О.</p>
<p>Шановні народні депутати! Шановні громадяни України! От&nbsp; про кого йде мова взагалі? Мова йде про тих патріотів, які не сховалися, не відкупилися, а воюють сьогодні на Сході України, захищаючи нас з вами, захищаючи тих людей, які&nbsp; сьогодні хочуть вести мирне, звичайне життя.</p>
<p>І також мова йде про їх дітей, про дітей цих патріотів. І держава зобов'язана, це її право, і наш з вами обов'язок – підтримати даний законопроект, зобов'язана забезпечити продовження в нашій державі існування роду і навичок цих людей – патріотів-українців, тих, які воюють, та їх дітей, та їх родин.</p>
<p>Тому, звичайно, цей законопроект треба підтримувати. Звичайно, фракція "Народний фронт" одноголосно проголосує за даний законопроект. І мова йде лише про те, що це одне із тих зобов'язань, яке ми беремо на себе перед нашими хлопцями у АТО, перед їх родинами. Ми забезпечуємо їм право і можливість отримати вищу освіту. А перед нами стоїть ще ряд завдань: ми маємо забезпечити належну роботу, ми маємо забезпечити належну правову систему, ми маємо забезпечити відсутність корупції. Давайте почнемо робити всі ці обіцянки, які ми давали перед цими хлопцями і перед українським народом. Давайте зараз забезпечимо прийняття Закону про освіту для учасників АТО та їх родин. Фракція "Народний фронт" голосуватиме за даний законопроект і закликає усіх депутатів, незалежно від фракцій, підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Юрій Бублик, позафракційні.</p>
<p>&nbsp;</p>
<p>13:07:11</p>
<p>БУБЛИК Ю.В.</p>
<p>Юрій Бублик, Всеукраїнське об'єднання "Свобода", 145 виборчий округ. Поділяю позицію побратимів-свободівців, всі як один віддамо голос за цей законопроект. Але хотілося б зауважити до колег народних депутатів України щодо ручного регулювання Кабінетом Міністрів чудових законопроектів в частині фінансового забезпечення. Бо ми знаємо, Верховна Рада України ухвалювала чудові законопроекти про соціальний захист чорнобильців, дітей війни і інших соціально незахищених верств населення. В результаті, коли це перейшло в руки Кабінету Міністрів, всі залишилися без грошей. То боюся, щоб тут так не трапилося, то варто було б в законі прописати цю норму, де військовослужбовці, які зі зброєю в руках захищають нашу територіальну цілісність і незалежність, були реально забезпечені згідно цього закону. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Спориш Іван Дмитрович.</p>
<p>&nbsp;</p>
<p>13:08:15</p>
<p>СПОРИШ І.Д.</p>
<p>Іван Спориш, "Блок Петра Порошенка", 15 округ. Я думаю, ми досить широко обговорили даний законопроект. Я думаю, що всі підтримують його, тут питань немає. Але я скажу одне. Що все-таки у себе коли обговорювали на комітеті дане питання, все-таки просимо, щоб прийняти в першому читанні. Чому. Тому що є що доповнити.</p>
<p>Насамперед я скажу, що хотілося б, щоб сюди попали невипадкові люди. І я думаю, що цей розширений перелік осіб, які мають право на державну підтримку для отримання вищої освіти, повинен бути чесним. Тому я дуже прошу, щоб ми підтримали в першому читанні. Нема що спішити, я думаю, що до вступу у вищі заклади є час і інше. І ми в другому читанні з доповненням приймемо даний законопроект. Дякую.</p>
<p>&nbsp;</p>
<p>&nbsp;</p>
<p>ГОЛОВУЮЧИЙ. Я думаю, що цілком слушна пропозиція голови підкомітету для того, щоб ми зробили якісний законопроект і не допустили жодних помилок. І саме головне, що є час до кампанії, коли ми можемо це зробити. Добре, ми можемо за скороченою процедурою підготувати до другого читання і відповідним чином. Але тоді я прошу, займіть свої місця, шановні колеги народні депутати.</p>
<p><a href="http://w1.c1.rada.gov.ua/pls/zweb2/webproc4_2?pf3516=2105&skl=9" target=_blank>2105</a> проект Закону, 2105. Будь ласка, народні депутати, займайте свої місця для голосування. Я спочатку поставлю на голосування відповідно до рішення профільного комітету за основу. А потім пропозицію щодо підготовки до другого читання за скороченою процедурою. Готові голосувати?</p>
<p>Реєстраційний номер 2105 проект Закону про внесення змін до законів України "Про охорону дитинства" та "Про статус ветеранів війни, гарантії їх соціального захисту" щодо державної підтримки учасників антитерористичної операції та їх дітей з метою здобуття освіти. Будь ласка, голосуємо за основу, реєстраційний номер 2105, за основу.</p>
<p>&nbsp;</p>
<p>13:10:32</p>
<p>За-248</p>
<p>Вноситься пропозиція по скороченій процедурі, і до другого читання. Будь ласка, за скороченою процедурою і до другого читання. Так буде набагато якісніше підготовлено. Всі спокійно зможуть правильно викласти.</p>
<p>Будь ласка, колеги,&nbsp; є пропозиція підготовки цього законопроекту до другого читання за скороченою процедурою. Прошу підтримати цю пропозицію.&nbsp; Прошу підтримати.</p>
<p>&nbsp;</p>
<p>13:11:00</p>
<p>За-234</p>
<p>Є, прийняте рішення.</p>
<p>Будь ласка, працюємо&nbsp; для підготовки до другого читання за скороченою процедурою. Дякую, шановні колеги.</p>
<p>Наступний проект Закону реєстраційний номер 1639: проект Закону про внесення змін до Кодексу законів про працю України (щодо випробування при прийнятті на роботу). Будь ласка,&nbsp; доповідає&nbsp; народний депутат&nbsp;&nbsp; Шинькович, "Блок Петра Порошенка".&nbsp; Будь ласка.</p>
<p>&nbsp;</p>
<p>13:11:43</p>
<p>ШИНЬКОВИЧ А.В.</p>
<p>Шановні колеги,&nbsp; шановний пане Голово, у трудовому&nbsp;&nbsp; законодавстві питання&nbsp; щодо встановлення випробування при прийнятті на роботу регулюється статтями&nbsp; 26-28 Кодексу&nbsp; законів про працю України. У сучасних умовах питання проведення випробування, його методи, зміст набули нового значення. Це обумовлено&nbsp; деякими чинниками, зокрема впровадження нових науково-технічних методів, технологій у виробництві, перехід на комп'ютерну систему обслуговування виробництва, появою нових&nbsp; професій,&nbsp; спеціальностей, робіт, посад. Відповідно до статті 26&nbsp; Кодексу&nbsp; законів про працю&nbsp;&nbsp; випробування&nbsp; може бути обумовлене лише угодою між сторонами трудового договору при&nbsp; його укладання.</p>
<p>Законопроектом 1639 ми пропонуємо встановити додатковий соціальний захист&nbsp; для реалізації&nbsp; конституційного права на працю, зокрема для осіб, які пройшли стажування під час прийняття на&nbsp; роботу&nbsp;&nbsp; з відривом від основної роботи, вагітних жінок, працівників із сімейними обов'язками, які мають дітей&nbsp; віком до&nbsp; 3 років.&nbsp;</p>
<p>Діюче законодавство&nbsp; прямо не відносить звільнення за незадовільними результатами випробування ні до загальних підстав припинення трудового договору, ні до підстав припинення трудового договору з ініціативи роботодавця. Проектом пропонується віднести звільнення працівника у зв'язку&nbsp; з незадовільним результатом випробування до підстав розірвання трудового договору з ініціативи роботодавця, оскільки роботу працівника оцінює роботодавець. Що це дає людині, яка не пройшла випробувальний термін? Це дає можливість цій людині піти на біржу, отримати інші соціальні гарантії чого, на жаль, в сьогоднішніх умовах ця людина не має. І це все не за рахунок роботодавця, а за рахунок соціального захисту, який надає людині держава.</p>
<p>Таким чином, шановні колеги, прийняття даного законопроекту є удосконаленням трудового законодавства з метою забезпечення реалізації певної категорії громадян конституційного права на працю та унеможливлення зловживань з боку роботодавця при встановленні працівнику випробувального терміну при прийнятті на роботу. Дякую і прошу підтримати за основу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, співдоповідає голова підкомітету Комітет з питань соціальної політики, зайнятості та пенсійного забезпечення Олександр Дроздик. Прошу.</p>
<p>&nbsp;</p>
<p>13:14:16</p>
<p>ДРОЗДИК О.В.</p>
<p>Дякую. Шановний Голово, шановні народні депутати, на своєму засіданні 18 березня 2015 року Комітет Верховний Суд України&nbsp; з питань соціальної політики, зайнятості та пенсійного забезпечення розглянув проект Закону про внесення змін до Кодексу законів про працю щодо випробування при прийнятті на роботу (реєстраційний номер 1639) поданий народними депутатами Барвіненко та іншими.</p>
<p>Даним проектом пропонується внести зміни до Кодексу законів про працю, зокрема розширити перелік осіб, для яких не встановлюється випробування при прийнятті на роботу пропонується не встановлювати випробування обраним на посади, переможцям конкурсного відбору, особам, які пройшли стажування під час прийняття на роботу з відривом від основної роботи тощо. Також пропонується включити до строку випробування дні, коли працівник фактично не працював незалежно від причин.</p>
<p>Також даним проектом відноситься до підстав звільнення за ініціативи роботодавця звільнення працівника у зв'язку з незадовільним результатом випробування.</p>
<p>На думку комітету, позитивною є пропозиція авторів щодо віднесення підстави про звільнення працівника у зв'язку з незадовільним результатом випробування до підстав розірвання трудового договору за ініціативи роботодавця.</p>
<p>Крім того, комітетом підтримується пропозиція щодо зобов'язання роботодавця письмово за 3 дні попереджувати працівника про те, що трудовий договір з ним буде розірвано у зв'язку з тим, що він не пройшов випробування. Водночас потрібно зазначити, що до законопроекту є окремі зауваження, зокрема Міністерством юстиції, що стосується певних неузгодженостей з Законом "Про державну службу". Тому комітет вважає, що ці неузгодженості можна доопрацювати комітетом при підготовці законопроекту до другого читання. Крім того, Головне науково-експертне управління Апарату Верховної Ради України вважає, що за результатом розгляду у першому читанні законопроект може бути прийнятий за основу з урахуванням висловлених зауважень і пропозицій. Комітет Верховної Ради з питань запобігання і протидії корупції зазначає, що у проекті акту не виявлено корупціогенних факторів і він відповідає вимогам антикорупційного законодавства. Міністерство соціальної політики України і Міністерство економічного розвитку і торгівлі України не надіслало зауважень на даний проект.</p>
<p>Крім того, спільний представницький орган репрезентативних всеукраїнських об'єднань профспілок на національному рівні підтримує даний законопроект. враховуючи викладене, комітет прийняв рішення рекомендувати Верховній Раді вказаний законопроект прийняти в першому читанні за&nbsp; основу. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, запишіться на виступи від фракцій і груп, шановні колеги. Від фракцій і груп запишіться, будь ласка. А потім від всіх, від депутатів. Потім я виділю 15 хвилин від депутатів згідно Регламенту. Стаття 33, частина друга. Читаємо, стаття 33 частина друга. Читайте, прочитайте, процитуйте. Цитуйте класика, Регламент.</p>
<p>Будь ласка, Андрій Лозовий, Радикальна партія.</p>
<p>&nbsp;</p>
<p>13:17:53</p>
<p>ЛОЗОВОЙ А.С.</p>
<p>Андрій Лозовий, Радикальна партія Ляшка. "Рабів до раю не пускають" –&nbsp; писав батько Тарас. У нас, на жаль, про це боляче говорити, але справедливо. У нас сотні-тисяч людей в цій країні, якщо не мільйони, працюють як раби не маючи ніяких прав. І, безумовно, держава має захищати і роботодавця.</p>
<p>Держава має робити роботодавцям ті умови, щоб вони створювали якнайбільше робочих місць. Тому що одна з наших найбільших національних трагедій – це тотальне безробіття. Люди, особливо у маленьких містечках, селах, не можуть знайти собі роботу, не знають, як їм вижити. Разом з тим, і ми як Верховна Рада як законодавчий орган і виконавча влада має завжди ставити інтереси людини праці вище інтересів роботодавця, щоб люди працювали як люди, а не як раби. І тому наша фракція Радикальної партії Ляшка просить вас захистити людей праці, підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Артур Герасимов, "Блок Петра Порошенка".</p>
<p>&nbsp;</p>
<p>13:19:00</p>
<p>ГЕРАСИМОВ А.В.</p>
<p>Артур Герасимов "Блок Петра Порошенка".</p>
<p>Фракція "Блок Петра Порошенка" підтримує цей законопроект за основу. І я б хотів звернути вашу увагу на досить серйозний пункт в цьому законопроекті, який допомагає прискорити&nbsp; призначення на посади людей в державних підприємствах, завдяки чому, якщо ми проведемо конкурсний відбір, ми зможемо без випробувального терміну цих людей призначати на посади. Але я б закликав голосувати тільки за основу, тому що дуже багато речей, я вважаю особисто, мають узгоджені з професійними асоціаціями для того, щоб ми не отримали законопроект, який вдарить по приватному бізнесу. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Романова Анна, "Самопоміч", будь ласка.</p>
<p>&nbsp;</p>
<p>13:19:45</p>
<p>РОМАНОВА А.А.</p>
<p>Для "Об'єднання "Самопоміч" в цьому законопроекті є багато неточностей. І зокрема ми порушуємо саму систему ринкових відносин. Тому на сьогоднішній день ми не готові підтримувати цей законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, запишіться 15 хвилин від народних депутатів. Запишіться, будь ласка, 15 хвилин.&nbsp;</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон, Євлахов.</p>
<p>&nbsp;</p>
<p>13:20:41</p>
<p>ЄВЛАХОВ А.С.&nbsp;&nbsp;</p>
<p>Анатолій Євлахов,&nbsp; "Блок Петра Порошенка", група&nbsp; "УДАР".</p>
<p>Так, закони мають захищати інтереси працівників, але цей закон не вирішує цього питання, цей закон втручається в ринкові відносини між роботодавцем та найманим працівником. Тому я вважаю, що в такій редакції цей закон неможна приймати і наша фракція, я думаю, це підтримає.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую!</p>
<p>Будь ласка, Спориш Іван Дмитрович, &nbsp;"Блок Петра Порошенка".</p>
<p>&nbsp;</p>
<p>13:21:17</p>
<p>СПОРИШ І.Д.</p>
<p>Іван Спориш,&nbsp; "Блок Петра Порошенка", 15-й округ. Я думаю, шановні, що все-таки ми хто б там погоджувався, не погоджувався, але&nbsp;&nbsp;&nbsp;&nbsp; ми повинні все-таки прийняти його за основу, прийняти за основу і в нас буде час на доопрацювання. І сьогодні я думаю, що навіть&nbsp; "Самопоміч" сказала, що ми не готові. Шановні, я думаю, що давайте так зробимо: приймемо&nbsp;&nbsp; за основу, буде в нас час&nbsp; на доопрацювання, ми даний законопроект доопрацюємо. Тому що сьогодні дуже багато є і в приватному бізнесі, і в державному бізнесі, що все-таки люди повинні працювати, і повинна маса людей&nbsp; відповідно якогось закону.&nbsp; Якщо не буде цього закону&nbsp; і ми зараз відхилимо його, то я думаю, що ми не повинні&nbsp; це зробити, а прийняти за основу, потім доопрацювати&nbsp; і даний законопроект ми повинні прийняти дійсно,&nbsp; бо він є позитивним.&nbsp; Дякую!</p>
<p>&nbsp;</p>
<p>ГОЛОВУЮЧИЙ. Супруненко Олександр Іванович, позафракційний.&nbsp;&nbsp;&nbsp;</p>
<p>&nbsp;</p>
<p>13:22:14</p>
<p>СУПРУНЕНКО О.І.</p>
<p>Прошу передати слово депутату Рудику.</p>
<p>&nbsp;</p>
<p>13:22:28</p>
<p>РУДИК С.Я.</p>
<p>Шановні колеги! Я вважаю, що законопроект треба однозначно приймати за основу, оскільки таким чином ми захистимо права людей, які в наш складний час, в такий спосіб зможуть бути захищені згідно чинного законодавства. Моделюємо ситуацію: приходить людина на роботу і її &nbsp;фірма не готова взяти на роботу, але дозволяє їй 2 місяці&nbsp; попрацювати через випробувальний термін, потім&nbsp; продовжує цей випробувальний термін&nbsp; ще на&nbsp; 2 місяці і потім ще на 2 місяці,&nbsp; а потім звільняє людину, вона йде&nbsp; з нічим і таким чином не захищена абсолютно перед законодавством і Кодексом законів про працю. Там є звичайно нюанси, ми з автором законопроекту їх проговорювали, що в такий спосіб можуть цією нормою скористатися люди, скажемо так, з низькими моральними якостями. Моделюємо ситуацію, приходить людина на роботу і каже до працедавця, візьми мене на роботу, я відпрацюю два місяці, потім ти мене звільниш, але я піду працювати на біржу праці. Таким чином, працедавець нічого не втрачає, а всі мінуси з цього несе держава. Оце треба нам врегулювати питання, готуючи до голосування в цілому. Але в даній ситуації, я вважаю, що це однозначно позитивний законопроект, який захистить багато соціально-вразливих верств населення, які і так сьогодні, через недолугі дії уряду Яценюка, потерпають від багатьох проблем, в тому числі на роботі. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Будь ласка, Левченко Юрій Володимирович, включіть мікрофон.</p>
<p>&nbsp;</p>
<p>13:24:15</p>
<p>ЛЕВЧЕНКО Ю.В.</p>
<p>Левченко, "Свобода", 223 округ. Прошу передати слово Андрію Іллєнку.</p>
<p>&nbsp;</p>
<p>13:24:23</p>
<p>ІЛЛЄНКО А.Ю.</p>
<p>Андрій&nbsp; Іллєнко, Всеукраїнське об'єднання "Свобода", місто Київ.</p>
<p>Шановні колеги, даний законопроект, який ми розглядаємо, звичайно, дуже важливий і трудові відносини мають бути врегульовані саме для захисту людини праці, для захисту найманого працівника, перш за все, для захисту найбільш наших вразливих соціально громадян.</p>
<p>Але, шановне товариство, шановні колеги і, перш за все, шановні наші українці, які слухають нас, я хотів би сказати, що тут також сьогодні один пункт в порядку денному планується, який якраз буде сприяти тому, щоб українці втрачали робочі місця, і сприяти інтересам олігархів. Це законопроект номер 1567 урядовий, який передбачає фактичну можливість приватизації близько тисячу державних підприємств за незрозумілими абсолютно правилами, під час війни, за безцінь, в тому числі і стратегічних підприємств, і це є абсолютно не припустимо.</p>
<p>Ми, свободівців, виступали вже проти цього законопроекту тут в парламенті і його було знято з розгляду. І сьогодні ми будемо закликати депутатів не голосувати за цей законопроект. Тому що на Майдані обіцялося, боротьба з олігархією і, в тому числі повернення награбованого олігархами назад у власність українців. А тут ми бачимо навпаки: спробу під час війни, за безцінь розпродати олігархам залишки того надбання, яке лишилося в державній власності. Так, якщо є ще якась не прибуткова, збиткова річ, її, очевидно можна продавати, але не можна продавати прибуткові підприємства, не можна продавати стратегічні підприємства.</p>
<p>Більше того, ми сьогодні бачимо, яка в країні соціальна не справедливість, кому вони попадуть ці підприємства? Тим самим олігархічним кланам, ніякі іноземні інвестори сьогодні в Україну не прийдуть. Ми бачимо, що, по суті, повторюються помилки 90-х років, тотальної прихватизації, після якої в Україні і сформувалася ця олігархічна системи, після якої в Україні є сьогодні&nbsp; сваволя приватних монополій, після якої сьогодні в Україні найнижча в Європі заробітна плата і абсолютно не справедлива соціальна система. І замість того, щоб виправляти цю ситуацію, замість того, щоб виходити з цієї ситуації тільки вона усугубляється – це є абсолютно не правильна політика.</p>
<p>Сьогодні, навпаки, якщо нам розказують про Європу, то у Європі вже давним-давно не так, в Європі є сильний державний сектор, в Європі є різні форми власності, і в Європі немає олігархії. А те, що відбувається зараз – це абсолютно хибна, ультра-ліберальна і абсолютно злочинна політика.</p>
<p>Тому ми закликаємо не голосувати за Закон 1567, а за цей закон, який зараз розглядається треба проголосувати в першому читанні. Дякую за увагу.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>ГОЛОВУЮЧИЙ. Будь ласка, Юлій Мамчур, "Блок Петра Порошенка", прошу.</p>
<p>&nbsp;</p>
<p>13:27:13</p>
<p>МАМЧУР Ю.В.</p>
<p>"Блок Петра Порошенка", Мамчур Юлій. Щодо законопроекту (1639) підтримую, тому що потрібно врегулювати відносини працедавця і робітника. Багато зловживань на цьому підґрунті відбувається, тому закликаю народних депутатів підтримати&nbsp; в першому читанні, до другого читання доопрацювати якісно для того, щоб наші роботодавці і працівники мали гарні європейські відносини. Дякую за увагу, не буду використовувати аж всі три хвилини.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; народний депутат Іван&nbsp; Рибак, "Блок Петра Порошенка" .</p>
<p>&nbsp;</p>
<p>13:27:49</p>
<p>РИБАК І.П.</p>
<p>Іван Рибак, 202 виборчий округ, Чернівецька область. Цим законопроектом, дійсно, врегульовуються відносини роботодавця та працівника. Так як на сьогоднішній день є дуже багато є зловживань у використанні такої норми як прийняття на роботу із попереднім випробувальним терміном. Дійсно, це б'є якраз по тому моральному&nbsp; настрою молодих, в першу чергу, молодих працівників, які&nbsp; хочуть знайти собі перше робоче місце. Натомість їх використовують, як дармову&nbsp; робочу силу, як рабсилу на підприємствах, установах і організаціях протягом двох місяців, а потім не розрахувавшись за цей час викидають на&nbsp; вулицю.&nbsp;</p>
<p>Даний законопроект дасть можливість бути впевненими молодими&nbsp; людьми, які будуть набувати досвіду навіть на випробувальному терміні, а після цього йти на біржу праці і знаходити собі достойне робоче місце.</p>
<p>Я закликаю всіх проголосувати в першому читанні, і якісно підготувати даний законопроект до внесення на розгляд парламенту в другому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Хміль, "Народний фронт". Народні депутати записані, можемо припинити обговорення.</p>
<p>&nbsp;</p>
<p>13:29:12</p>
<p>ХМІЛЬ М.М.</p>
<p>Шановний головуючий! Шановні народні депутати! Михайло Хміль, фракція "Народного фронту".</p>
<p>Я хочу закликати&nbsp; проголосувати за цей&nbsp; законопроект лише в першому читанні. Тому що неточності в ньому є, і треба над ним попрацювати, але яких сфер він торкається? Це тільки питання випробувального&nbsp; терміну і стажування при прийнятті молодих працівників-фахівців на роботу.&nbsp;</p>
<p>Так, мають місце окремі зловживання нечесними на руку роботодавцями, які&nbsp; за рахунок тих молодих людей, які&nbsp; приходять пропрацювавши два-три місяці практично&nbsp; звільняючи їх, беручи на їхнє місце нових молодих людей на випробувальний термін, в такий спосіб формують свій штатний розпис працівників.</p>
<p>Я хочу звернути увагу ще на один момент, що Україна зараз живе&nbsp; за Кодексом Законів про&nbsp; працю, ми зараз вносимо тільки в дві статті, який прийнятий ще&nbsp; 1971 році. Вже 24 роки не має, ні УРСР, ні СРСР, але&nbsp; Кодекс Законів про працю ще є старий і ним ми користуємося.</p>
<p>&nbsp;Я би хотів звернути увагу і Міністерства соціальної політики і праці,&nbsp; також відповідному профільному комітету, для того щоб об'єднати зусилля і запропонувати варіант нового Кодексу законів про працю, винести його в сесійну залу і прийняти для втілення його в життя. Дякую.</p>
<p>&nbsp;</p>
<p>ГОЛОВУЮЧИЙ. Колеги, чи всі наполягають далі? Я бачу, що є пропозиція голосувати.</p>
<p>Будь ласка, Матвієнков. Потім – Юрій Левченко. По хвилині, я прошу. Хвилину – Матвієнков, і Юрій Левченко.</p>
<p>&nbsp;</p>
<p>13:31:12</p>
<p>МАТВІЄНКОВ С.А.</p>
<p>Матвиенков, 57 округ, Мариуполь. Уважаемые коллеги, тема действительно очень животрепещущая и волнующая. Решит ли этот законопроект проблему безработицы? Я думаю, все понимают, что нет. 300 тысяч безработных на сегодняшний день только за последние месяцы у нас появилось. Миллионы людей ищут работу.</p>
<p>Решает ли проблему сегодня Центр занятости в том виде, в котором он существует, проблему безработицы? Конечно, нет. Координирует ли он систему работы? Нет. Сегодня любой работодатель может принять на работу человека, минуя центры занятости. Это раз, один момент.</p>
<p>Второй момент. Деньги, бюджетные деньги по оказанию помощи мы распределяем именно через центры занятости. Так вот, возникает вопрос: до тех пор, пока мы не создадим координационные центры по трудоустройству именно через центры занятости и распределение средств бюджетных на оказание помощи по потере работы, мы не сумеем найти корень решения этой проблемы.</p>
<p>Поэтому к вопросу нужно подходить комплексно, не сиюминутно, данный законопроект не решит, будем говорить, так, в большом плане этих проблем. Поэтому предлагаю…</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Левченко.</p>
<p>&nbsp;</p>
<p>13:32:25</p>
<p>ЛЕВЧЕНКО Ю.В.</p>
<p>Левченко, ВО "Свобода", 223 округ. Я дуже радий, що у нас вперше за історію нового скликання Верховної Ради розглядаються законопроекти в повному обсязі, а не за скороченою процедурою. Це дає можливість належним чином їх опрацьовувати. І ми подаємо відповідні поправки. Але от, власне кажучи, хотілось би наголосити: а чому це раптом сьогодні це відбулося? А це, так виглядає, сьогодні відбувається, тому що зараз немає в залі голосів для злочинного проекту про "прихватизацію" державного майна – те, що залишилося ще в держави. І зараз пан Іванчук бігає по залу і намагається зібрати ці голоси.</p>
<p>Я хотів би звернути увагу шановних журналістів, що на другу годину заплановано в кабінеті номер 4 на Грушевського, 5 засідання Комітету з економічної політики, де буде повторно розглядатися цей законопроект. А чому повторно? А тому що були сфальсифіковані результати голосування першого розгляду. Де пан Іванчук намалював, що нібито комітет підтримав цей законопроект, а насправді там було 7 – "за" і 7 – "проти". І зараз сфальсифіковані результати висять на сайті Верховної Ради.</p>
<p>То запрошую журналістів подивитися на це дійство. Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Олег Ляшко, будь ласка. Завершуємо. Просимо запросити до зали народних депутатів.</p>
<p>&nbsp;</p>
<p>13:33:43</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги! Питання безробіття, це ключова проблема в сьогоднішній країні на рівні з цінами, з тарифами тощо.</p>
<p>Зараз я повернувся до зали Верховної Ради із ІІІ з'їзду шахтарів. Останні 20 років шахтарі не збирали з'їзд. Останні 11 років українські шахтарі не бастували. Сьогодні політика Міністерства енергетики довела їх до того, що шахтарі залишаються без роботи, без засобів до існування! Їм немає чим годувати свої сім'ї і утримувати своїх дітей! Тому що українська влада купує вугілля в Росії, купує енергетику в Росії, ще десь за кордоном, позбавляючи можливості працювати, заробляти власних українських громадян.</p>
<p>Тому я звертаюся від імені з'їзду шахтарів до Президента України, до Прем'єр-міністра України внести подання до Верховної Ради про звільнення міністра енергетики Демчишина з посади за те, що знищує власну вугільну галузь і енергетику! За те, що забирає роботу у людей.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, переходимо до голосування. Будь ласка, прошу, займайте свої місця. У нас до завершення ранкового засідання маємо ще розглянути проект Закону 1165. Тому, будь ласка, займіть свої місця, шановні колеги. Займіть, будь ласка, місця, шановні колеги, для голосування.</p>
<p>Очевидно, що цей законопроект може бути прийнятий, розглянутий щодо прийняття його за основу. Так як був висновок профільного комітету, різні думки звучали від народних депутатів. Тому, будь ласка, на ваш розгляд реєстраційний номер 1639 - для голосування&nbsp; для основу. Проект Закону про внесення змін до&nbsp; Кодексу законів про працю України (щодо випробування при прийнятті&nbsp; на роботу). Прошу голосувати за основу. За основу.</p>
<p>&nbsp;</p>
<p>13:36:04</p>
<p>За-234</p>
<p>Рішення прийнято за основу.&nbsp; Дякую, шановні колеги.</p>
<p>Наступний проект закону: проект&nbsp; Закону реєстраційний номер 1165. Доповідач –&nbsp; Андрій Анатолійович Кожем'якін… <i>(Шум у залі)</i></p>
<p>Будь ласка,&nbsp; 1165. Андрій Кожем'якін. <i>(Шум у залі)</i></p>
<p>Будь ласка,&nbsp; Андрій Кожем'якін.</p>
<p>&nbsp;</p>
<p>13:36:55</p>
<p>КОЖЕМ’ЯКІН А.А.</p>
<p>Дякую. Шановний пане головуючий, шановні народні депутати України, шановні присутні! Вашій увазі пропонується розглянути доопрацьований&nbsp; проект Закону України (№ 1165) про внесення змін до деяких законодавчих актів України щодо посилення ролі громадянського суспільства в боротьбі з корупційними злочинами, який підготовлений та&nbsp; представлений депутатами від усіх фракцій. Головним автором цього законопроекту є&nbsp; група фахівців, які&nbsp; безпосередньо опікуються боротьбою з корупцією. І цей законопроект&nbsp; вже&nbsp; давно чекає&nbsp; свої&nbsp; черги.</p>
<p>Законопроектом пропонується внести до Кримінального&nbsp;&nbsp; процесуального кодексу України, Кримінального кодексу України та Кодексу України про адміністративні правопорушення зміни, відповідно до яких запроваджується новий інститут кримінального процесуального законодавства України –&nbsp; кримінальне впровадження у формі громадського обвинувачення. Інститут громадського обвинувачення характеризується: перше – це&nbsp; участю&nbsp; в ньому спеціального суб'єкту, який ініціює його початок, громадського обвинувача як самостійно учасника та сторони кримінального провадження.</p>
<p>Друге. Особливим порядком початку та закінчення кримінального провадження.</p>
<p>Третє. Особливим порядком доказування обставин, які свідчать про ознаки кримінальних правопорушень, щодо яких допускається кримінальне обвинувачення, громадське обвинувачення.</p>
<p>Четверте. Відкритістю кримінального провадження та публічним розголошенням обставин та доказів, що стали підставою початку кримінального провадження та становлять суспільний інтерес.</p>
<p>І п'яте. Особливістю відшкодування громадським обвинувачем шкоди особі, щодо якої ним було ініційовано початок кримінального провадження.</p>
<p>Громадський обвинувач, громадський обвинувач може бути будь-яка фізична особа або юридична, яка безпосередньо є потерпілою від кримінального правопорушення, або який стало відомо про вчинення щодо інших осіб кримінального правопорушення передбачено статтею 368, це прийняття пропозиції, обіцянки або одержання неправомірної вигоди службовою особою. Та 370 – це провокація підкупу Кримінального кодексу України та, яка подала слідчому прокурору заяву, повідомлення про вчинення відповідного кримінального правопорушення та заяву про проведення кримінального провадження кримінального провадження у формі громадського обвинувачення частина перша статті 59-1 проекту закону.</p>
<p>Запровадження такого інституту дасть змогу безпосередньо і що дуже важливо, шановні колеги, залучити в кінці-кінців громадськість до, для боротьби з корупцією у вищих ешелонах влади. Ніколи пацієнт сам себе не продіагностує, треба залучати третю сторону, яка може висловити незалежну думку. Саме тому всі міжнародні інструменти вимагають залучення громадського суспільства як споживача послуг, що оцінюється, бо все-таки держава надає послуги, а суспільство їх споживає.&nbsp;</p>
<p>І сам споживач повинен оцінювати, тобто кожний громадянин України на скільки якісно надаються йому ці послуги державою. Обов'язково участь громадськості у подоланні корупції визначено в статті 13 Конвенції ООН проти корупції.</p>
<p>Шановні колеги, ніхто немає жодних сумнівів щодо того, що&nbsp; без участі громадського суспільства, громадського контролю за діяльністю влади та в першу чергу правоохоронних органів корупцію в нашій країні не подолати. Причиною цього є відпрацьована роками корупційна в лапках "солідарність" працівників різних гілок влади. На жаль, насамперед це суди, це прокуратури, це органи внутрішніх справ і Служби безпеки. Тож політика держави має бути спрямована на усунення передумов такої небажаної солідарності, або хоча би на мінімізацію її впливу на антикорупційні ініціативи.</p>
<p>Крім того, проектом пропонується декриміналізувати. І це дуже важливо, шановні колеги, прошу звернути увагу такі діяння як контрабанда спеціальних технічних засобів негласного отримання інформації, зміни до статті 201 Кримінального кодексу України та незаконне придбання, збут або використання спеціальних технічних засобів негласного отримання інформації. Тобто ми пропонуємо виключити статтю 359 Кримінального кодексу. А також виключити статтю 195-5 Кримінального кодексу про адміністративні правопорушення. Якою наразі передбачається адміністративна відповідальність за незаконне зберігання спеціальних технічних засобів негласного отримання інформації.</p>
<p>У науці кримінального права неодноразово висловлювалася думка, що встановлення кримінальної відповідальності за незаконне поводження з спеціальними технічними засобами негласного отримання інформації, у меншій мірі сприяє захисту суспільних відносин від злочинних посягань. А у більшість сприяє безпеці корупціонерів та гальмуванню технічного&nbsp; розвитку держави.</p>
<p>Суспільна небезпека незаконного використання спеціальних технічних засобів негласного отримання інформації полягає насамперед не у порушенні порядку їх використання, а в порушенні прав, свобод та інтересів фізичних та юридичних осіб, а також інтересів держави. В Україні такі права і свободи та інтереси є об'єктом кримінально-правової охорони, яка забезпечується іншими статтями Кримінально кодексу України. Це статі 111, 114, 163 та інші. З цієї позиції регламентувати кримінальну відповідальність за незаконне використання спеціальних технічних засобів негласного отримання інформації взагалі немає необхідності. За чинним законодавством кримінальна відповідальність, прошу звернути увагу вашу, шановні колеги… За чинним законодавством кримінальна відповідальність за незаконний обіг, а також виробництво, придбання, збут тощо спеціальних технічних засобів негласного отримання інформації передбачена лише, увага, в кримінальних кодексах деяких країн СНД. А саме: Російська Федерація, Білорусь, Казахстан, Киргизія, Молдова і Таджикистан. У всіх інших країнах кримінальної відповідальності за незаконний обіг спеціальних технічних засобів негласного отримання інформації не передбачено.</p>
<p>Таким чином, шановні колеги, сьогодні вашій увазі… Ще раз повторюю, в кінці кінців, тому що дуже довго цей законопроект 1165, який сьогодні впроваджує, я хотів би так сказати, реформістсько-революційну пропозицію щодо залучення громадськості до боротьби з корупцією, на кінець-то він потрапив до залу і ви маєте сьогодні можливість його підтримати в першому читанні за основу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, від комітету, від автора ми почули інформацію. Є необхідність обговорювати? Будь ласка, давайте запишіться, відведемо 20 хвилин на обговорення, від фракцій і депутатів народних, да, зразу. І від фракцій, і від депутатів записуйтесь, будь ласка, хто має бажання. 20 хвилин обговорення, 15 хвилин обговорення і будемо приймати рішення. Будь ласка, 15 хвилин.</p>
<p>Будь ласка, на виступ з місця.&nbsp; Будь ласка, Андрій&nbsp;&nbsp; Лозовий.</p>
<p>&nbsp;</p>
<p>13:46:06</p>
<p>ЛОЗОВОЙ А.С.</p>
<p>Андрій Лозовий,&nbsp; Радикальна партія Ляшка.</p>
<p>"Ceterum censeo Carthaginem delendam esse" – Карфаген все-одно має бути знищений. Корупція&nbsp; в нашій країні – це Карфаген, з яким у нас&nbsp; всі хто може всіма силами&nbsp; воює, а толку ніякого немає. І насправді цей закон, ці зміни до Кримінально-процесуального кодексу – це наш шанс&nbsp; суттєво змінити систему, це наш&nbsp; шанс долучити громадськість до реформування реальної ситуації в державі.</p>
<p>Коли півтора роки тому вже майже&nbsp;&nbsp;&nbsp; на сцені Майдану я виступав і говорив, що&nbsp;&nbsp; вони судять зараз нас громадських активістів продажними регіоналівськими судами, то колись ми будемо всіх цих&nbsp; сволочей судити народним трибуналом.&nbsp; І насправді в цьому законі&nbsp; запровадження&nbsp; нового суб'єкта громадського обвинувачення – це&nbsp; перший крок до народного трибуналу, до&nbsp;&nbsp; справжньої&nbsp; справедливості і до знищення тотальної корупції, тотальної політичної вмотивованості в правоохоронних органах, судоустрої і прокуратурі.&nbsp; Тому, шановні колеги, ми повинні розуміти, що кожен з вас, хто не голосуватиме за цей закон, не хоче змінювати свою країну, не хоче захищати людей від свавілля негідників у погонах, негідників у суддівських мантіях. Кожен з вас, хто не голосуватиме за цей закон, позбавляє свій народ&nbsp;&nbsp; права на справедливість.</p>
<p>Дякую! Слава Україні!</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую!</p>
<p>Євтушок народний депутат "Батьківщина".</p>
<p>&nbsp;</p>
<p>13:47:52</p>
<p>ЄВТУШОК С.М.</p>
<p>Сергій Євтушок, Рівненщина, "Батьківщина".&nbsp;</p>
<p>Прошу передати слово Володимиру Парасюку.</p>
<p>&nbsp;</p>
<p>13:48:12</p>
<p>ПАРАСЮК В.З.</p>
<p>Слава Україні! Я хочу сказати, що велика кількість народних депутатів завжди говорить про Майдан і про справедливість. Такі закони, як зараз, 1165 це є революційний закон, який допоможе громадянам України захиститися від корупціонерів. Вони зможуть протидіяти цьому свавіллю влади, яке зараз є в країні. Не можна боятися давати інструменти впливу тим людям, які нас обирають. Я всіх дуже прошу підтримати цей законопроект, тому що він дуже важливий, він дасть перший крок в реальній боротьбі проти корупції. Під цим законом підписалися дуже багато народних депутатів, я вас всіх дуже прошу повернутися в зал і проголосувати його за основу, а до другого читання ми внесемо всі поправки, всі побажання. Але давайте будемо дивитися на наших громадян правильно, давайте будемо їм давати можливість, щоб вони мали вплив на владу, щоб вони могли її контролювати, щоб вони могли впливати на всі процеси, які є в країні. Ви подивіться, яка велика кількість журналістських розслідувань зараз по Україні, де журналісти викривають злочини, де викривають корупцію і вони не можуть добитися правди.</p>
<p>Я вас всіх дуже прошу, якщо ми говоримо про Майдан, якщо ми говоримо голосні гасла "Слава Україні!", давайте не тільки тут в залі просто сидіти і займатися, як ви всі кажете, популізмом, а робити реальні речі в боротьбі з корупцією. Я переконаний, що цей закон допоможе нам побороти те зло, яке поставило український народ на коліна. Я вам всім дуже дякую, всім авторам, хто не побоявся взяти на себе відповідальність і написати його. Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка, Леонід Ємець, "Народний фронт".</p>
<p>&nbsp;</p>
<p>13:50:08</p>
<p>ЄМЕЦЬ Л.О.</p>
<p>Леонід Ємець, фракція "Народний фронт". Дуралекс, сед лекс, закон суворий, але це закон. На жаль, ця традиційна ще римська норма, вона не діє сьогодні в Україні так, як би це мало бути. В мене, як у депутата мажоритарника, кожного місяця набирається з десяток звернень громадян, які стверджують про бездіяльність працівників органів міліції, органів прокуратури, органів СБУ. Більше того, ці громадяни надають вичерпний перелік доказової бази, якою, як на мою думку,&nbsp; юриста, достатньо для того, щоб була відкрита кримінальна справа і розслідувалось дане злочинне діяння.</p>
<p>Саме тому, розуміючи, що наша країна знаходиться на перехідному етапі від ручної, керованої, тоталітарної держави Януковича, до стандартів демократії. Ми надаємо можливість громаді,&nbsp; громадським активістам, не байдужим громадянам і людям нашої країни долучитися до процесу очищення нашої держави від корупціонерів та злочинців. Надаючи доказову базу до суду громадянин має право безпосередньо, на пряму звернути увагу суду на те, що вчинено злочин і на те, що працівник міліції або прокуратури вчинює злочинну бездіяльність.</p>
<p>&nbsp;Саме тому вважаю даний законопроект сьогодні є надзвичайно актуальним і важливим для нашої держави, оскільки процес очищення неможливий без статусу самоочищення. Ми це бачимо в судах, ми це бачимо в прокуратурі, і ми розуміємо, що такий потужний важіль, який дасть&nbsp; громада в процесі боротьби з корупцією, він є одним із тих дієвих механізмів, який сьогодні так необхідні українській державі.</p>
<p>Тому законопроект 1165: про залучення представників громадянського суспільства до боротьби з корупційними злочинами, або запровадження інституту громадського обвинувача є надзвичайно важливим сьогодні для української держави.</p>
<p>Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; народний депутат Кіссе Антон Іванович.</p>
<p>&nbsp;</p>
<p>13:52:25</p>
<p>КІССЕ А.І.</p>
<p>Прошу передать слово коллеге Яценко Антону.</p>
<p>&nbsp;</p>
<p>ГОЛОВУЮЧИЙ. Антон Яценко.</p>
<p>&nbsp;</p>
<p>13:52:34</p>
<p>ЯЦЕНКО А.В.</p>
<p>Шановний пане Голово! Шановні колеги! на жаль, цей закон він дублює закон, в минулій Верховній Раді, минулого скликання раз вісім його не проходив через зал. Чому саме не проходив? Тому що цей закон, ви вдумайтесь, убирає, ви вдумайтесь, будь-яку відповідальність за незаконне прослуховування, за проникнення в житло, будь-якої людини, або навіть комерційної<a name=Temp></a> структури промислової, так называемый шпионаж,&nbsp; я впевнений, що благими намерениями вымощена, как говорят, дорога в ад.</p>
<p>В принципі не заперечую проти того, щоб людина могла сама захищати себе проти хабарництва. Але ці норми, які повністю усувають відповідальність за те, щоб було прослуховування незаконне – дасть&nbsp; можливість, по-перше,&nbsp; слухати і опозицію, і будь-якого народного&nbsp; депутата, політичного діяча, бо немає ніякої санкції за це і навіть і&nbsp; адміністративні санкції убираються.</p>
<p>По-друге, от ви пам'ятаєте, що&nbsp; нещодавно багато було кримінальних справ, коли Служба безпеки вилучала таку от апаратуру несанкціоновану, яка прослуховувала всіх. І люди отримували кримінальне покарання, і це правильно, бо&nbsp; кому це вигідно?</p>
<p>Вигідно колишнім правоохоронцям-оборотням, які пішли працювати потім у приватні комерційні структури, охоронні так звані.</p>
<p>І тому цей закон, на мою думку, треба відправити на повторне перше читання або взагалі відхилити. Бо він крім норм, які саме стосуються&nbsp; корупції містить норми, які багато років намагалися протягнути через&nbsp; Верховну Раду і не могли різні кримінальні угрупування, які потім зможуть, і продавати цю&nbsp; техніку, і навіть наймати і&nbsp; свою послуги надавати. Дякую.</p>
<p>&nbsp;</p>
<p>ГОЛОВУЮЧИЙ. Я не знаю, що мова йде про закон. Але&nbsp; Конституцією України&nbsp; заборонені такі втручання про які ви сказали.</p>
<p>Тому якби в мене не зовсім&nbsp; це складається у розумінні. Цей закон не може порушувати Конституцію.</p>
<p>Будь ласка, Андрій Іллєнко, позафракційні.</p>
<p>&nbsp;</p>
<p>13:54:45</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода", місто Київ.</p>
<p>Шановні колеги! Шановні телеглядачі і&nbsp; радіослухачі! Очевидно, що будь-які законодавчі нововведення, які роблять більш ефективною боротьбу з корупцією є життєво-необхідними. І відповідно, залучення громадськості, в тому числі до судових процесів і збору доказів проти корупціонерів це однозначний і величезний плюс.&nbsp;&nbsp;&nbsp;</p>
<p>Тому що відверто кажучи, якби не громадськість якби не&nbsp; розслідування, які проводять громадськість і журналісти, то невідомо чи&nbsp; взагалі у нас би в Україні хоч якісь антикорупційні справи рухалися б.</p>
<p>Тому що ті&nbsp; органи, які згідно&nbsp; закону, мають займатися боротьбою з корупцією зазвичай не роблять цього, більше того, самі є по суті уособленням цієї корупції.</p>
<p>Тому все абсолютно правильно. Але ж ми так само маємо чесно собі зізнатися, що не люстрована, абсолютно корумпована судова система, вона може звести нанівець будь-які, навіть абсолютно правильні і здраві антикорупційні ініціативи. Якщо будуть далі сидіти на цих посадах не люстровані судді і якщо суддів не будуть обирати безпосередньо громадяни – те, що ми пропонуємо, - то відповідно ми будемо мати знову колапс боротьби з корупцією. На рівні судів це все буде забалакуватися, і воно не буде мати жодних наслідків.</p>
<p>Тому насправді, якщо ми говоримо про ту ж саму корупцію, ми маємо говорити відверто, що в європейських країнах, на які ми беремо приклад і до яких ми прагнемо долучатися, там, якщо урядовця чи будь-якого чиновника звинувачують в тому, що він, там, займався плагіатом в науковій роботі, або якщо він узяв кредит за підозріло низьким відсотком в банку, то він одразу ж йде у відставку і проти нього розпочинається розслідування. У нас же, в Україні, звучать корупційні звинувачення на шалені суми, на мільярди, на сотні мільйонів, і абсолютно жодної реакції, абсолютно жодних реальних спроб розібратися в цій ситуації. І це є дуже погано, тому що саме з цього, з абсолютної нетолерантності до будь-яких проявів корупції починається реальна боротьба з нею. Ми мусимо визнати, що сьогодні в державному управлінні, сьогодні у великому олігархічному бізнесі корупція – це не аномалія, на жаль, а це норма. І, власне, з того, що почнеться абсолютне несприйняття будь-яких корупційних дій, можна говорити про боротьбу з корупцією. Якщо не може чиновник пояснити майно, яке в нього є, то, значить, він має одразу притягуватися до відповідальності. Не може пояснити, як його рівень життя і стиль життя співвідносяться з його реальною зарплатою, яку він декларує, значить, його негайно треба притягувати до відповідальності. І в цьому плані журналістські розслідування, робота громадськості – це є насправді найкраща антикорупційна діяльність, яка тільки може бути. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, давайте порадимося. Я пропоную припинити обговорення зараз. І залишилося 3 хвилини до завершення ранкового засідання.</p>
<p>Олег Березюк. Потім – Олександра Кужель. Колеги, будь ласка, коротко.</p>
<p>&nbsp;</p>
<p>13:58:10</p>
<p>БЕРЕЗЮК О.Р.</p>
<p>Коротко. Продовжуючи традицію, латинською мовою, сьогодніvia vitaе – дорога життя. Ми маємо пройти цю дорогу. І цей закон розпочинає нову дорогу. Дорогу відповідальності як і чиновників, так і звичайних людей, які будуть мати право, яке вони ніколи не мали. І це є, треба вчитися цьому праву. Буде багато зловживань, буде багато недовіри. Але цю дорогу треба почати, йти для того, щоб її пройти.</p>
<p>І знову приказка, але вже китайська: дорога в тисячу кілометрів починається з першого кроку. Закон новий, закон треба вивчати. Але сьогодні ми починаємо з вами цю дорогу разом. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую. Я думаю, що було б, напевно, доцільно, щоб ми голосували його за основу, цей проект закону. Я прошу всіх народних депутатів зайняти свої місця. Колеги, я думаю, що зараз я поставлю на сигнальне голосування. Сигнальне. Зробимо сигнальне і одразу проголосуємо, за основу мова йде, колеги. 1165 за основу. Будь ласка, займіть свої місця. Сигнальне голосування за основу.</p>
<p>Сигнальне, будь ласка, за основу. За основу. Сигнальне за основу.</p>
<p>&nbsp;</p>
<p>13:59:40</p>
<p>За-176</p>
<p>Не встигли, колеги, не встигли. Друзі, ще раз, будь ласка, сконцентруйтесь, народні депутати. Це останній законопроект в ранковому засіданні. Будь ласка, займіть свої місця. Колег прошу підтримати. Колег прошу підтримати. Будь ласка, зараз останнє сигнальне. Якщо ні, ми в другому засіданні будемо прийняти, будемо розглядати цей закон щодо прийняття.</p>
<p>Приймається? Будь ласка, сигнальне 1165. Давайте підтримаємо за основу, а потім доопрацюємо його. Багато було слушних пропозицій, які можуть бути враховані при підготовці до другого читання. Та я запрошую їх вже 10 хвилин. Будь ласка, за основу. Сигнальне.</p>
<p>281 карточка. За основу,&nbsp; будь ласка, давайте підтримаємо. За основу.</p>
<p>&nbsp;</p>
<p>14:00:40</p>
<p>За-188</p>
<p>Добре, колеги, тоді&nbsp; ми&nbsp; у другій половині дня будемо&nbsp; розглядати цей проект закону.</p>
<p>Шановні колеги, проект закону… Точніше, порядок денний на&nbsp; ранкове засідання&nbsp; вичерпано. Оголошую ранкове засідання закритим.&nbsp; Продовжимо нашу роботу о&nbsp; 16 годині.&nbsp; Дякую всім за роботу.</p>

