Стенограма пленарного засідання
15 квітня 2014

<p align=center>ЗАСІДАННЯ ДВАДЦЯТЬ ВОСЬМЕ</p>
<p align=center>Сесійний зал Верховної Ради України</p>
<p align=center>15 квітня 2014 року, 16 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p>&nbsp;</p>
<p>ГОЛОВУЮЧИЙ. Шановні народні депутати, Верховна Рада продовжує свою роботу. Нам необхідно прийняти з вам пакет дуже важливих законодавчих актів. Ці питання пов'язані&nbsp; з отриманням України&nbsp; безвізового режиму з Європейським Союзом. І саме&nbsp; тому я прошу секретаріат оголосити за межами залу, що парламент почав працювати і всіх депутатів запросити до сесійної зали.</p>
<p>Шановні колеги, в першому&nbsp; читанні нам треба розглянути проект Закону про внесення змін до деяких законів України,&nbsp; пов'язаних з діяльністю Уповноваженого Верховної Ради&nbsp; з прав людини у сфері захисту персональних даних.</p>
<p>Також з цим блоком пов'язане питання проекту Закону про внесення змін до деяких законодавчих актів щодо&nbsp; запобігання та протидії дискримінації.</p>
<p>І також, я так розумію, питання, по якому ми повинні будемо визначитися, яке ми обговорювали і по якому нам треба буде голосувати.</p>
<p>Шановні колеги, я запрошую на трибуну Верховної Ради Першого заступника міністра юстиції Ємельянову Інну Іванівну. А Верховну Раду я прошу підтримати, щоб ми змогли значно більше сьогодні опрацювати законодавчих актів, і підтримати пропозицію і розглянути це питання за&nbsp; скороченою процедурою.&nbsp;&nbsp;</p>
<p>Прошу, шановні колеги, підтримати пропозицію, прошу тільки всіх голосувати і розглянути це питання за скороченою процедурою. Прошу голосувати.</p>
<p>&nbsp;</p>
<p>16:02:52</p>
<p>За-122</p>
<p>Рішення підтримано. Шановні колеги, працюємо.</p>
<p>Будь ласка, прошу, Інна Іванівна.</p>
<p>&nbsp;</p>
<p>ЄМЕЛЬЯНОВА І.І.</p>
<p>Дякую. Шановний Олександр Валентинович, шановні народні депутати України! На ваш розгляд представлено проект Закону про внесення змін&nbsp; до деяких законів України, пов'язаних з діяльністю Уповноваженого Верховної Ради з прав людини&nbsp; у сфері захисту персональних даних.</p>
<p>Хочу вам нагадати, що у минулому році ми прийняли надзвичайно важливий закон, за яким передали сферу контролю за дотриманням законодавства у сфері захисту персональних даних до Уповноваженого Верховної Ради&nbsp; з прав людини. Цей закон, який зараз вам представлений, спрямований на те, щоб завершити питання цієї реформи. Це надзвичайно важливо для того, щоб ми виконали першу фазу дій щодо лібералізації візового режиму для України.</p>
<p>Пропонується визначити у зв'язку з цим, що дія Закону України "Про Уповноваженого Верховної Ради&nbsp; з прав людини" буде поширюватися на відносини між юридичними особами публічного права, а також між юридичними особами приватного права, а також на захист прав фізичних осіб у сфері їх охорони прав на персональні дані. Таке доповнення дозволить Уповноваженому здійснювати ефективну реалізацію своїх функцій захисту прав людини на&nbsp; недоторканість приватного життя.</p>
<p>Я би просила вас, шановні народні депутати, підтримати цей законопроект як у першому читанні, так і в цілому, враховуючи те, що і рішення комітету відповідне підтримується прийняти в цілому, і від науково-експертного управління також відсутні зауваження до цього законопроекту, і він є дуже важливим, щоб ми наблизили нашу державу до наших громадян, до отримання безвізового режиму з боку Європейського Союзу.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, я прошу записатися від фракції на виступи.</p>
<p>Прошу, від "Суверенної європейської України" народний депутат Гайдош.</p>
<p>&nbsp;</p>
<p>16:05:16</p>
<p>ГАЙДОШ І.Ф.</p>
<p>Іштван Гайдош, "Суверена європейська Україна".</p>
<p>Шановний головуючий, шановні колеги, прийняття цього закону у сфері посилення захисту персональних даних значно наблизить наше законодавство до європейських норм і стандартів.</p>
<p>Саме Уповноважена з питань прав людини буде мати ширші можливості для діяльності в такій сфері. Пропонується поширити діяльність омбудсмена на відносини, що виникають між юридичними особами, а також фізичними особами, які перебувають на території України.</p>
<p>Також цим проектом закону пропонується врегулювати інституційну складову у сфері захисту персональних даних в законах України «Про державний реєстр виборців», «Про збір та облік єдиного внеску та загальнообов’язкове обов’язкове соціальне страхування», «Про Єдиний державний демократичний реєстр» та документи, що підтверджують&nbsp; громадянство України, що посвідчують особу чи її спеціальний статус. Також ми продовжимо виконувати план дій по відміні візового режиму з ЄС.</p>
<p>Наша група підтримує цей проект закону і тому прошу депутатів також його підтримати. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, народний депутат Сабій від фракції «Свобода».</p>
<p>&nbsp;</p>
<p>16:06:43</p>
<p>САБІЙ І.М.</p>
<p>Прошу передати слово депутату Панькевичу.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Панькевича.</p>
<p>&nbsp;</p>
<p>16:06:48</p>
<p>ПАНЬКЕВИЧ О.І.</p>
<p>Наша фракція підтримує цей законопроект з сподіванням,&nbsp; що справді покращиться ситуація і у сфері візового режиму. Дякую.</p>
<p>&nbsp;</p>
<p>ГОЛОВУЮЧИЙ. Короткий, але змістовний виступ.</p>
<p>Будь ласка, народний депутат Розенко.</p>
<p>&nbsp;</p>
<p>16:07:07</p>
<p>РОЗЕНКО П.В.</p>
<p>Прошу передати слово Валерію Пацкану.</p>
<p>&nbsp;</p>
<p>ГОЛОВУЮЧИЙ. Валерій Пацкан, будь ласка.</p>
<p>&nbsp;</p>
<p>16:07:13</p>
<p>ПАЦКАН В.В.</p>
<p>Шановні колеги, шановний головуючий, фракція «УДАР» буде підтримувати даний законопроект. Це законопроект, який стосується виконання першої фази безвізового режиму. Там є технічні правки.&nbsp; Я прошу вас&nbsp; підтримати, що стосується в технічних правках.&nbsp; Тобто в минулому законі ми реалізували функції, які надавали йому можливість регулювання між юридичними особами, а зараз ми даємо можливість регулювання функцій також між фізичними особами. І покладаємо ці функції на Уповноваженого з питань прав людини. Технічні правки я прошу підтримати. І Україна наблизить весь український народ,&nbsp; українських громадян до&nbsp; безвізового режиму, який зараз є для нас дуже актуальним і необхідним для наших громадян.&nbsp; Дякую за увагу.&nbsp;&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую. Народний депутат&nbsp; Яворівський.</p>
<p>&nbsp;</p>
<p>16:08:11</p>
<p>ЯВОРІВСЬКИЙ В.О.</p>
<p>Олександре Валентиновичу, дуже просить слова Микола Томенко, і я не можу йому відмовити ніяк.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Микола Томенко з трибуни хоче виступити.</p>
<p>&nbsp;</p>
<p>16:08:20</p>
<p>ТОМЕНКО М.В.&nbsp;</p>
<p>Шановні колеги!&nbsp; Даний законопроект&nbsp; важливий з точки зору двох позицій.</p>
<p>Перша позиція – ми рухаємось в бік європейських стандартів роботи із захистом персональних даних, І з іншого боку,&nbsp; ми чітко прописуємо цілу низку норм, які дають можливість Уповноваженому з прав людини&nbsp;&nbsp; працювати зокрема з&nbsp; юридичними особами, розширити сферу захисту&nbsp; і втручань у&nbsp; можливі конфліктні ситуації, бо оскільки до цього вона не мала можливість&nbsp; це зробити.</p>
<p>Не менш важливе є те, що&nbsp; нарешті буде зроблений&nbsp; Порядок обробки персональних даних, який затверджується&nbsp;&nbsp;&nbsp; відповідними змінами до Закону «Про збір та облік єдиного внеску&nbsp;&nbsp; на загальнообов'язкове державне соціальне страхування».</p>
<p>Але водночас, Олександре Валентиновичу,&nbsp; я хотів би сказати, що&nbsp; ми свідомі того, що&nbsp; статус і значення&nbsp; інституту Уповноваженого зростає і, очевидно, з нашою&nbsp; європейською інтеграцією&nbsp; ще буде більш зростати. І, очевидно, там уже коли, може, на наступний день після&nbsp; війни з Росією нам зібратися і подумати, щоб все?таки&nbsp; цей інститут&nbsp; і людина, яка представляє цей інститут,&nbsp; гідно і належним чином працювала. Бо&nbsp; в часи Євромайдану&nbsp; і акцій протесту я&nbsp; не побачив гідної ролі&nbsp; Уповноваженого&nbsp; в той час, коли били і вбивали журналістів, в той час, коли нищили людей, голос якось губився Уповноваженого з прав людини, а хотілося б, щоб&nbsp; він не просто голосно звучав, а був перший в хорі тих людей, які вболівають&nbsp; за захист прав і свободи людини.</p>
<p>І третя позиція дуже важлива&nbsp; - тут ми торкаємось теми&nbsp; доступу до публічної інформації&nbsp; і хочу нагадати, що Верховна Рада&nbsp; зробила дуже важливий крок, ухваливши законопроект про&nbsp; розширення&nbsp;&nbsp; території доступу до інформації, внісши зміни до Закону "Про інформацію", де, нагадаю, ми чітко розписали цілу низку нових позицій, зокрема повний доступ до генеральних планів. Я прочитав, що там наш уряд пропонує розсекретити генеральні плани. Це добре, що він хоче це зробити, але наш закон вимагає в обов'язковому порядку це розсекретити. Не хто з міських голів хоче, хто не хоче, але це в обов'язках під час підписання закону. Це позиція про обов'язкове оприлюднення за вимогою журналіста чи громадянина протоколів засідання комісій і багато речей.</p>
<p>З огляду на це, Олександр Валентинович, просив би, щоб ви по можливості пришвидшили підписання даного законопроекту, оскільки громадськість турбується, щоб цей Закон про розширення територій доступу до інформації став чинним законом - і демократичність, і публічність діяльності органів місцевої влади і всіх чиновників стала ще більшою.</p>
<p>Фракція буде підтримувати даний законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, фракція "Регіонів", будь ласка, включіть мікрофон народного депутата Чечетова.</p>
<p>&nbsp;</p>
<p>16:11:34</p>
<p>ЧЕЧЕТОВ М.В.</p>
<p>Шановний Олександре Валентиновичу, шановні народні депутати! Проектом закону пропонується визначити, що дія цього закону у випадках, передбачених законом, також поширюється на відновити, що виникають між юридичними особами публічного та приватного права, а також фізичними особами, які перебувають на території України. Також проектом закону пропонується врегулювати на рівні закону поняття "згода суб'єкта персональних даних" шляхом внесення відповідно визначення до Закону України "Про захист персональних даних".</p>
<p>Фракция Партии регионов будет поддерживать этот законопроект, и мы обращаемся к большинству тоже проголосовать за этот законопроект, но только исключительно своими карточками. Спасибо.</p>
<p>&nbsp;</p>
<p>ГОЛОВУЮЧИЙ. Дякую. Підтримую пропозицію.</p>
<p>Народний депутат Опанащенко. І будемо приймати рішення. Я всім бажаючим дав можливість виступити.</p>
<p>&nbsp;</p>
<p>16:12:23</p>
<p>ОПАНАЩЕНКО М.В.</p>
<p>Шановний пане Голово, шановні колеги! Ви знаєте, у нас дуже багато організацій, які займаються перевіркою юридичних підприємств приватної форми власності. І ми ще дозволяємо Уповноваженому з прав людини також це робити.</p>
<p>По-перше, немає такої кількості в апараті Уповноваженого, щоб перевіряти багато кількість підприємств.</p>
<p>А по-друге, ви знаєте, давайте ми спочатку дамо нашим підприємствам встати хоча б на ноги з тих колін, на яких вони стоять. Тому я вважаю це зайвим, надавати ще одному інституту перевіряти підприємства юридичної приватної форми власності. В нашій державі це, на жаль, відбувається на користь тієї чи іншої особи і використовується, і дуже багато зловживань.</p>
<p>Тому я просив би дуже виважено ставитись до того, як надавати ще комусь, знаєте, вхід з перевіркою на підприємство приватної форми власності. Тому я вважаю, що цей законопроект потрібно доопрацювати і обмежити перелік тих обставин, які дозволяють Уповноваженому заходити на підприємства.</p>
<p>А в такому вигляді, я вважаю, не потрібно його голосувати, а потрібно доопрацювати. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги! Я нагадаю, що йдеться за перше читання закону. І до другого ми зможемо його доопрацювати і прибрати ті проблеми, які є в цьому законі. Тому я буду ставити питання приймати не в цілому, колеги, я звертаю вашу увагу, а прийняти закон в першому читанні.</p>
<p>Шановні народні депутати! Колеги, я прошу, Андрію Володимировичу, прошу. Зараз будемо приймати дуже важливе рішення. Йдеться про забезпечення можливості України щодо безвізового режиму для наших громадян. Я переконаний, що нема депутатів, хто виступає проти. Є депутати, хто проти виступає безвізового режиму для українських громадян? Нема таких депутатів. Саме тому, шановні колеги, я прошу, навіть Партія регіонів сказала, що буде підтримувати цей закон.</p>
<p>Прошу, шановні колеги, сісти на свої робочі місця, підготуватись до голосування і підтримати в першому читанні проект Закону 4551 про внесення змін до деяких законів України, пов'язаних з діяльністю Уповноваженого Верховної Ради України з прав людини у сфері захисту персональних даних.</p>
<p>Прошу, шановні колеги, підтримати цей закон голосуванням.</p>
<p>Прошу голосувати в першому читанні.</p>
<p>&nbsp;</p>
<p>16:15:29</p>
<p>За-243</p>
<p>Рішення прийнято.</p>
<p>Я не бачу скільки в мене? Комп'ютер відключився. Підкажіть скільки голосів за?&nbsp; 243. Дякую.</p>
<p>За – 243, техніка, вибачте не витримує навантаження.</p>
<p>Шановні колеги, я бачу, що дехто пропонує в цілому прийняти&nbsp; чи все ж таки, ні, не можна.&nbsp; Колеги, в цілому? Так чи так? Зрозуміло. В цілому прохання визначитись шляхом голосування підтримати в цілому. Прошу голосувати.</p>
<p>&nbsp;</p>
<p>16:16:20</p>
<p>За-210</p>
<p>На жаль, в цілому 210, колеги ви якісь знаки складні подаєте. А…,&nbsp; не було Володимира Михайловича. Так, Володимире Михайловичу, треба повторити з голосуванням. Будь ласка, Володимир Михайлович просить повторити голосування, тому що він спілкувався з виборцями і не зміг проголосувати.&nbsp;&nbsp;</p>
<p>Будь ласка, шановні колеги,&nbsp; прошу повернутися, підтримати, я зараз перевірю будемо ми повторно голосувати чи ні? Прошу підтримати пропозицію повернутися до&nbsp; голосування щодо цього закону в цілому. Прошу проголосувати повернення зараз побачимо, шановні колеги,&nbsp; зараз все побачимо. Прошу підтримати пропозицію і повернутися до&nbsp; голосування в цілому за цей закон. Прошу голосувати.</p>
<p>&nbsp;</p>
<p>16:17:24</p>
<p>За-217</p>
<p>Шановні колеги, я не буду тиснути на Верховну Раду значить ми&nbsp; прийняли його за основу. І я прошу єдине – підтримати скорочену процедуру. Немає заперечень?</p>
<p>&nbsp;</p>
<p>ГОЛОСИ&nbsp; ІЗ ЗАЛУ. Немає.</p>
<p>&nbsp;</p>
<p>ГОЛОВУЮЧИЙ. За скороченою процедурою немає. Олександре Володимировичу, за скороченою процедурою підтримайте, будь ласка. До другого читання, я ж не&nbsp; заперечую, до другого виправите&nbsp; ці пропозиції. За скорочену процедуру, шановні колеги, прошу підтримати скорочену процедуру розгляду цього питання. Прошу проголосувати. Олександра Володимирівна,&nbsp; голосуйте, будь ласка.</p>
<p>&nbsp;</p>
<p>16:18:04</p>
<p>За-208</p>
<p>Колеги! Ну, я не знаю! Ми не хочемо, щоб громадяни України без віз їздили якомога швидше. 208, рішення не прийнято.</p>
<p>По фракціям, будь ласка: Партія регіонів – 4 всього, "Батьківщина" – 67,… а потенціал більше у Партії регіонів, "Батьківщина" – 67, "УДАР" – 26, 26 – "Економічний розвиток", "Суверенна Україна – 26"… якось вони домовились, три фракції… "Свобода" – 34, 0 – Компартія, позафракційні – 25.</p>
<p>Шановні колеги, я ще раз кажу, я не буду&nbsp; тиснути на Верховну Раду. Визначилася Верховна Рада не поспішати у цьому питанні, значить, не будемо поспішати. <i>(Шум у залі)</i> Колеги! А чому ви думаєте, що Верховна Рада буде три тижні не працювати? Чому у вас така думка? Це – хибна думка. Я думаю, що депутати будуть наполягати безперервно працювати і в святкові дні.</p>
<p>Шановні колеги, давайте… Олександр……….. , все. Дякую.</p>
<p>Переходимо&nbsp; до наступного питання, 4581, проект Закону про внесення змін до деяких законодавчих актів України (щодо запобігання та протидії дискримінації). Будь ласка, перший заступник Мін'юсту Ємельянова Інна Іванівна, на трибуну.&nbsp;</p>
<p>&nbsp;</p>
<p>ЄМЕЛЬЯНОВА І.І. Шановний Олександр Валентинович, шановні народні депутати України! Дякую&nbsp; за підтримку в першому читанні закону, що нещодавно голосувався, щодо захисту персональних даних. І ми дуже розраховуємо, що найближчим часом Верховна Рада його прийме у першому читанні і ще раз зробить крок і наблизить нас до виконання першої фази дій з лібералізації візового режиму.</p>
<p>Законопроект, який я зараз буду доповідати, він також є у плані дій з лібералізації візового режиму, і це один з трьох останніх законів – Закон "Про захист персональних даних", щодо запобігання та протидії дискримінації і Закон "Про подальше вдосконалення антикорупційної боротьби", вони всі три нам надзвичайно важливі, щоб Україна могла перейти до другої фази плану дій. А друга фаза – це імплементаційна.</p>
<p>На що спрямований &nbsp;законопроект, який я зараз доповідатиму.</p>
<p>По-перше, він вносить зміни до Закону "Про засади запобігання і протидії дискримінації". В якій частині: уточнюється термін "дискримінація, що таке "пряма", "непряма" дискримінація, це як окремі форми дискримінації; вводиться окрема така форма, як "оголошений намір" і "пособництво в дискримінації". Розширюються повноваження Уповноваженого Верховної Ради з прав людини в частині надання на вимогу суду висновків: чи мала, чи не мала місце дискримінація в тих чи інших діях, а також звертатися до суду за захистом публічних інтересів, якщо мова йде про порушення прав, дискримінації за певними ознаками не окремої особи, а певної кількості, групи осіб.</p>
<p>Крім того, пропонується внести зміни до Цивільно-процесуального кодексу, саме до статті 60 Цивільно-процесуального кодексу, яка встановлює, на кого покладається тягар вини, доведення щодо вчинення чи невчинення дискримінаційної дії. Я хочу звернути увагу, що обов'язково має бути спочатку позивачем наведено факти, які доводять, що щодо нього було вчинено дискримінаційні дії.</p>
<p>І хочу звернути вашу увагу, що в цьому законопроекті не містяться зміни до Кодексу законів про працю, які раніше викликали дуже великий супротив у суспільства і які дуже викликали таке ж невдоволення під час обговорення в Верховній Раді. Ми зараз не пропонуємо цим законопроектом вносити зміни до Кодексу законів про працю і не врегульовуємо питання сексуальних меншин, а вирішуємо лише ті питання, які на сьогоднішній день надзвичайно потрібні задля того, щоб Україна перейшла до другої фази дій.</p>
<p>Дякую. Прошу підтримати його в першому читанні.</p>
<p>&nbsp;</p>
<p>ГОЛОВУЮЧИЙ. Дякую. Дякую.</p>
<p>Шановні колеги, я не поставив за скороченою процедурою. За скороченою будемо розглядати? За скороченою. Ану давайте, друзі, підтримаємо цю пропозицію – і розглянемо за скороченою процедурою. Два – "за", два – проти. Прошу підтримати: за скорочену процедуру.</p>
<p>&nbsp;</p>
<p>16:22:40</p>
<p>За-170</p>
<p>Дякую.</p>
<p>Рішення прийнято. 170 – "за". Я прошу, шановні колеги, запішиться будь ласка на виступи за скороченою процедурою два "за", два "проти". Хто буде наполягати, я дам додатково можливість сказати. Будь ласка, прошу записатись.</p>
<p>Будь ласка, народний депутат Олег Зарубінський.</p>
<p>&nbsp;</p>
<p>16:23:16</p>
<p>ЗАРУБІНСЬКИЙ О.О.</p>
<p>Шановні колеги! Шановний Олександре Валентиновичу! По-перше, я хотів би сказати, що треба речі називати своїми іменами. Презентуючи попередній законопроект щодо персональних даних і Уповноваженого Верховної Ради, і Перший заступник міністра юстиції, і Олександр Валентинович, ви весь час говорили про безвізовий режим.</p>
<p>А розумієте, чому це не треба говорити? Не тільки тому, що це не відповідає дійсності з приводу цих законопроектів, а тому, що завищувані очікування породжують поглиблення розчарувань. Мова взагалі не йде про безвізовий режим, шановні. Мова йде про лібералізацію візового режиму. А це абсолютно різні речі.</p>
<p>Більше того, коли ми кажемо, що ті чи інші законопроекти нам потрібні для того, щоб перейти з першої законодавчої в другу імплементаційну фазу, правильно, ми говоримо, що це лібералізація візового режиму з ЄС. Ви різницю відчуваєте? Безвізовий режим – це коли не треба візи мати. А лібералізація – це стосується певних категорій, це стосується мультивіз, це стосується більшого терміну можливості перебування в тій чи іншій країні.</p>
<p>Ну, завершуючи цей момент ще раз скажу, що підвищені очікування породжують поглиблені розчарування. Давайте, щоб наші громадяни не розчаровувались.</p>
<p>Що стосується, (о, бачу, мало часу), що стосується цього законопроекту. Є у мене певні зауваження. Я тільки не розумію наступного. Сказано так: "У разі наведення позивачем фактів, які підтверджують, що мала місце дискримінація, обов'язок доказування необґрунтованості позовних вимог у цій частині покладається на відповідача".</p>
<p>Що це значить, шановні? Це значить, що мене в чомусь, це, мене, значить, що мене в чомусь звинувачують. І я маю доводити, що я не верблюд. А де ж принцип невинуватості? Тобто людина, яка мене в чомусь обвинувачує. Тут сказано, факти, які підтверджуються. Ким підтверджуються? Судом? То тоді виникає питання, чому я маю, порушуючи принцип невинуватості, доводити…</p>
<p>&nbsp;</p>
<p>ГОЛОВУЮЧИЙ. Дайте завершити можливість.</p>
<p>&nbsp;</p>
<p>ЗАРУБІНСЬКИЙ О.О. Доводити, що я є невинуватий. Чому тут ключовий принцип юриспруденції порушується? Хто на мене що заявляє, хай доведе, що я винен.</p>
<p>І ще тільки один момент. Інна Іванівна, пособництво в дискримінації будь-яка свідома допомога у прийнятті&nbsp; рішень, діях, бездіяльності…</p>
<p>&nbsp;</p>
<p>ГОЛОВУЮЧИЙ. Я прошу, Андрію Володимировичу.</p>
<p>&nbsp;</p>
<p>ЗАРУБІНСЬКИЙ О.О. Я ж професійні речі кажу, а ви не слухаєте. Я не буду казати.</p>
<p>&nbsp;</p>
<p>ГОЛОВУЮЧИЙ. Я прошу, шановні колеги, до заступника міністра юстиції звертаюся, послухайте виступ, будь ласка.</p>
<p>&nbsp;</p>
<p>ЗАРУБІНСЬКИЙ О.О. Послухайте, будь ласка.</p>
<p>Далі. Інна Іванівна, пособництво у дискримінації визначається як будь-яка свідома допомога у прийнятті&nbsp; рішень, діях, бездіяльності, внаслідок яких виникла дискримінації. Але тут же в статті 4: відносини між всіма юридичними особами регулюються публічного та приватного права, а також фізичним особам.</p>
<p>Що це значить? Я – фізична особа. Біля мене хтось каже, що той і називає його зрозуміло яким чином. Я бездію. Я що, за це маю нести відповідальність? Ну, вибачте. На вулиці я – фізична особа, і я не повинен обвинувачуватися у тому, що хтось на трамвайній зупинці назвав іншу людину певними словами, які визначають дискримінаційні речі.</p>
<p>Я не знаю, може в першому читанні, для того, як, Олександре Валентиновичу, ви кажете, що це дуже потрібно. Хоча ще раз хочу сказати, це лібералізація, а не безвізовий режим. Це різні речі. Можна і проголосувати, але нам треба до другого читання дуже серйозно попрацювати, щоб ми дурню не зробили, ви розумієте, що ми можемо зробити. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, народний депутат Федорук передає слово народному депутату Шевченку.</p>
<p>&nbsp;</p>
<p>16:27:14</p>
<p>ШЕВЧЕНКО А.В.</p>
<p>Шановні колеги, фракція "Батьківщина" буде голосувати за цей законопроект, оскільки ми послідовно підтримуємо ті закони, які захищають права людини і які наближають нас до Європи.</p>
<p>Більше того, хочу подякувати Міністерству юстиції, яке разом з Комітетом з прав людини відпрацювало цей законопроект і створило можливість сьогодні за нього голосувати.</p>
<p>Я не поділяю тих жахів, якими нас тільки що лякав попередній виступаючий, але на один нюанс я хочу звернути увагу і з ним погодитися. Йдеться справді про зміни до Цивільно-процесуального кодексу, і тут я хочу погодитися з попереднім доповідачем.</p>
<p>Давайте&nbsp; звернемо увагу, що нам пропонується. Що&nbsp; у судовому процесі у разі наведення&nbsp; позивачем фактів, які&nbsp; підтверджують, що мала місце дискримінація, обов'язок доказування&nbsp; необґрунтованості&nbsp; цих претензій буде лежати&nbsp; на&nbsp; відповідачі. Це справді означає, що, наприклад, незадоволений&nbsp; працівник може подати&nbsp; в суд&nbsp; на свого начальника. І це доведеться&nbsp; начальнику доводити у суді про те, що він&nbsp; не дискримінував свого&nbsp; працівника. І ми говоримо про українські суди, де до недавнього&nbsp; часу, наприклад, у кримінальному процесі&nbsp; лише&nbsp; 0,16&nbsp; справ вирішувалися на користь тих, проти кого&nbsp; було звинувачення.&nbsp; Я думаю, що, на&nbsp;&nbsp; жаль, в нашій системі це норма, якою будуть зловживати. І мені здається, що коли&nbsp; ми в цілому будемо голосувати за закон,&nbsp; цієї норми там&nbsp; бути не повинно.</p>
<p>Але загалом я хочу сказати, що це&nbsp;&nbsp; дуже потрібний законопроект. Хочу одразу сказати&nbsp; і зняти всі можливі спекуляції. Ми&nbsp; знаємо, що раніше це питання&nbsp;&nbsp; буксувала&nbsp; у цьому залі, бо боялися, що це&nbsp; мало не відкриє шлях до легалізації одностатевих шлюбів і інших речей. У цьому законопроекті немає нічого ні про&nbsp; сексуальну орієнтацію, ні про сексуальні меншини, ні про&nbsp;&nbsp; якісь інші речі, якими нас лякають пропагандисти інших країн. Це закон, який робить&nbsp; та додаткові можливості кожному&nbsp; з нас почувати себе вільною людиною у цій країні. Отже,&nbsp; будемо підтримувати, закликаю підтримати весь сесійний зал. Це закон, який наближає нас до&nbsp; безвізового режиму, який наближає нас до Європи і він є проявом тих змін, які&nbsp; зараз&nbsp; відбуваються в країні&nbsp; і на які чекає весь&nbsp; наш народ. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги,&nbsp; є необхідність у нас ще виступів? Так, Леонов, народний депутат, "Свобода", будь ласка.</p>
<p>&nbsp;</p>
<p>16:29:20</p>
<p>ЛЕОНОВ Е.В.</p>
<p>Прошу передати слово народному депутату&nbsp; Олегу Панькевичу.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат&nbsp; Панькевич.</p>
<p>&nbsp;</p>
<p>16:29:26</p>
<p>ПАНЬКЕВИЧ О.І.</p>
<p>Олег Панькевич,&nbsp; фракція&nbsp; Всеукраїнського об'єднання "Свобода".</p>
<p>Шановне товариство,&nbsp; наша фракція&nbsp; однозначно виступає за те, щоб українці могли вільно&nbsp; пересуватися, щоб їхнє право,&nbsp; природнє право&nbsp; було забезпечене. І це природнє право українців сьогодні&nbsp; однозначно порушується. І не потрібно нам приймати законів, додаткових&nbsp; законів, щоб сьогодні&nbsp; зняти величезну бюрократичну тяганину, з якою зустрічаються українці під час заявок на отримання віз під час спроб&nbsp; поїхати за кордон чи з метою праці, чи з метою відпочинку &nbsp;чи з метою навчання. Наголошую, сьогодні непотрібно змінювати закони і от такі приймати закони, щоби консульства приймали дуже багато різних норм, які би створювали реальну дискримінацію щодо українських громадян. І над тим потрібно працювати, в тому числі і сьогоднішній владі, і потрібно було працювати раніше.</p>
<p>Щодо вказаного законопроекту, то звичайно, що ряд дуже суперечливих моментів є знятими, але залишається також цілий ряд норм, які порушують принципи юриспруденції, про що сьогодні вже говорили. Зокрема, стаття 60 "Обов'язки доказування і подання доказів". Ця стаття вже згадувалася. Ну, не може бути ситуація, коли одна частина суспільства нав'язує менша частина нав'язує іншій частині суспільства свої певні правила гри. Це не є справедливість. І тому ми з цим не можемо погодитися.</p>
<p>І наступне. Поправка до зміни Закону про дискримінацію, зокрема позиція, що таке дискримінація. Ну….</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>16:31:32</p>
<p>ПАНЬКЕВИЧ О.І…. я розумію, що в мене немає багато часу. Отже, дуже і дуже коротко. Отже, дискримінація – це ситуація, в якій особа, яка за певними ознаками, тут є певний перелік тих ознак, зазначала чи може зазначити обмеження у будь-якій формі. Я попрошу тим, хто цікавиться, власне, прочитати цю позицію.</p>
<p>Ви знаєте, в сьогоднішній ситуації, яка є в Україні з&nbsp; російськими диверсантами, я не виключаю, що і ця стаття може бути використана для російських, наприклад, диверсантів, які захочуть взяти участь у референдумі і скажуть вони і будуть доказувати на основі, наприклад, і цієї норми, що вони мають право на політичні погляди і так далі, і так далі.</p>
<p>Товариство, я попрошу з розумінням до того віднестися, що закон потребує подальшої дискусії, подальшого вдосконалення юридичного. У такій формі ми не можемо голосувати. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, народний депутат Журавський. Прошу включити його мікрофон.</p>
<p>&nbsp;</p>
<p>16:32:37</p>
<p>ЖУРАВСЬКИЙ В.С.</p>
<p>Шановні колеги, є дві позиції. Головне науково-експертне управління вважає, що законопроект треба відправити на доопрацювання, профільний комітет – за основу.</p>
<p>Позиція нашої групи «Економічний розвиток» - прийняти за основу. Однак слід змінити дату набрання чинності. Цей закон набирає чинності з 18 березня 2014 року замінити на, цитую, «цей закон набирає чинності з дня його опублікування».</p>
<p>Далі. Я хотів би сказати, що в цьому законі не ідеться про сексуальну орієнтацію, гендерну рівність, цього немає. Тому я просив би, щоб представники фракції «Свободи» були спокійні в цьому плані.</p>
<p>Законопроект чітко розрізняє, що таке дискримінація особи, що таке дискримінація осіб, і є розмежування між прямою і непрямою дискримінацією. Власне, цей законопроект розроблений на прохання громадянського суспільства, і він стоїть на захисті прав людини. Захист від дискримінації потрібен над усе громадянам України, а не громадянам Європейського Союзу і їх чиновникам.&nbsp;</p>
<p>Ще раз повторю позицію нашої групи «Економічний розвиток» - прийняти його за основу. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, ми в принципі обговорили питання. Ви наполягаєте? Дайте одну хвилину народному депутату Опанащенко.</p>
<p>&nbsp;</p>
<p>16:34:22</p>
<p>ОПАНАЩЕНКО М.В.</p>
<p>Народний депутат Опанащенко, позафракційний.</p>
<p>Шановні колеги, зараз як і раніше, під виглядом пакету щодо спрощення безвізового режиму багато потрапляє таких законопроектів як кримінальна відповідальність для юридичних осіб, як поняття спецконфіскації, як прийняття більш жорстких норм до ведення бізнесу. Все це відображається на підприємствах, на бізнесі та на тих людях, які бажають створити нові робочі місця.</p>
<p>В таких складних умовах для нашої економіки я вважаю, що дуже виважено потрібно відноситись до такого пакету законів. І дуже гарна була практика утворення міжфракційних груп, &nbsp;які готують пакет законів щодо спрощення безвізового режиму і там, знаєте, відслідковуються всі права, і підприємств, і підприємців і узгоджуються оці всі поняття щодо&nbsp; вимог ЄС.</p>
<p>Тому пропозиція створити саме таку групу для більш …</p>
<p>&nbsp;</p>
<p>ГОЛОВУЮЧИЙ. Так, дякую, зрозуміла пропозиція.</p>
<p>Шановні колеги, Мін'юст буде коментувати проблеми. Одну хвилину,&nbsp; будь ласка, Заступнику міністра юстиції.</p>
<p>&nbsp;</p>
<p>ЄМЕЛЬЯНОВА І.І. Я б хотіла прокоментувати лише одне питання, те, що викликало найбільше зауважень – це зміни до Цивільно-процесуального кодексу, а саме: покладення, доведення вини, тягаря, доведення невинуватості на відповідача.</p>
<p>Я б хотіла вам нагадати зараз норми, які існують в Кодексі адміністративного судочинства на&nbsp; сьогоднішній день, коли вина покладається на посадову особу органу влади в КАСУ такий принцип&nbsp;&nbsp; на сьогоднішній день вже багато років існує. І якщо у нас громадян зараз звертається з скаргою на дії або бездіяльність, або на рішення органу влади або посадової особи, саме орган влади або посадова особа має довести свою невинуватість. За таким же&nbsp; принципом нам пропонують також європейська сторона внести зміни щодо захисту інтересів в частині порушення прав на&nbsp; не дискримінацію. Але ми разом з тим написали більш м'якішу норму бо ми говоримо, що позивач має ще навести факти доведення доводити те, що по відношенню до&nbsp; нього дійсно вчинялися дискримінаційні дії. Дякую.</p>
<p>&nbsp;</p>
<p>ГОЛОВУЮЧИЙ. Дякую.&nbsp; Шановні колеги, є пропозиція прийняти за основу в першому читанні і доопрацювати до&nbsp; другого. Тому що нам треба продемонструвати європейській спільноті, що ми прагнемо все ж таки щодо європейської інтеграції, європейської перспективи і безумовно спочатку буде&nbsp; спрощення візового режиму, а потім його скасування.</p>
<p>Тому шановні колеги, я прошу підтримати ставлю на голосування включіть систему "Рада" щодо підтримки цього закону в першому читанні. Прошу проголосувати 4581. Прошу голосувати, прошу підтримати.&nbsp;&nbsp;</p>
<p>&nbsp;</p>
<p>16:37:46</p>
<p>За-172</p>
<p>На жаль, 172, рішення не прийнято.</p>
<p>По фракціям, будь ласка: Партія регіонів – 0, "Батьківщина" – 71, "УДАР" – 30, "Економічний розвиток" – 26, "Суверенна європейська Україна" – 23, "Свобода" – 2, Компартія – 0, позафракційні – 20.</p>
<p>Шановні колеги, я би просив навіть&nbsp; камеру телеканалу "Рада" показати, де сидять комуністи. Жодного депутата у нас нема. І… Один є. Один! Я прошу одного депутата зафіксувати. Всім іншим депутатам від Компартії не закривати сьогодні зарплатню за сьогоднішній робочий день. Тому що, вибачте, треба поважати своїх колег, зранку виступили, і пішли відпочивати. Тому, будь ласка, Секретаріат, зафіксуйте! І в подальшому прошу, саме щодо відсутності депутатів в залі приймати рішення щодо нарахування їм зарплатні.</p>
<p>Шановні колеги! Шановні колеги, у нас є третій закон з цього пакету. Колеги, я прошу сісти на свої робочі місця. Цей закон ми обговорювали… <i>(Шум у залі)</i> Шановні народні депутати! Шановні народні депутати, потім дискусії!</p>
<p>Шановні народні депутати, 4556, закон про внесення змін до деяких законодавчих актів у сфері державної антикорупційної політики у зв'язку з виконанням Плану дій щодо лібералізації Європейським Союзом візового режиму для України.</p>
<p>Шановні колеги, ви пам'ятаєте, ми обговорили це питання, але ж домовилися, що будемо приймати рішення наступного дня. Тому, шановні колеги, я звертаюся до вас, всі пам'ятають обговорення цього питання? Ми з нього не прийняли рішення. Тому я прошу зараз, шановні колеги, 4556, лібералізація Європейським Союзом візового режиму для України. У першому читанні за основу прошу парламент проголосувати. Прошу всіх голосувати, шановні колеги, 4556 – номер закону. За основу прошу підтримати всіх народних депутатів.</p>
<p>&nbsp;</p>
<p>16:40:08</p>
<p>За-209</p>
<p>По фракціям, будь ласка. Партія регіонів&nbsp; - 0; 68 – "Батьківщина", 25 – "УДАР", 29 – "Економічний розвиток", "Суверенна європейська Україна" – 25; 34 – "Свобода", Компартія – 0, позафракційні – 28.</p>
<p>Шановні колеги! Я звертаюсь до залу, ну,&nbsp; це ж серйозні питання. Це антикорупційна політика. Була пропозиція взяти за основу. І ми не хочемо ні антикорупційними питаннями займатись, не хочемо забезпечити спрощення візового режиму для громадян України.</p>
<p>Будь ласка, Капліну народному депутату включіть мікрофон. Всіх депутатів прошу запросити до залу.</p>
<p>&nbsp;</p>
<p>16:40:42</p>
<p>КАПЛІН С.М.</p>
<p>Каплін, фракція "УДАР Віталія Кличка", Полтавщина. Я останні 4 дні провів на Донбасі, на Харківщині і в Луганській області. Хочу сказати, що мешканці цього регіону передавали великій привіт Партії регіонів і нагадували, що всі свої вибори, а також вибори їх Президента Януковича, а також разом з Комуністичною партією України вони проводили під егідою боротьби з корупцією і повернення країни народу.</p>
<p>Зараз ми на табло бачимо два нуля. Два нуля, які означають, що ці дві політичні сили фактично саботують антикорупційні процеси в країні. Вони знову намагаються перетворити країну на корупційне кодло, зберегти у владі тих, хто грабував український народ, хто за рахунок шахтарів, металургів накрав гроші…</p>
<p>&nbsp;</p>
<p>ГОЛОВУЮЧИЙ. Шановні колеги! Я прошу, народний депутат Ляшко, 1 хвилина. Колеги, 1 хвилина і давайте приймати рішення. Я прошу, у виступах пропозиції вносьте щодо цього проекту закону.</p>
<p>&nbsp;</p>
<p>16:42:10</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги народні депутати! Поки ви тут не можете зібратися і проголосувати закони за те, щоб українці без віз їздили до Європи, у Донецьку з приміщення обласної державної адміністрації зірвали, звалили, потоптали Герб України! Я прошу спецслужби, війська фіксувати. Руки повидьоргувати отим, хто зривав Герб України. Тим, хто топчуться на нашому прапорі, ноги повидьоргувати. Це скільки ми будемо дозволяти знущатися, щоб державні символи України: Герб, Прапор – зривати топтати, знищувати. Людей б'ють за те, що розмовляють українською мовою. Я питаю, в Україні&nbsp; є влада чи немає? Є в Україні&nbsp; парламент чи немає? Ми для кого приймаємо закони про посилення відповідальності, коли на очах усього світу знищують герб, прапор, національний, нашої української держави?</p>
<p>Я вимагаю рішучих радикальних дій проти терористів! Інакше народ сам їх рознесе на друзки.</p>
<p>&nbsp;</p>
<p>ГОЛОВУЮЧИЙ. Шановні колеги, я прошу по проекту закону, який нам необхідно приймати. Я звертаюся до парламентарів.</p>
<p>Прошу включити мікрофон Миколі Катеринчуку.</p>
<p>&nbsp;</p>
<p>16:43:33</p>
<p>КАТЕРИНЧУК М.Д.</p>
<p>Микола Катеринчук, Європейська партія України, фракція "Батьківщина".</p>
<p>Шановні колеги, справа в тім, що це є перший законопроект, який дасть нам можливість від лібералізації візового режиму перейти до відсутності віз для громадян України, які все ж таки будуть їздити у країни Європейського Союзу.</p>
<p>Зараз в цьому законі прибрані всі питання, пов'язані з так званими сексуальними меншинами і також однополими браками, яких там не було, але в принципі приймали ці рішення. Тому пропозиція така. Ще раз повернутися до цього законопроекту, поставити на голосування.</p>
<p>&nbsp;</p>
<p>ГОЛОВУЮЧИЙ. Шановні колеги, я не зрозумів, це питання взагалі не пов'язані. Миколо Дмитровичу, ми говоримо про антикорупційну політику в зв'язку з виконанням Плану дій лібералізації Європейським Союзом візового режиму. Це антикорупційна політика, це трошки інше.</p>
<p>Будь ласка, Опанащенко, народний депутат.</p>
<p>&nbsp;</p>
<p>16:44:31</p>
<p>ОПАНАЩЕНКО М.В.</p>
<p>Шановні колеги, пане Голово і громадяни України! Дуже важливе питання щодо спрощення візового режиму, дуже важливе питання щодо боротьби з корупцією. Але в цьому законопроекті, я знову ж таки повторюсь, є і кримінальна відповідальність для юросіб, є створення служб на підприємствах приватного сектору корупційних служб. І, знаєте, той сир, який ми бачимо, він може лежать у мишоловці.</p>
<p>Тому я ще раз пропоную створити &nbsp;для того, щоб всі закони такі, такі важливі питання у нас&nbsp; приймалися, групу депутатів з різних фракцій, які напрацюють&nbsp; і внесуть&nbsp; пакет&nbsp;&nbsp; за один&nbsp; чи два&nbsp; дні для того, щоб ми прийняли ці важливі для країни закони. Тому що, знаєте, прийняти за основу і в цілому закон, який може поставити на коліна підприємства та підприємців, які створюють робочі місця і є єдиним джерелом наповнення бюджету, я вважаю,&nbsp; дуже виважено&nbsp; потрібно підходити у цих питаннях. І таку групу потрібно створити, щоб винести низку законопроектів щодо спрощення безвізового режиму.</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; ці законопроекти лежать в різних напрямках і тому різні&nbsp; комітети їх готують,&nbsp; профільні комітети, у нас достатньо&nbsp; фахові комітети.&nbsp;</p>
<p>Я прошу включити мікрофон&nbsp; голови Комітету&nbsp; з питань боротьби з оргзлочинністю і корупцією Чумака Віктора Васильовича. Будь ласка, Віктор Васильович, прокоментуйте позицію.</p>
<p>&nbsp;</p>
<p>16:45:57</p>
<p>ЧУМАК В.В.</p>
<p>Шановні колеги,&nbsp; я просив би вас дуже уважно поставитись до прийняття цього закону. По-перше, я хочу сказати тим колегам, які говорять&nbsp; про&nbsp; встановлення якоїсь відповідальності юридичних осіб. Шановні, вона встановлена&nbsp; з&nbsp; травня&nbsp;&nbsp; місяця минулого року.&nbsp; У цьому&nbsp; законі (ви чуєте, да, пане Опанащенко,&nbsp; вибачте, будь ласка)&nbsp; вона встановлена&nbsp;&nbsp; з травня минулого року, у цьому&nbsp; законі приводиться, унормується тільки&nbsp; відповідальність&nbsp; і санкції щодо застосування до юридичних осіб. Більше того,&nbsp; ці санкції&nbsp; унормовуються у частині їх зменшення або кратності&nbsp; до неправомірної вигоди.</p>
<p>Я хотів би сказати, що цей закон дуже&nbsp;&nbsp; важливий до виконання Плану щодо візової лібералізації.&nbsp;&nbsp; Більше того, шановні колеги, я хотів би сказати, що всі українці у нас&nbsp;&nbsp; вважають корупцію&nbsp; питанням номер&nbsp; один в країні. 63 відсотки громадян вважає, що тільки поборовши&nbsp; корупцію, можна&nbsp; про щось говорити. Вибачте, але неприйняття цього законопроекту, я просто кажу, необхідно просто буде опублікувати прізвища всіх депутатів, які не голосували або голосували…</p>
<p>&nbsp;</p>
<p>ГОЛОВУЮЧИЙ. Дайте&nbsp; завершити.</p>
<p>&nbsp;</p>
<p>16:47:08</p>
<p>ЧУМАК В.В.</p>
<p>Для того, щоб люди абсолютно чітко знали, хто проти реальної боротьби з корупцією, хто проти&nbsp; реальної протидії корупції і хто&nbsp; не хоче, щоб громадяни України безвізово їздили&nbsp;&nbsp; до європейських країн. Дякую&nbsp; вам.&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; є пропозиція, інших пропозицій нема,&nbsp; повернутись за основу все ж таки прийняти&nbsp; цей закон. Шановні колеги,&nbsp; ну, це треба робити.&nbsp; Депутату Бондарю включіть мікрофон і будемо &nbsp;голосувати.</p>
<p>І Рудьковському обов'язково. Обов'язково.</p>
<p>&nbsp;</p>
<p>16:47:35</p>
<p>БОНДАР В.В.</p>
<p>Шановні колеги! Ми реально підходимо етапу, коли&nbsp; Україна і українці можуть отримати&nbsp; безвізовий режим. В червні?місяці ми очікуємо&nbsp; підписання Програми з Євроконтролем&nbsp;&nbsp; про «відкрите небо». Це&nbsp; авіакомпанії українські, європейські&nbsp; будуть літати по всій Україні і, маючи безвізовий режим,&nbsp; наші громадяни із Сходу України можуть вільно потрапити&nbsp; в Європу і побачити&nbsp; на власні очі, що там відбувається.</p>
<p>Я прошу, давайте&nbsp; реально підтримаємо ці законопроекти. Що ж ви&nbsp; провалюєте їх? Зберіться, підтягніть всіх депутатів, які сьогодні є. Дивіться, скільки не голосує з фракцій коаліції.&nbsp; Це не можна так робити. Подумайте самі.</p>
<p>Я тому звертаюсь до лідерів фракцій – підтягніть депутатів&nbsp; і забезпечте 100-відсоткове голосування. 14 чоловік в «Батьківщині»&nbsp; нема, 5 чоловік там, 5 чоловік там.</p>
<p>Треба&nbsp; реально почати голосувати. Три надважливих закони. І зараз треба підтримати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую за&nbsp; конструктивну пропозицію.</p>
<p>Народний депутат&nbsp;&nbsp; Рудьковський і будемо&nbsp; визначатись.</p>
<p>Я прошу ще раз оголосити, щоб всі депутати зайшли до залу. Колеги! Відповідальні рішення&nbsp; приймаємо.&nbsp; Будь ласка.</p>
<p>&nbsp;</p>
<p>16:48:32</p>
<p>РУДЬКОВСЬКИЙ М.М.&nbsp;</p>
<p>Спасибі. Шановні колеги!&nbsp; Шановні народні депутати! Я на минулому тижні&nbsp; мав зустріч з&nbsp; депутатами парламенту Польщі і депутатами парламенту Австрії. Вони сказали, що на сьогоднішній день є абсолютна можливість&nbsp; для того, щоб якщо&nbsp; Україна виконає всі&nbsp; умови, ми&nbsp; отримали ще до нового року безвізовий в'їзд&nbsp; для всіх громадян України.&nbsp; Але вони ставлять питання, що ви покажіть хоч рух&nbsp; з свого боку. Прийняти закони&nbsp; антикорупційні -&nbsp; це в першу чергу завдання для нас.&nbsp; Ми повинні зробити більш&nbsp; відкрите суспільство і більш чесне, щоб ми отримували&nbsp;&nbsp;&nbsp;&nbsp; доходи до бюджету. Європейці хочуть нам допомогти. Вони здійснюють тиск,&nbsp; бо вони розуміють, що рівень корупції&nbsp; такий, що корупція&nbsp; блокує прийняття таких&nbsp; законів у парламенті.</p>
<p>Шановні депутати!&nbsp; Не працюйте на корупціонерів!</p>
<p>&nbsp;</p>
<p>ГОЛОВУЮЧИЙ.&nbsp; Дякую за пропозицію. Шановні колеги! Всі пропозиції зводяться до&nbsp; того, щоб повернутись до цього питання.</p>
<p>Я прошу, шановні колеги,&nbsp; я прошу, Ігор Миронович, будь ласка, без вас фракція&nbsp; не проголосує.</p>
<p>Будь ласка, шановні колеги, прошу сісти на свої робочі місця і підтримати пропозицію повернутися до розгляду цього питання, 4556: антикорупційна політика і лібералізація візового режиму. Будь ласка, 4556. Прошу, шановні колеги, проголосувати повернення до цього питання. Дуже важливо! Включіть систему "Рада".</p>
<p>&nbsp;</p>
<p>16:50:42</p>
<p>За-231</p>
<p>Рішення прийнято.</p>
<p>Поки не розійшлися, зразу ставлю на голосування: прийняти закон за основу, за основу, шановні колеги. Прошу підтримати. Поки пішло, давайте.</p>
<p>&nbsp;</p>
<p>16:51:04</p>
<p>За-228</p>
<p>Рішення прийнято.</p>
<p>Будь ласка, народному депутату Пацкану включіть мікрофон. Я прошу, колеги, не розходьтесь! Дуже важливі зараз, тільки зараз важливі питання починаються!</p>
<p>&nbsp;</p>
<p>16:51:13</p>
<p>ПАЦКАН В.В.</p>
<p>Шановні колеги, шановний Голово! Ми зараз прийняли два закони, що стосуються першої черги, першої фази безвізового режиму. Без третього закону, який був тільки що провалений у залі, вони не варті нічого.</p>
<p>Я прошу вас повернутися до голосування і поставити ще раз питання про дискримінацію і прийняти його за основу, а потім комітет візьме на себе зобов'язання, відпрацює, прибере всі негативні норми, і закон буде з тими поправками, які зараз наголошувалися народними депутатами, винесений до зали Верховної Ради.&nbsp; Прошу повернутися, для того щоб ми все-таки виконали першу фазу безвізового режиму. Дякую за увагу.</p>
<p>&nbsp;</p>
<p>ГОЛОВУЮЧИЙ. Давайте, щоб ми підтримали шлях до Європи. Я звертаюся до всіх представників, всіх фракцій: давайте підтримаємо шлях до Європи – і повернемося до цього закону і приймемо його за основу тільки, тільки за основу. Прошу, шановні колеги, сконцентруйте свою увагу! Я звертаюся до фракції "Свобода": в першому читанні за основу, колеги, за основу. Підтримайте, без вас цей закон не пройде. Шановні колеги, прошу підтримати і повернутися до цього питання.</p>
<p>Прошу повернутися до цього питання, шановні колеги.</p>
<p>&nbsp;</p>
<p>16:52:50</p>
<p>За-179</p>
<p>Рішення не прийнято.</p>
<p>По фракціям, будь ласка. Партія регіонів – 0, "Батьківщина" – 75, 31 – "УДАР", 21 – "Економічний розвиток", "Суверенна європейська Україна" – 25, "Свобода" – 0, Компартія – 0, позафракційні – 27.</p>
<p>Дуже шкода. Шановні колеги, дуже.</p>
<p>Шановні колеги, я прошу, у нас є зараз настрій попрацювати, я це відчуваю. І коли "Свобода" вирішить підтримати прощення візового режиму, дайте мені сигнал, я ще раз повернутися до цього питання.</p>
<p>Колеги, я би просив, щоб ми все ж таки зараз прийняли у нас декілька законів, які треба тільки прийняти рішення, а потім уже в першому читанні розглянемо. Поки ми сконцентрувалися в залі, я прошу підтримати це.</p>
<p>Але перед тим, як ставити прийняття рішення з обговорених питань, колеги, увага, у нас на ранковому засіданні під час виступів декілька народних депутатів наполягали на тому, що в цей складний час, в цей складний період нам треба обов'язково прийняти рішення щодо керівництва Національної гвардії, яку створив парламент. І на цьому наполягав, в тому числі Олександр Іванович Кузьмук, який високого рівня фахівець в питаннях безпеки держави.&nbsp;</p>
<p>Я дуже прошу, була пропозиція депутатів підтримати внесення Міністерства внутрішніх справ і я підтримую це внесення як виконуючий обов'язки щодо призначення Полторака Степана Тимофійовича на цю посаду. Такі пропозиції були. І я прошу, шановні колеги, підтримайте Нацгвардію і давайте приймемо рішення, це дуже важливо.</p>
<p>Можу я ставити пропозицію на голосування? Можу. 4485, до всіх звертаюся, шановні колеги, давайте допоможемо в цей складний час, щоби в Нацгвардії&nbsp; був легітимний керівник.</p>
<p>Будь ласка, прошу підтримати. Прошу голосувати. За основу і в цілому. Включайте "Раду". Не збивайте темп, включайте систему "Рада".</p>
<p>&nbsp;</p>
<p>16:55:14</p>
<p>За-216</p>
<p>Шановні колеги! Я ще раз кажу, я от не розумію позицію. Шановні колеги! Ну, дійсно, складна ситуація. По фракціям, будь ласка. 2 – Партія регіонів, 66 – "Батьківщина". "Батьківщина", мобілізуйтесь будь ласка. "УДАР Віталія Кличка" – 23; 32 – "Економічний розвиток", 28 – "Суверенна Україна", 35 – "Свобода"; 0 – Компартія.</p>
<p>Шановні колеги! Повторно я можу ставити питання? Це кадрове питання, воно не потребує повторного включення. Колеги, сядьте будь ласка, на свої робочі місця, дуже прошу. Прошу, колеги, давайте, підтримайте країну в цих складних умовах, підтримайте будь ласка.</p>
<p>Прошу проголосувати, всіх прошу проголосувати 4475 за основу і в цілому. Прошу голосувати.</p>
<p>&nbsp;</p>
<p>16:56:08</p>
<p>За-223</p>
<p>По фракціям, будь ласка. 1 – Партія регіонів, 69 – "Батьківщина", 24 – "УДАР", 32 – "Економічний розвиток", 30 – "Європейська суверенна Україна",&nbsp; 35 – "Свобода", 0 – Компартія, позафракційні – 32.</p>
<p>Я прошу брати приклад з "Свободи"! Вони голосують, як годинник, - 35 і 35. Тому що всі ходять на засідання.&nbsp;</p>
<p>Шановні колеги! Колеги! Будь ласка, включіть мікрофон народного депутата Кайди.</p>
<p>&nbsp;</p>
<p>16:56:50</p>
<p>КАЙДА О.П.</p>
<p>Дякую. Олексій Кайда, фракція Всеукраїнського об'єднання "Свобода". Я ще раз звертаюся до керівників, до всіх депутатів мобілізуватися. І я прошу, Олександре Валентиновичу, зачитувати не тільки, хто "за", а тих, хто не голосував. Тому що у нас є ряд депутатів, які належать до коаліції, але які не голосують. І сміються над нами не тільки ті депутати регіонали і комуністи, а сміється весь український народ. Що у нас є коаліція, але в той же час у нас не вистачає голосів.</p>
<p>Я прошу всіх мобілізуватись і ще раз поставити на голосування надзвичайно важливе питання. Сьогодні Україна&nbsp; в небезпеці. Це є&nbsp; питання захисту національних інтересів України. Я прошу ще раз поставити на голосування дане питання.&nbsp; Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, я звертаюся до керівників фракцій. Нам, дійсно, в цих умовах… не буде людина справлятися, ми знімемо її протягом 5 хвилин. Протягом 5 хвилин знімемо. Але ще раз кажу, зараз фактично Нацгвардія знаходиться у військових умовах. І я прошу, шановні колеги, підтримати призначення. У випадку невиконання завдань, які будуть стояти перед Нацгвардією, ми знімемо керівника.</p>
<p>Але зараз я звертаюся до всіх, в тому числі до Партії регіонів. У цих умовах я прошу підтримати рішення. Прошу проголосувати. Я останній раз ставлю на голосування це питання.</p>
<p>Прошу, шановні колеги, визначитися і підтримати проект постанови 4485. Прошу голосувати.</p>
<p>&nbsp;</p>
<p>16:58:45</p>
<p>За-235</p>
<p>Рішення прийнято. Дякую.</p>
<p>Дякую Олександру Івановичу Кузьмуку за те, що він наполягав на цьому рішенні. І я вважаю, що в цих умовах, які склалися, ми повинні приймати оперативно і рішучі дії робити, потім уже від інших вимагати також оперативних і рішучих дій.</p>
<p>Шановні колеги, я прошу народних депутатів, зараз ми всі сконцентровані, маємо можливість голосувати. І ми прийняли з вами рішення повернутися до питань, які ми обговорили, для того, щоб дати результативне голосування. Ви пам'ятаєте, ми їх обговорювали в середу, в п'ятницю, коли була велика відсутність народних депутатів в залі.</p>
<p>І зараз я прошу, нагадую закони, які ми на минулому тижні обговорили і прошу їх підтримати. 4367 – проект Постанови про подолання наслідків вибіркового правосуддя, спрямованого на політичне переслідування службових осіб органів державної влади в Україні. Це всіх стосується, шановні колеги.</p>
<p><a href="http://w1.c1.rada.gov.ua/pls/zweb2/webproc4_2?pf3516=4367&skl=8" target=_blank>4367</a> – це проект постанови. Прошу прийняти за основу і в цілому. Прошу голосувати.</p>
<p>&nbsp;</p>
<p>17:00:04</p>
<p>За-212</p>
<p>Рішення&nbsp; не прийнято.</p>
<p>По фракціям, будь ласка.&nbsp; 0 – Регіони, 78 – "Батьківщина", "УДАР" – 28,&nbsp; 22 – "Економічний розвиток", "Суверенна європейська Україна" – 22, 34 –&nbsp;&nbsp; "Свобода",&nbsp; 0 – Компартія, позафракційні – 28.&nbsp;&nbsp;&nbsp;&nbsp;</p>
<p>Шановні колеги,&nbsp; наступне питання. Воно стосується (зараз, колеги, повернемося, коли пройдемо інше питання) проекту Закону про внесення змін до Закону України "Про гуманітарну допомогу" (пам'ятаєте це питання) &nbsp;щодо діяльності Комісії з питань гуманітарної допомоги при Кабінеті Міністрів України (2623). Щоб розблокувати&nbsp; питання, пов'язане&nbsp; з гуманітарною допомогою, щоб зняти корупцію з цього питання, прибрати, вірніше. Зрозуміло? Зрозуміло.&nbsp; Реєстраційний номер&nbsp; 2623. За основу чи за основу і в цілому?&nbsp;&nbsp; За основу. Давайте&nbsp; за основу, буде настрій, тоді&nbsp; в цілому проголосуємо.</p>
<p>Прошу за основу прийняти цей проект (реєстраційний номер 2623). Будь ласка. Прошу,&nbsp; шановні колеги, голосувати. Всі вам&nbsp; церкви, всі подякують.</p>
<p>&nbsp;</p>
<p>17:01:22</p>
<p>За-191</p>
<p>Рішення не прийнято.</p>
<p>По фракція, будь ласка. 0 – Партія регіонів, 66 – "Батьківщина",&nbsp;&nbsp; "УДАР" – 1,&nbsp; 28 – "Економічний розвиток", "Суверенна європейська Україна" – 30,&nbsp; 34 – "Свобода", 0 – Компартія, позафракційні – 32.</p>
<p>Шановні колеги,&nbsp; я не&nbsp; бачу&nbsp; зараз готовності у зала приймати рішення.</p>
<p>Наступне питання: проект Закону (№ 2461) про внесення змін до Основ законодавства України про охорону здоров'я щодо забезпечення профілактики та лікування рідкісних (орфанних) захворювань.&nbsp; Ви пам'ятаєте,&nbsp; Володимир Володимирович Дудка доповідав це питання.&nbsp;</p>
<p>Прошу підтримати пропозицію прийняти за основу цей проект. Буде пропозиція комітету, приймемо і в цілому. Давайте за основу,&nbsp; я побачу на голоси. Будь ласка, прошу підтримати. Прошу голосувати.</p>
<p>&nbsp;</p>
<p>17:02:26</p>
<p>За-273</p>
<p>Рішення прийнято.</p>
<p>Є пропозиція профільного комітету в цілому проголосувати.</p>
<p>Включіть мікрофон народного депутата Дудки.</p>
<p>&nbsp;</p>
<p>17:02:42</p>
<p>ДУДКА В.В.</p>
<p>Дякую, Олександр Валентинович, одна технічна правка. Оскільки закон був зареєстрований давно, то там стоїть в прикінцевих положеннях дата його вступу в силу – 1 січня 2014 року. Прохання – замінити словами « з моменту опублікування». Дякую.</p>
<p>&nbsp;</p>
<p>ГОЛОВУЮЧИЙ. Зрозуміла пропозиція? Зрозуміла.</p>
<p>Шановні колеги, давайте підтримаємо важкохворих людей. Пропозиція – підтримати закон з правкою, яку оголосив Володимир Володимирович. Будь ласка, прошу голосувати.</p>
<p>&nbsp;</p>
<p>17:03:26</p>
<p>За-260</p>
<p>Рішення прийнято.</p>
<p>Будь ласка, включіть мікрофон народного депутата Панькевича.</p>
<p>&nbsp;</p>
<p>17:03:35</p>
<p>ПАНЬКЕВИЧ О.І.</p>
<p>Шановні колеги, ми мали короткі перемовини з депутатами з фракцій «УДАР» і «Батьківщина», і ми готові розглянути цей проблемний законопроект у першому читанні, проголосувати за нього, якщо під час підготовки до другого читання буде знято ряд статтей, зокрема проблемна стаття 60 і цілий ряд статтей і&nbsp; змін до Закону «Про запобігання дискримінації».</p>
<p>Отже, ми підтримаємо сьогодні&nbsp; в першому читанні за умови дискусії під час підготовки до другого читання.&nbsp;</p>
<p>&nbsp;</p>
<p>ГОЛОВУЮЧИЙ. Зрозуміла конструктивна пропозиція.</p>
<p>Будь ласка, включіть мікрофон Валерію Васильовичу Пацкану.</p>
<p>&nbsp;</p>
<p>17:04:17</p>
<p>ПАЦКАН В.В.</p>
<p>Шановні колеги, шановний головуючий, ми пропонуємо долучитись до робочої групи, яка буде створена в комітеті, всім бажаючим депутатам для того, щоб відпрацювати всі норми, які будуть спірні в цьому законопроекті. Це стаття 60, стаття 57. Але закон необхідно приймати в першому читанні. Дякую за увагу.</p>
<p>&nbsp;</p>
<p>ГОЛОВУЮЧИЙ. Зрозуміла пропозиція. Шановні колеги, я можу ставити на голосування щодо повернення до цього питання? Можу. Прошу всіх народних депутатів підтримати це питання, щоб в нас всі три закони з пакету могли розглядатись і готуватись до другого читання, і це буде дуже серйозний сигнал для Європи.&nbsp;</p>
<p>Прошу голосувати. Прошу підтримати пропозицію щодо&nbsp; повернення до проекту&nbsp; 4581. Прошу голосувати щодо повернення цього питання.</p>
<p>&nbsp;</p>
<p>17:05:17</p>
<p>За-228</p>
<p>Рішення прийнято.</p>
<p>Зразу, шановні колеги, зразу, поки гарячий закон давайте за основу. Прошу&nbsp; підтримати. Прошу проголосувати 4581 за основу..</p>
<p>За Європу голосуємо, давайте.</p>
<p>&nbsp;</p>
<p>17:05:40</p>
<p>За-225</p>
<p>Шановні колеги, Верховна Рада працює, хто дивиться це не для&nbsp; слабкої нервової системи робота. Розумієте?&nbsp; Колеги, давайте не спрацювала картка, я розумію, що не спрацювала.</p>
<p>Я ще раз прошу, я зрозумів, що ви не почули, що за основу голосується, я повторюю колеги, я зрозумів, що ви не почули, що за основу голосується.</p>
<p>Я повторюю колеги, не почули, що&nbsp; за основу – ні в цілому, а за основу.</p>
<p>Я ще раз повторюю, що цей проект ми приймаємо за основу, тобто в першому читанні.</p>
<p>Шановні колеги, це лібералізація&nbsp;&nbsp;&nbsp; візового режиму. Це питання в якому зацікавлені мільйони наших громадян, я дуже прошу, шановні колеги, мобілізуйтесь не промажте, коли голосуєте. Прошу, я ще&nbsp; раз не почули, … в цілому, а я сказав за основу. Тому давайте, прошу за основу і ще раз для стенограми за основу.&nbsp; Тобто це перше&nbsp; читання. Це означає, що&nbsp; він буде доопрацьований на чому наполягала фракція "Свободи".</p>
<p>Прошу шановні колеги, в першому, щоб він був доопрацьований, прошу за основу підтримати в першому читанні підтримати. Прошу голосувати.</p>
<p>&nbsp;</p>
<p>17:07:05</p>
<p>За-234</p>
<p>Рішення прийнято.</p>
<p>Шановні колеги, дякую.</p>
<p>По фракціях, будь ласка. Партія регіонів – 0, "Батьківщина" – 81, "УДАР" – 36, "Економічний розвиток" – 29, "Суверенна європейська&nbsp; Україна" – 25, "Свобода" – 34, Компартія – 0, позафракційні – 29.</p>
<p>Шановні колеги, я&nbsp; дякую, що ми прийняли&nbsp;&nbsp; &nbsp;за основу всі три закета… закони… вибачте, важко говорити в таких умовах… з пакету, який нам необхідний для лібералізації візового режиму з Європейським Союзом.&nbsp;</p>
<p>І що стосується про гуманітарну допомогу, Валерій Михайлович просив слова, щоби повернутися до цього питання. Давайте, я хвилину прошу йому дати, і визначимося.</p>
<p>&nbsp;</p>
<p>17:07:54</p>
<p>СУШКЕВИЧ В.М.</p>
<p>Шановні колеги! Дякую, Олександр Валентинович, за надане слово.</p>
<p>Я як голова комітету хочу сказати, шановні колеги, завжди у нас була норма, яка стосується визначення гуманітарної допомоги через комісію при Кабінеті Міністрів, в яку входять всі суб'єкти влади, які адмініструють це питання. І реально корупційної схеми тоді не було.</p>
<p>Зараз&nbsp; саме існує в нинішньому варіанті, за підтримки минулої влади був зроблений корупційний механізм, який сьогодні завалив повністю гуманітарну допомогу. Тому я прошу, звертаюся до фракції "УДАР" і інших фракцій, підтримайте, щоб ми реально могли отримувати гуманітарну допомогу в Україну.</p>
<p>І ще хочу сказати, ряд фінансових міжнародних інституцій, які присилають нам фінансову гуманітарну допомогу, сказали про те, що рівень прийняття рішень по цим питанням повинен бути на рівні Кабінету Міністрів, а…</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, зрозуміло. Просить Валерій Михайлович повернутися до цього питання, щоб... Ну, фракція "УДАР" заперечує.</p>
<p>Будь ласка, включіть мікрофон народному депутату Сухому.</p>
<p>&nbsp;</p>
<p>17:09:17</p>
<p>СУХИЙ Я.М.</p>
<p>Шановні колеги, колега Сушкевич, напевно, не зрозумів, що сталося. Так, дійсно, була змінена форма роботи з гуманітаркою. Але ми на Комітеті з питань соціальної політики та праці, це наш профіль, доручили в присутності міністра соцполітики і праці Денисовій Людмилі Леонтіївні попрацювати. Дайте можливість їй попрацювати місяць-два-три, і ми переконаємося, працює ця комісія при міністерстві чи не працює. Просто так, подобається чи не подобається, є підозра, що це буде так чи не так, ми пам'ятаємо, хто був міністр тоді, і пам'ятаємо ту історію про кішечок, корм кішечок і тому подібне. Якщо буде це повторюватися, то ми повернемося. Сьогодні дайте можливість працювати комісії, яка працює при Міністерстві соціальної політики та праці. Поки що претензій і нарікань в колег-депутатів немає.</p>
<p>&nbsp;</p>
<p>ГОЛОВУЮЧИЙ. Шановні колеги, я бачу по настрою: не готова сьогодні Верховна Рада це підтримувати. Фракція "УДАР" заперечила, я бачу ще руки щодо заперечень. Давайте, Валерій Михайлович, тоді попрацюємо з залом – і тоді будемо визначатися, щоб ми його вже тоді не спалили остаточно.</p>
<p>Шановні колеги, народний депутат Слюз просить все ж таки, щоб ми спробували ще раз: 5 голосів не вистачило, - що стосується проекту закону 4367, постанови, вибачте, про подолання наслідків вибіркового правосуддя.</p>
<p>Шановні колеги, я прошу, давайте спробуємо, повернемося – значить, проголосуємо, не повернемося – я тоді ставити цей проект не буду. Прошу, 4367, шановні колеги, давайте повернемося до цього питання. Прошу визначитися Верховній Раді і підтримати пропозицію повернутися до цього питання. Прошу голосувати.</p>
<p>&nbsp;</p>
<p>17:11:25</p>
<p>За-187</p>
<p>Ні, на жаль, 187. Рішення не прийнято.</p>
<p>Шановні колеги, ми переходимо до першого читання. У нас багато законів, які треба обговорити. Я пропоную, щоб ми їх опрацювали за скороченою процедурою.</p>
<p>4591: проект Закону про внесення змін до Бюджетного кодексу України (щодо підвищення фінансової самостійності Автономної Республіки Крим та міста Севастополь). Будь ласка, прошу підтримати скорочену процедуру розгляду цього питання.</p>
<p>&nbsp;</p>
<p>17:12:05</p>
<p>За-186</p>
<p>Рішення прийнято.</p>
<p>Будь ласка, заступник міністра фінансів Мярковський Анатолій Іванович. Дуже коротко, будь ласка.</p>
<p>&nbsp;</p>
<p>МЯРКОВСЬКИЙ А.І.</p>
<p>Шановний Олександр Валентинович, шановні народні депутати!</p>
<p>Законопроектом пропонується&nbsp; визначити&nbsp; особливості взаємовідносин Державного бюджету з місцевими бюджетами Автономної Республіки Крим та бюджетом міста Севастополь, зокрема, передбачити, що&nbsp; в повному обсязі зараховуються&nbsp;&nbsp;&nbsp;&nbsp;&nbsp;&nbsp; всі податки і збори&nbsp; до бюджету&nbsp; Автономної Республіки Крим. Це маються на увазі і ті податки, які зараховувались до Державного бюджету. Всього 59 видів&nbsp; надходжень, в тому числі і крупні податки&nbsp;&nbsp; - ПДВ, податок на прибуток, акцизи, рентні платежі.</p>
<p>Далі. З бюджету&nbsp;&nbsp; Автономної Республіки Крим здійснюється повернення&nbsp; помилково та надміру сплачених&nbsp; грошових зобов'язань з податків та зборів, а також бюджетні відшкодування&nbsp; податку на додану вартість суб'єктам підприємницької діяльності, які зареєстровані на території Автономії.</p>
<p>Дальше. На фінансування&nbsp; з бюджету&nbsp;&nbsp;&nbsp;&nbsp; Автономної Республіки Крим передаються всі видатки, що&nbsp; здійснюються на території, крім&nbsp; силових структур.</p>
<p>Крім того пропонується, що до консолідованих місцевих бюджетів&nbsp; не буде застосовуватись&nbsp; механізм вирівнювання, тобто в цілому&nbsp; місцеві органи влади&nbsp;&nbsp;&nbsp;&nbsp; Автономної Республіки Крим здійснюють видатки&nbsp; в межах своїх надходжень&nbsp; і дотації&nbsp; вирівнювання коштів, що передаються з Державного бюджету,&nbsp; не передбачаються.&nbsp;&nbsp; Тобто виходимо на нульовий&nbsp; міжбюджетний трансферт&nbsp; з цим регіоном.</p>
<p>Зведений бюджет Криму, за нашими розрахунками, буде збалансований&nbsp; без дефіциту.&nbsp; Держава не буде втручатись&nbsp; в процес формування&nbsp; місцевих бюджетів&nbsp; Криму, розподіл міжбюджетних трансфертів&nbsp; між бюджетами Автономії і міським бюджетом міста Севастополь&nbsp; та відповідними місцевими бюджетами&nbsp; здійснюватиметься в порядку, затвердженому Радою міністрів&nbsp;&nbsp; Автономної Республіки Крим.&nbsp; Таких місцевих бюджетів на сьогодні&nbsp; на території Криму 326.</p>
<p>Водночас&nbsp; виникла необхідність&nbsp; забезпечити узгодження&nbsp; нової статті 67-1&nbsp; з іншими нормами Кодексу &nbsp;та дотримання нормо?проектувальної техніки, зокрема в статті 67-1 частину першу&nbsp; пропонуємо нормотворчо доповнити&nbsp; для цілей цієї статті&nbsp; -&nbsp; у пункті 1 врахувати&nbsp; особливості&nbsp; зарахування&nbsp; екологічного податку згідно з пунктом…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>МЯРКОВСЬКИЙ А.І. згідно з пунктом 5.1 роділу 6, тобто, в повному обсязі, у змінах до статті 29 (щодо доходів) змінити словами "з урахуванням особливостей, визначених пунктом 1 частини другої статті 67-1 кодексу та внести відповідні уточнення до статті 87 і пункту 5-1 розділу&nbsp; 6 цього &nbsp;кодексу. Встановити&nbsp; набрання&nbsp; чинності закону з дня наступного за днем його опублікування та поширити його&nbsp; застосування на правовідносини, які виникли&nbsp; з 18 березня цього року.</p>
<p>Законопроект підтримано&nbsp; Комітетом&nbsp; Верховної Ради&nbsp; з питань бюджету&nbsp;&nbsp; 27 березня&nbsp; 2014 року. Тому ми пропонуємо&nbsp; прийняти&nbsp; його за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, я прошу записатися на виступи. Голова комітету, є необхідність&nbsp; доповідати? Будь ласка, народний депутат&nbsp; Гєллєр.</p>
<p>&nbsp;</p>
<p>17:15:20</p>
<p>ГЄЛЛЄР Є.Б.</p>
<p>Шановний Олександре Валентиновичу,&nbsp; шановні&nbsp; народні депутати та запрошені! Комітет з питань бюджету розглянув поданий урядом законопроект за № 4591 про внесення змін&nbsp;&nbsp; до Бюджетного кодексу. Зважаючи на вимоги часу та нагальність врегулювання відносин між&nbsp; державним&nbsp; бюджетом і бюджетами Автономної Республіки Крим та міста Севастополя, комітет підтримав законопроект&nbsp; та ухвалив&nbsp; таке рішення: рекомендувати&nbsp; Верховній Раді законопроект&nbsp; за № 4591 прийняти за основу та в цілому&nbsp; як закон.</p>
<p>Поряд&nbsp; з тим&nbsp; слід наголосити, що цей законопроект системно пов'язаний з прийнятим&nbsp; 27 березня Законом про внесення змін до Державного&nbsp; бюджету&nbsp;&nbsp; на&nbsp; 2014 року, тому його прийняття&nbsp; є актуальним та необхідним з&nbsp; точки зору реалізації змін до Державного бюджету.&nbsp;</p>
<p>Враховуючи, що&nbsp; законопроект&nbsp; потребує техніко-економічних та юридичних, та редакційних поправок,&nbsp; Комітет&nbsp; з&nbsp; питань&nbsp; бюджету разом з Міністерством фінансів та Головним юридичним управлінням Апарату Верховної Ради&nbsp; у разі прийняття відповідного закону при оформленні його на підпис&nbsp; Голови&nbsp; Верховної Ради має внести до тексту належні поправки з дотриманням вимог&nbsp; нормотворчої техніки.</p>
<p>Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка,&nbsp; шановні колеги, прошу записатися на виступи: два – за,&nbsp;&nbsp; два – проти.</p>
<p>Народний депутат&nbsp; Чорноволенко, будь ласка.</p>
<p>&nbsp;</p>
<p>17:16:57</p>
<p>ЧОРНОВОЛЕНКО О.В.</p>
<p>Шановні друзі, це дуже розумний вихід&nbsp; з цієї ситуації, що склалась, тому я вважаю, що ми всі повинні за це проголосувати.&nbsp; Очевидно, що після того будуть внесені зміни до бюджету. Я про одне&nbsp; жалію, що для міста Києва немає такого законопроекту, це було б дуже&nbsp; гарно для міста і для&nbsp; його розвитку. Нагадую, що&nbsp; дірка у&nbsp; київському бюджеті&nbsp; 2 мільярди&nbsp; &nbsp;900 мільйонів гривень.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, народний депутат Панькевич.</p>
<p>&nbsp;</p>
<p>17:17:28</p>
<p>ПАНЬКЕВИЧ О.І.</p>
<p>Прошу дати слово Юрію Михальчишину.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон Юрія Михальчишина.</p>
<p>&nbsp;</p>
<p>17:17:34</p>
<p>МИХАЛЬЧИШИН Ю.А.</p>
<p>Юрій Михальчишин, Всеукраїнське об'єднання "Свобода".</p>
<p>Справді вказаний законопроект є вимушеною реакцією Верховної Ради на окупацію іноземними агресорами кримського півострова.</p>
<p>Відтак фракція підтримує запропоновані принципові зміни до Бюджетного кодексу, відповідно до яких видатки та кредитування місцевих бюджетів пропонується здійснювати за рахунок тих надходжень, які будуть, власне, подані до місцевого і республіканського бюджету тимчасово окупованої кримської автономії. А всі, власне, видатки здійснюватимуться за рахунок того, як розподілятимуться надходження і, власне, для кримчан буде хороший привід задуматися, наскільки окупаційна політика нової влади, яка пов'язана з російською окупацією королюватиме з тою позицією, яку зараз займає український парламент і весь український народ. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, народний депутат Писаренко передає слово народному депутату Чечетову. Включіть мікрофон.</p>
<p>&nbsp;</p>
<p>17:18:44</p>
<p>ЧЕЧЕТОВ М.В.</p>
<p>Шановний Олександр Валентинович, шановні народні депутати! Проектом закону пропонується визначити особливості взаємовідносин державного бюджету з бюджетом Автономної Республіки Крим та бюджетом міста Севастополя. Зокрема, передбачається зарахування в повному обсязі до бюджету Автономної Республіки Крим усіх доходів, які сплачуються і перераховуються на території Автономної Республіки Крим та міста Севастополя. Надання права визначати видатки та кредитування бюджету Автономної Республіки Крим&nbsp; та міста Севастополя в межах надходжень без застосування механізму вирівнювання, який передбачає надання дотацій, вирівнювання або передачі коштів до державного бюджету. Регулювання міжбюджетних відносин між місцевими бюджетами Автономної Республіки Крим у порядку визначеному Радою Міністрів Автономної Республіки Крим. При цьому до складу місцевих бюджетів Автономної Республіки Крим пропонується включити бюджет міста Севастополя.</p>
<p>Фракция Партии регионов будет поддерживать и за основу и в целом этот законопроект. И мы обращаемся к большинству, чтоб они тоже поддержали этот очень важный и нужный законопроект, причем, еще раз повторяю, голосует каждый своей карточкой. Спасибо.</p>
<p>&nbsp;</p>
<p>ГОЛОВУЮЧИЙ. Шановні колеги, я прошу народних депутатів зараз визначитись з цього закону. Ми обговорили його, всі, хто записався, мали можливість виступити.</p>
<p>Колеги, я прошу підтримати цей проект за основу і в цілому. Всім депутатам зрозуміла позиція, викладена в цьому законі. Головний акцент я би зробив на тому, що саме Україна буде вирішувати, в тому числі і бюджетні питання нашої території, якою Крим був,&nbsp; є і завжди буде.</p>
<p>Тому, шановні колеги, я прошу підтримати проект Закону «Про внесення змін до Бюджетного кодексу України щодо підвищення фінансової самостійності Автономної Республіки Крим та міста Севастополя». Проект 4591. Прошу підтримати за основу&nbsp; і в цілому. Прошу голосувати, шановні колеги.</p>
<p>&nbsp;</p>
<p>17:21:05</p>
<p>За-249</p>
<p>Рішення прийнято.</p>
<p>Ми прийняли проект за основу і в цілому. Шановні колеги, я прошу зараз, щоб ми в прискореному варіанті розглянули, у нас дуже багато питань є в порядку денному. Треба зараз 4160.</p>
<p>Шановні колеги, наполягає голова комітету Євген Борисович Гєллєр, щоб 4160, 4160-д ми за скороченою процедурою зараз розглянули і потім трошки відкорегуємо порядок розгляду питань.</p>
<p>Будь ласка, я прошу підтримати розгляд цих двох законів, вони пов’язані між собою, вони альтернативні, за скороченою процедурою. Прошу голосувати.</p>
<p>&nbsp;</p>
<p>17:21:47</p>
<p>За-196</p>
<p>Рішення прийнято.</p>
<p>Будь ласка, Благодир Юрій Анатолійович, прошу на трибуну. Немає?</p>
<p>Тоді я прошу голову… Друзі, є – це коли людина стоїть на трибуні. Будь ласка, прискортеся.</p>
<p>&nbsp;</p>
<p>17:22:43</p>
<p>БЛАГОДИР Ю.А.</p>
<p>Шановні колеги, є прохання підтримати даний закон за основу і в цілому. Він напівтехнічний. Виключно приводить у відповідність до Конституції норми Бюджетного кодексу, що стосується відновлення функції контролю над виконанням доходної частини Державного бюджету з боку Рахункової палати України.</p>
<p>Науково-експертне управління підтримує і також без зауважень пропонує прийняти даний законопроект. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, голова Комітету з питань бюджету Гєллєр Євген Борисович.</p>
<p>&nbsp;</p>
<p>17:23:19</p>
<p>ГЄЛЛЄР Є.Б.</p>
<p>Шановний Олександре Валентиновичу, шановні народні депутати! Комітет з питань бюджету розглянув даний законопроект та звернув увагу на наступне. Внаслідок прийняття 23 лютого законопроекту&nbsp; 763 скасовано Закон за номером 2592, яким вносилися протилежні з ним законопроектні зміни. Тому більшість порушених у законопроекті 4160 питань мала би бути врегульована. Однак, навпаки прийняття цього закону привело до юридичної колізії та неоднозначного трактування відповідних норм кодексу.</p>
<p>На даний час відсутня остаточна юридична узгоджена редакція, окрім норм кодексу. А законопроект 4160, поданий у редакції, не матиме практичної реалізації, навпаки загострить проблему.</p>
<p>Таким чином виникла необхідність викладення нової редакції положень кодексу, до яких даним законопроектом&nbsp; та Законом 2592 передбачені зміни.</p>
<p>Враховуючи зазначене, комітетом підготовлено та опрацьовано редакцію цього законопроекту&nbsp; за номером 4160д. У доопрацьованому законопроекті також пропонується уточнення …………. у кодексу та Регламенту Верховної Ради&nbsp; найменування державних органів і посадових осіб у бюджетному процесі для узгодження з іншим законодавством та передбачити скорочення їх назв для забезпечення чіткого розуміння змісту. Внести редакційні &nbsp;та техніко-юридичне уточнення. Провести положення Закону про основні засади здійснення державного фінансового контролю у відповідності з Бюджетним кодексом.</p>
<p>Міністерство фінансів підтримує доопрацьований комітетом законопроект. Враховуючи зазначене, комітет одноголосно ухвалив таке рішення. Рекомендувати Верховній Раді прийняти законопроект у доопрацьованій комітетом редакції № 4160-д за основу та в цілому як закон. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, є необхідність обговорювати питання? Нема необхідності, так я розумію? Всім зрозуміло. Євгене Борисовичу, будь ласка, щоб зараз голосували. Це у відповідність до Конституції технічна зміна, так? Який комітет пропонує підтримати? 4160 чи 4160-д.</p>
<p>&nbsp;</p>
<p>ГЄЛЛЄР Є.Б.&nbsp; 4160-д.</p>
<p>&nbsp;</p>
<p>ГОЛОВУЮЧИЙ. Будь ласка, треба обговорювати, я бачу по рукам. Хотів скоротити процес, не вийшло. Будь ласка, прошу записатись, два "за", два "проти". Будь ласка, я дам слово, Вікторе Михайловичу, народний депутат Осуховський.</p>
<p>&nbsp;</p>
<p>17:26:05</p>
<p>ОСУХОВСЬКИЙ О.І.</p>
<p>Прошу передати слово Михальчишину.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Михайльчишина.</p>
<p>&nbsp;</p>
<p>17:26:11</p>
<p>МИХАЛЬЧИШИН Ю.А.</p>
<p>Юрій Михальчишин, Всеукраїнське об'єднання "Свобода". Насправді існує необхідність в реаліях парламентсько-президентської республіки привести у відповідність до чинної редакції Конституції України норми законодавчих актів, які регулюють діяльність тих державних органів у сфері формування державної бюджетної політики та контролюють виконання бюджетного законодавства. Відтак, маючи на вибір 2 законопроекти, з огляду на техніко-юридичну підготовленість, фракція Всеукраїнського об'єднання "Свобода" пропонує підтримати законопроект за реєстраційним № 4160.</p>
<p>А другий законопроект, зареєстрований як альтернативний, відповідно, що поступається за ступенем опрацювання з техніко-юридичного погляду, не розглядати. Дякую.</p>
<p>&nbsp;</p>
<p>ГОЛОВУЮЧИЙ. Зрозуміла пропозиція. Будь ласка, народний депутат Момот, включіть мікрофон.</p>
<p>&nbsp;</p>
<p>17:27:01</p>
<p>МОМОТ О.І.</p>
<p>Народний депутат Момот, 27 виборчий округ, Дніпропетровськ. Шановний Олександре Валентиновичу, прошу передати слово народному депутату Долженкову.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Долженкова.</p>
<p>&nbsp;</p>
<p>17:27:14</p>
<p>ДОЛЖЕНКОВ О.В.</p>
<p>Дякую. Долженков, фракція Партія регіонів.</p>
<p>Шановні колеги! Шановний пане Голово! Шановні громадяни! Я не погоджуюсь з доповідачем від наших політичних опонентів відносно того, що законопроект 4160-д не є таким досконалим з точки зору його техніко-юридичного опрацювання. Хочу наголосити на тому, що от, як перший, так і другий законопроекти дійсно носять технічний&nbsp; характер спрямований на уніфікацію норм чинного законодавства відповідно до статті 98 Конституції України в яку до речі вносили зміни саме за ініціативою нашої фракції. Тобто вказана&nbsp; конституційна інституція буде здійснювати нагляд&nbsp; та контроль&nbsp; від імені Верховної Ради України&nbsp; не тільки за використанням бюджетних коштів, але і за надходженням бюджетних коштів.</p>
<p>Але одночасно хочу зауважити, що законопроект, запропонований профільним комітетом,&nbsp; 4160-д носить більш розширені&nbsp; пропозиції, які спрямовані на вдосконалення бюджетного процесу, а саме: виступи, формування Кабінету Міністрів України звітів про виконання бюджету і конкретизація центральних органів виконавчої влади, які носять відповідну юридичну відповідальність за супроводження вказаного&nbsp; бюджетного процесу.</p>
<p>Тому ми будемо підтримувати саме пропозицію профільного комітету відносно підтримки за основу і в цілому&nbsp; законопроекту 4160-д. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Пинзеника.</p>
<p>&nbsp;</p>
<p>17:29:09</p>
<p>ПИНЗЕНИК В.М.</p>
<p>Шановні народні депутати! Яке призначення цього закону? Воно дуже просте. В зв'язку з поверненням до Конституції 2004 року змінились повноваження уряду і повноваження, які були закріплені за Президентом передаються Кабінету Міністрів України. Саме з&nbsp; цією метою був підготовлений проект Закону, який колега наш Благодир доповідав. Але бюджетний комітет вирішив по-іншому, він вирішив влізти в інші повноваження і саме це викликає заперечення народних депутатів України.</p>
<p>Тому &nbsp;фракція "УДАР" пропонує підтримати перший законопроект 4160, який виконує технічну функцію приведення у відповідність до вимог Конституції 2004 року.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, я думаю, що ми визначимося шляхом голосування. У зв'язку з зауваженнями, я розумію, що у першому читанні можемо тільки приймати. Да, Віктор Михайлович? Ну, от ставити.</p>
<p>Але, шановні колеги, який закон… 4160, 4160-д, давайте у послідовності, як вони зареєстровані, так і будемо голосувати.</p>
<p>Тому, шановні колеги, я ставлю на голосування проект Закону про внесення змін до Бюджетного кодексу України. Будь ласка, просить перед&nbsp; голосуванням одну хвилину народний депутат Гєллєр, голова комітету. Будь ласка.</p>
<p>&nbsp;</p>
<p>17:30:37</p>
<p>ГЄЛЛЄР Є.Б.</p>
<p>Шановний Олександр Валентинович, шановні народні депутати! Законопроект 4160-д рассматривался комитетом и был принят комитетом за основу и в цілому. 4160 был відхилений. Тому прошу поставить на голосование то, что принял комитет – 4160-д.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, я, вибачте, тут буду діяти за Регламентом. Є послідовність. Закон комітет може відхилити, може підтримати, але Верховна Рада буде визначатися. Саме тому, шановні колеги, я ставлю у послідовності, як вони зареєстровані. Першими будемо голосувати за основу проект Закону під реєстраційним номером 4160. Прошу, шановні колеги, визначитися шляхом голосування. Прошу, за основу 4160, прошу голосувати.</p>
<p>&nbsp;</p>
<p>17:31:45</p>
<p>За-213</p>
<p>На жаль, рішення не прийнято.</p>
<p>По фракціям, будь ласка: 0 – Партія регіонів, 73 – "Батьківщина", "УДАР" – 33, "Економічний розвиток" – 16, "Суверенна європейська Україна" – 29, 34 – "Свобода", Компартія – традиційно 0, позафракційні – 28.</p>
<p>Шановні колеги, наступний закон – 4160-д. За основу, прошу визначитися народних депутатів. Прошу визначитися щодо прийняття &nbsp;цього закону за основу. Прошу голосувати. Включіть систему «Рада».</p>
<p>&nbsp;</p>
<p>17:32:30</p>
<p>За-88</p>
<p>Рішення не прийнято.</p>
<p>Будь ласка, включіть мікрофон голові бюджетного комітету Гєллєру.</p>
<p>&nbsp;</p>
<p>17:32:37</p>
<p>ГЄЛЛЄР Є.Б.</p>
<p>Пропозиція комітету – прийняти 4160-д за основу.</p>
<p>&nbsp;</p>
<p>ГОЛОВУЮЧИЙ. Ми вже голосували, не прийняли.</p>
<p>Прошу включити мікрофон Віктору Пинзенику.</p>
<p>&nbsp;</p>
<p>17:32:53</p>
<p>ПИНЗЕНИК В.М.</p>
<p>Шановні народні депутати, у мене велике прохання до голови комітету - не брати на себе повноваження комітету. Хвилину тому він говорив, що комітет не підтримав цей закон, а зараз він від імені комітету говорить. Верховна Рада може прийняти інше рішення.</p>
<p>Тому я пропоную повернутись до голосування 4160,&nbsp; визначитись в залі і підтримати за основу цей проект закону.</p>
<p>&nbsp;</p>
<p>ГОЛОВУЮЧИЙ. Шановні колеги, я звертаю увагу, в тому числі голови комітету. Євген Борисович, зараз ми розглядаємо питання не в цілому, а за основу. Тому я думаю, що 4160 ми зараз можемо прийняти, коли підтримаєте за основу і доопрацювати його в цілому. Немає заперечень? Немає.</p>
<p>Я прошу повернутись до голосування з цих питань. Прошу повернутись до голосування, підтримати повернення.</p>
<p>&nbsp;</p>
<p>17:33:56</p>
<p>За-261</p>
<p>Рішення прийнято. Бачите, у нас резерви ще є.</p>
<p>Шановні колеги, ставлю на голосування прийняття за основу, тобто в першому читанні проект 4160. Прошу голосувати.</p>
<p>&nbsp;</p>
<p>17:34:23</p>
<p>За-260</p>
<p>Рішення прийнято.</p>
<p>Скорочену процедуру є необхідність голосувати, голова комітету? Або в цілому є пропозиція.</p>
<p>Прошу включити мікрофон голові комітету. Є пропозиція в цілому і є пропозиція за скороченою процедурою. Який формат?</p>
<p>&nbsp;</p>
<p>ГЄЛЛЄР Є.Б. Не надо его голосовать. За скорочену процедуру, будь ласка.</p>
<p>&nbsp;</p>
<p>ГОЛОВУЮЧИЙ. За скорочену процедуру. Будь ласка. Шановні колеги, давайте, ну, пропозиція голови комітету. Я ж не можу тут примушувати комітет до іншої позиції.</p>
<p>Будь ласка, прошу підтримати скорочену процедуру до цього закону. Прошу голосувати.</p>
<p>&nbsp;</p>
<p>17:35:15</p>
<p>За-230</p>
<p>Рішення прийнято.</p>
<p>Шановні колеги, я би просив, щоб ми зараз, до мене підходив керівник фракції, і просив, щоб ми за скороченою процедурою зараз прийняли питання щодо державної реєстрації речових прав на нерухоме майно та їх обтяжень. Це питання, яке стосується об'єктів нерухомості в сільській місцевості і селяни дуже на цьому наполягають.</p>
<p>Нема є заперечень, щоб ми зараза це розглянули?&nbsp; Нема. 2252. Перед цим я прошу підтримати скорочену процедуру. Тому нам ще треба дуже важливе питання одне прийняти.</p>
<p>Будь ласка, прошу голосувати.</p>
<p>&nbsp;</p>
<p>17:36:06</p>
<p>За-213</p>
<p>Прошу, народного депутата Ничипоренка на трибуну.</p>
<p>&nbsp;</p>
<p>17:36:25</p>
<p>НИЧИПОРЕНКО В.М.</p>
<p>Шановні депутати, я прошу, дуже прошу вашої уваги. Особливо це стосується всіх депутатів, які пов'язані з аграрними округами. Але не тільки депутати, які пов'язані з аграрними округами, всі депутати мають на це питання звернути увагу.</p>
<p>Питання дуже просте. До 1992 року люди, які жили в сільській місцевості для того, щоб провести юридичні процедури із своїм майном, ішли до голови сільської ради, брали у нього довідку і на підставі цього могли продавати будинки, могли їх дарувати.</p>
<p>В 1992 році вийшов закон там, де люди мали отримувати свідоцтво на право власності. Люди, які все життя прожили в селі, не розуміли, що &nbsp;це таке. Сьогодні пенсіонеру – ще раз наголошує, що мова йде лише про будівлі, які збудовані до 1992 року, тільки до 1992-го, - сьогодні для того, щоб пенсіонеру, який не розумів, що таке державний акт на право власності, треба замовити підприємству, яке робить обстеження будинку, який людина збудувала ще в 80-х роках, і заплатити за це 10 або 8 тисяч гривень. Вона не в змозі цього зробити. Тобто мова не йде про те, щоб людині зробити щось дешевше, а мова йде, щоб людині надати державний акт на право власності на підставі довідки, яку йому випише голова сільської ради на підставі господарської книги. Така практика до 1992 року існувала, цей досвід є. Держава нічого не втратить, тому що люди, які цього досі не зробили, вони ніколи в житті вже цього не зроблять, вони ніколи в житті не звернуться в БТІ, бо в пенсіонера, який живе в сільській місцевості…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>НИЧИПОРЕНКО В.М. …10 тисяч гривень він ніколи не назбирає.</p>
<p>Тому я прошу прийняти цей закон за основу. І якщо не буде зауважень, то одразу сьогодні і прийняти цей закон в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, можемо без обговорення приймати рішення? Можемо. Це стосується, я підкреслюю, будинків до 1992 року. Тоді палаців не будували, зрозуміло. Може голосувати за основу або за основу і в цілому? За основу і в цілому.</p>
<p>Прошу, шановні колеги, визначитися і підтримати пропозицію: проект Закону 2252&nbsp; "Про державну реєстрацію речових прав на нерухоме майно та їх обтяжень". Прошу визначитися шановних народних депутатів за основу і в цілому.</p>
<p>&nbsp;</p>
<p>17:39:38</p>
<p>За-263</p>
<p>Рішення прийнято.</p>
<p>Дякую, що парламент дбає про селян.</p>
<p>Шановні колеги! Прошу, щоб ми зараз розглянули, встигли розглянути питання 4638. Це проект Закону про внесення змін до Закону України "Про столицю України - місто-герой Київ" (щодо надання Київському міському голові можливості реально впливати на розвиток міста). У нас тут два законопроекти. Я прошу підтримати, щоб встигли до завершення роботи, за скороченою процедурою. Прошу проголосувати.</p>
<p>&nbsp;</p>
<p>17:40:23</p>
<p>За-189</p>
<p>Рішення прийнято.</p>
<p>Шановні колеги! Нагадаю, що це проект 4638 та 3004. Давайте надамо авторам проектів слово. Перший виступає народний депутат України Віталій Володимирович Кличко. Будь ласка, Віталію Володимировичу.</p>
<p>&nbsp;</p>
<p>17:40:52</p>
<p>КЛИЧКО В.В.</p>
<p>Шановні колеги! Я впевнений в тому, що не потрібно зараз розказувати всім присутнім в залі, в якому стані на сьогоднішній день знаходиться Київ. Всі депутати зі всієї України знаходяться в Києві, на власні очі бачать все те, що відбувається у Києві. Той безлад, який на сьогоднішній день є, ті дороги, та інфраструктура, під'їзди і так далі.</p>
<p>Ті ж самі речі бачать всі мешканці, всі гості столиці, які приїжджають. Це наслідки тієї продуктивної роботи, яка була проведена попередньою владою, коли було порушення саме ключове – самоврядування в столиці.</p>
<p>В Києві вже більше, ніж 2 роки немає мера. Нема хазяїна і всі речі, які відбуваються в Києві, не відповідають статусу столиці, не відповідають взагалі статусу сучасного міста. Ми впевнені в тому, що на сьогоднішній день нам потрібно повернутись до Закону про столицю, де є чітке положення про об'єднання &nbsp;повноважень мера міста та голови КМДА. Це дозволить сконцентрувати можливість на надання послуг киянам на рішення тих проблем, з якими Київ сьогодні живе. Це проект рішення про зміни до Закону про столицю України місто Київ. Що надання Київському міському голові можливість реально впливати на розвиток міста.</p>
<p>Згідно частини першої статті 10.1 Закону України про столицю виконавчим органом Київської міської ради є Київська міська державна адміністрація – КМДА.</p>
<p>В зв'язку з даним фактом Конституційний Суд України в своєму рішення від 25 грудня 2003 року чітко та однозначно наголосив…</p>
<p>&nbsp;</p>
<p>ГОЛОВУЮЧИЙ. Дайте можливість завершити виступ.</p>
<p>&nbsp;</p>
<p>КЛИЧКО В.В. Київську міську державну адміністрацію має очолити лише особа, обрана Київським міським головою.</p>
<p>Однак, частина редакції Закону про столицю&nbsp; дозволяє ігнорувати рішення Конституційного Суду та призначити головою КМДА не Київського міського голови, а інших осіб, що позбавляють Київського міського голову можливості реально виконувати виконавчі владні повноваження та свою передвиборчу програму, що порушує права киян як територіальної громади та місцевого самоврядування.</p>
<p>За таких умов кияни стали чи не єдиною територіальною громадою України, перед якою виконавчі органи місцевої влади не несе політичну відповідальність, що є очевидним порушенням положень Європейської хартії місцевого самоврядування.</p>
<p>Окрім цього, відповідно до чинної редакції Закону України про столицю у випадку неутворення районів у місті Київрадою, як це запроваджено нині на рівні районів міста Києва, повністю зникає місцеве самоврядування…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>КЛИЧКО В.В. Оскільки територіальна громада Києва не може вплинути на районні місця Києва, державну адміністрацію через жоден зі своїх виборчих органів.</p>
<p>Ми пропоную відновити порядок, згідно якого КМДА може очолити тільки особа, обрана Київським міським головою, яка Президентом України призначається головою КМДА, що є особою у здійсненні місцевого самоврядування та виконавчої влади у місті Києві.</p>
<p>&nbsp;Я можу зачитувати цей закон, він, я впевнений у тому, що&nbsp; не вистачить часу. Але є чітка впевненість, що&nbsp; на сьогоднішній день нам потрібно, вкрай потрібно&nbsp; реалізовувати речі, які вже давно чекають кияни, і це&nbsp; можливо&nbsp; зробити в найкоротший час.</p>
<p>Наша пропозиція –&nbsp; повернутися&nbsp;&nbsp; до Закону про&nbsp; столицю, де&nbsp; є об'єднання повноважень&nbsp; міського голови&nbsp; та голови КМДА. Так як ми впевнені, що&nbsp; зміни&nbsp; почнуться з&nbsp; Києва, зміни в країні, це потрібно зробити в найкоротший строк. І це можливо тільки цим шляхом, коли кияни дають повноваження міського голови і він має&nbsp; можливість&nbsp; впливати і реалізовувати прагнення місцевих жителів&nbsp; для того, щоб реалізувати їх&nbsp; бажання&nbsp; жити&nbsp;&nbsp; в&nbsp; місті,&nbsp; в якому жити комфортно,&nbsp; яке&nbsp; є візитною карткою&nbsp; всієї країни.</p>
<p>Я прошу депутатів підтримати цей законопроект. Це вкрай важливо для того, щоб як можна швидше почати реформи, а реформи почнуться зі столиці. Прошу депутатів підтримати&nbsp;&nbsp; законопроект. Дякую&nbsp; за увагу.</p>
<p>&nbsp;</p>
<p>ГОЛОВУЮЧИЙ. Дякую,&nbsp; Віталій Володимирович.</p>
<p>Шановні колеги,&nbsp; давайте зараз заслухаємо альтернативний закон з цього питання. Народний депутат&nbsp; Павловський, а&nbsp; потім&nbsp; Наталія Василівна&nbsp; прокоментує&nbsp; ці&nbsp;&nbsp; два закони.</p>
<p>&nbsp;</p>
<p>17:46:13</p>
<p>ПАВЛОВСЬКИЙ А.М.</p>
<p>Андрій Павловський, фракція&nbsp; "Батьківщина". Шановні&nbsp;&nbsp; співвітчизники, шановні колеги, вашій увазі&nbsp; пропонується законопроект 3004, яким пропонується внести зміни до Закону "Про столицю України - місто-герой Київ", а саме: вилучити&nbsp; з нього статтю&nbsp; 10 прим.&nbsp; Цим буде відновлено&nbsp; традиційний&nbsp; порядок&nbsp; управління містом, коли&nbsp; міський голова очолює виконавчу владу в місті.</p>
<p>Хотів би нагадати&nbsp; статтю 141 Конституції, де зазначено, що територіальна громада&nbsp; міста Києва має право на основі загального рівного&nbsp; і прямого виборчого права обирати міського голову, який очолює виконавчий орган&nbsp; Київської міської ради та головує на засіданнях міської ради. Разом з тим ця стаття&nbsp; 10 прим. створює безпрецедентну ситуацію, коли&nbsp; до виконавчого&nbsp; органу міської ради створюється паралельний орган&nbsp; державної влади&nbsp; - міська&nbsp; державна адміністрація.&nbsp; Тому пропонується цю статтю вилучити.</p>
<p>Разом з тим хотів би нагадати, що Верховна Рада створила Конституційну комісію, яка готує&nbsp; зміни до Конституції. Як ми знаємо, вже в травні готові ми розглянути&nbsp; ці зміни, в яких взагалі передбачається&nbsp; ліквідація таких органів влади, як&nbsp; державні адміністрації, а створення&nbsp; при відповідних радах&nbsp; виконавчих органів.&nbsp;&nbsp;&nbsp;&nbsp;&nbsp;&nbsp; Тобто взагалі не потрібні будуть ці державні адміністрації і&nbsp; не треба буде об'єднувати&nbsp; ці посади. З огляду на це я пропоную&nbsp; взагалі зняти&nbsp; і мій законопроект, і попередній&nbsp; в зв'язку з тим, що&nbsp; скоро ми приймемо Конституцію і взагалі цих державних адміністрацій не буде.</p>
<p>Тому пропоную зняти з розгляду ці закони.</p>
<p>&nbsp;</p>
<p>ГОЛОВУЮЧИЙ. Шановні колеги!&nbsp; Я прошу від профільного комітету&nbsp; народного депутата Наталю Василівну Новак – заступника голови.</p>
<p>&nbsp;</p>
<p>17:48:19</p>
<p>НОВАК Н.В.&nbsp;</p>
<p>Шановні депутати,&nbsp; шановний Голово!&nbsp; Даний законопроект був предметом розгляду&nbsp; на Комітеті з питань державного будівництва і місцевого самоврядування&nbsp; 9 квітня 2014 року.</p>
<p>Члени комітету зауважили, що&nbsp; запропоновані зміни не викликають&nbsp; принципових заперечень, оскільки необхідність&nbsp; призначення міського голови, голови міської державної адміністрації,&nbsp; обраного територіальною громадою,&nbsp; також і головою КМДА витікає із статі&nbsp; 141 Конституції України, якою передбачено, що&nbsp; міський голова, обраний територіальною громадою,&nbsp; має очолювати виконавчий орган.&nbsp; При цьому за змістом частини першої&nbsp; статті 10-1 законопроекту виконавчим органом Київської міської ради&nbsp; є Київська міська державна&nbsp; адміністрація, що є&nbsp; особливістю здійснення&nbsp; місцевого самоврядування в місті Києві.</p>
<p>Вказане положення&nbsp; стосовно виконавчої&nbsp; влади в місті Києві&nbsp; узгоджується з рішенням&nbsp; Конституційного Суду&nbsp; України, яке висловлено&nbsp; у його рішенні від&nbsp; 25 грудня 2003 року, згідно з яким&nbsp; Київську міську державну адміністрацію&nbsp; має очолювати&nbsp;&nbsp;&nbsp; лише особа, обрана Київським міським головою.</p>
<p>Разом з тим комітет зауважив, що положення проекту неможливо реалізувати одразу, тому що сьогодні в Києві відсутній Київський міський голова. Тому комітет запропонував, що вказана норма набирає чинності&nbsp; з моменту обрання Київського міського голови в установленому законом порядку.</p>
<p>Також Науково-експертне управління дало позитивний висновок і ми пропонуємо проголосувати за цей закон, прийняти цей закон за основу. Це стосовно закону 4638.</p>
<p>Наступний закон це закон 3004. Комітет також розглянув цей закон і не дивлячись на те, що є позитивні висновки комітету з питань&nbsp; корупції, з питань бюджету комітет&nbsp;&nbsp; прийняв рішення …</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>НОВАК Н.В. … відхилити цей &nbsp;закон в зв'язку з тим, що цей закон&nbsp; руйнує норму, яка є особливістю здійснення місцевого самоврядування в місті Києві згідно Конституції, коли Київська міська державна адміністрація одночасно є виконавчим органом Київської міської ради.</p>
<p>Тому ми пропонуємо закон 4638 прийняти за основу, а закон 3004 відхилити. Дякую.</p>
<p>&nbsp;</p>
<p>ГОЛОВУЮЧИЙ. Зрозуміла пропозиція.</p>
<p>Шановні колеги, давайте два за – два проти і будемо приймати рішення. Прошу записатися на виступи.</p>
<p>Народний депутат Зарубінський, будь ласка.</p>
<p>&nbsp;</p>
<p>17:51:26</p>
<p>ЗАРУБІНСЬКИЙ О.О.</p>
<p>Дякую, Олександре Валентиновичу.</p>
<p>Шановні колеги, якщо кожний тут з присутніх, а у вас в усіх є серйозний досвід роботи в регіонах, роботи в органах місцевого самоврядування. Себе спитає, коли було краще: коли є єдиноначалля в управлінні містом, в координації роботи міських&nbsp; структур, чи коли є двовладдя? Всі ви скажете, що коли є двовладдя, однозначно закладена можливість конфлікту. Тобто конфліктогенність двовладдя… Я не знаю, можливо, це тільки в українських умовах, але ми живемо в українських умовах. Там, де є можливість двовладдя, там закладається конфлікт між головою ради і між міським головою.</p>
<p>За великим рахунком, вчора, коли відбувалося чергове засідання Конституційної комісії, пропонувалося серед змін до Конституції ліквідувати таке двовладдя на рівні регіонів, тобто сукупності вже громад, коли буде&nbsp; обласна рада і вона буде мати виконавчий комітет, і коли голова виконавчого комітету і буде здійснювати розпорядчі функції, управлінські функції в області, практично, всі представники&nbsp; політичних сил, незалежно від фракційної приналежності, це підтримували. Очевидно, оцей тренд, коли за місто, за область, за район має відповідати одна людина, є трендом правильним. Тому група "Суверенна європейська Україна" готова підтримувати і законопроект, який пропонував Віталій Кличко. І я не думаю, що є сенс відкликати, пане Андрію, ваш законопроект, бо змістом він правильний, він сучасний, і він такий, який буде діяти на благо городян. Тому ми будемо підтримувати ці законопроекти. &nbsp;Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Будь ласка, народний депутат Гузенко.</p>
<p>&nbsp;</p>
<p>17:53:19</p>
<p>ГУЗЕНКО К.О.</p>
<p>30-й виборчий округ, народний депутат Костянтин Гузенко.</p>
<p>Прошу передати слово фахівцю з цього питання народному депутату Євгену Карташову.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, включіть мікрофон Євгена Карташова.</p>
<p>&nbsp;</p>
<p>17:53:33</p>
<p>КАРТАШОВ Є.Г.</p>
<p>Уважаемые коллеги! Я сегодня обращаюсь ко всем, кто сидит в этом зале. Мы, очевидно, все виноваты на те процессы, которые протекают в городе Киеве. Этот замечательный, красивый, показательный для Европы город сегодня превратился в определенный цыганский табор. Это все потому, что у нас нет руководства, нет мэра столько лет.</p>
<p>И я считаю, что законопроект, который вынесен сегодня – 4638, требует нашей поддержки. И я думаю, что в одном лице человека, которого избрали, должен после этого утверждаться Президентом Украины. Потому, что это столица. Она несет двойную нагрузку и как орган самоврядування, и как орган, который является сегодня, управляет именно исключительно городом столицей.</p>
<p>Рассмотрение данного вопроса и корректировка, которая должна была приведена быть в наших законах, является сегодня главной и определяющей. И я думаю, что мы своим решением должны наконец принять такое грамотное решение, которое больше никогда не позволит превращать сегодня город-герой Киев в тот вид, в тот образ, который есть на сегодняшний день.</p>
<p>Мы должны отдать должное тем людям, которые боролись за свободу, за независимость, прошли этот этап. И нужно сегодня наш город Киев превратить в образцовый по-настоящему город-столицу Европы. Я хочу, чтобы мы, приняв этот закон, почувствовали всю меру ответственности каждый из нас. И приложили усилия для того, чтобы приехав к нам сюда все зарубежные представители, сказали, вот здесь Европа. Вот так мы должны действовать всегда.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, прошу включити мікрофон народному депутату Кайді.</p>
<p>&nbsp;</p>
<p>17:55:34</p>
<p>КАЙДА О.П.</p>
<p>Прошу передати слово активному політичному і громадському діячу міста Києва Андрієві Іллєнко.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>17:55:52</p>
<p>ІЛЛЄНКО А.Ю.</p>
<p>Дякую. Андрій Іллєнко, фракція Всеукраїнського об'єднання "Свобода", місто Київ. Шановні друзі! Обов'язково треба голосувати і підтримувати цей законопроект і обидва з них. Тому що місто Київ за останні роки отримало безпрецедентну ситуацію, коли у місті було повністю ліквідовано місцеве самоврядування. І це відбулося як на рівні тому, що минула влада блокувала проведення виборів у місті Києві як міської ради, так і міського голови. І це стосувалося певних законодавчих та інституційних змін, коли в Києві ліквідовувалися навіть самі інститути місцевого самоврядування. Обмежувалося, фактично зводилося нанівець повноваження міського голови, ліквідувалися районні ради. До речі, це питання теж не варто забувати, районні ради треба відновлювати.</p>
<p>Тому, звичайно, Всеукраїнське об'єднання&nbsp; "Свобода", яке завжди послідовно займало позицію на захист інтересів Києва і київського самоврядування, звичайно ми будемо підтримувати обидва законопроекти.</p>
<p>І хотілося б буквально два слова сказати про те, що говорилося попереднім виступаючим. Виявляється, про те, що головна проблема Києва – це те, що ще в Києві стоїть Майдан. Я думаю, що це не головна проблема Києва. Я думаю, що головна проблема Києва – це те, що його роками розграбовували такі політичні сили, як Партія регіонів, яка в свій час підтримувала Черновецького, хочу нагадати, і в Київській міській раді була в нього в коаліції, а потім підтримувала пана Попова, якого в Києві ніхто не обирав, який проводив таку саму політику руйнування міста, яку проводив Черновецький, і повністю зруйнував місцеве самоврядування у місті Києві.</p>
<p>Тому варто зараз, я думаю, говорити саме про відновлення самоврядування. А кияни, коли вони зможуть самі керувати своїм містом, коли вони зможуть обирати собі владу, я думаю, вони самі вирішать, як їм краще наводити лад в своєму місті. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Чумак.</p>
<p>&nbsp;</p>
<p>17:57:47</p>
<p>ЧУМАК В.В.</p>
<p>Віктор Чумак, 214 виборчий округ, місто Київ, Дніпровський район. Шановні колеги, я прошу вас підтримати цей проект закону, проголосувавши його і за основу, і в цілому. Чому, які аргументи?</p>
<p>Ви знаєте, я дуже часто зустрічаюся з нашими виборцями, з киянами, з мешканцями Дніпровського району. Я дуже часто від них чую від них чую слова: коли нарешті в Києві буде відповідальна і дієва, і законна влада. Півтора року Київ живе без обраного міського голови. Півтора року Київ живе в умовах безладдя і безвідповідальності. Саме, напевно, міський голова може повністю відповідати за події і життя міста Києва. Але цей міський голова повинен бути не просто &nbsp;декоративним міським головою, який останнім часом був у нас пан Черновецький. А це повинна бути людина, якому повинні бути надані всі повноваження щодо організаційної, правової, фінансової самостійності, самостійності&nbsp; міста.</p>
<p>Ви знаєте, я напевно є теж прихильником тієї ж самої ідеї, про яку казав Андрій Павловський щодо взагалі повної ліквідації державних адміністрацій або перетворення державних адміністрацій в органи, які б суто наглядали за виконанням законів у містах або там мінімальною реалізовані у виконавчу владу.&nbsp; Але, на жаль, не такий я оптиміст як пан Андрій щодо дуже швидких змін до Конституції в цьому плані і реалізація нових законодавчих функцій.</p>
<p>Тому, вважаю, що сьогодні ми повинні підтримати цей закон. Надати людині, яка буде обрана міським головою право і функції голови Київської міської державної адміністрації з можливістю повністю реалізувати київську політику.</p>
<p>Але я хочу вам сказати, що комітет звернув увагу, що положення проекту неможливо реалізувати одразу після його прийняття в зв'язку з відсутності у Києві законно обраного міського голови.</p>
<p>Тому, я думаю, що було б доцільно скорегувати "Прикінцеві положення" проекту і передбачити, що закон, який пропонується в проекті набирає чинності…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>17:59:57</p>
<p>ЧУМАК В.В..... дайте закінчити, будь ласка. З моменту обрання Київського міського голови в установленому законом порядку. Я пропоную проголосувати цей проект за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Зрозуміла пропозиція.</p>
<p>Будь ласка, по одній хвилині фракції, які не отримали можливість виступити. В'ячеслав Кириленко, будь ласка.</p>
<p>&nbsp;</p>
<p>18:00:18</p>
<p>КИРИЛЕНКО В.А.</p>
<p>В'ячеслав Кириленко, партія "За Україну!", фракція "Батьківщина".</p>
<p>Шановні колеги і шановні кияни! Я вважаю, що якраз, якщо ми приймемо <a name=Temp></a>&nbsp;принаймні, перший з цих законопроектів, то зміни з Києва не розпочнуться, хоча б тому, що це дещо архаїчна схема,&nbsp; яка запропонована у цьому законопроекті.</p>
<p>Весь світ і самоврядування в світі іде інакшим шляхом: обираються громадою ради, ради обирають виконкоми або виконавчі органи і паралельно при потребі діють адміністрації, які слідкують за дотриманням законодавства. В усьому світі у великих містах є міський голова, він, як правило, очолює уряд міста, і є префектура чи адміністрація, яка слідкує за дотриманням Конституції і законодавства. Причому в багатьох випадках керівник уряду, голова міської ради і цей&nbsp; керівник адміністрації – це різні особи.</p>
<p>У нас пропонується знову критична централізація повноважень, і у нас знову пропонується в Києві повернути в одній особі: київський міський голова – раз, він же головує на засіданнях київської міської ради&nbsp; - два і він же глава київської міської адміністрації – три. Для того, щоб з таким валом повноважень впоратись, повинні бути необхідні компетенції і необхідно, щоб був вагомий антикорупційний механізм в столиці України. А цього, особливо другого, немає. Це означає, що після прийняття такого закону знову ризик корупціогенності і концентрації повноважень в одних руках для Києва і киян стане максимально критичним.</p>
<p>Тому ми пропонуємо повернутись до розгляду того законопроекту, який є в реанімаційному пакеті, і який підтримує громадськість – 4289,&nbsp;&nbsp;&nbsp;&nbsp;&nbsp; &nbsp;який передбачає: рада, виконком і адміністрація, яка має обмежені повноваження. Повернутися до…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>КИРИЛЕНКО В.А. Повернутися до Закону "Про органи самоорганізації населення", а це мікрорайони, і до Закону "Про загальні збори громадян". І в ці в комплексі три законопроекти почнуть вирішувати проблему місцевого самоврядування так, як це зараз диктує європейський досвід, а не так, як ми звикли: шляхом концентрації надповноважень в одних руках.</p>
<p>Тому "Батьківщина" пристає на пропозицію Андрія Павловського. Ми пропонуємо зняти обидва законопроекти з розгляду і не голосувати за них. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я продовжую засідання парламенту. Прошу не розходитися народних депутатів. До прийняття рішення з цього питання.</p>
<p>Будь ласка, мікрофон, одна хвилина, народному депутату Журавському включіть. І будемо виходити на голосування.</p>
<p>&nbsp;</p>
<p>18:03:26</p>
<p>ЖУРАВСЬКИЙ В.С.</p>
<p>Шановні колеги, про що йде мова? Мова ж не йде про вибори в два тури чи в один тур. Тут якраз розгорнулася дискусія з цього приводу. Мова йде про те, щоб повернутися до ситуації, яка була в Києві, коли і мером, і головою Київської міської державної адміністрації був Олександр Олександрович Омельченко. Тобто ми повертаємося до основного принципу місцевого самоврядування: громада обирає мера, і на підставі цього гарант Конституції – Президент України призначає голову Київської міської державної адміністрації.</p>
<p>Я виступаю від себе. І я особисто буду голосувати за цей законопроект, який презентував Віталій Кличко. Дякую.</p>
<p>&nbsp;</p>
<p>ГОЛОВУЮЧИЙ. Зрозуміло.</p>
<p>Шановні колеги, будь ласка, ми виступили всі, хто записався. Ну, одну хвилину. Народний депутат Бондар – і будемо приймати рішення.</p>
<p>&nbsp;</p>
<p>18:04:33</p>
<p>БОНДАР В.В.</p>
<p>Шановні колеги, я звертаюся до вас. Давайте все ж таки реально підійдемо до ситуації. Два роки Київ очікував на те, що у місті врешті-решт&nbsp; появиться&nbsp; господар, який буде реально займатися містом, комунальним господарством і так далі.&nbsp; Зараз нам&nbsp; В'ячеслав Кириленко, мій колега, з усією повагою, пропонує&nbsp; призначити&nbsp; знову свадебного&nbsp;&nbsp; генерала, який буде&nbsp; потім&nbsp; мати свої повноваження, ще два керівника буде в Києві. Три керівника на&nbsp; Київ –&nbsp; це&nbsp; занадто. В областях є&nbsp;&nbsp; керівник, він працює, глава адміністрації, він виконує&nbsp; всі функції,&nbsp; і ніхто не говорить,&nbsp; дати&nbsp; йому ще два помічника з різними повноваженнями. Чомусь ми&nbsp; приїжджаємо у&nbsp; великі міста Лондон, Нью-Йорк,&nbsp; Мюнхен – там один мер&nbsp; виконує&nbsp; всі функції і нормально справляється, і це не &nbsp;Київ, вибачте. Тому&nbsp; я пропоную, давайте&nbsp; підтримаємо цей законопроект і врешті-решт&nbsp; даємо киянам можливість отримати свого мера, який буде повністю відповідати за всю політику в місті, за господарство, за комунальне господарство,&nbsp; за&nbsp; координацію діяльності всіх відомств і так далі. І не розпорошувати повноваження між великою кількістю&nbsp; людей, які потім будуть ділити між собою повноваження і один одному заважати працювати.</p>
<p>Дякую. Прошу підтримати&nbsp; цей законопроект.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги,&nbsp; я прошу&nbsp; зараз сісти на свої робочі місця. Всі виступили, хто записався, навіть понад цього. І&nbsp;&nbsp; давайте приймати рішення в порядку, так як стоять&nbsp; у нас в порядку денному ці закони: спочатку –&nbsp;&nbsp; 4638, після –&nbsp; 3004.</p>
<p>Прошу , шановні колеги,&nbsp; визначитись і прийняти... Я спочатку за основу, коли за основу пройде&nbsp; і не&nbsp; буде зауважень, я&nbsp; поставлю&nbsp; і в цілому.</p>
<p>Прийняти&nbsp; за основу законопроект&nbsp; 4638. Прошу голосувати, шановні колеги.</p>
<p>&nbsp;&nbsp;</p>
<p>18:06:28</p>
<p>За-162</p>
<p>Рішення не прийнято.</p>
<p>Будь ласка, наступний закон, зараз-зараз колеги пройдемо наступний закон і тоді я дам можливість для реплік. 3004 прошу визначитись&nbsp; шановних народних депутатів щодо закону 3004 проект Закону про внесення змін до Закону України "Про столицю".</p>
<p>Будь ласка, прошу голосувати шановні колеги за основу.</p>
<p>&nbsp;</p>
<p>18:07:13</p>
<p>За-163</p>
<p>По фракціях, будь ласка. Партія регіонів – 21, "Батьківщина" -11"УДАР"-36, "Економічний розвиток" – 2, "Суверенна європейська Україна" – 30, "Свобода" – 34, Компартія – 0, позафракційні – 24.</p>
<p>Народний депутат Пацкан, просить слово. Будь ласка.</p>
<p>&nbsp;</p>
<p>18:07:33</p>
<p>ПАЦКАН В.В.</p>
<p>Шановний Головуючий! Шановні колеги!&nbsp; Що зараз відбувається ми зараз знову намагаємося відійти від норм демократичних, які повинні бути&nbsp; у європейській столиці. Це якщо&nbsp; фракція "Батьківщина" і депутати вносять законопроект і потім за нього не&nbsp; голосують, як це називається? Тобто вони голосують проти киян і проти самоврядування в місті Києві.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, я прошу, коли мені керівники фракцій скажуть, що є голоси, &nbsp;я можу повернутися до цього&nbsp; питання. Будь ласка, народного депутата Павловського включіть мікрофон, автора закону. Може, спробуємо проголосувати. Давайте.</p>
<p>&nbsp;</p>
<p>18:08:16</p>
<p>ПАВЛОВСЬКИЙ А.М.</p>
<p>Колеги, ви… Ну, не треба "Батьківщину". "Батьківщина" все зробила, якщо ви пам'ятаєте, щоб в Києві було відновлено самоврядування, і коли Янукович позбавив&nbsp; нас Магдебурзького права.</p>
<p>А зараз зверніть увагу, що я сказав, що я взагалі виступаю проти діяльності так званих "державних адміністрацій". Повинні бути ради, обрані народом, повинні бути міські голови, які і керують цими виконавчими органами, як вони там будуть&nbsp; називатися, виконавчими комітетами чи так по-іншому якось, але це повинно бути саме те, що делеговане радою повноваження цим виконавчим органам.</p>
<p>І ми якраз готуємо Конституцію, зверніть увагу,&nbsp; яку ми вже в травні будемо розглядати зміни до Конституції щодо посилення місцевого самоврядування, де цих державних адміністрацій не буде. Підкреслюю: не буде! А будуть виконавчі органи.</p>
<p>То не треба поспішати поперед батька в пекло!&nbsp; Давайте голосувати за Конституцію.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, у нас 5 хвилин ще є до 18.15, як може працювати Верховна Рада. Я хочу вас повідомити, зараз мені зателефонували з Донецької області, український спецназ звільнив від терористів аеропорт у місті Краматорськ. <i>(Оплески)</i> І я переконаний, що скоро ні в Донецьку, ні в інших регіонах терористів у нас не буде, а будуть вони на лаві підсудних там, де їм місце.</p>
<p>Шановні колеги, я прошу, у нас є проект Постанови, внесли представники Харківської області, про зміну і встановлення меж міста Барвінкове Барвінківського району Харківської області.</p>
<p>Шановні колеги, є пропозиція Харківську область підтримати. Це просте питання. воно не потребує важкої праці і проголосувати його без обговорення, нема заперечень? Катерина Ващук мене повністю підтримує, дякую.</p>
<p>Шановні колеги, прошу повернутися до цього питання і прийняти рішення. І зараз, і потім Володимиру Михайловичу дам репліку обов'язково.</p>
<p>Прошу, шановні колеги,&nbsp; повернутися до цього питання. Барвінкове, будь ласка, красива назва міста, зміна і встановлення меж. Прошу повернутися до цього питання. Прошу проголосувати, шановні колеги.</p>
<p>Ні, шановні колеги, я прошу зняти голосування, тому що я бачу, що ми зараз уже депутати поспішили піти. А ну, колеги, вставте картки, нема бажання у депутатів працювати.</p>
<p>Будь ласка, включіть мікрофон Володимира Михайловича Литвина.</p>
<p>&nbsp;</p>
<p>18:10:58</p>
<p>ЛИТВИН В.М.</p>
<p>Шановний Голово, шановні колеги, я з приводу попереднього голосування. По-перше, не встигли всі депутати&nbsp; проголосувати, до речі, і не всі&nbsp; картки спрацювали. Я, наприклад, голосував, картка показала, що не голосував.</p>
<p>Тому є таке прохання: для того, щоб зберегти нашу налаштованість на роботу і зберегти оцю коаліцію, яка дуже важко приймає рішення, давайте завтра повернемося і приймемо рішення, відкинувши всі політичні мотиви. Бо я відчуваю, що коли ми не приймемо узгодженого рішення, навіть наступивши на горло власній політичній пісні, (я прошу заспокоїтися) … Я думаю, що встигли вже розподіліти всі посади, ми за вас тільки голосуємо. То заспокойтесь, будь ласка. Давайте завтра проголосуємо і приймемо рішення. І це буде привільне рішення, це допоможе нам приймати далі рішення і працювати, інакше, я бачу, що роботи не буде. Дякую.</p>
<p>&nbsp;</p>
<p>ГОЛОВУЮЧИЙ. Зрозуміла пропозиція. Шановні колеги, будь ласка, Соболєва Сергія включіть мікрофон.</p>
<p>&nbsp;</p>
<p>18:12:02</p>
<p>СОБОЛЄВ С.В.</p>
<p>Шановні колеги. Соболєв, фракція "Батьківщина". Ви знаєте, мене "уміляє"&nbsp; Партія регіонів, яка в свій час знищила посаду мера, призначила так званого губернатора в місті Києві, а тепер розказує, як вона буде рятувати місцеве самоврядування. Колеги, або ми дуримо Схід і Захід,&nbsp; або ми голосуємо Конституцію, в якій є мер і є голова виконкому. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, пропозицію депутатів я поставлю завтра на повторне повернення до цього питання. І прошу тоді депутатів визначитися з цього питання. Будь ласка, дякую за роботу. Верховна Рада продовжить свю діяльність наступного дня з 10-ї ранку. До побачення.</p>
<p>&nbsp;</p>
<p>&nbsp;</p>
<p>&nbsp;</p>

