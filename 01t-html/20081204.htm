Стенограма пленарного засідання
04 грудня 2008
<div>
<p align=center>ЗАСІДАННЯ&nbsp; СОРОК&nbsp; П’ЯТЕ&nbsp;</p>
<p align=center>Сесійний зал Верховної Ради України</p>
<p align=center>4 грудня&nbsp; 2008 року, 10:00 година</p>
<p align=center>Веде засідання Перший заступник Голови Верховної Ради України О.В.ЛАВРИНОВИЧ</p>
<p><b>&nbsp;</b></p>
<p>ГОЛОВУЮЧИЙ. Доброго ранку, шановні народні депутати і гості Верховної Ради! Прошу підготуватись до реєстрації. Увімкніть, будь ласка, систему „Рада”.</p>
<p>10:01:45</p>
<p>В залі зареєстровано 390 народних депутатів України. Ранкове пленарне засідання оголошую відкритим.</p>
<p>Шановні колеги, сьогодні у нас 4 грудня і день народження у наших колег: Бондаренка Володимира Дмитровича (о п л е с к и), Ковальової Юлії Вікторівни (о п л е с к и) і Олійника Святослава Васильовича (о п л е с к и). Прошу привітати наших колег.</p>
<p>Шановні колеги, ми з вами мали перерву, яка мала бути присвячена ефективній роботі в парламентських комітетах, і завершенню консультацій між парламентськими фракціями щодо обрання Голови Верховної Ради України. Сьогодні о дев’ятій годині ранку ми провели нараду з керівниками всіх парламентських фракцій. На цій нараді ми отримали інформацію про те, що консультації щодо обрання Голови Верховної Ради України на сьогоднішній день не завершені.</p>
<p>Друге. Те, що з 26 проектів законів, які були тиждень тому зареєстровані у Верховній Раді для розгляду, тільки три підготовлені зараз до можливого розгляду в сесійній залі парламенту. 12 таких проектів законів готуються до розгляду після того, як вони були розглянуті в комітетах, але комітети їх ще не оформили і не <a name=Temp></a>подали для тиражування, щоб роздавали депутатам. 11 проектів законів готується до розгляду комітетами, які призначенні на сьогодні і на завтра. Ось такий реальний стан речей, які в нас сьогодні є.</p>
<p>Я прошу ще раз всіх голів комітетів і керівників парламентських фракцій організувати&nbsp; ефективну роботу парламентських комітетів, щоб ми отримували в сесійній залі вчасно і добре підготовленні проекти, які можна буде розглядати і&nbsp; ухвалювати тут, в сесійній залі парламенту.</p>
<p>Тепер щодо пропозицій, які були внесені керівниками депутатських фракцій для того, щоб ми сьогодні ухвалили рішення тут, в сесійній залі парламенту.</p>
<p>Перша. Двома фракціями пропонувалося, щоб ми сьогодні розпочали наш пленарний день з виступів від парламентських фракцій, уповноважених представників.</p>
<p>Друга пропозиція, яка була, щоб ми сьогодні визначились про проведення у вівторок спеціального засідання сесії Верховної Ради України для обговорення ситуації в державі із запрошенням Президента України і&nbsp; Кабінету Міністрів України.</p>
<p>І третя пропозиція – це про те, щоб ми сьогодні&nbsp; і завтра працювали в комітетах, і завершили розгляд цього першого антикризового пакету, і наступний пленарний тиждень, щоб ми зробили пленарним. Ось такі три пропозиції,&nbsp; які були внесені керівниками парламентських фракцій для того, щоби сесійний зал визначився.</p>
<p>Я ставлю на голосування пропозицію про те, щоб відступити від Регламенту і сьогодні зараз провести виступи уповноважених представників від фракцій (30 хвилин) в сесійній залі. Прошу визначатися.</p>
<p>&nbsp;</p>
<p>10:05:51</p>
<p>За-95</p>
<p>Рішення не прийнято.</p>
<p>Будь ласка, по фракціях. Партія регіонів – 39,&nbsp; „Блок Юлії Тимошенко” – 7,&nbsp; „Наша Україна – Народна Самооборона” – 2, комуністів – 27, „Блок Литвина” – 20.</p>
<p>Друга пропозиція – про проведення&nbsp; у вівторок спеціального засідання Верховної Ради України для обговорення ситуації у державі із запрошенням Президента України&nbsp; та Кабінету Міністрів України. Я прошу, будь ласка,&nbsp; визначатися щодо можливості проведення такого засідання. Прошу визначатися.</p>
<p>&nbsp;</p>
<p>10:06:40</p>
<p>За-353</p>
<p>Рішення прийнято.</p>
<p>По фракціях, будь ласка. Партія регіонів – 148, „Блок Юлії Тимошенко” – 146, „Наша України – Народна Самооборона” – 12, комуністів – 27, „Блок Литвина” – 20.</p>
<p>І остання пропозиція, яку я ставлю на голосування, про зміну&nbsp; календарного плану з тим, щоб сьогодні і в п’ятницю народні депутати України&nbsp; працювали&nbsp; у комітетах і завершили розгляд тих проектів,&nbsp; які передбачають вплив на ситуацію з кризовим явищем у державі, і щоб наступний пленарний тиждень ми зробили пленарним.</p>
<p>Прошу, будь ласка, визначатися.</p>
<p>&nbsp;</p>
<p>10:07:46</p>
<p>За-303</p>
<p>Рішення прийнято.</p>
<p>По фракціям, будь ласка. Партія регіонів – 145, „Блок Юлії Тимошенко” – 150, „Наша України – Народна Самооборона” – 8, комуністів –0, „Блок Литвина” – 0.</p>
<p>На цьому ранкове пленарне засідання оголошую закритим.&nbsp; Наступне пленарне засідання відбудеться у вівторок о 10-ій годині ранку.</p>
<p>&nbsp;</p>
</div>
