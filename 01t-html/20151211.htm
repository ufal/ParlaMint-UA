Стенограма пленарного засідання
11 грудня 2015
&nbsp;
<p align=center>ЗАСІДАННЯ СОРОК ПЕРШЕ</p>
<p align=center>Сесійний зал Верховної Ради України</p>
<p align=center>11 грудня 2015 року, 10 година</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>10:00:41</p>
<p>ГОЛОВУЮЧИЙ.</p>
<p>Добрий ранок, шановні колеги&nbsp; народні депутати!&nbsp; Будь ласка,&nbsp; прошу, займайте свої місця у залі Верховної Ради України. Для того щоб ми розпочали нашу роботу, прошу всіх підготуватись до реєстрації.&nbsp; Будь ласка,&nbsp; шановні колеги.</p>
<p>Традиційно: п'ятниця – маємо "годину запитань до Уряду". У сесійній залі&nbsp; Верховної Ради&nbsp; України&nbsp; присутній&nbsp; Прем'єр-міністр України Арсеній Петрович Яценюк. Вітаємо, Арсенія Петровича. І повний склад&nbsp; Кабінету Міністрів&nbsp; України.&nbsp;&nbsp;&nbsp;&nbsp;&nbsp;</p>
<p>Будь ласка,&nbsp; шановні колеги, прошу підготуватись до реєстрації. Будь ласка, заходьте до залу.</p>
<p>Шановні колеги, прошу вас звернути увагу на проект Постанови про звернення Верховної Ради України до парламентів іноземних держав, Європейського парламенту, міжнародних парламентських асамблей щодо продовження та посилення санкцій проти Російської Федерації за організацію терористичних атак… актів в Україні (реєстраційний номер 3623). Я просив би вас вивчити, це буде профільний комітет Ганни Гопко і автор цієї постанови – Ірина Фріз. Тому я попросив вас вивчити, бо після того ми почнемо її розгляд.</p>
<p>Будь ласка, шановні колеги, підготувалися до реєстрації, реєструємось. Прошу включити систему "Рада" для реєстрації народних депутатів.</p>
<p>&nbsp;</p>
<p>10:05:00</p>
<p>293 народних депутата зареєстровано в залі Верховної Ради України.&nbsp; Оголошую ранкове засідання Верховної Ради відкритим.</p>
<p>А також, за традицією, хочу привітати наших колег народних депутатів України з днем народження, а саме: Григорій Тіміш, а також Микола Томенко.</p>
<p>Шановні колеги, вітаємо вас з днем народження! Добра і здоров'я.</p>
<p>Шановні колеги, розпочинаємо "годину Уряду". Є пропозиція: доповідь Прем'єр-міністра, виступ Прем'єр-міністра – 15 хвилин і потім 45 хвилин – на запитання.</p>
<p>Будь ласка…</p>
<p>&nbsp;</p>
<p>ГОЛОС ІЗ ЗАЛУ. <i>(Не чути) </i></p>
<p>&nbsp;</p>
<p>ГОЛОВУЮЧИЙ. Якої процедури? Я вам зараз передам Регламент, там процедура записана.</p>
<p>Будь ласка, Арсеній Петрович Яценюк на трибуну.</p>
<p>&nbsp;</p>
<p>10:06:29</p>
<p>ЯЦЕНЮК А.П.</p>
<p>Вельмишановний пане Голово Верховної Ради України! Вельмишановні народні депутати України! Вельмишановний український уряд, який рік тому разом з членами українського парламенту затвердив Програму діяльності Кабінету Міністрів України.</p>
<p>Шановні народні депутати! Дозвольте мені повернутися в коротку історію всього-на-всього річної давнини. Рік тому нова проєвропейська українська коаліція підписала коаліційну угоду. Тоді нас було п'ять проєвропейських партій, які взяли на себе відповідальність за долю країни. Протягом цього року ми багато що зробили. Протягом цього року нам багато чого вдалось. Але нам теж ще треба спільно, набагато більше всім зробити.</p>
<p>На превеликий жаль, тоді нас було п'ятеро, і під аплодисменти, і з посмішками всі п'ять партій коаліції формували саме цей уряд, покладали на нього відповідальність, і український народ покладав і покладає відповідальність на всіх законно обраних народних депутатів України. Одна з партій – шановного Олега Валерійовича – залишила коаліцію.</p>
<p>Але я хотів би окремо відзначити, що всі наші успіхи – це наші спільні успіхи. І, не дивлячись на доволі складну політичну ситуацію в стінах українського парламенту, від імені уряду я хочу подякувати кожній фракції коаліції, в першу чергу – "Народному фронту", "Блоку Петра Порошенка", "Самопомочі", "Батьківщині" і навіть фракції, яка залишила коаліцію – це Радикальна партія, за те, що ви підтримували ініціативи уряду, а також окремим народним депутатам України.</p>
<p>Я усвідомлюю, які складні рішення нам треба було приймати. Уряд завжди сповідував наступну політику: все, що добре – це заслуга народних депутатів України, все, що погано – це відповідальність персонально Прем'єр-міністра. Але ми зробили багато для нашої країни<i>. </i>Я хотів би дуже чітко, щоб ми всі разом для себе з'ясували, що було зроблено і який порядок денний необхідний на 2016 рік, де у нас є прогалини, а де у нас є реальні результати.</p>
<p>&nbsp;На цій трибуні рік тому я відверто вам і чесно сказав: ніхто нікому золоті гори обіцяти не буде, країна в надзвичайно складній ситуації. Країна була на межі дефолту, країна була на межі банкрутства. Країна була без армії, без поліції, країна була фактично без влади. І ми разом з вами сформували нову українську владу і зробили багато для того, щоби Україна продемонструвала всьому світу і українському народу, що ми здатні&nbsp; боротися і здатні досягати результатів.</p>
<p>Загадайте цифри, які були на єдиному казначейському рахунку. Не було чим платити не те, що за нові танки, за нове озброєння, заробітну платню службовцям, не було платити взагалі нічим. 108 тисяч гривень – це кошти, які були на єдиному казначейському рахунку держави.</p>
<p>Сьогодні завдяки тому бюджету, який ви критикували, але прийняли в минулому році, ми додатково отримали доходів плюс 40 відсотків. Завдяки тій бюджетній децентралізації, яку ви критикували, але прийняли, місцеві бюджети додатково отримали також 40 відсотків. І сьогодні на рахунках казначейства України загалом коштів державного бюджету, місцевих бюджетів, золотовалютних резервів – 95 мільярдів гривень. Це ті гроші, які дають нам можливість вчасно виплачувати заробітну платню, пенсії, всі соціальні виплати, повністю фінансувати українські Збройні Сили, повністю закрити програму пільг і субсидій і тримати економічну і соціальну стабільність в країні.</p>
<p>Я окремо хотів би зупинитися на інших показниках: мова йде про золотовалютні резерви країни. Нагадаю: тоді, коли ми з вами взяли владу спільно завдяки волі українського народу, обсяг золотовалютних резервів в Україні складав всього-на-всього 6 мільярдів доларів. Сьогодні обсяг золотовалютних резервів центрального банку країни складає 13 мільярдів американських доларів. Нам вдалося стабілізувати ситуацію в банківському секторі, нам вдалося зробити так, щоб фінансова система почала активно працювати.</p>
<p>По боргах. Я також хочу подякувати українському парламенту за прийняття рішень щодо підтримки реструктуризації боргових зобов'язань країни. Коли ми прийшли в українську владу, загальний обсяг заборгованості України складав 73 мільярди американських доларів. Ми з вами провели реструктуризацію, завдяки якій списали частину боргів, а іншу частину боргів переклали на 4 роки. Я підкреслюю: не ми брали ці борги. За 4 роки колишнього режиму вони взяли 35 мільярдів американських доларів.</p>
<p>І так,&nbsp; коли ми прийшли, у нас було 73 мільярди зовнішніх боргів. На&nbsp; сьогоднішній день сума&nbsp; боргових зобов'язань України складає 66 мільярдів доларів. Мінус 6 мільярдів. Це відповідь тим, які кажуть, що ми берем кредити і збільшуєм борги. Ми навчились брати кредити і зменшувати борги.</p>
<p>Ми&nbsp; берем ці кредити виключно тому, щоб замістити дорогі&nbsp; кредити, які брали попередні уряди, дешевим і&nbsp; довшим ресурсом і зменшити боргове навантаження. Завдяки операції реструктуризації нам вдалось на&nbsp; 2016 рік зменшити суму обслуговування державних боргів (це те, що з Державного бюджету ми платим&nbsp; кредиторам) майже на&nbsp; 10 мільярдів гривень.</p>
<p>Також, шановні народні депутати, завдяки нашому спільному рішенню ми реструктуризували заборгованість українських банків. Це Ощадного банку та "Укрексімбанку". Ми реструктуризували заборгованість "Укрзалізниці". Ми реструктуризували заборгованість КБ "Південне". Ми&nbsp; реструктуризували заборгованість Укравтодору. Тобто наше спільне завдання по зменшенню боргів і по зменшенню&nbsp; боргового навантаження виконується.</p>
<p>Тепер щодо економічного зростання. Я далекий від того, щоби вам сказати, що у нас уже світле економічне зростання, і ми попереду планети&nbsp;&nbsp; всієї в частині економічного росту. Це не є правда, для цього треба ще дуже багато працювати. Але коли протягом 4 років у нас іде постійне падіння всіх економічних показників, і вперше за минулий квартал ми&nbsp; продемонстрували невеликий, але ріст – 0,7 відсотка росту ВВП, це реальна ознака того, що в 2016 році ті 2 відсотки економічного зростання, які закладені в макроекономічному прогнозі, нами можуть бути реально досягнуті.</p>
<p>Окремо по соціальним стандартам. Я усвідомлюю не просто всю критику, а всі проблеми, які пов'язані з складною фінансовою ситуацією і ті умови&nbsp; виживання, які сьогодні є для всіх громадян України. Але в цих умовах у вересні місяці нам спільно вдалось збільшити соціальні стандарти на 13 і 19 відсотків відповідно. 12,5 мільйонів громадян України отримали додаткові кошти з державного бюджету, за який ви проголосували, і з вересня місяця ми зробили перший крок, майже як за 3 роки, щодо підвищення соціальних стандартів.</p>
<p>Сьогодні уряд вніс до парламенту Закон України "Про Державний бюджет", і ми плануємо на наступний рік підвищення соціальних стандартів на 12 відсотків. В поточному році я визнаю про те, що нам не вдалося скомпенсувати ріст цін підвищенням соціальних стандартів. Це правда. Тому що сьогодні рівень інфляції складає 42 відсотки. Нам вдалося підвищити соціальні стандарти тільки на 13 і 19 відсотків. Але в наступному році ми прогнозуємо, що підняття соціальних стандартів скомпенсує ріст цін і тарифів.</p>
<p>Одна з основних завдань 2016 року –&nbsp; це стабілізація цінової ситуації. Є перші&nbsp; позитивні також зрушення, тому що в листопаді місяці рівень інфляції склав всього-на-всього 2 відсотки на противагу галопуючій інфляції протягом поточного року.</p>
<p>В чому була причина, основа збільшення цін? Звичайно, це тарифи, це комунальні тарифи і підняття цін на енергоносії. Ми з вами підписували коаліційну угоду, і це є частиною коаліційної угоди, і спільної політичної відповідальності всіх політичних сил щодо запровадження ринкових і зважених тарифів на енергоносії в Україні.</p>
<p>Як Прем'єр-міністр України я взяв на себе всю повноту відповідальності щодо запровадження самої непопулярної, але самої правильної реформи – це реформа енергетичної незалежності країни від Росії. І ми це зробили. <i>&nbsp;</i></p>
<p>&nbsp;Щодо енергетики в цілому. Я хотів би також з вами поділитися конкретними цифрами.</p>
<p>Завдяки тому, що ми прийняли, і ви підтримали, Закон України "Про ринок природного газу", який відповідає європейським стандартам: це демонополізація ринку, це розкриття ринку, це повна відповідність третьому енергетичному пакету, це запровадження чесного і прозорого тарифоутворення –&nbsp; нам вдалося зробити декілька речей.</p>
<p>Перше і основне. Росія перестала бути газовим диктатором по відношенню до України. Ми позбулись російської газової наркотичної залежності. Сьогодні ми запустили реверсний поток. Саме завдяки тому, що ще в 2014 році разом з нашими європейськими партнерами ми запустили цей реверсний поток, ми вигнали всіх посередників з Національної акціонерної компанії "Нафтогаз". Ми не маємо жодних угод, де присутні сумнозвісні українські олігархи, а маємо виключно прямі угоди з прозорими європейськими постачальниками. Нам вдалося зменшити як ціну, так і диверсифікувати джерела постачання природного газу.</p>
<p>Я нагадаю, яка була ціна тоді, коли ми прийшли в уряд, – 500 американських доларів. Я скажу вам, ціна, яка сьогодні є, уже 250. А в І кварталі наступного року завдяки, перше, тому, що ми маємо прямі контракти з європейцями, і друге, ми подали в суд на російський "Газпром", ціна буде ще нижча, ніж у поточному кварталі. Об'єктивно ціна на газ прив'язана до цін на нафту. Тому подальше падіння цін на нафту також буде позитивно впливати на українську економіку. І також буде позитивно впливати на ціну природного газу, яка придбувається Україною в країнах-членах Європейського Союзу.</p>
<p>Щодо російського "Газпрому". Конкуренція є конкуренція. Зараз нам вигідніше купувати газ у наших європейських партнерів. Нехай продемонструють про те, що вони більш конкурентні. Але наша мета протягом десяти років – взагалі позбавитись імпортного природного газу, збільшити власний видобуток і стати<a name=_GoBack></a> повністю енергетично незалежною Україною. Через 10 років Україна в стані буде експортувати природній газ. І саме тому нова енергетична політика і нові ренти, які ми просимо парламент підтримати, дадуть можливість збільшити видобуток власного газу.</p>
<p>Щодо подальших дій з НАК "Нафтогаз України". Я окремо також хотів би зазначити, що в 2014 році загальний обсяг дефіциту "Нафтогазу України", який покривався з державного бюджету, складав 10 мільярдів американських доларів, 10 мільярдів доларів з державного бюджету пішло в "Нафтогаз". В цьому році ми скоротили дефіцит в 10 разів, і це всього-на-всього 1 мільярд. В наступному році ми не будемо дотувати НАК "Нафтогаз України" з бюджету. І це означає, що кошти платників податків, які раніше розграбовувалися газовими олігархами, будуть іти на соціальні виплати, на освіту і на розвиток української економіки.</p>
<p>По результатах нашої енергетичної реформи. Цифри. Загальний обсяг споживання газу щоденно зменшився на 25 відсотків. В середньому ми споживаємо природнього газу на 50 тисяч кубічних… на 50 мільйонів кубічних метрів менше, ніж це відбувалося в минулому році. А це означає, що кожен день ми платимо за природній газ на 11,3 мільйона доларів менше, а це означає, що завдяки нашій енергетичній політиці ми скоротили витрати українських домогосподарств, ми зменшили обсяги платежів, в тому числі і російському "Газпрому", за опалювальний період на суму майже 2 мільярди доларів США, ми зберегли 2 мільярди в українській економіці.</p>
<p>Щодо подальших наших завдань в енергетичному секторі. Я також нагадаю про ту критику, яка була серед українського політикуму і в засобах масової інформації, щодо програми субсидій. Але,&nbsp; програма запрацювала. 5 мільйонів українських домогосподарств не просто підписалися, а отримали субсидії. 5 мільйонів домогосподарств, це практично 15 мільйонів населення України спочатку не вірили, а тепер отримали конкретну субсидію. Де у тому випадку, якщо дохід домогосподарства в середньому перевищує 10 відсотків від загального місячного доходу, держава компенсовує все.</p>
<p>У мене є конкретні платіжки конкретних сімей, і в відповідях на питання я готовий вам не просто довести, а продемонструвати про те, що ми своє соціальне зобов'язання, де той, хто потребує допомоги від держави в частині компенсації від росту цін і тарифів в енергетичному секторі їх отримав. А той, хто має хату тисячу метрів і гріє басейн дорогим газом, він повинен мати гроші і платити зі своєї кишені, а не за рахунок бідного населення. Тому ми цього добилися.</p>
<p>Окремо, шановні колеги, хотів би також доповісти про фінансування оборони. В поточному році у нас безпрецедентна сума фінансування національної безпеки і оборони – 5 відсотків від валового внутрішнього продукту країни. Майже 100 мільярдів гривень профінансовано урядом України на забезпечення сектору безпеки і оборони. Підвищені заробітні платні, підвищені соціальні стандарти, придбана нова техніка, і в наступному році загальний обсяг фінансування відповідно до проекту державного бюджету, який ми внесли, за рахунок спеціального фонду і за рахунок державних гарантій буде складати 113 мільярдів гривень.</p>
<p>Нова Національна поліція країни – це наше спільне досягнення. Ми спільно підготували Закон "Про Національну поліцію", ви за нього проголосували. І це є взірцем того, як правоохоронна система може демонструвати свою відданість служіння народу України. Нові люди, нові обличчя, нові зарплати, нова техніка і нова українська поліція –&nbsp; це наше спільне досягнення і наш спільний здобуток.</p>
<p>Щойно я повернувся з Європейського Союзу, де ми мали зустріч з Президентом Європейської комісії, з рядом європейських комісарів. У нас з вами була непроста робота і непрості дискусії щодо безвізового&nbsp; пакету, пригадуєте. Але, попри всю дискусію і попри все напруження нам вдалось так само проголосувати ці закони. І я можу чітко заявити про те, що&nbsp; Україна виконала всі критерії для запровадження безвізового режиму. 15 числа буде оприлюднений звіт.&nbsp; Україна заслуговує на те, щоби Європейський Союз, так само як і&nbsp; Україна для Європейського Союзу, відкрив свої кордони. Кордони для українських&nbsp;&nbsp;&nbsp;&nbsp; громадян будуть&nbsp; відкриті.</p>
<p>&nbsp;Дерегуляція. В питаннях дерегуляції дуже багато зроблено, але потребують подальші кроки для проведення дерегуляції. Так, ми наполовину скоротили&nbsp; державні органи інспекції. Так, ви проголосували за скасування&nbsp; різного роду ліцензій і сертифікатів. Так, в минулому році, ми на 20 відсотків зменшили чисельність державної служби,і в цьому році – ще на 20 відсотків. Так, ми скоротили 30 відсотків державної фіскальної служби. Так, ми скоротили декілька сотень податкових інспекцій. Але це тільки&nbsp; перші кроки, які повинні продемонструвати те, що не кількістю, а якістю працює державний апарат.</p>
<p>Вчорашнє ваше рішення про підтримку законопроекту щодо державної служби є для державної служби насправді історичним рішенням по формуванню деполітизованої, незалежної і ефективної державної служби. Тепер залишилось питання імплементації цього законопроекту і проведення подальшої&nbsp; регуляції.</p>
<p>І тут я звертаюсь до членів парламенту з підтримкою&nbsp; того, щоб&nbsp; ми більш активно працювали по прийняттю законів. В тому числі і по&nbsp; законам по приватизації. 10 раз закони про приватизацію – прозору, чесну,&nbsp; конкурентну і ефективну – були в стінах&nbsp; українського парламенту. На жаль, вони не&nbsp; отримують підтримки. Я звертаюсь до членів парламенту з тим, щоби дати можливість залучити іноземні інвестиції, збільшити робочі місця, провести чесну, прозору і конкурентну приватизацію, і позбавитися від політичного впливу в питаннях управління державних підприємств, як ми це зробили в НАК "Нафтогаз України", де запроваджений новий статут, нові незалежні директори, які працюють не під політиками, а які працюють виключно в інтересах державної компанії.</p>
<p>Децентралізація. Ми проголосували за декілька пакетів децентралізації. Нагадаю, що це був пакет бюджетної децентралізації, який дав можливість місцевим громадам додатково збільшити свої доходи, і близько 20 мільярдів гривень зараз&nbsp; у територіальних громад і у органів місцевої влади є вже на рахунках державного казначейства. Друге. Ми провели дуже великі пакети децентралізації щодо передачі функцій по реєстрації, по бізнесовій діяльності, безпосередньо, на органи місцевої влади. Це додає додатково близько 1 мільярда доходів для територіальних громад, і саме важливе, що це дає, це дає можливість для громадян країни без хабарів, без черг, без корупції отримувати державні послуги в центрах надання адміністративних послуг.</p>
<p>&nbsp;</p>
<p>ГОЛОВУЮЧИЙ. Продовжуйте, Арсеній Петрович.</p>
<p>&nbsp;</p>
<p>ЯЦЕНЮК А.П. Шановні колеги, які є до вас прохання і які плани є на 2016 рік. Нам необхідно до кінця поточного року спільно прийняти Закон України "Про державний бюджет", прийняти податкову реформу і прийняти все необхідне законодавство для того, в тому числі і легалізація грального бізнесу, бурштину, приватизацію, для того, щоб 2016 рік став роком економічного зростання. І я звертаюсь до членів українського парламенту провести ефективну дискусію і до кінця поточного року прийняти ці законопроекти.</p>
<p>На 2016 рік наші цілі. Перше. Це освітня реформа. Це реформа в першу чергу середньої освіти як базової освіти. Ми багато, що зробили в реформі вищої освіти і імплементуємо Закон&nbsp; "Про вищу освіту", але середня освіта є базою для того, щоб українська молодь мала майбутнє, для того щоб українська держава мала освідчений і, дійсно, сильний український менталітет для продовження економічних реформ.</p>
<p>Друге – це медицина. І я так само визнаю перед вами про те, що і в реформі середньої освіти, і в реформі медицини, в 2015 році було зроблено дуже і дуже мало. І це є наша спільна відповідальність, в першу чергу, звичайно, уряду України. Медицина – це перехід від фінансування ліжка до фінансування сервісу по наданню медичної послуги.</p>
<p>Третє – це приватизація.</p>
<p>Четверте – це нові податкові правила і нова податкова політка.</p>
<p>П'яте – це продовження процесу децентралізації.</p>
<p>Шосте – це Угода про зону вільної торгівлі з Європейським Союзом і запровадження безвізового режиму.</p>
<p>І сьоме – це завершення судової реформи в країні.</p>
<p>Такий план, наш спільний план, повинен бути на 2016 рік. Дякую за увагу і готовий відповідати на будь-які ваші запитання.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; шановні колеги. У нас з вами 45 хвилин на запитання. Будь ласка,&nbsp; підготуйтесь до запису на запитання, будь ласка. Будь ласка,&nbsp; записуємося.</p>
<p>Будь ласка,&nbsp; Матвієнков, "Опозиційний блок".</p>
<p>&nbsp;</p>
<p>10:32:03</p>
<p>МАТВІЄНКОВ С.А.</p>
<p>Долженкову прошу передати слово.</p>
<p>&nbsp;</p>
<p>10:32:08</p>
<p>ДОЛЖЕНКОВ О.В.</p>
<p>Дякую, шановні колеги.&nbsp; Арсенію Петровичу, ви, дійсно, дуже гарний оратор, дуже вас приємно слухати. Але, на жаль, ситуація в країні не на стільки гарна, як ви кажете на перший погляд, з перших слів. Тому люди, які не розуміють, дійсно, ситуацію, можливо, повірили би.</p>
<p>Але у мене питання щодо процесу формування бюджету на наступний рік, про що ви говорили в кінці вашої промови. Запитання наступне. З вашої промови слідує, що залишки на казначейському рахунку – 95 мільярдів. З того проекту Міністерства фінансів, який є, на жаль, мені більше нічого аналізувати, тому що ви ще проект не внесли, ви пропонуєте зупинити дію першої Закону України про встановлення додаткових гарантій щодо захисту прав громадян, які проживають на території проведення АТО. У відповідності до вказаної статті держава зобов'язувалася погасити заборгованість зі стипендій, пенсій, заробітних плат до кінця поточного року, це багатомільярдна заборгованість. Чому при наявності таких залишків зазначена стаття є в проект Закону держави про держбюджет? І чи виключите ви це, вказану статтю з проекту? Дякую.</p>
<p>&nbsp;</p>
<p>10:33:14</p>
<p>ЯЦЕНЮК А.П.</p>
<p>Дякую, шановний пане народний депутат. Щиро дякую "Опозиційному блоку" за те, що ви високо оцінюєте ораторські здібності, но коли хвалить "Опозиційний блок", я зразу починаю напружуватися.</p>
<p>Щодо вашого конкретного запитання. У нас немає жодної гривні заборгованості по жодним соціальним виплатам. Всі кошти, які ми повинні були виплатити, ми виплатили, це вперше за 5 років.</p>
<p>Щодо проект Закону про державний бюджет, ви щойно зазначили про те, що він ще не внесений, він внесений. І, шановний пане народний депутат, ми будемо дуже цінувати вашу особисту підтримку проекту Закону України про державний бюджет, навіть не дивлячись на те, що ви з "Опозиційного блоку", ми готові до дискусій.</p>
<p>&nbsp;</p>
<p>ГОЛОВУЮЧИЙ. Будь ласка, Гордєєв, "Блок Петра Порошенка". Андрій Гордєєв, будь ласка.</p>
<p>&nbsp;</p>
<p>10:34:11</p>
<p>ГОРДЄЄВ А.А.</p>
<p>Прошу передати слово Юрію Солов'ю.</p>
<p>&nbsp;</p>
<p>ГОЛОВУЮЧИЙ. Юрій Соловей, будь ласка.</p>
<p>&nbsp;</p>
<p>10:34:17</p>
<p>СОЛОВЕЙ Ю.І.</p>
<p>Шановний Арсеній Петрович, перш за все, це зараз не модно в суспільстві, але я би хотів, по-перше, подякувати, що в бюджеті найшлася цього року програма будівництва доріг карпатського євро-регіону і сподіваюся, що вона буде продовжена і в наступному році.</p>
<p>А в мене є два конкретних питання. Перше питання: ми призначили цього року нового керівника Антимонопольного комітету, але, на жаль, я розумію, коли ростуть ціни на газ, але я&nbsp; абсолютно не розумію, коли у нас за останні 4 місяці на 50 відсотків виросли ціни на продукти харчування. Поясніть, будь ласка, яка економічна причина росту цін на продукти харчування. Це перше питання.</p>
<p>І друге питання. Шановний Арсеній Петрович, ви під час… Арсеній Петрович!</p>
<p>&nbsp;</p>
<p>ЯЦЕНЮК А.П. Я слухаю уважно.</p>
<p>&nbsp;</p>
<p>ГОЛОВУЮЧИЙ. Будь ласка, закінчуйте, 30 секунд. Але я всіх просив би бути дуже лаконічними.</p>
<p>&nbsp;</p>
<p>10:35:29</p>
<p>СОЛОВЕЙ Ю.І.</p>
<p>Шановний Арсеній Петрович, і ви сказали, що зараз на рахунку є 95 мільярдів гривень і 10 мільярдів гривень ми додатково отримали від реструктуризації зовнішніх боргів.</p>
<p>Скажіть, будь ласка, яка тоді логіка сьогодні в державі проводити податкову реформу, яка збільшує фіскальне навантаження на бізнес? Дякую.</p>
<p>&nbsp;</p>
<p>10:35:57</p>
<p>ЯЦЕНЮК А.П.</p>
<p>Що стосується доріг. Тут я хочу подякувати за вашу позицію. Нам вдалось, дійсно, завдяки позиції народних депутатів України, по-перше, уряд знайшов додатково 700 мільйонів гривень. У нас, до речі, в цьому році дуже великий обсяг фінансування. 3 мільярди, 3,3 мільярда гривень ми видали через "Укравтодор" і додатково 700 мільйонів гривень, які ми разом, спільно приймали. І ми побудували дорогу "Львів – Івано-Франківськ". Ми почали відбудову цілої підкови. Я знаю, що це була ваша особиста позиція. І, більше того, завдяки проведеним тендерам, правильним і прозорим, нам вдалося зменшити вартість по окремих ділянках доріг на 50 відсотків. І це спільна заслуга всіх.</p>
<p>Щодо цін. От у мене якраз останній експрес-випуск індексу інфляції. Абсолютно ви правильно кажете, і я це підтвердив в своєму виступі: що ціни суттєво зростали. Основа зростання цін – це підняття тарифів на житлово-комунальне господарство. Проте за останній місяць у нас суттєве падіння: 2 відсотки всього-на-всього росту цін. Антимонопольний комітет України, як і Генеральна прокуратура України, як і Служба Безпеки України, як і Національна комісія з регулювання енергетики і комунальних послуг, як і Національне антикорупційне бюро, як і ще десятки органів, є повністю незалежні від уряду України. Прем'єр-міністр не має права дати вказівку голові Антимонопольного комітету України. Проте я зустрічався з керівництвом Антимонопольного комітету України після того, коли вони були призначені. Вони зараз розпочали низку антимонопольних розслідувань, в тому числі це антимонопольні розслідування на ринку електроенергетики, антимонопольні розслідування на ринку бензину, антимонопольні розслідування&nbsp; на ринку фармацевтичної продукції.</p>
<p>Я звернусь до Антимонопольного комітету&nbsp; після вашої заяви про те, щоби ми перевірили так само цінову ситуацію на продовольчому ринку. Що відбудеться після того, коли з першого числа у нас запрацює зона вільної торгівлі? Тому що…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>10:39:26</p>
<p>ЯЦЕНЮК А.П.</p>
<p>Ми ж з вами чудово усвідомлюємо про те, що ціни адміністративним шляхом стримувати неможливо.&nbsp; Це в Радянському Союзі ставили мінімальні ціни і… полиці були пусті.</p>
<p>Єдиний шлях для стримування цін – це конкуренція на ринку і низька собівартість. Конкуренція на ринку буде забезпечена з 1 січня за рахунок запровадження Угоди про зону вільної торгівлі. З одного боку, це можливість для українських товарів далі бути проданими на&nbsp; європейському ринку. З іншого боку, це можливість для європейських товарів потрапляти на український ринок. І це вже питання конкуренції для&nbsp; внутрішнього товаровиробника. Тобто, з одного боку, буде зменшення цін, з іншого боку,&nbsp; нашому товаровиробнику&nbsp; треба буде боротися як за зовнішній ринок,&nbsp; так і за внутрішній ринок. Тому ми вбачаємо питання цінової стабільності на наступний рік як одне з основних. Ріст цін вбиває економічне зростання, і ми будемо спільно з вами впливати на ріст цін, в першу чергу,&nbsp; економічними методами.</p>
<p>Вибачте, я ще забув про Податковий кодекс.</p>
<p>Шановні колеги! У&nbsp; нас була тривала дискусія з приводу Податкового кодексу. І ми як уряд цінуємо&nbsp; ту роботу, яка була&nbsp; проведена&nbsp; народними депутатами України і комітетом парламенту з питань нового Податкового кодексу. Дійсно,&nbsp; значний обсяг роботи, дуже цікаві ідеї і дуже цікаві підходи. Але нам вдалось разом з Президентом України під час останнього засідання Національної ради реформ прийти до компромісу, до однієї спільної податкової реформи.</p>
<p>Мета цієї податкової реформи. В першу чергу це суттєве зменшення як ставок податків, так і зменшення адміністрування при сплаті цих податків, тобто спрощення адміністрування. Наша основа – це зменшити оподаткування податків на зарплату, тобто звільнити від складного податкового ярма наших роботодавців і наших працівників. Фактично ми вдвічі зменшуємо ставки оподаткування податками на заробітну платню.</p>
<p>Ставки, які пропонуються. Це 20-20-18-18, починаючи з першого січня наступного року, далі ми&nbsp; пропонуємо ставки зменшити ще по одному відсотку і з 2018 року це буде 20-20-17-17.</p>
<p>Проект податкової реформи нами узгоджений відповідно до наших домовленостей, які оголосив Президент України. Уряд вчора затвердив податкову реформу. Сьогодні ця податкова реформа відправлена до парламенту, і Президент України своїм листом звертається до парламенту розглянути даний законопроект, за невідкладною процедурою включити його до порядку денного. Ми дуже просимо, щоб цей законопроект був підтриманий, проголосований, і тіло Податкового кодексу набуло чинності з другого кварталу 2016 року. Тому що там маса новацій, до яких…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ЯЦЕНЮК А.П. Маса новацій, до яких платники податків повинні звикнути. І, можливо, нам треба буде протягом 3 місяців ще внести певні корективи. Але нові зменшені ставки оподаткування повинні набути чинності з 1 січня наступного року, і саме на цих ставках ми збалансували бюджет.</p>
<p>Нам вдалося, ви розумієте, у податковій реформі я за самі радикальні і ліберальні підходи. Але податкова реформа, яка пропонувалась перша, треба зняти 250 мільярдів гривень. З кого їх зняти – з армії, з вчителів, з лікарів, з пенсіонерів? Ми пішли по податковій реформі, яка дала можливість з одного боку зберегти всі соціальні стандарти, зберегти фінансування армії, а, з &nbsp;іншого боку, ми знайшли майже 70 мільярдів. Ну, ви розумієте, який значний обсяг падіння від зменшення ставки ЄСВ. Ми знайшли майже 70 мільярдів для того, щоби наповнити Пенсійний фонд і виконати всі наші соціальні зобов'язання. Це збалансована податкова реформа, яка дає можливість бізнесу розвиватися, а бюджету – виконати свої зобов'язання. Тому я дуже прошу, щоб ми разом її прийняли до кінця року.</p>
<p>&nbsp;</p>
<p>ГОЛОВУЮЧИЙ. Будь ласка, Мустафа Найєм.</p>
<p>&nbsp;</p>
<p>10:42:51</p>
<p>НАЙЄМ М.</p>
<p>Добрий день, Арсеній Петрович. По-перше, дякуємо, що прийшли в парламент. Ми, на жаль, не отримали ваш звіт 15 днів, як того потребує Регламент. Я хотів би, щоб ви відверто відповіли на таке питання. Давайте будемо говорити, як є насправді. Сьогодні у нас весь парламент є заручником ситуації, коли ваша фракція не проголосує за вашу відставку. У нас немає можливості отримати нового уряду, немає можливості отримати нового Прем'єра. З іншого боку, зрозуміло, що цей уряд зараз не підтримується ані парламентом, ані суспільством. Це вже очевидно. Ми зараз не оцінюємо вас, просто є оцінка вашій роботі.</p>
<p>&nbsp;Рік тому ми з вами підписали угоду. Ми дали вам наказ. На жаль, в цій угоді не було ані відповідальності, ані дедлайнів. Пройшов рік, ми не знаємо, що з вас спитати. Зараз починається новий ваш рік. Скажіть, будь ласка, чи можна так зробити, чи бачите ви взагалі можливість, щоб ви добровільно, розуміючи, що всі є заручниками ваших амбіцій, амбіцій фракції, можливо, є якась конфігурація, в якій інша людина з "Народного фронту", інша людина з…</p>
<p>&nbsp;</p>
<p>ГОЛОВУЮЧИЙ. 20 секунд, завершуйте.</p>
<p>&nbsp;</p>
<p>10:44:03</p>
<p>НАЙЄМ М. Інший Прем’єр-міністр зможе очолити уряд, який буде все ж таки більш користуватися довірою. Це перше питання.</p>
<p>І друге. Рік тому в нас в країні почалася деолігархізація, про це казали дуже багато людей, і ви, і Президент. Тиждень тому пан Коломойський заявив про те, що ви разом з Президентом домовились про те, що не буде переслідування конкретних людей, про те, що є якісь політичні, економічні питання між вами і Президентом…</p>
<p>&nbsp;</p>
<p>ГОЛОВУЮЧИЙ. Завершуйте, 30 секунд.<i> </i></p>
<p>&nbsp;</p>
<p>10:44:32</p>
<p>НАЙЄМ М. І нібито є така домовленість, що ви не будете переслідувати людей і не будете отримувати якісь дивіденди чи ренти. Ми знаємо, що зараз "Укрнафта" не виплачує. І пан Коломойський не виплачує. Пан Лазорко досі не оголошений в розшук. Скажіть, будь ласка, чи була така домовленість, чи ні?</p>
<p>&nbsp;</p>
<p>10:44:55</p>
<p>ЯЦЕНЮК А.П.</p>
<p>Шановний пане Мустафа, депутат від фракції "Блоку Петра Порошенка". Я вам дякую за запитання. Я хотів би вам чесно і відверто відповісти, так само, як я приходив на цю посаду 21 місяць тому. Я взяв на себе всю повноту відповідальності за самі непопулярні кроки в нашій країні, який ніхто не робив 20 років –&nbsp; ніхто.&nbsp; І коли я йшов на цю посаду я знав, що буде з моїм рейтингом, я це знав. Я прийшов сюди не для власного політичного рейтингу, а для того, щоб провести реформи і рейтинг був у нашої країни. Ви маєте повні конституційні повноваження поставити питання про відставку Кабінету Міністрів України, ставте і голосуйте – я прийму рішення українського парламенту. Я за це крісло не тримаюсь.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Все, все.</p>
<p>&nbsp;</p>
<p>10:46:08</p>
<p>ЯЦЕНЮК А.П.</p>
<p>Тепер щодо олігархів. Я говорю виключно цифрами і фактами. І так, факт полягає в тому, що вперше так само за 10 років податки на руду імені Рената Леонідовича Ахметова були підняті двічі моїм урядом. Я підняв податки. Податки… <i>(Шум у залі)</i> Ви підтримали ініціативу уряду. Ви тоже боретеся з олігархами – добре. Податки на газ, податки на нафту були так само підняті.</p>
<p>Компанія "Укрнафта". Згадайте, що відбувалося в цій парламентській залі. Спочатку прийняли закон, який не функціонував. Ну, правда ж? Правда. Потім, дякую вам, що ви підтримали урядовий проект закону, і, на кінець-то, за 10 років ми поміняли керівника компанії "Укрнафта". Де зараз британський громадянин, який написав мені великого листа про те, як він хоче витягнути компанію з боргів.</p>
<p>Щодо заборгованості. Я зараз вам і про домовленості скажу. Щодо заборгованості компанії "Укрнафта".&nbsp;&nbsp;&nbsp;</p>
<p>Зараз вони почали платити поточні платежі. На суму заборгованості, яка складає близько 9 мільярдів гривень, Державна фіскальна служба відповідно до закону арештувала всі активи компанії "Укрнафта". Я хочу вам нагадати, саме на цю суму заборгованості, що в компанії "Укрнафта" ми як українська держава є акціонером. Це компанія, де 51 відсоток належить українському народу. І тому завдання уряду не збанкротувати цю компанію, а завдання уряду – зробити її прибутковою, повернути до бюджету 10 мільярдів і управляти цією компанію так, як наказав нам шановний парламент через новий Закон про акціонерні товариства.</p>
<p>Щодо будь-яких угод. Жодних угод немає і не може бути. У мене є тільки одна угода і одна відповідальність –&nbsp; перед українським народом, який проголосував за "Народний фронт", який виграв вибори в минулому році.</p>
<p>&nbsp;</p>
<p>ГОЛОВУЮЧИЙ. Будь ласка, Ольга…</p>
<p>Ольга Бєлькова, "Блок Петра Порошенка", запитання.</p>
<p>&nbsp;</p>
<p>10:48:26</p>
<p>БЄЛЬКОВА О.В.</p>
<p>Арсеній Петрович, добрий день! І моє питання менш емоційне, більш прагматичне.</p>
<p>Я тут дізналася, що у нас з вами є спільна мрія, а саме, щоб Україна стала <a name=Temp>експортером газу вже за 10 років. Тільки ж я дивлюся на цифри і, на жаль, цього </a>року ми не можемо пишатися жодним збільшенням видобутку газу в Україні.</p>
<p>Рента, ми тут сперечалися цілий рік, хто розумніший, хто більш яскравий, а рента й нині там. Введено такий страховий запас, що він лякає всі компанії. Нових … немає і не буде, тому що в новому вашому Податковому кодексі не враховано мою поправку, яка би дала цю можливість. Немає зовсім зміни системи аукціонів, не видано нових ліцензій, майже не видано, ви про це знаєте. УГД в жахливому стані. Так от по кожному з цих питань я підготувала законопроекти</p>
<p>Чи обіцяєте ви угоду зі мною? Що ми з вами поєднаємося, і наступного року у нас буде збільшено видобуток газу. Я не олігарх.</p>
<p><i>(Шум у залі)</i></p>
<p>&nbsp;</p>
<p>10:49:33</p>
<p>ЯЦЕНЮК А.П.</p>
<p>Вельмишановна пані Бєлькова! Якщо ви не олігарх, то звичайно, що я вам обіцяю угоду. Але я прошу, щоби ця угода була не між нами, а між парламентом і урядом.</p>
<p>Як би нам не було складно, нам завжди треба знаходити порозуміння.</p>
<p>Посваримось, потім помиримось – і знайдемо правильне рішення. У нас це завжди відбувалось.</p>
<p>По-перше, я ціную вас особисто як, дійсно, видатного фахівця в енергетичній галузі.&nbsp; І я можу підтвердити про те, що нам не вдалося в цьому році збільшити видобуток природного газу власного. Це правда. Хоча по загальному балансу ми так само, як в 2014 році: загальний обсяг всіх ресурсів власного видобутку&nbsp; і УГД, і приватників – той самий, який загальний&nbsp; обсяг в 2015 році. Я подивися вранці, бо я знав, що ви мене це спитаєте.</p>
<p>Що нам необхідно зробити?&nbsp; Ми з вами дійшли все-таки до компромісу&nbsp; по рентним ставкам. Правда ж? Ну дійшли. Я прошу&nbsp; в Податковому кодексі запровадити ті рентні ставки по видобутку природного газу, які ми з вами&nbsp; узгодили, і з наступного року ми точно збільшимо обсяги видобування.</p>
<p>Тепер, про стан компаній. Ну також, нам же треба фактами&nbsp;&nbsp; і цифрами дивитись. У нас вперше НАК "Нафтогаз України" беззбитковий. Переді мною тут звіт всіх 100 найбільших державних підприємств, от він тут. Тобто це перший раз за всю історію функціонування НАК "Нафтогаз&nbsp; України", коли він став беззбитковий. Після того, коли ми проведемо реформу "Укргазвидобування", я переконаний, що і вона вийде на повну беззбитковість.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Нечаєв,&nbsp; "Опозиційний блок".</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>10:51:16</p>
<p>НЕЧАЄВ О.І.&nbsp;</p>
<p>Будь ласка, Гусаку Володимиру надайте&nbsp; слово. Гусак.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка.</p>
<p>&nbsp;</p>
<p>10:51:21</p>
<p>ГУСАК В.Г.</p>
<p>Шановний&nbsp; Прем'єр-міністр. Перше,&nbsp; щодо&nbsp;&nbsp; дискусії&nbsp; з моєю колегою, хотілося б&nbsp; сказати, що тексту бюджету в парламенті ще не бачили. Тобто бюджет зареєстрований, але тексту ще нема.</p>
<p>Але, в мене інше питання. Будь ласка,&nbsp; назвіть конкретну цифру, яка зараз заборгованість перед шахтарями державних шахт, я наголошую, державних, по заробітній платі. І коли буде покінчено з цим ганебним явищем, якого не було в Україні більше&nbsp; 10 років і яке знову з'явилося за цього уряду. Я маю на увазі постійну заборгованість перед шахтарями державних шахт.</p>
<p>&nbsp;</p>
<p>10:52:12</p>
<p>ЯЦЕНЮК А.П.</p>
<p>Уряд&nbsp; України два дні тому&nbsp; прийняв рішення про перерозприділення 300 мільйонів гривень з однієї з вугільних програм на самофінансування, погашення заборгованості по заробітній платні. 300 мільйонів гривень ми до кінця поточного року направляємо на фінансування вугільної галузі для того, щоб погасити заборгованість на державних шахтах.</p>
<p>Я підкреслюю, шановні колеги, шахта – це державне підприємство. Вугілля безкоштовно ніхто нікому не роздає. Повна неефективність у вугільній галузі призводить до того, що державний бюджет змушений дотувати і фінансувати злодійкуватих керівників державних шахт. Це перше. І друге. Неефективна система постачання вугілля і ціноутворення так само приводить до збитковості.</p>
<p>Я міністру поставив завдання провести реальну реструктуризацію вугільної галузі для того, щоб шахтарі отримували те, що їм положено, і для того, щоб державні шахти мали можливість конкурувати з приватними шахтами і заробляти, а не тягнути гроші з державного бюджету. За моїми даними, ще необхідно 300 мільйонів гривень на те, щоб погасити повністю всю заборгованість. Я думаю, що ви зможете через декілька хвилин отримати ще одну відповідь міністра енергетики України, який за це персонально відповідає.</p>
<p>&nbsp;</p>
<p>ГОЛОВУЮЧИЙ. Будь ласка, Олег Степанович Мусій.</p>
<p>&nbsp;</p>
<p>10:53:40</p>
<p>МУСІЙ О.С.</p>
<p>Я думаю, що український народ мене зрозуміє, коли я скажу, що корупція, відсутність реформ, цинізм і брехня – ось основні досягнення цього уряду і Прем'єр-міністра.</p>
<p>Щодо цифр, які ви конкретно назвали. Ви сказали, що звітуєте за рік, а згадували, що було два роки тому. Чим ви займалися рік перед цим, скажіть, будь ласка? Ви сказали про ціну на газ як досягнення уряду. Насправді, ціна на газ сформована міжнародними цінами, і сьогодні ціна на газ мала б бути 150 доларів.</p>
<p>Арсенію Петровичу, вийдіть і подивіться на 100 тисяч людей, які вийшли до українського парламенту, які дають вам зараз оцінку. Насправді, дайте абсолютно чітку відповідь, так як ми не почули сьогодні звіту, і ви порушили Конституцію, не внесли цей звіт до парламенту: коли український парламент зможе отримати ваш звіт і зможе проголосувати за вашу відставку. Дякую.</p>
<p>&nbsp;</p>
<p>10:54:51</p>
<p>ЯЦЕНЮК А.П.</p>
<p>Шановні народні депутати України! Я прийшов до вас звітувати, я готовий відповідати на всі ваші запитання і відповідаю на всі ваші запитання. Більше того, якщо ви хочете, щоб я до вас ще раз прийшов, я до вас ще раз прийду і один, і два, і двадцять разів. Я готовий з вами вести повний діалог і повну дискусію і відповідати на питання, якщо вони у вас є.</p>
<p>Ви підняли питання корупції. Дозвольте мені прокоментувати, те, що в компетенції уряду, а те, що не в компетенції уряду. І так. Хто в Україні бореться з корупцією, хто може посадити в тюрму? В тюрму садить Генеральний прокурор України. Правильно чи ні? Генеральна прокуратура. Ким призначається Генеральна прокуратура України? Генеральна прокуратура України призначається Верховною Радою України, а подається Президентом України.</p>
<p>Далі. Хто пред'являє звинувачення ще в питаннях боротьби з корупцією? Служба безпеки України. Хто призначає Голову Служби безпеки? Верховна Рада України за поданням Президента України.</p>
<p>Далі. Національне антикорупційне бюро. Хто призначає Національне антикорупційне бюро? Відповідно до закону, який ви прийняли, номінаційний комітет на підставі указу Президента.</p>
<p>Далі. Національне антикорупційне агентство. Воно є повністю незалежне, і воно є превентивним органом. Далі. Національна поліція не має в своєму складі антикорупційної складової, це перейшло до Національного антикорупційного бюро (треба читати закони, які ви приймаєте) і до&nbsp; Національного антикорупційного прокурора.</p>
<p>Далі: суди. Шановні народні депутати, тут ви правильно сказали. Хто приймає остаточний вердикт? Суди. Тому я звертаюсь до вас з тим, що кожен повинен робити свою роботу. Ви так само, як народні депутати України, не ведете слідство, не підписуєте вироки судів і не маєте компетенції по тому, щоби когось запроторити за грати.</p>
<p>&nbsp;</p>
<p>ГОЛОВУЮЧИЙ.&nbsp; Завершуйте, будь ласка.</p>
<p>&nbsp;</p>
<p>ЯЦЕНЮК А.П. Питайте з мене за те, за що я відповідаю.</p>
<p>За що я відповідаю. Перше, я відповідаю за дерегуляцію і зменшення корупції в державному секторі. Це зменшення як кількості чиновників, так і кількості дозвільних документів і зменшення цих процедур. Ми на 50 відсотків це скоротили. Ми скоротили кількість цих чиновників, ми передали низку функцій по реєстрації безпосередньо&nbsp; на місця. Ми розкрили всі державні реєстри. Ви тепер можете отримати будь-яку інформацію по будь-якому чиновнику з приводу того, чим він володіє, що він має, де він живе і які на нього активи зареєстровані.</p>
<p>Другий блок питань. Другий блок питань – це державна служба. І я вам тут&nbsp; дякую за те, що ви проголосували&nbsp; за Закон про державну службу. Але ви всі чудово усвідомлюєте, що внаслідок популізму, який був також в стінах цього парламенту, коли поставили заробітну платню: депутати на руки 4 тисячі 900 гривень отримують і так само міністри. Ну хто повірить, що на 4 тисячі 900 гривень, з українського народу, живе український політикум? <i>&nbsp;</i></p>
<p>Так само, як можна побороти корупцію, якщо середня заробітна платня в державному секторі складає 2 тисячі гривень чи на митниці, чи в Державній фіскальній службі? Тому другий блок питань, і це треба відверто визнати, – підняття&nbsp; заробітних плат в державному секторі. Саме для цього з нашими європейськими партнерами ми провели дискусію про те, щоб вони сформували так званий …, тобто це фонд додаткових&nbsp; виплат заробітних плат, але під конкретну стратегію реформування державної служби.</p>
<p>Третє. Я відповідаю за те, щоби провести реформування в Державній фіскальній службі і там дійсно є корупція, і ви це знаєте, і я&nbsp; це знаю, це митниця, це податкові інспектори. На першому етапі ми скоротили на 30 відсотків кількість працівників Державної фіскальної служби. Зараз ми йдемо по шляху того, щоб скоротити ще й кількість інспекцій. В проекті Податкового кодексу ми пропонуємо народним депутатам України ліквідувати податкову міліцію і демілітаризувати її, і створити європейську службу фінансових розслідувань.</p>
<p>Далі: державні компанії. Колеги, я вас прошу уже рік, прийміть, будь ласка, законодавство про&nbsp; приватизацію.</p>
<p>Зробіть це. Дайте можливість продати ті державні компанії, які залучать інвестиції, які створять додатково робочі місця і які позбавляться накінець-то від політичного впливу, в тому числі і шановних фракцій, які знаходяться в цій парламентській залі. І цю роботу як голова уряду, по боротьбі з корупцією, я буду виконувати. І прошу, щоб новостворені органи, для яких ми знайшли фінансування - уряд свою роботу також зробив – це фінансування Національного антикорупційного бюро, це фінансування всіх новостворених органів, щоб вони виконували свою роботу, - і проведіть судову реформу, замініть 9 тисяч корумпованих суддів, створіть нову судову систему.</p>
<p>&nbsp;</p>
<p>ГОЛОВУЮЧИЙ. Будь ласка, Дмитро Лубінець.</p>
<p>&nbsp;</p>
<p>11:00:28</p>
<p>ЛУБІНЕЦЬ Д.В.</p>
<p>Добрый день, Арсений Петрович. Ну, хочу всем депутатам напомнить, и вам сказать, что юридически это не отчет правительства. Если это был бы отчет, мы бы 15 дней назад получили бы его в письменном виде. Арсений Петрович, я здесь, я здесь. Мы бы его получили в письменном виде и все министры отчитались бы в профильных комитетах. А так это у нас особая пятница, и лично вы выступаете перед народными депутатами.</p>
<p>Я как мажоритарщик с Донецкой области хочу задать два вопроса. Первый вопрос: когда вы наведете порядок с компанией ДТЭК в Украине? Когда новое производство хочет подключиться к электроэнергии, она обязана заплатить за техусловия за каждый киловатт электроэнергии. Мало того, вся промышленность платит этой компании за 2 месяца вперед за электроэнергию. Вместо того чтобы покупать уголь в ЮАР, вы бы навели порядок. Эта компания в Донецкой области закрывает шахты сейчас, в Добропольском районе закрывается самая перспективная шахта в Украине – шахта "Белицкая". Мало того, сегодня шахтеры Волынской области…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте.</p>
<p>&nbsp;</p>
<p>11:01:41</p>
<p>ЛУБІНЕЦЬ Д.В.</p>
<p>Вышли на протест и перекрыли трассу. И второй вопрос: по Донецкой и Луганской области. Правоохранительные органы получают двойную заработную плату. Почему такое же не распространяется на работников социальных служб, учителей, врачей, которые работают фактически в условиях войны…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>&nbsp;</p>
<p>11:02:07</p>
<p>ЯЦЕНЮК А.П.</p>
<p>Шановний народний депутат України від фракції "Блоку Петра Порошенка", я&nbsp; дякую за ваше запитання, але я би вам хотів нагадати. Ви пам'ятаєте,&nbsp; як формувався уряд України? У мене, як у Прем’єр-міністра, і у нашої потужної політичної партії "Народний фронт"&nbsp; тільки три міністра. Три! Ви мені&nbsp; задаєте питання по енергетиці. А ви не пробували свого міністра, який від БПП Демчишин, закликати на комітет і поговорити з ним?&nbsp; <i>(Шум у залі) </i></p>
<p>Я завершу відповідь на ваше запитання далі.&nbsp; Це буде не тільки політична відповідь. Це ще буде відповідь по суті. Я вам так само говорю про те, що є сфера відповідальності уряду, а є сфера відповідальності інших органів.</p>
<p>Вельмишановний пане&nbsp; народний депутат, чи знаєте ви, а&nbsp; я знаю, що ви все знаєте, бо ви – народний депутат, що відповідно до Закону&nbsp;&nbsp; "Про Національну комісію&nbsp; регулювання&nbsp; енергетики і&nbsp; комунальних послуг" ця функція щодо визначення правил і&nbsp; процедур… Пане народний депутат, ви не слухаєте! Ця функція&nbsp; визначення правил і&nbsp; процедур, підключення до електричних мереж є виключною компетенцією Національної комісії з регулювання&nbsp; енергетики і&nbsp; комунальних послуг. Я прошу вас, щоби ви підтримали проект Закону "Про Національну комісію&nbsp; регулювання&nbsp; енергетики і&nbsp; комунальних послуг". У нас один з найгірших показників в світі по підключенню українського бізнесу до електричних мереж. Ми якесь там 140-е місце. Тому, перше, підтримайте, будь ласка,&nbsp; Закон&nbsp; "Про Національну комісію регулювання&nbsp; енергетики і&nbsp; комунальних послуг", яка повинна стати незалежним органом.</p>
<p>Друге.</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ЯЦЕНЮК А.П.&nbsp; Друге. Підготовлений проект Закону про підключення до електричних мереж для того, щоб спростити&nbsp; це підключення. Підтримайте, будь ласка,&nbsp; ці&nbsp; закони.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; народний депутат Мартиняк, "Воля народу"</p>
<p>&nbsp;</p>
<p>11:04:33</p>
<p>МАРТИНЯК С.В.</p>
<p>Пане Голово, прошу передати слово Гіршфельду Анатолію</p>
<p>&nbsp;</p>
<p>11:04:40</p>
<p>ГІРШФЕЛЬД А.М.</p>
<p>Уважаемый Арсений Петрович! Уважаемый Арсений Петрович. Владимир Борисович!</p>
<p>&nbsp;</p>
<p>ГОЛОВУЮЧИЙ. Останнє питання, будь ласка.</p>
<p>&nbsp;</p>
<p>ГІРШФЕЛЬД А.М. Уважаемый Арсений Петрович! Я здесь, Арсений Петрович. Арсений Петрович! Я хочу вам сказать, вы затронули…</p>
<p><i>(Шум у залі)</i></p>
<p>&nbsp;</p>
<p>ПАРУБІЙ А.В. Включіть мікрофон, будь ласка, Прем'єр-міністру.</p>
<p><i>(Шум у залі)</i></p>
<p>&nbsp;</p>
<p>11:06:48</p>
<p>ЯЦЕНЮК А.П.</p>
<p>Володя, давайте завершимо відповіді на питання.</p>
<p><i>(Шум у залі)</i></p>
<p>Володю, дайте завершити мені "годину запитань". Дайте завершити.</p>
<p>Не треба, не треба…</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Шановні колеги! Це не самі кращі емоції. Я прошу всіх зайняти свої місця, будь ласка. Я прошу всіх зайняти свої місця. Будь ласка.</p>
<p>Я прошу всіх зайняти свої місця і заспокоїтись. Та слухайте, у всіх нормальний характер. Я розумію, що всі мають фізичну силу. Заспокоїлись, сіли на місця, будь ласка. Будь ласка.</p>
<p>&nbsp;</p>
<p>11:09:01</p>
<p>ЯЦЕНЮК А.П.</p>
<p>Шановний пане голово, шановні…</p>
<p>&nbsp;</p>
<p>ГОЛОВУЮЧИЙ. Я прошу всіх зайняти свої місця. Колеги, будь ласка, займіть свої місця. Сідайте, займайте свої місця. Все. Все-все-все, спокійно.</p>
<p>&nbsp;</p>
<p>ЯЦЕНЮК А.П. Шановні народні депутати, я пропоную далі продовжувати відповіді на питання. Я не буду коментувати це. Це немає, що коментувати. Будь ласка, які далі запитання, колеги? Володимир Борисович.</p>
<p>&nbsp;</p>
<p>ГОЛОВУЮЧИЙ. Будь ласка, Микола Величкович.</p>
<p>&nbsp;</p>
<p>11:09:22</p>
<p>ВЕЛИЧКОВИЧ М.Р.</p>
<p>Прошу передати слово Олександру Кодолі.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Микола Величкович, хвилину.</p>
<p>Юрій Луценко, хвилину. Юрій Луценко, будь ласка.</p>
<p>Стоп! Я прошу всіх, сядьте на місця, друзі. Будь ласка.</p>
<p>Юрій Луценко.</p>
<p>Заспокойтесь!</p>
<p>&nbsp;</p>
<p>11:09:40</p>
<p>ЛУЦЕНКО Ю.В.</p>
<p>Шановний пане Голово! Шановні народні депутати! Шановний Прем'єр-міністр України! Від імені фракції БПП я приношу вибачення за неетичний і недопустимий вчинок депутата Барни. Думаю, що висловлю позицію всієї фракції, що заявлю, що ми засуджуємо його дії. І ще раз приношу за це вибачення.</p>
<p>Одночасно прошу, Арсеній Петрович, пам'ятати, що у нас немає уряду Яценюка, у нас є уряд України. І у нас немає міністрів БПП, є міністри України. Всіх із них ви нам внесли на розгляд парламенту, і ми це підтримали. Тому прошу припинити ділити на своїх і чужих, прошу припинити протиставляти фракції, а злагоджено працювати в ім'я українського народу.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Колеги!</p>
<p>"Народний фронт", будь ласка. Вікторія Сюмар.</p>
<p>Юрій Віталійович, я хочу вам подякувати за мудру виважену позицію. Колеги, у всіх є фізична сила, але це самий останній аргумент. І я просив би всіх це враховувати. Все.</p>
<p>Сюмар, будь ласка.</p>
<p>&nbsp;</p>
<p>11:10:59</p>
<p>СЮМАР В.П.</p>
<p>Шановні колеги! Від імені фракції "Народний фронт" я так само прошу всіх заспокоїтись.</p>
<p>Ви знаєте, Президент України є символом України і Прем'єр-міністр так само є символом України. І те, що відбулося зараз в цьому залі, – це сором насправді для кожного з нас.</p>
<p>Нещодавно була історія, чому… от описували ЗМІ, чому в Сполучених Штатах ніколи не обирають людей, які дозволяють собі підвищити голос. Бо такі люди не вміють керувати державами. Такими діями сьогодні ми ставимо під загрозу коаліцію, справді політичне майбутнє і взагалі долю української державності, бо люди нам не довіряють.&nbsp;</p>
<p>Юрій Віталійович, є міністр від "Блок Петра Порошенка", є міністри від БПП, є міністри від "Народного фронту" – це коаліційний уряд. І за вас, і за "Народний фронт", і за Арсенія Яценюка голосували люди. Нам потрібна чесна розмова про такі взаємини…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>11:12:09</p>
<p>СЮМАР В.П.</p>
<p>Якщо це коаліція, то має бути елементарна повага. Мають бути дотримані елементарні норми. Це навіть не питання нашої взаємодії, це питання того, як нас бачуть люди.</p>
<p>Зараз ми подарували картинку і російським телеканалам, і всьому світові, після Революції Гідності це супер негідна поведінка. І тому такі речі треба навчитися засуджувати.</p>
<p>Я сподіваюся, що фракція "Блоку Петра Порошенка" зможе розібратися в цій ситуації і знайти дисциплінарне стягнення, і ми на рівні парламенту, щоб цього просто більше ніколи ми не допускали.</p>
<p>І давайте зараз повернемося до роботи, бо люди від нас чекають саме цього. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я теж хочу всіх закликати до нормального взаєморозуміння. Я вважаю, що цей поступок, який був, це навіть не поступок, це абсолютно не правильний крок, який зробив народний депутат. Я теж його засуджую. Це неправильно, і так не має бути. Це парламент, в якому має бути відповідний рівень взаємовідносин і політичної культури, і я просив всіх би це враховувати.</p>
<p>Тому будь-яка фізична сила… Слухайте, та тут всі дуже фізично сильні. Це що, привід застосовувати фізичну силу будь до кого?</p>
<p>Тому, будь-ласка, по фракціях, хвилина. Олег Ляшко, потім –&nbsp; "Батьківщина". По хвилині від фракції. Ну, будь ласка.</p>
<p>&nbsp;</p>
<p>11:13:31</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України! Те, що ви зараз бачите в цьому залі, згадується відомий вислів: "Не треба ворогів, коли є такі друзі". Де та коаліція, якщо ви між собою б'єтеся? Коли ви… ми в опозиції, фракція Радикальної партії, але брати, тягати за бари, битися в цьому залі – це приниження кожного виборця, який голосував за цей парламент. Що ви робите?&nbsp; Відмовляйтесь від влади! Брехлива, недієздатна коаліція – ви здатні тільки битися між собою! Ви грабуєте людей, а замість того, щоб дати їм хліба, ви влаштовуєте зрєліща! Зрєліща цинічні, принизливі, які дискредитують Україну!</p>
<p>&nbsp;</p>
<p>ГОЛОВУЮЧИЙ.&nbsp; Виключіть мікрофон&nbsp; Ляшку!</p>
<p>От я вам, знаєте, що хочу сказати, колеги. В такій ситуації… Увага, одну хвилину! В такій ситуації кожен, хто бере&nbsp; слово, мав би проявити мудрість,&nbsp; заспокоїти ситуацію, а не її підбурювати, кричати, що… Давно вийшли з коаліції? Чи не маєте відношення до прийняття рішень, які були дуже важкими і складними? Навіщо це зараз розхитувати? Має&nbsp; бути&nbsp; мир, має бути спокій, має бути дискусія про-фе-сій-на.</p>
<p>Тому,&nbsp; шановні колеги. Арсеній Петрович,&nbsp; будь ласка.</p>
<p>&nbsp;</p>
<p>11:15:11</p>
<p>ЯЦЕНЮК А.П.</p>
<p>Шановний пане Голово, шановні народні депутати&nbsp; України!&nbsp; Я вас проінформував про те, що робилось протягом&nbsp; 2015 року і що буде робитись&nbsp; у 2016 році.</p>
<p>Але зараз я не хочу цифрами і фактами. Я хочу до вас звернутися тільки з одним: нас обирав український народ, і наші люди мають великі сподівання,&nbsp; і вони далі мають такі сподівання. Але такі сподівання будуть розрушені, якщо у нас буде межі нами ненависть, зрада, чвари. Якщо поміж нас не буде єдності, якщо поміж нас не буде відповідальності за долю країни, це не цирк і не шоу –&nbsp; це доля багатомільйонної європейської держави, за яку кожен з нас несе відповідальність!&nbsp; І несіть її, якщо ви взяли&nbsp; завдяки голосам народу України!</p>
<p>&nbsp;</p>
<p>ГОЛОВУЮЧИЙ.&nbsp; Ганна Гопко,&nbsp; будь ласка, хвилину.</p>
<p>Послухайте уважно!</p>
<p>&nbsp;</p>
<p>11:16:14</p>
<p>ГОПКО Г.М.</p>
<p>Доброго дня,&nbsp; шановні колеги! Насправді, сьогодні хочеться, щоб ми об'єдналися зараз, проголосувавши за дуже важливу постанову, і я сподіваюся, що&nbsp; з'являться голоси.&nbsp; Ви знаєте,&nbsp; що мають у&nbsp;&nbsp; Європейському Союзі переглядати санкції щодо того, проти протиправних дій Росії.</p>
<p>І ми підготували, Комітет у закордонних справах, Звернення Верховної Ради України до парламентарів іноземних держав, Європейського парламенту і міжнародних парламентських асамблей щодо продовження та посилення санкцій проти Російської Федерації&nbsp; за організацію терористичних&nbsp;&nbsp;&nbsp;&nbsp; актів в&nbsp; Україні. Це наше спільне завдання.&nbsp; І тому величезне прохання зараз &nbsp;поставити на включення в порядок денний голосування за цю постанову і проголосувати. Прошу вас зараз поставити і проголосувати.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Ще є, от підійшов Олег Березюк, він хоче від фракції слово сказати. Давайте проголосуємо, і я надам слово. Да, Олег Романович? Я просто не побачив, що ви руку підняли, вибачте.</p>
<p>Будь ласка, проект постанови, давайте її підтримуємо. 3623, те, що сказала Ганна Гопко, включення в порядок денний для прийняття рішення. Я прошу всіх підтримати, займіть свої місця, будь ласка.</p>
<p>Готові? 3623, включення в порядок денний для прийняття рішення. Прошу підтримати всіх. Колеги, давайте підтримаємо, голосуємо включення в порядок денний. Прошу підтримати, колеги. Це проект постанови, прошу підтримати всіх.</p>
<p>&nbsp;</p>
<p>11:17:55</p>
<p>За-236</p>
<p>Якщо ви не заперечуєте, друзі, одразу прийняття в цілому даної постанови. Приймається? Голосуємо 3623 в цілому, в цілому, прошу підтримати.</p>
<p>&nbsp;</p>
<p>11:18:17</p>
<p>За-239</p>
<p>Будь ласка, постанова ухвалена.</p>
<p>Ганна Гопко.</p>
<p>&nbsp;</p>
<p>11:18:28</p>
<p>ГОПКО Г.М.</p>
<p>Колеги, я хочу щиро вам подякувати. Ми насправді оцим кроком зробили дуже багато для того, щоб наступного тижня були посилені санкції проти Росії, для того щоб не допустити безкарності винних за злочини проти людяності, вчинені від початку російської терористичної агресії проти України. Дякую вам дуже і Божого благословення, і мудрості українському парламенту.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Олег Березюк.</p>
<p>&nbsp;</p>
<p>11:18:54</p>
<p>БЕРЕЗЮК О.Р.</p>
<p>Вельмишановний парламент, шановні люди, вельмишановний Прем'єр-міністр України! На превеликий жаль, сьогоднішній ваш виступ не був повним. Друга частина, все, що ви сказали, ви сказали, звичайно, правду, цифри. Тільки за цифрами людей немає. А друге, що немає, було б дуже добре, щоб ви показали всі корупційні схеми і відкатні схеми, які функціонують у нашій державі. Бо, я думаю, що уряд знає їх, і він має розказати СБУ і прокуратурі, хай би зайнялася цими схемами. Тоді би народ України побачив повну картину.</p>
<p>Друге, ви не розповіли, чому ви так вперто разом з урядом не закриваєте диру української митниці, де лежить ще один бюджет країни. Де би ви знайшли компенсаторні запобіжники для всіх.</p>
<p>І третє, сьогодні парламент виглядає, на жаль, слабо. Але не тільки сьогодні. Це почалося вчора, коли ми заборонили людям…</p>
<p>&nbsp;</p>
<p>ГОЛОВУЮЧИЙ.&nbsp; Завершуйте, будь ласка.</p>
<p>&nbsp;</p>
<p>БЕРЕЗЮК О.Р. Коли ми заборонили людям висловити свою волю тим, хто любить, і тим, хто не любить. А сьогодні показали нашу слабість. Бо це бійка не за демократію – це бійка за схеми корупції. І в цьому залі ми маємо почати зі свободи і дати людям проголосувати в Кривому Розі. І в цій залі ми маємо покласти край боротьбі за схеми і відкати з державного бюджету.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; Віктор Бондар, "Відродження".</p>
<p>&nbsp;</p>
<p>11:20:4</p>
<p>БОНДАР В.В.</p>
<p>Шановний Володимир Борисович! Шановні колеги! Я думаю, що сьогодні було дуже соромно всім нормальним присутнім в цій залі депутатам. Було соромно&nbsp; громадянам України за український парламент, за ті події, які сьогодні тут відбулася. Ці чвари останні два роки привели до того, що Україна деградує: падає економіка, падає політика, падає довіра людей до країни, падає довіра до країни в світі. І ми бачимо, що замість системних реформ, замість системних дій по відродженню економіки ми бачимо тільки бійки, чвари і неспроможність коаліції привести країну в порядок. Неспроможність влади тримати ситуацію, неспроможність проводити жодних будь-яких нормальних реформ заради соціального зростання доходів людей, заради соціального зростання країни, заради відродження економіки, промисловості. Немає ніякої політики, немає ніяких системних дій. Треба приймати коаліції рішення: або наводьте в себе порядок, перестаньте робити ці чвари, не позорьте уряд, або йдемо на перевибори, відправляйте уряд у відставку, і починаємо все спочатку. Два роки експериментів над країною треба закінчувати.</p>
<p>&nbsp;</p>
<p>ГОЛОВУЮЧИЙ. Будь ласка, Воропаєв, "Опоблок".</p>
<p>&nbsp;</p>
<p>11:22:13</p>
<p>ВОРОПАЄВ Ю.М.</p>
<p>Уважаемые коллеги, а чему вы удивляетесь? Все два года вы к этому шли, вы два года заменили органы управления Верховной Рады на коалиционные соглашения какие-то, на коалиционные совещания. Вы все вопросы решаете теперь только в рамках вашей коалиции. Вы проекты решений принимаете в рамках коалиции. Вы полностью устранили остальные фракции от участия в этом процессе. Это первое.</p>
<p>Второе, все чаще и чаще мы слышим вопрос в отношение политической целесообразности. А где закон, где Регламент и все остальное? Вы их постоянно нарушаете.</p>
<p>И последнее. Не играйте в народовластие. Вы заиграетесь так, что вы здесь будете друг друга и дальше избивать.&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, Арсеній Яценюк.</p>
<p>&nbsp;</p>
<p>11:23:20</p>
<p>ЯЦЕНЮК А.П.</p>
<p>Шановні народні депутати України, я дякую за теплий прийом. І до роботи по бюджету і по Податковому кодексу. До побачення.&nbsp;</p>
<p>&nbsp;</p>
<p>ПАРУБІЙ А.В. Згідно Регламенту, оголошується перерва на 15 хвилин. Перерва на 15 хвилин. Через 15 хвилин збираємося в залі.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>12:31:08</p>
<p>ПАРУБІЙ А.В.</p>
<p>Шановні колеги, час, відведений для перерви, завершений.</p>
<p>Я хочу повідомити про те, що сьогодні в парламенті відбулася безпрецедентна подія, це провокація не проти Прем'єр-міністра, це провокація проти української держави, що робить неприйнятним подібні ситуації в нашому парламенті. Це велика пляма, на яку український парламент повинен дати швидку, рішучу і тверду реакцію. Я сподіваюсь, що політичні сили зможуть дати її дуже швидко.</p>
<p>Шановні колеги, на тому ранкове засідання Верховної Ради&nbsp; України я оголошую закритим.</p>
<p>&nbsp;</p>
<p>&nbsp;</p>

