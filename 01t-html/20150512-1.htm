Стенограма пленарного засідання
12 травня 2015
&nbsp;
<p align=center>ЗАСІДАННЯ ТРИДЦЯТЬ П'ЯТЕ</p>
<p align=center>Сесійний зал Верховної Ради України</p>
<p align=center>12 травня 2015 року, 16 година</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p><b>&nbsp;</b></p>
<p>16:02:38</p>
<p>ГОЛОВУЮЧИЙ. Шановні колеги народні депутати, обідня перерва завершена. Я прошу всіх депутатів зайти в зал на робочі місця, у нас надзвичайно важливі законопроекти, в тому числі і Закон про воєнний стан, вкрай важливий для обороноздатності нашої країни. І для того, щоб ми могли розпочати плідну роботу, я прошу голів фракцій закликати депутатів на свої робочі місця і прошу секретаріат Верховної Ради України запросити депутатів зайти в зал і підготуватися до роботи. Будь ласка.</p>
<p>Шановні колеги! Через дві хвилини розпочинаємо роботу, хто ще не зайшов в зал, прошу заходити в зал і займати робочі місця.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>16:09:38</p>
<p>ГОЛОВУЮЧИЙ. Доброго вечора, шановні колеги! Розпочинаємо наше вечірнє засідання. Прошу зайняти свої місця шановних народних депутатів, будемо продовжувати нашу роботу.</p>
<p>Будь ласка, шановні колеги, займайте свої місця.</p>
<p>Прошу, включіть систему "Рада" для реєстрації народних депутатів на вечірньому засіданні.</p>
<p>16:10:33</p>
<p>Шановні народні депутати, зареєстровано&nbsp; 320 народних депутатів, оголошую вечірнє пленарне засідання відкритим.</p>
<p>Шановні колеги, відповідно до розкладу на ваш розгляд вноситься проект Закону 2343 про внесення змін до Закону України "Про рекламу" (щодо частки реклами, яка розповсюджується на телебаченні і радіо), підготовлений Кондратюк Оленою Костянтинівною.</p>
<p>Є пропозиція автора розглянути даний проект Закону за скороченою процедурою, колеги.</p>
<p>Ставлю на голосування пропозицію щодо розгляду даного проекту закону за скороченою процедурою. Будь ласка, колеги, визначайтесь щодо розгляду&nbsp; за скороченою процедурою. Будь ласка, розгляд за скороченою процедурою.</p>
<p>&nbsp;</p>
<p>16:12:05</p>
<p>За-136</p>
<p>Недостатня кількість голосів за скороченою процедурою. Але є пропозиція автора розглянути ще раз це питання.</p>
<p>Будь ласка, колеги народні депутати, займіть свої місця. Нагадую, що це процедурне питання, нам потрібно 150 голосів народних депутатів.</p>
<p>Будь ласка, колеги, пропозиція: розглядати проект закону 2343 за скороченою процедурою. Прошу, прошу, будь ласка, щодо розгляду за скороченою процедурою.</p>
<p>&nbsp;</p>
<p>16:12:53</p>
<p>За-150</p>
<p>150 народних депутатів, достатньо.</p>
<p>Будь ласка, запрошую Олену Кондратюк на трибуну. Будь ласка,&nbsp; установіть 5 хвилин регламент. Як від автора, так і від комітету, будь ласка.</p>
<p>&nbsp;</p>
<p>16:13:10</p>
<p>КОНДРАТЮК О.К.</p>
<p>Дякую. Шановні колеги, шановний Голово, шановні народні депутати, до вашої уваги пропонується проект Закону України "Про рекламу" (щодо частки реклами, яка розповсюджується на телебаченні і радіо). Це зовсім маленький законопроект, який пропонує внести зміни, які стосуються квоти реклами на телебаченні і привести наше законодавство до європейських норм.</p>
<p>Якщо коротко, то пропоновані зміни вводять єдину квоту для реклами на телебаченні – не більше 9 хвилин на годину, замість сьогоднішніх 12 хвилин. Переконана, глядачі нам скажуть дякую, і більшість індустрії з розумінням вже до цього ставиться. Так ми з вами втілимо в українському законі положення&nbsp; директиви про аудіовізуальні медіа-послуги, виконавши ще один пункт Угоди про асоціацію з Європейським Союзом. Чітке визначення обсягу рекламного часу дозволить спростити процес моніторингу за дотриманням телерадіокомпаніями законодавства і тому підтримується регуляторним органом.</p>
<p>Більше того, оскільки 5 червня минулого року Верховною Радою України були схвалені відповідні законодавчі зміни, якими ми дозволили переривати рекламою телевізійний продукт, в тому числі, навіть, телевізійні новини, якщо вони не перевищують 30 хвилин. Тепер слід зробити наступний крок і запропонувати справедливий... скоротити рекламний час до 15 відсотків на годину. Мовники повинні із розумінням поставитися до такого рішення, шануючи своїх глядачів, які, повторююсь, точно з вдячністю зустрінуть прийняття цього закону.</p>
<p>водночас, на нашу думку, пропоноване скорочення зробить рекламу більш ефективною та конкурентоздатною з іншими європейськими країнами.</p>
<p>Зауважу, що в минулому скликанні ще на етапі проходження вищезгаданого закону члени нашого комітету чітко зазначали представникам телеіндустрії, що лібералізація в частині переривання буде в подальшому супроводжуватися зменшенням відповідної рекламної квоти.</p>
<p>Радіо ці зміни не торкнуться. Бо, як випливає з пункту 23 преамбули Директиви про аудіовізуальні і медіа-послуги, дія її положень має стосуватися рухомих зображень із звуком або без, але не охоплювати передачу звукових сигналів або радіослужби. На радіо запропоновано залишити частину, чинну на сьогоднішню квоту, на рекламу впродовж кожної астрономічної години фактичного мовлення, тобто 20 відсотків. Суто технічні зміни, які випливають із запровадження 15-відсоткової квоти, внесеної до статті 5.1 "Телепродаж".</p>
<p>Зазначу, що Комітет Верховної Ради з питань свободи слова та інформаційної політики на своєму засіданні 1 квітня 2015 року розглянув законопроект про внесення змін до Закону України "Про рекламу" (реєстраційний номер 2343). У ході засідання всі члени комітету підтримали цей законопроект. Головне науково-експертне управління вважає, що законопроект може бути прийнятий за основу. За висновком Комітету Верховної Ради України з питань європейської інтеграції законопроект 2343 відповідає праву Європейського Союзу.</p>
<p>Враховуючи вищевикладене, за результатом розгляду комітет прийняв рішення рекомендувати Верховній Раді України розглянути в першому читанні та прийняти законопроект 2343 за основу і в цілому. Дякую за увагу.</p>
<p>Я прошу підтримати позицію комітету і авторів законопроекту, які входять до різних політичних фракцій, і підтримати цей законопроект за основу та в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; шановні колеги, запишіться: два – "за", два – "проти".&nbsp;</p>
<p>Вікторія Пташник, "Самопоміч", будь ласка.</p>
<p>&nbsp;</p>
<p>16:17:46</p>
<p>ПТАШНИК В.Ю.</p>
<p>Шановні колеги, фракція "Самопоміч" буде підтримувати даний законопроект, оскільки він відповідає вимогам&nbsp; європейського законодавства, і, як ми розуміємо, основною його метою є якраз перехід від рахування мовного часу за добу&nbsp; від… до вимог стосовно реклами, що стосуються саме&nbsp; астрономічного ефірного часу, щоби у телеканалів… Тобто я пояснюю. Щоб у телеканалів не було такого&nbsp; випадку, коли не йде транслювання,&nbsp; однак є певні вимоги щодо ефірного часу, щодо часу реклами, яка виходить в ефірний час. Тому ми підтримуємо&nbsp; дану ідею, і розуміємо, що дана ідея спрямована якраз на дотримання балансу як між рекламодавцем, так і… балансу між рекламодавцем і, відповідно, споживачем&nbsp; реклами, тобто телеглядачем. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Микола Княжицький, "Народний фронт".&nbsp;</p>
<p>&nbsp;</p>
<p>16:18:54</p>
<p>КНЯЖИЦЬКИЙ М.Л.</p>
<p>Дякую. Фракція "Народного фронту" буде підтримувати цей законопроект, оскільки справді величезні блоки реклами, які переривають програми наших телеканалів дратують глядачів, а обмеження&nbsp; кількості рекламного часу при нашому невеликому ринку жодним чином не буде шкодити інтересам телекомпаній, але натомість дасть змогу підняти вартість однієї хвилини рекламного часу на телекомпаніях, тобто підняти вартість реклами.</p>
<p>"Народний фронт" буде голосувати "за" і закликає всіх підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; Микола Томенко, "Блок Петра Порошенка".</p>
<p>&nbsp;</p>
<p>16:19:36</p>
<p>ТОМЕНКО М.В.</p>
<p>Шановні колеги! Як співавтор&nbsp; даних ініціатив хочу закликати підтримати даний законопроект.</p>
<p>Але принагідно хочу сказати, що ми сьогодні говоримо зараз про формальний бік справи. Ми з точки зору форми зменшуємо кількість рекламного часу на астрономічну годину, і це правильно. Натомість хочу звернути увагу і нашого регулятора, Національної ради з питань телебачення, радіомовлення і рекламних компаній, які розміщують рекламу, і, власне, телекомпаній, що на жаль, під чушок війни у нас почалося порушення змістовних параметрів реклами. Маю на увазі те, що ми в свій час з вами обмежили рекламу алкогольних напоїв. Сьогодні практично при двозначному ставленні до певних норм фактично відроджена пряма реклама міцних напоїв, горілки в тому числі. По змісту контекст цієї реклами, на мою думку, взагалі не може транслюватися в денний час. І це де-факто серйозне порушення.</p>
<p>Сьогодні на радіо ми заборонили рекламу горілчаних напоїв. На радіо, я до Нацради звертаюсь, будь ласка, протестуйте, на радіо має місце порушення таке. Більше того, я вже бачу на носіях зовнішньої реклами появу горілчаних брендів. Це прямо заборонено нашим чинним законодавством. Тому я звертаюся до фахівців, які працюють в цій сфері. Я розумію, що виглядає таким чином, тут один якийсь модний клоун, який часом любить писати в соціальних мережах, сказав, що дебіли депутати приймають рішення то про ліс, то про воду, то про екологію, то про телебачення, а треба про війну. Так от я хочу вам сказати, що вже дістало це прикривання війною. Тому прикриватися війною не треба, порушуючи рекламне законодавство. Отож закон підтримуємо. Прохання, Володимир Борисович, в першому і в цілому.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Андрій Іллєнко.</p>
<p>&nbsp;</p>
<p>16:21:50</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об’єднання "Свобода". Насправді цей закон обов’язково треба приймати. І робити це зразу за основу і в цілому. І дуже важливо, що цей закон стосується також і, дуже важливо, передвиборчої реклами. Тобто в прайм-тайм під час перевиборчих баталій, буде вже суттєво менше зомбуючих телевізійних роликів, які потім викривлюють по суті вибір, свідомий вибір громадян. Тому це дуже добре. І ми підтримуємо, це Всеукраїнське об'єднання "Свобода".</p>
<p>Але так само хотіли би сказати, що ми взагалі виступаємо про те, щоб взагалі за 3 місяці до виборів заборонити платну політичну рекламу в принципі. Тоді дійсно, можна говорити про об'єктивність і про рівні шанси, і про те, що саме дискусія, а не проплачені за олігархічні гроші зомбуючі ролики будуть визначати майбутнє нашої держави. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. "За"? Проти? Я розумію, що всі готові голосувати за цей проект закону. Шановні колеги! Шановні колеги! Будь ласка, займаємо місця. Зараз будемо голосувати важливий закон.</p>
<p>Проект Закону про внесення змін до Закону України "Про рекламу" (щодо частки реклами, яка розповсюджується на телебаченні і радіо). Ви чули позицію фракції, профільного комітету щодо підтримки цього проекту закону. І відповідно до рішення комітету є пропозиція народним депутатам України розглянути цей проект Закону за основу і в цілому. Я розумію, що ця пропозиція комітету одностайно підтримується в залі українського парламенту.</p>
<p>Тому, будь ласка, шановні колеги, приготуйтесь. Внесено на голосування проект Закону про внесення змін до Закону України "Про рекламу" (щодо частки реклами, яка розповсюджується на телебаченні і радіо), який доповідала секретар Комітету з питань свободи слова та інформаційної політики Олена Кондратюк. Є пропозиція голосувати за основу та в цілому відповідно до рішення комітету.</p>
<p>Прошу голосувати за основу та в цілому, шановні колеги. За основу та в цілому. "За".</p>
<p>&nbsp;</p>
<p>16:24:34</p>
<p>За-269</p>
<p>Рішення прийнято.</p>
<p>Шановні колеги, є пропозиція… На ваш розгляд внесено проект Закону (реєстраційний номер 2004) про внесення змін до Податкового кодексу України (щодо зменшення податкового тиску на платників податків). Доповідає народний депутат Віктор Галасюк.</p>
<p>&nbsp;</p>
<p>16:25:31</p>
<p>ГАЛАСЮК В.В.</p>
<p>Шановний Володимире Борисовичу, шановні колеги народні депутати, представляю вашій увазі проект Закону про внесення змін до Податкового кодексу України (щодо зменшення податкового тиску на платників податків). Автори законопроекту: Олег Ляшко, Віктор Галасюк, Журжій, Продан, Острікова, Єфімов, Хміль, Кривенко, Кірш, Вовк.</p>
<p>Шановні колеги, цей законопроект покликаний зменшити податковий тиск та спростити регулювання сплати податків в Україні. Три ключові новації, які вводить цей законопроект. Він надає право Міністерству фінансів надавати узагальнені податкові роз'яснення, консультації для того, щоб не було корупції, для того, щоб окремий випадок не трактували окремо.</p>
<p>Друге. Він забороняє контролюючим органам використовувати акти перевірки в якості підстави для висновків відносно взаємовідносин перевіряючого суб'єкту з його контрагентами. Про що йде мова? Що має бути обов'язково повідомлення-рішення, яке можна оскаржити в суді і тільки тоді може контролюючий орган робити юридично значимі дії по відношенню до контрагентів того кого перевіряє.</p>
<p>І третє. Це тимчасово до 31 грудня 2016 року звільнити платників податків від сплати штрафних санкцій у випадку, якщо вони визнають своє податкове зобов'язання і сплачують його протягом 10 днів з моменту нарахування.</p>
<p>Ми впевнені, що такий формат дозволить значно підвищити надходження до державного бюджету, зменшити судову бюрократію, тяганину, корупцію.</p>
<p>Шановні колеги, запрошую вас підтримати цей законопроект, який спрямований на те, щоб полегшити життя платників податків сьогодні в Україні. Ми маємо його прийняти, бо це от саме з таких маленьких цеглинок будується загальна привабливість або непривабливість податкової системи. Так от це є дійсно реальний крок вперед.</p>
<p>Хочу сказати, що цей законопроект включений до плану законодавчих реформ, який підготовлений на виконання Голови Верховної Ради. Він відповідає…</p>
<p>&nbsp;</p>
<p>ГОЛОВУЮЧИЙ. Прошу, дайте завершити, не обмежуйте виступаючого, не обмежуйте.</p>
<p>&nbsp;</p>
<p>ГАЛАСЮК В.В. Він відповідає коаліційній угоді. Тому хочу подякувати всім членам податкового комітету за його швидке опрацювання і закликаю зал прийняти його за основу.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Будь ласка, від комітету прошу, профільний комітет. Будь ласка, від комітету. Не обмежуйте виступаючого.</p>
<p>&nbsp;</p>
<p>&nbsp;16:28:43</p>
<p>КРИШИН О.Ю.</p>
<p>Шановний пане Голово, шановні колеги, виступаючи від авторського колективу, доповів основні положення законопроекту про внесення змін до Податкового кодексу України щодо зменшення податкового тиску на платників податків (реєстраційний номер 2004). Аби не повторюватися, висловлю думку комітету з цього законопроекту.</p>
<p>Загалом&nbsp; проект направлений на вирішення достатньої кількості питань податкового адміністрування. Одні питання – більш вагомі, як то, наприклад, опозиція заборонити контролюючим та іншим органам використовувати акт податкової перевірки у якості доказів у кримінальному провадженні або висновків щодо взаємовідносин з його контрагентами. У разі, якщо за результатами складання такого акту не прийнято податкове повідомлення-рішення. Або пропозиція щодо передання права, узагальнення податкових консультацій від Державної фіскальної служби до Міністерства фінансів України, що є виконанням Угоди про коаліцію депутатських фракцій "Європейська Україна".</p>
<p>За висновком Головного науково-експертного управління Апарату Верховної Ради України цей проект може бути прийнятий за основу з подальшим врахуванням висловлених пропозицій.</p>
<p>За висновком Кабінету Міністрів України законопроект не підтримується. Зокрема,&nbsp; надані обґрунтовані зауваження до запропонованих законопроектом змін: до пункту 81.1 стаття 81 Податкового кодексу України; до підпункту 94.2.3 пункту 94.2 стаття 94 Податкового кодексу України. До запропонованого законопроектом доповнення підрозділу 10 розділу ХХ Перехідні положення Податкового кодексу України новим пунктом щодо звільнення платників податків від сплати штрафних фінансових санкцій.</p>
<p>&nbsp;Комітетом також висловлені застереження щодо звільнення платників податків від сплати штрафних санкцій, фінансових санкцій у спосіб, запропонований законопроектом. Та необхідність при доопрацюванні цієї норми передбачити її поширення лише на платників податків суб'єктів господарювання малого та середнього бізнесу. Комітет вирішив рекомендувати Верховній Раді України проект Закону України про внесення змін до Податкового кодексу України щодо зменшення податкового тиску на платників податків (реєстраційний номер 2004) прийняти за основу.</p>
<p>Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; два – "за" два – "проти", запишіться, будь ласка, шановні колеги.</p>
<p>Будь ласка,&nbsp; народний депутат Романова, "Самопоміч".</p>
<p>&nbsp;</p>
<p>16:31:29</p>
<p>РОМАНОВА А.А.</p>
<p>Передаю слово Тетяні Остріковій.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; Тетяна Острікова.</p>
<p>&nbsp;</p>
<p>16:31:38</p>
<p>ОСТРІКОВА Т.Г.</p>
<p>Шановні колеги! Фракція "Самопоміч" підтримує законопроект 2004, тому що він повністю відповідає коаліційній угоді. Ми, нарешті, усунемо корупційну складову в узагальнюючих консультаціях, які на сьогоднішній день затверджуються наказом Державної фіскальної служби.</p>
<p>Ми вважаємо, що Державна фіскальна служба як контролюючий орган не може, не має права роз'яснювати, якісь ті чи інші норми законодавства. За це повинен нести відповідальність Міністерство фінансів як орган, який формує фінансову політику держави.</p>
<p>Друге. Ми, нарешті, повертаємося&nbsp; до правильного застосування норм кримінального і кримінально-процесуального законодавства.</p>
<p>На сьогоднішній день як відбувається? Є акт, по якому порушується кримінальне провадження, не виписується податкове повідомлення-рішення, відповідно платник податків не має права оскаржити його в адміністративному судовому порядку. Ми, нарешті, це усуваємо з тим, щоб платник податків за наявності податкового повідомлення-рішення&nbsp; міг його оскаржити, а тільки після цього&nbsp; було, якщо є рішення суду, щоб було кримінальне провадження.</p>
<p>Тому ми просимо цей законопроект підтримати за основу. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Олег Ляшко, Радикальна партія.</p>
<p>&nbsp;</p>
<p>16:33:07</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні громадяни України! В першу чергу, я звертаюся до&nbsp; представників малого і середнього бізнесу – до&nbsp; тих, хто найбільше сьогодні страждає від дій податкової інспекції і&nbsp; податкової міліції. Я хочу щиро подякувати своїм колегам народним депутатам Віктору Галасюку, Андрію Журжію та іншим, які цілеспрямовано, постійно, прийшовши&nbsp;&nbsp;&nbsp; до парламенту, продовжують політику і відстоюють політику на захист малого і середнього бізнесу.</p>
<p>Коли у нас Національний банк хвалиться про те, що вони борються із інфляцією, встановлюючи ставку рефінансування 30 відсотків, то це означає, що вони&nbsp; позбавляють малий і середній бізнес дешевих кредитних ресурсів. Коли у нас уряд каже, що вони взяли кредити Міжнародного валютного фонду і таким чином врятували&nbsp; країну – ні, це не&nbsp; рятування країни. Порятунок країни – це відновлення власної економіки, це ставка на власний малий, середній і на великий бізнес. Це створення&nbsp; робочих місць, це відновлення&nbsp; національного виробництва. І ключове в цьому – це сприятливі умови для роботи бізнесу. Щоб людина, яка вкладає власні гроші, щоб&nbsp; її не тероризували, щоб не стояла&nbsp; черга із мздоїмців, які тільки й думають, як їм&nbsp; дати на лапу, не&nbsp; питаючи, а чи заробив ти?&nbsp; Спочатку дай, три шкури чи сім&nbsp;&nbsp;&nbsp; шкур здерли, а потім як хочеш, так і годуй свою сім'ю.</p>
<p>Тому запорука&nbsp; розвитку країни – відновлення економіки країни лише в ставці на власного національного виробника. Має бути деолігархізація, дерегуляція, і головне – створення механізмів для відновлення економічного росту. Дешеві кредити, низькі податки, платіжна дисципліна, відсутність фіскального тиску – оце те, що дасть можливість&nbsp; відродити малий і середній бізнес, а отже поставити на ноги власну рідну країну.</p>
<p>Слава Україні! Голосуємо.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, народний депутат Курячий, Блок Петра Порошенка.</p>
<p>&nbsp;</p>
<p>16:35:21</p>
<p>КУРЯЧИЙ М.П.</p>
<p>Шановні народні депутати, шановні колеги! Сьогодні ми з вами вкотре маємо скласти черговий тест на виконання своїх&nbsp; обіцянок щодо створення реальних умов для створення цивільного підприємництва. Цього закону віл нас чекають дуже давно. Є/ питання щодо податкового тиску. Вкотре, як ми йдемо&nbsp; на вибори, ми обіцяємо всім зменшення податкового навантаження і багато інших тих проблем, вирішення яких від нас чекають люди.</p>
<p>Да, сьогодні цей законопроект дійсно є революційним, він ламає ту систему, яка створювалася протягом 20-и років на території нашої України. Хто не знає, хто такий податківець? Всі це знають. Ми&nbsp; маємо ухвалити цей закон, ми&nbsp; маємо створити реальну свободу підприємництва, і тоді будемо жити, дійсно, по-новому.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, народний депутат Долженков, "Опозиційний блок".</p>
<p>&nbsp;</p>
<p>16:36:21</p>
<p>ДОЛЖЕНКОВ О.В.</p>
<p>Дякую. Шановний головуючий, шановні колеги! Фракція "Опозиційний блок" також підтримує вказану законодавчу ініціативу та будь-які інші законодавчі ініціативи, які безпосередньо спрямовані на поліпшення інвестиційного клімату, на покращання податкової&nbsp; системи України, а, дійсно, сфера і обсяг роботи у вказаному напрямку потребує дуже великих зусиль з нашого боку, зокрема, всіх депутатів, незалежно від політичної належності, оскільки, на жаль, податкова система України займає передостанні місця в плані податкового навантаження в плані легкості ведення бізнесу.</p>
<p>Суть вказаного законопроекту проста. При проведенні перевірки в будь-якому випадку контролюючий орган повинен приймати податкові повідомлення-рішення. Дані норми виключають цю можливість у випадку кримінального переслідування відповідних платників податків. У платника податків... він&nbsp; потрапляє фактично в пастку, тому що при проведенні перевірки відсутня можливість для прийняття податкових повідомлень-рішень і відповідного оскарження. Це вже елемент психологічного впливу на платників податків, на керівництво, директорів, головних бухгалтерів і це є нормою неприпустимою. Це норма є свідченням фіскальної та каральної спрямованості чинної податкової системи України. З цим ми повинні боротися всі разом спільними зусиллями.</p>
<p>Тому, звичайно, я закликаю всіх народних депутатів до підтримки вказаної законодавчої ініціативи.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, ми завершили обговорення проекту закону (реєстраційний номер 2004), автор – Віктор Галасюк. Ми почули позицію сьогодні виступаючих і доповідача, і комітету. І є пропозиція комітету: проголосувати його за основу, а саме, проект Закону про внесення змін до Податкового кодексу України (щодо зменшення податкового тиску на платників податків).</p>
<p>Шановні колеги, будь ласка, я прошу, приготуйтесь до голосування.&nbsp; Будь ласка, займіть свої місця, шановні колеги народні депутати. І на ваш&nbsp; розгляд внесено проект Закону (реєстраційний номер 2004) про внесення&nbsp; змін до Податкового кодексу України (щодо зменшення податкового тиску на платників податків). Готові голосувати, колеги?</p>
<p>Будь ласка, 2004, за основу, за основу – зменшення податкового тиску, за основу.</p>
<p>&nbsp;</p>
<p>16:39:23</p>
<p>За-285</p>
<p>Дякую. Рішення прийнято.</p>
<p>Далі, колеги.</p>
<p>Далі переходимо до другого читання. Питання – проект Закону про внесення змін до деяких законодавчих актів України щодо заборони приватизації об'єктів інженерної інфраструктури меліоративних систем та земель, на яких ці об'єкти розташовані. Ви пам'ятаєте цей проект закону: у нас не вистачило голосів. Тому є пропозиція повернутися до розгляду цього питання як раніше не підтриманого.</p>
<p>Прошу, сконцентруйтесь, колеги! Щодо повернення до цього питання, щодо повернення до його розгляду. Колеги, прошу підтримати. Це питання збереження меліоративних систем, дуже важливе питання. Будь ласка, за повернення до раніше не прийнятого питання. Прошу підтримати, прошу голосувати. Щодо повернення до розгляду цього питання.</p>
<p>&nbsp;</p>
<p>16:40:37</p>
<p>За-247</p>
<p>Дякую. 247 – повернулись.</p>
<p>Будь ласка, голова Комітету аграрної політики Тарас Кутовий. Декілька слів – і будемо голосувати. Він його вже доповідав один раз.</p>
<p>&nbsp;</p>
<p>16:40:53</p>
<p>КУТОВИЙ Т.В.</p>
<p>Колеги, я дуже коротко. Вже доповідав я його і говорив про рішення комітету. Ми фактично врахували майже всі поправки, частину з них – частково. Тому є рішення комітету: підтримати даний законопроект в цілому. Дякую.</p>
<p>&nbsp;</p>
<p>ГОЛОВУЮЧИЙ. Колеги, він ретельно доповідався, цей законопроект. Давайте його підтримаємо у другому читанні та в цілому.</p>
<p>Шановні колеги, для голосування внесено проект Закону реєстраційний номер 1128. Прошу голосувати в другому читанні та в цілому. Будь ласка, колеги. В другому читанні та в цілому.</p>
<p>&nbsp;</p>
<p>16:41:43</p>
<p>За-271</p>
<p>Рішення прийнято. Дякую.</p>
<p>Переходимо до наступного питання. Шановні колеги, проект Закону про правовий режим воєнного стану.</p>
<p>Хочу нагадати, що&nbsp; ми його розглядала в першому читанні.&nbsp; Далі він був ретельно опрацьований комітетом профільним. Реєстраційний номер 2541. І зараз ми будемо його розглядати по відповідним поправкам.&nbsp; Прошу підготуватися.</p>
<p>Будь ласка,&nbsp; голова&nbsp; комітету – на трибуну.</p>
<p>&nbsp;</p>
<p>16:42:30</p>
<p>ПАШИНСЬКИЙ С.В.</p>
<p>Шановні колеги! На розгляд Верховної Ради до другого читання внесений закон за авторством Президента України про правий режим воєнного стану.</p>
<p>В першому читанні цей закон був підтриманий. Комітет двічі проводив засідання по аналізу до другого читання. Ми&nbsp; присвятили закону більше 4 годин робочого часу. Було внесено 88 поправок. З них 32 поправки враховані повністю,&nbsp; 7 враховані редакційно.</p>
<p>Хочу зразу відмітити, було декілька контраверсійних дуже норм. Наприклад, про те, що введення режиму воєнного стану передбачає вилучення всієї вогнепальної зброї. Всі фракції консенсусом прийняли рішення, що ця норма не повинна бути в цьому законі. Вона з тексту закону вилучена.</p>
<p>Далі допрацьовані дуже багато питань: по&nbsp; функціонуванню військових адміністрацій, по функціонуванню взагалі органів державної влади, по безпреривності роботи… інституції Верховної Ради, Кабінет Міністрів та Президента. І після уважного вивчення остаточний текст&nbsp; законопроекту переданий вам для ознайомства.</p>
<p>Хочу звернути увагу на те, що чинна редакція закону, яка зараз працює, це морально застарілий закон, який, на жаль, не відповідає викликам. На жаль, ситуація на Донбасі… хоча останнім часом дещло заспокоїлась, але ми бачимо, що бойовики&nbsp;&nbsp; розвертають далі свої військові угрупування, обстріли продовжуються. Російська Федерація починає шантаж і жонглювання положеннями Мінського протоколу. На жаль, ми не повинні виключати загострення ситуації в любий момент.</p>
<p>Саме тому я дуже прошу всіх одностайно підтримати даний законопроект.</p>
<p>&nbsp;</p>
<p>ГОЛОВУЮЧИЙ. Шановні колеги, ви чули доповідь голови комітету…</p>
<p>Будь ласка, дві хвилини, голова комітету.</p>
<p>&nbsp;</p>
<p>16:45:24</p>
<p>ПАШИНСЬКИЙ С.В.</p>
<p>Редакційно статтю 10, це технічна помилка апарату. Пропало слово "контррозвідувальна діяльність". Я прошу звернути увагу, це поправка 63 народного депутата Левуса. Чисто в типографії чомусь її не надрукували. Я для стенограми хочу донести, що пропонується голосувати з цією поправкою повністю.</p>
<p>Чи є необхідність ставити на…</p>
<p>&nbsp;</p>
<p>ГОЛОВУЮЧИЙ. Левченко народний депутат, будь ласка.</p>
<p>&nbsp;</p>
<p>16:45:52</p>
<p>ЛЕВЧЕНКО Ю.В.</p>
<p>Левченко, ВО "Свобода", 223 округ. Я хотів би поставити на підтвердження поправку номер 6, вона була відхилена.</p>
<p>Насправді, моя поправка, на мою думку, дуже правильна, полягає в тому, що військові адміністрації мають створюватись тільки в межах тих областей, на території яких ведуться бойові дії. Незрозуміло абсолютно, чому мають створюватись військові адміністрації в областях, які знаходяться за 600 кілометрів від бойових дій. Це абсолютно контрпродуктивно в плані війни. Це контрпродуктивно в плані організації економічних процесів. І це жодним чином не сприяє захисту держави.</p>
<p>Тому я закликаю депутатів підтримати поправку номер 6. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, голова комітету.</p>
<p>&nbsp;</p>
<p>16:46:45</p>
<p>ПАШИНСЬКИЙ С.В.</p>
<p>Пояснення маленьке для депутатів, що воєнний стан вводиться або на всій території України, або в чітко визначених регіонах. Скажімо, коли ми планували вводити воєнний стан під час проведення зони АТО, то планувалось ввести на території Донецької, Луганської та прилеглих прикордонних районів Харківської, Дніпропетровської і Запорізької областей.</p>
<p>І воєнний стан, це не тільки бойові дії. Це органи, контроль над органами влади, це і інші обмеження волі та свободи. Я ще раз хочу сказати, звичайно, поправку будемо ставити на підтвердження. Але автор не розуміє, що таке процедура введення воєнного стану.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, пропозиція щодо підтвердження шостої поправки. Комітет її не підтримує, я так розумію. Так, Сергію Володимировичу, не підтримує комітет?</p>
<p>&nbsp;</p>
<p>ПАШИНСЬКИЙ С.В. Так-так.</p>
<p>&nbsp;</p>
<p>ГОЛОВУЮЧИЙ. Не підтримує комітет. Комітетом була відхилена, визначайтесь, будь ласка, шоста поправка. Комітетом вона була відхилена.</p>
<p>&nbsp;</p>
<p>16:47:53</p>
<p>За-116</p>
<p>Дякую. Не прийнято.</p>
<p>Шановні колеги! Ще одна є поправка. Ще одна поправка? П'ять поправок. Назвіть їх всі. Назвіть їх всі по одній, будь ласка. Я прошу назвати всі по одній.</p>
<p>&nbsp;</p>
<p>16:48:06</p>
<p>ЛЕВЧЕНКО Ю.В.</p>
<p>Володимире Борисовичу, неможливо всі п'ять поправок змістовних по одній зараз всі назвати. Я прошу окремо розглянути кожну поправку.</p>
<p>&nbsp;</p>
<p>ГОЛОВУЮЧИЙ. Номера назвіть, будь ласка.</p>
<p>&nbsp;</p>
<p>ЛЕВЧЕНКО Ю.В. Я прошу проголосувати, я прошу проголосувати за поправку номер 13. Справа в тому, що в статті 4 мова йде про перелік посад у військових містах, це населені пункти, які підлягають заміщенню військовослужбовцями військових формувань. Проте, не прописаний порядок такого заміщення.</p>
<p>Це поправка насправді технічна, яка говорить про те, що порядок такого заміщення затверджується Президентом України за поданням начальника Генерального штабу. Я не розумію, чому вона не була врахована. Насправді це суто юридична норма, яка потрібна, власне кажучи, для нормального функціонування відповідної норми. Я сподіваюсь, що якісь певні політичні тут, скажімо так, уподобання не вплинуть на юридично-якісне опрацювання цього закону. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Сергію Володимировичу.</p>
<p>&nbsp;</p>
<p>16:49:04</p>
<p>ПАШИНСЬКИЙ С.В.</p>
<p>Я ще раз хочу сказати, що ми неодноразово і дуже детально розглянули це. В любому випадку, після голосування ми при відпрацюванні тексту ще раз тоді звернемо увагу на це, якщо воно не суперечить тілу закону. Можемо щось імплементувати.</p>
<p>Але я хочу сказати, що ми дуже детально розглянули, і ніякого політичного контексту не було навіть поруч.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, визначайтесь. 13 поправка комітетом не підтримана. Комітетом не підтримана, да, 13-а? Сергій Володимирович?</p>
<p>&nbsp;</p>
<p>ПАШИНСЬКИЙ С.В. Ні.</p>
<p>&nbsp;</p>
<p>ГОЛОВУЮЧИЙ. Не підтримана. Не підтримана комітетом.</p>
<p>&nbsp;</p>
<p>16:49:46</p>
<p>За-55</p>
<p>Далі, будь ласка. Левченко.</p>
<p>&nbsp;</p>
<p>16:49:51</p>
<p>ЛЕВЧЕНКО Ю.В.</p>
<p>Дякую. Хочу звернути увагу товариства на 29 поправку. 29 поправка стосується суто економічного питання. Насправді, воєнний стан – це економічний закон, через що, власне кажучи, воєнний стан сьогодні і не вводять, тому що введення воєнного стану це буде значити зникнення надприбутків олігархів і роботи всієї економіки саме на потреби війни, на нашу перемогу.</p>
<p>Поправка 29 стосується того, що після введення воєнного стану в обов'язковому порядку протягом 5 днів з моменту його введення забезпечується відчуження об'єктів, які мають стратегічне значення для економіки і безпеки держави та, які знаходяться на території, на якій введено воєнний стан у випадку, якщо такі об'єкти перебувають у приватній або комунальній власності. Це робиться саме для того, щоб перший економічний удар у випадку введення воєнного стану був якраз саме на олігархічний бізнес, а не на громадян, у яких можна забирати фінансові заощадження, машини і тому подібне. Тому я закликаю знов-таки парламентарів показати своє ставлення до рядового українця і проголосувати за цю поправку 29. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, позиція комітету.</p>
<p>&nbsp;</p>
<p>16:51:00</p>
<p>ПАШИНСЬКИЙ С.В.</p>
<p>Ну, звичайно, відхилити, тому що воєнний стан вводиться не для того, щоб давати тому чи іншому якісь економічні преференції або відбирати якісь економічні преференції. Воєнний стан вводиться у випадку відкритого військового конфлікту. І&nbsp; я просто зачитаю, як звучить чинна редакція, що дозволяється примусово відчужувати майно, що перебуває у приватній або комунальній власності і вилучати майно державних підприємств, державних господарських об'єднань для потреб держави в умовах правового режиму воєнного стану. Що це значить? Ну, наприклад, зараз ми в зоні лінії вогню будуємо лінію укріплення, так? Ну, вибачте мене, ми вилучаємо ці земельні ділянки, і зараз Кабінет Міністрів розробляє порядок, як ми будемо компенсувати. Треба буде вилучати у приватних громадян, будемо вилучати у приватних громадян. Треба буде вилучати завод олігархів, значить, якщо він буде потребувати для підвищення боєздатності в цій зоні, значить будемо вилучати. Тут ця обов'язкова норма, що вилучається на протязі 5 днів, щось треба вилучати, щось не треба, це взагалі не має відношення до закону.</p>
<p>Якщо шановний пан депутат вважає за потрібне, нехай він вносить законопроект, і я буду голосувати за те, щоб майно всіх олігархів...</p>
<p>&nbsp;</p>
<p>ГОЛОВУЮЧИЙ. Будь ласка, 29 поправка, не підтримана комітетом.</p>
<p>&nbsp;</p>
<p>16:52:31</p>
<p>За-69</p>
<p>Не підтримана поправка.</p>
<p>Будь ласка, народний депутат Левченко. Четверта.</p>
<p>&nbsp;</p>
<p>16:52:35</p>
<p>ЛЕВЧЕНКО Ю.В.</p>
<p>Дякую. Останнє питання я хотів би поставити на підтвердження поправки, яка була врахована, поправка номер 17, яка виключає положення, яке було вставлено в цей законопроект, правильне положення, що оголошення стану війни за необхідністю здійснюється Верховною Радою за окремим поданням Президента України.</p>
<p>Справа в тому, що в Конституції України чітко розмежовується поняття воєнного стану і стану війни. На превеликий жаль, стан війни абсолютно ніде не прописаний в окремому законодавстві, це прогалина. І для того, щоб закрити спекуляції про те, що стан війни і воєнний стан є одне і те ж саме, то треба якраз цю норму залишити. Тому я хотів би поставити її, будь ласка, на підтвердження.</p>
<p>А окремо я хотів би запитати доповідача як голову Комітету по обороні. Чи не вважає він, що є порушенням логіки, моралі і законодавства України, що він є до сих пір одночасно головою Наглядової ради "Укроборонпрому" в плані його доповідей, які він сьогодні тут робить? Дякую.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>&nbsp;16:53:41</p>
<p>ПАШИНСЬКИЙ С.В.</p>
<p>Виступаючий депутат не є автором цієї поправки. Згідно Регламенту вона врахована, позиція комітету вам доведена. всі інші питання – в письмовому вигляді, я публічно на них відповім.</p>
<p>Комітет підтримує цю поправку народного депутата Сироїд і не бачить тут ніяких протиріч.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, будь ласка.&nbsp;&nbsp;&nbsp;&nbsp; <i>(Шум у залі)</i></p>
<p>Шановні колеги, дивіться, надзвичайно важливий закон, в другому читанні про військовий стан. Він ретельно опрацьований з експертним середовищем, повністю відповідає всім сучасним вимогам і потребам. Достатньо якісно готувався до другого читання, і є повна згода всіх фракцій коаліції на його підтримку.</p>
<p>Тому я попрошу, шановні колеги,&nbsp; зараз зайняти свої місця, зайняти свої місця для голосування. Будь ласка,&nbsp; займіть місця, я поставлю на підтвердження 17 поправку, яку я прошу підтримати і одразу після цієї поправки ми проголосуємо його у другому читанні та в цілому за рішенням комітету. Приймається?</p>
<p>Шановні колеги, увага, будь ласка, займіть місця. Я ставлю на підтвердження відповідно до пропозицій 17 поправку, яку прошу підтримати. Колеги, прошу підтримати 17 поправку, і далі ми будемо голосувати його в цілому.</p>
<p>Будь ласка,&nbsp; на підтвердження 17 поправку, прошу підтримати, на підтвердження, прошу підтримати 17 поправку! Прошу підтримати, шановні колеги.&nbsp; "За", прошу підтримати.</p>
<p>&nbsp;</p>
<p>16:55:45</p>
<p>За-225</p>
<p><i>(Шум у залі)</i> Луценко не встиг проголосувати.</p>
<p>Колеги, сконцентруйтесь, будь ласка. На підтвердження я ставлю 17 поправку, конституційне право депутата – проголосувати. Будь ласка,&nbsp; 17 поправку ставлю на підтвердження. 17-у, прошу підтримати, 17-у, на підтвердження, прошу підтримати. Прошу підтримати, 17-у на підтвердження.</p>
<p>&nbsp;</p>
<p>16:56:23</p>
<p>За-239</p>
<p>Дякую, шановні колеги,&nbsp; прийнято,&nbsp; підтверджена.</p>
<p>&nbsp;І одразу у другому читанні та в цілому за рішенням комітету 254 –&nbsp; про правовий режим воєнного стану проект закону. Прошу голосувати, прошу підтримати 2541 в другому читанні та в цілому. Прошу голосувати.</p>
<p>&nbsp;</p>
<p>16:56:49</p>
<p>За-254</p>
<p>Рішення прийнято. Дякую.</p>
<p>Шановні колеги, надзвичайно важливий закон. В особливий період треба приймати важливі й особливі рішення. Рішення прийнято. Дякую, шановні колеги.</p>
<p>Шановні колеги, у нас запланований розкладом порядок денний зараз майже вичерпано. Є пропозиція розглянути ряд постанов Верховної Ради України. Я, прогнозуючи те, що ми&nbsp; можемо працювати з випередженням, підготував проект Постанови до вашого розгляду 2482. Проект Постанови про Звернення Верховної Ради України до Генеральних штатів (Парламенту) Королівства Нідерланди щодо ситуації навколо повернення до України музейних цінностей. Сергій Тарута готував. І є подання комітету ще від 31 березня.</p>
<p>Друга постанова (реєстраційний номер 2394), проект Постанови&nbsp; про вшанування героїв АТО та вдосконалення національно-патріотичного виховання дітей та молоді. Народний депутат підготував Тимчук, ще 19.03 було подання комітету щодо розгляду. Це дві постанови.</p>
<p>А також є декілька проектів законів, які ми можемо теж включити на розгляд, якщо буде на то ваша згода.</p>
<p>Я пропоную зараз включити ці дві постанови для розгляду, підготуйтесь колеги, дві постанови, які я щойно оголосив. Включити&nbsp; до розгляду їх, і&nbsp; почнемо їх розгляд. Далі ми пройдемося ще пару проектів законів, якщо буде згода залу, то будемо голосувати.</p>
<p>Будь ласка, два&nbsp; проекти постанов: 2482,&nbsp; (автор – Тарута Сергій Олексійович) і&nbsp; 2394. До Королівства Нідерланди Звернення про повернення музейних цінностей, і про патріотичне виховання дітей та молоді підготував наш колега Дмитро Тимчук. Мова йде про включення, щоб ми їх зараз могли&nbsp;&nbsp; розглядати.</p>
<p>Будь ласка, шановні колеги, прошу підтримати 2482, 2394 на вечірньому пленарному засіданні включення на розгляд. Прошу підтримати.</p>
<p>Голосуємо, колеги.</p>
<p>&nbsp;</p>
<p>16:59:26</p>
<p>За-240</p>
<p>Є у нас дві постанови. 240, рішення прийнято.</p>
<p>Далі суто консультативно, шановні колеги. 2178 – проект…&nbsp; 2423 – проект Закону про внесення змін до деяких законів України щодо посилення прозорості у сфері відносин власності з метою запобігання корупції. Підготував Леонід Козаченко, наш колега, це антикорупційний комітет. Все, в принципі, готове. Можемо розглядати, це – перше читання.</p>
<p>Якщо немає заперечень, я його включаю тоді… включаю поки що до розгляду. 2423, я вам зачитав його, 2423, включення на вечірнє засідання, розгляд. Прошу голосувати. Антикорупційний проект закону. Прошу голосувати.</p>
<p>&nbsp;</p>
<p>17:00:35</p>
<p>За-245</p>
<p>Рішення прийнято.</p>
<p>Добре, шановні колеги, ми зараз ще підготуємо варіанти. Починаємо розглядати ці питання. Зараз ми&nbsp; ще доопрацюємо з вами.</p>
<p>Шановні колеги, переходимо до розгляду питань порядку денного, проект Закону про внесення змін до деяких законів України щодо посилення прозорості у сфері відносин власності з метою запобігання корупції. Доповідає народний депутат України Леонід Козаченко, співдоповідає Єгор Соболєв. Будь ласка, доповідайте.</p>
<p>&nbsp;</p>
<p>17:01:33</p>
<p>КОЗАЧЕНКО Л.П.</p>
<p>Шановний пане голово шановні колеги! Йдеться про часткове відкриття інформації про активи, якими володіють юридичні та фізичні особи. Власне, це те, що кожен з нас, практично, зробив, подавши цю інформацію в своїй декларації і будь-хто, будь-який громадянин може відкрити сайт Верховної Ради&nbsp; і побачити, чим володіє народний.</p>
<p>Це мають робити, не пишучи декларацію, а дати право доступу до цієї інформації будь-якому громадянину, який проживає в нашій країні. Пропонується: стосовно рухомого майна – це автомобілі практично дати інформацію про рік випуску, дату придбання без указання номерного знаку; нерухомість – будинок, квартира або інше майно без указання адреси точної, де воно знаходиться; також про земельні ділянки, якими володіє юридична або фізична особа.</p>
<p>&nbsp;Хочу сказати, що ці норми діють в семи країнах Європейського Союзу. Ці норми діють у Білорусії, до речі, у Грузії. Україна застосувавши ці норми зробить дуже серйозний крок у напрямку боротьби із корупцією. Я дуже прошу вас, шановні колеги, підтримати даний законопроект.&nbsp;</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>До співдоповіді запрошується голову Комітету з питань запобігання&nbsp; і протидії корупції Соболєв Єгор Вікторович, будь ласка.</p>
<p>&nbsp;</p>
<p>17:03:00</p>
<p>СОБОЛЄВ Є.В.</p>
<p>Шановні колеги, Фінляндія стала останньою країною в Європейському Союзі, яка зробила таке законодавство. Нагадаю, що ця країна є одним зі світових лідерів з викорінення корупції, якої там майже не залишилося.</p>
<p>Про цей законопроект дуже просять журналісти, дуже просять громадські організації. Я думаю, що ми всі з вами розуміємо, що зараз суспільство є найбільшим борцем з корупцією. І коли ми відкриємо для нього якомога більше інформації, коли ми зробимо прозорою інформацію про власність, тоді корупції буде менше, особливо на місцевому, на побутовому рівні. Я хочу сказати, що я рік тому сам про себе відкрив всю інформацію щодо машини, квартири, дачі, не відчув жодних незручностей за цей період, це легко і приємно.</p>
<p>Комітет з протидії і запобігання корупції одноголосно підтримав цей законопроект і просить вас підтримати його в першому читанні.</p>
<p>&nbsp;</p>
<p>ГОЛОВУЮЧИЙ. Шановні колеги, чи є необхідність в обговоренні даного законопроекту? Є підтримка голосувати відразу, так?</p>
<p>Тоді, будь ласка, сідаємо на місця, займаємо місця і підготувалися до голосування, щоб ми проголосували продуктивно. Будь ласка.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, підготуйтеся до голосування за основу. Проект Закону про внесення змін до деяких законів України щодо посилення прозорості у сфері відносин власності з метою запобігання корупції. За основу прошу голосувати. За основу, прошу голосувати за основу. За основу. Ну?</p>
<p>&nbsp;</p>
<p>17:05:02</p>
<p>За-243</p>
<p>Це вже краще. 243, шановні колеги, дякую.</p>
<p>Провели невеликі консультації. Послухайте, ще є три закони, які, якщо буде ваша воля, ми можемо включити на розгляд сьогодні засідання.</p>
<p>Проект Закону про внесення змін до статті 18 "Про державну соціальну допомогу інвалідам з дитинства та дітям-інвалідам" (щодо встановлення доплати інвалідам першої групи підгрупи А, підготовлений Олександром Третьяковим.</p>
<p>Друга позиція. Три закони: 2069, 2069-й, 2069-2. Проект Закону про внесення змін до деяких законів України щодо права людей з інвалідністю на безплатний проїзд в приміському транспорті. І 2426 – проект Закону про внесення змін до деяких законодавчих актів України щодо індексації розміру аліментів. От є таких три закони, які можемо включити для розгляду на вечірньому засіданні. Немає заперечень?</p>
<p>Будь ласка, 2426, 2069, 2069-1, 2069-2 і 2026. Прошу, щодо розгляду їх на вечірньому засіданні, цих трьох проектів законів. Будь ласка, прошу підтримати. Щодо розгляду. Всі соціального напрямку, ви чули. Прошу голосувати.</p>
<p>&nbsp;</p>
<p>17:06:47</p>
<p>За-200</p>
<p>Не встигли?&nbsp; Ще раз,&nbsp; 2426. Це за включення до розгляду на вечірньому засіданні. 2426 – проект Закону про внесення змін до деяких законодавчих актів України щодо індексації розміру аліментів.</p>
<p>Другий закон 2069, 2069-1, 2069-2. Проект&nbsp; закону про внесення змін до деяких законодавчих актів України&nbsp; щодо права людей з інвалідністю на безоплатний проїзд в приміському транспорті.</p>
<p>Третя позиція – це 2026, проект закону про внесення змін до статті 18 Закону України "Про державну соціальну допомогу інвалідам з дитинства та дітям-інвалідам" щодо встановлення доплати інвалідам І групи підгрупи А.&nbsp;</p>
<p>Шановні колеги, будь ласка. Це соціальні закони. Це соціальні закони, які ми можемо з вами розглядати.&nbsp; Будь ласка,&nbsp; ці три закони я ставлю на голосування щодо включення їх до розгляду. У нас залишилась ще година роботи. Будь ласка. Голосуєм, будь ласка.</p>
<p>&nbsp;</p>
<p>17:08:28</p>
<p>За-205</p>
<p>Добре, колеги. Немає рішення з цього приводу.</p>
<p>Будь ласка,&nbsp; розглядаємо те, що вже було включено. 2482 – проект Постанови про Звернення Верховної Ради України до Генеральних штатів (Парламенту) Королівства Нідерланди щодо ситуації навколо повернення до України музейних цінностей. Автор – Сергій Олексійович Тарута.</p>
<p>Будь ласка, доповідає Остап Семерак. 2482.</p>
<p>Є пропозиція за скороченою процедурою, є пропозиція. Прошу визначатись.</p>
<p>&nbsp;</p>
<p>17:09:29</p>
<p>За-194</p>
<p>Будь ласка, Остап Михайлович.</p>
<p>&nbsp;</p>
<p>17:09:37</p>
<p>СЕМЕРАК О.М.</p>
<p>Шановні колеги, оскільки це є вкрай важливий документ, я думаю, що потрібно скористатися можливістю замість Сергія Тарути, який є автором цього проекту постанови, пояснити, про що йде мова.</p>
<p>Отже, мова йде про те, що до анексії Криму величезна безцінна колекція скіфського золота була відправлена на експозицію до Королівства Нідерландів. На жаль, після того, як колекція покинула Крим, кримські музеї, територія Криму була анексована. Приблизно рік тому стало питання про повернення цієї колекції на територію України. І Уряд України рік тому звернувся до Уряду Нідерландів про повернення колекції скіфського золота до Києва. Оскільки уряд, і я сподіваюсь, український парламент беззаперечно вважаємо, що ця колекція, яка була колекціями трьох кримських музеїв, належить народу України, що анексований Крим є теж територією України, і ця колекція повинна бути повернута для збереження, для популяризації саме на території України.</p>
<p>Комітет з питань європейської інтеграції, як головний комітет у розгляді цього звернення, розглянув на своєму засіданні 8 квітня проект постанови, внесений народним депутатом Тарутою. І рекомендував Верховній Раді схвалити цю постанову, прийнявши її за основу та в цілому.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, до слова запрошується Сергій Тарута. Будь ласка, до мікрофона за трибуною.</p>
<p>&nbsp;</p>
<p>17:11:48</p>
<p>ТАРУТА С.О.</p>
<p>Дякую. Я немножко дополню то, что сказал Олег. Речь идет о предметах, которые принадлежат государству Украина. Их около тысячи наименований. И принадлежат музейному фонду Украины. Крымские музеи согласовали с музеем Амстердама об экспозиции. Сегодня экспозиция уже закончила свой срок.</p>
<p>И речь идет о возврате. То ли возвращают в Крым, как настаивает Российская Федерация. То ли мы это возвращаем по праву своей собственности на территорию Украины. Были соответствующие обращения между Министерством культуры и Министерством культуры Нидерландов. Они поддерживают позицию государства. Но необходима поддержка со стороны парламента. И я считаю, что этот шаг поможет нам вернуть эти ценности.</p>
<p>Скорее всего, будет еще и юридическая дальнейшая с ними остановка. Но мы уверены и согласовано, что если парламент наш поддержит, то в юридической плоскости поможет нам выиграть решение и возвратить эти ценности. Спасибо.</p>
<p>&nbsp;</p>
<p>ГОЛОВУЮЧИЙ. Шановні колеги, давайте порадимось, чи є питання з того приводу проводити обговорення, чи ми відразу можемо голосувати?</p>
<p>&nbsp;</p>
<p>ГОЛОСИ ІЗ ЗАЛУ Голосувати!</p>
<p>&nbsp;</p>
<p>ГОЛОВУЮЧИЙ. Голосуємо, є загальна думка залу, голосуємо. Тому прошу народних депутатів зайти в зал, хто не в залі, наблизитись максимально до своїх робочих карточок і підготуватись до голосування.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>ГОЛОВУЮЧИЙ. Будь ласка, шановні колеги, давайте підготуємося до голосування. Колеги, будь ласка, займіть свої місця.</p>
<p>Проект Постанови про Звернення Верховної Ради України до Генеральних штатів (Парламенту) Королівства Нідерланди щодо ситуації навколо повернення до України музейних цінностей. Ви чули доповідь Сергія Олексійовича Тарути, Остапа Михайловича Семерака. Є пропозиція проголосувати даний проект постанови за основу і в цілому. Тому, шановні колеги, прошу підготуватись. Будь ласка, за основу та в цілому.</p>
<p>&nbsp;</p>
<p>17:15:15</p>
<p>За-249</p>
<p>Рішення прийнято. Шановні колеги, дякую.</p>
<p>Наступне – проект Постанови про вшанування героїв АТО та вдосконалення національно-патріотичного виховання дітей та молоді. Підготував народний депутат Дмитро Тимчук. Будь ласка, Дмитро Тимчук.</p>
<p>&nbsp;</p>
<p>17:16:10</p>
<p>ТИМЧУК Д.Б.</p>
<p>Шановний пане Голово, шановні колеги, вже більше року наші хлопці воюють з агресором з військами Російської Федерації та терористичними угрупуваннями на Сході України. Триває збір доказів як агресії Російської Федерації проти України, так і збір фактів героїчних вчинків наших хлопців в зоні АТО.</p>
<p>Проте ця постанова, проект постанови, яку я пропоную, пропонується систематизувати, перш за все налагодити механізми, як збору доказів агресії Російської Федерації проти України так і популяризації героїчних вчинків наших хлопців. Це стосується державних структур, силових структур, так і за участю і взаємодії Службою безпеки України і Генеральною прокуратурою.</p>
<p>В практичному сенсі реалізація цієї постанови виливається в підготовку як пересувних висновок щодо подій в зоні АТО, які мають працювати як в регіонах, так за межами України по лінії наших дипломатичних представництв, так і на рівні окремих навіть краєзнавчих музеїв. Варто згадати, що зараз в кожному, фактично, населеному пункті є історичні краєзнавчі музеї, в яких чомусь більше пропагується, скажемо так, героїчні&nbsp; вчинки наших громадян періоду радянської доби,&nbsp; тоді як вже більше року ми маємо докази героїзму українців сьогодні.</p>
<p>Саме з метою виконання цих завдань і пропоную прийняти постанову Верховної Ради. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Микола Княжицький.</p>
<p>&nbsp;</p>
<p>17:17:58</p>
<p>КНЯЖИЦЬКИЙ М.Л.</p>
<p>Шановні колеги! Зовсім недавно ми у складі парламентської делегації на чолі з Головою Верховної Ради паном Гройсманом були в Польщі. І нас, справді, вразила та робота, яку робить українське посольство в Польщі, для вшанування пам'яті наших героїв, і Небесної сотні, і АТО. Ми побачили величезну кількість красивих і якісних фотографій на будинку посольства. Потім ми виступали в коледжі, де побачили величезну кількість малюнків і фотографій, зроблених українцями, які навчаються зараз в Польщі. Але чи в кожній українській школі, чи в кожному українському місті сьогодні наші учні, молоде покоління уявляє собі, що відбувається зараз в АТО, як протестуємо ми російській пропаганді як всередині України, так і за кордоном? Мусимо визнати, що недостатньо. Постанова за авторством наших колег якраз і закликає зробити все, щоб ця робота велася гідно і достойно.</p>
<p>Комітет Верховної Ради України з&nbsp; питань культури і духовності на своєму засіданні 8 квітня розглянув проект Постанови про вшанування героїв АТО та вдосконалення національного патріотичного виховання дітей і молоді&nbsp; (номер 2394), внесений народними депутами: Тимчуком і Матіос.&nbsp; Народні депутати члени комітету підтримали необхідність такої постанови.</p>
<p>Окремі члени комітету звернули увагу на деяку невідповідність&nbsp; підпункту 7 щодо забезпечення фінансування зазначених заходів за рахунок державного бюджету в бюджетному законодавстві. Але за наслідком розгляду комітет рекомендує проект Постанови про вшанування героїв АТО та вдосконалення&nbsp; національного патріотичного виховання дітей і молоді прийняти за основу та в цілому. Протокол засідання&nbsp;&nbsp; комітету&nbsp; номер 11 від 08.04.2015. Закликаю вас підтримати проект цієї постанови за основу та в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Два – "за", два – "проти" є необхідність, колеги? Немає?</p>
<p>Є. Микола Томенко.</p>
<p>&nbsp;</p>
<p>17:20:01</p>
<p>ТОМЕНКО М.В.</p>
<p>Шановні колеги, ми часом робимо дуже мудрі постанови і законопроекти. І коли ми їх ухвалюємо і справа доходить до того, що їх треба виконати, ми починаємо думати, що тут проблема з&nbsp; інструментарієм виконання.</p>
<p>Я повністю підтримую і проголосую за цю постанову. Але просто вам хочу нагадати, що у нас зараз у проектах реформ уряду практично повністю буде знищена позакласна робота,&nbsp; гуртки. І ті, хто повинен пропагувати це,&nbsp; в найближчий&nbsp; час залишаться на вулиці. Оскільки в системі освіти не будуть фінансуватися ті люди, які проводять за державний кошт патріотичну і виховну роботу в школах,&nbsp; особливо в сільській місцевості.</p>
<p>Тут колеги запропонувати активізувати нам роботу по пропаганді історії України. Власне, гадають, що в нас є мудре рішення, в нас історія України вже необов'язковий предмет у природничих вузах і в політехніці. В нас сьогодні йде тотальне скорочення і урізання через фінансування, через введення земельного податку, і це, Володимир… до вас звернення, щоб ми нарешті прийняли у другому читанні законопроект на сьогодні, дошкільні заклади, школи, вузи, будинки культури обкладені земельним податком. От вони будуть у вільний від роботи час пропагувати, а в робочий час шукати гроші, щоб заплатити земельний податок, щоб їх не закрили.</p>
<p>Тому я думаю, що всі добрі ідеологічні патріотичні постанови треба підтримувати, але вимагати від уряду, щоб ті інституції, які будуть пропагувати українські цінності, щоб їх належним чином фінансували, не ліквідовували і захищали. Тоді така постанова буде працюючою.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Ігор Мосійчук, Радикальна партія, і переходимо до голосування.</p>
<p>&nbsp;</p>
<p>17:22:04</p>
<p>МОСІЙЧУК І.В.</p>
<p>Ігор Мосійчук, Радикальна партія Олега Ляшка. Абсолютно погоджуюсь з колегою Миколою Томенком, і ми будемо&nbsp; підтримувати дану постанову.</p>
<p>Але питання ще в іншому: необхідно звернути увагу СБУ в першу чергу, інших правоохоронних органів, що про яке вшанування героїв АТО можна говорити, якщо деякі керівники навчальних закладів, деякі сільські голови на Дніпропетровщині, в Запоріжжі заявляють відкрито, що нужно бороться с фашизмом и изгонять карателей, маючи на увазі тих саме героїв АТО. Тому для того, щоб вшановувати належно героїв, необхідно притягувати до відповідальності негідників, які паплюжать їхнє ім'я, необхідно суворо карати осіб, які заперечують героїчний чин наших воїнів. А то герої кладуть своє життя на передовій, а ми дозволяємо в тилу тиловим крисам з ватними ленточками називати їх карателями і це в незалежній країні – країні, яка пройшла рік боротьби із зовнішнім ворогом,</p>
<p>Тому, підтримуючи цю постанову, ще раз звертаю увагу Служби&nbsp; безпеки України на ті випадки, які мали місце на Дніпропетровщині, Запоріжжі, там, де працівники міліції називали карателями добровольців. Прошу звернути увагу, а постанову підтримуємо. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, прошу підготуватися до голосування. Проект постанови 2394, проект Постанови про вшанування героїв АТО та вдосконалення національно-патріотичного виховання дітей та молоді, 2394. Є пропозиція: голосувати її в цілому. Будь ласка, прошу голосувати, прошу підтримати в цілому 2394. Прошу голосувати.</p>
<p>&nbsp;</p>
<p>17:24:39</p>
<p>За-235</p>
<p>Рішення прийнято.</p>
<p>Шановні колеги, до вашої уваги у нас є ще один проект закону, який ми&nbsp; давно розглядали з вами, – проект закону, який підготовлений профільним комітетом міжнародним, про дипломатичну службу (реєстраційний номер 2048). Ми вже його не один раз обговорювали. Питання про те, що кожен член цього комітету є співавтором цього закону.</p>
<p>І є зараз пропозиція, яку я просив би вас підтримати: включити його на розгляд сьогоднішнього вечірнього засідання і розглянути його за основу. Проект Закону про дипломатичну службу (щодо порядку призначення на дипломатичні посади). Ще раз наголошую, що співавторами є представники всіх фракцій, які входять до профільного Комітету закордонних справ.</p>
<p>Будь ласка, колеги, 2048: щодо включення його розгляду. Прошу народних депутатів зайняти свої місця. Про дипломатичну службу. Будь ласка, голосуємо щодо його розгляду. Я наголошую на тому, що всі, абсолютно всі, представники всіх фракцій є співавторами цього проекту закону. Прошу підтримати, колеги. Прошу підтримати включення його зараз в розгляд. Прошу голосувати, 2048. Прошу підтримати.</p>
<p>&nbsp;</p>
<p>17:26:25</p>
<p>За-224</p>
<p>Не встигли. Будь ласка, це щодо включення до порядку денного, ми можемо, не повертаючись, ще раз за нього проголосувати.</p>
<p>Будь ласка, включення до порядку денного: 2048 – Закон про дипломатичну службу. Будемо розглядати його за основу. Прошу підтримати. 2048.&nbsp; У всіх фракцій є співавтор цього закону.&nbsp; Будь ласка,&nbsp; голосуєм. Включення до порядку денного на вечірнє засідання, 2048. Голосуємо. Голосуєм.</p>
<p>&nbsp;</p>
<p>17:27:11</p>
<p>За-213</p>
<p>Немає голосів за цей проект закону.&nbsp; <i>(Шум у залі) </i></p>
<p>Давайте ще раз, добре. Прошу, займіть свої місця, шановні колеги народні депутати.</p>
<p>Добре, колеги. Наступний 2426, щодо розміру аліментів. Готові голосувати? Проект Закону про внесення змін до деяких законодавчих актів України щодо індексації розміру аліментів, 2426. Автор – народний депутат Помазанов. Будь ласка,&nbsp; 2426, голосуєм. Про аліменти включення до порядку&nbsp; денного, що зараз розданий.</p>
<p>&nbsp;</p>
<p>17:28:58</p>
<p>За-219</p>
<p>Рішення не прийнято.</p>
<p>Колеги, давайте ще раз, сконцентруйтесь, будь ласка. Будь ласка, колеги, давайте ще раз. Послухайте назву закону. Проект Закону про внесення змін до деяких законодавчих актів України щодо індексації розміру аліментів. Зараз? За основу будемо розглядати. Зараз ми включаємо в те, щоб розглядати. Далі розглядаємо, обговорюємо і приймемо рішення за основу. Будь ласка, голосуємо 2426 щодо розгляду цього питання. Прошу підтримати.</p>
<p>&nbsp;</p>
<p>17:30:02</p>
<p>За-218</p>
<p>Хвилину, Олег Ляшко, будь ласка.</p>
<p>&nbsp;</p>
<p>17:30:24</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги, будь ласка, хвилинку уваги, шановні колеги. Можливо, хтось не розчув. Ідеться про індексацію аліментів для дітей, яких покинули батьки. Якщо ви не знаєте, що таке сьогодні матері прогодувати свою дитину, у якої немає батька, у якої немає заробітку, то вийдіть з цього затишного залу і підіть до людей. Такими голосуваннями ми дискредитуємо роботу парламенту. Не індексуємо зарплати, не індексуємо пенсії, не індексуємо аліменти.</p>
<p>Тому я звертаюсь до всіх колег. Відставте свої всі важливі справи, якими ви займаєтесь, підтримайте цей закон і проголосуйте! І не дай Бог нікому, щоб дитина жила без батька чи без матері!</p>
<p>&nbsp;</p>
<p>ГОЛОВУЮЧИЙ. Хтось ще хоче пояснити, що індексація аліментів –&nbsp; це дуже важливо? Ніхто, ніхто? <i>(Шум у залі)</i> Автор, автор, хвилину. Слухайте, заспокойтесь, колеги.</p>
<p>&nbsp;</p>
<p>17:31:30</p>
<p>ПОМАЗАНОВ А.В.</p>
<p>Алло, шановні колеги, включились? Шановні колеги! Зараз якраз таким голосуванням ми показуємо, що нам начхати абсолютно на долю дітей, які залишаються абсолютно без батьківського піклування! Зараз ті 100 гривень, які індексуються, для когось в залі, можливо, вони не гроші, але для тих дітей, які живуть на ті 150 гривень, вони є великими грошима!</p>
<p>І тому, коли хтось мені з фракції якоїсь каже, що він не розуміє, про що цей законопроект, давайте, я поясню детально, про що цей законопроект. Це законопроект про те, що якщо у нас зараз інфляція 100 з чимось відсотків, то ці гроші повинні бути перераховані автоматично! І не треба матері, яка і так позбавлена права нормального проживання, оскільки батько покинув її дитину, вона зобов'язана зараз іти до суду і доводити те, що вона має право отримувати перерахунок цих грошей дрібних, яких вона і так не отримує. Тому, шановні колеги, я вас закликаю, давайте голосувати за дітей і позбавитися нашого піару, яким ви всі тут займаєтесь. Дякую.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Шановні колеги народні депутати, я бачу, я бачу… Я бачу, що народні депутати підготувались до голосування, не знаю, чи вистачить голосів.</p>
<p>Шановні колеги, будь ласка, визначаємося щодо включення 2426.</p>
<p>&nbsp;</p>
<p>17:33:44</p>
<p>За-238</p>
<p>Буд ласка. Андрій Віталійович Помазанов. Давайте без, без емоцій, будемо доповідь, <a name=Temp></a>зараз почуємо автора. Будемо розглядати за основу.</p>
<p>Процедура, регламент. Будь ласка, доповідайте.</p>
<p>&nbsp;</p>
<p>17:34:19</p>
<p>ПОМАЗАНОВ А.В.</p>
<p>Шановні колеги, в принципі, не буду довго повторюватися, не треба затягувати цей процес. Ще раз скажу тільки, що ті гроші дрібні, які зараз нам здаються дрібними, вони є рятівним просто кругом для тих, хто живе на аліменти. Тому, шановні колеги, я вас дуже прошу підтримати за основу в першому читанні цей законопроект. І якщо хтось чогось не розуміє або хтось хоче щось поправити, до другого читання ми це зробимо обов'язково. Дуже прошу голосувати. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, є співдоповідь ще секретаря комітету профільного. Народний депутат Веселова Наталія Василівна, будь ласка, і далі будемо голосувати, підготуйтеся до голосування.</p>
<p>Наталія Веселова, будь ласка, на трибуну.</p>
<p>&nbsp;</p>
<p>17:35:08</p>
<p>ВЕСЕЛОВА Н.В.</p>
<p>Шановний головуючий, шановні народні депутати, 8 квітня 2015 року на своєму засіданні Комітет Верховної Ради України з питань соціальної політики, зайнятості та пенсійного забезпечення розглянув цей законопроект про внесення змін до деяких законів України щодо індексації розміру аліментів. Законопроектом пропонується змінити, пропонуються зміни до Законів України про виконавчі провадження, про індексацію грошових доходів населення. Зокрема, щодо визначення порядку індексації розміру аліментів, призначених судом у твердій грошовій сумі. Внесення аліментів до переліку грошових доходів, які є об'єктами індексацій, встановлення джерел коштів на проведення індексації розміру аліментів, визначеного судом у твердій грошовій сумі, за рахунок коштів особи, на яку покладено обов'язок по утриманню.</p>
<p>Комітет підтримує зазначену законодавчу ініціативу, вважаючи, що реалізація норм проекту дозволить покращити матеріальне становище осіб, яким аліменти призначені судом у твердій&nbsp; грошовій сумі.</p>
<p>Прошу прийняти законопроект за основу, прохання підтримати.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Колеги, підготуйтесь до голосування. 2426 –&nbsp; проект Закону про внесення змін до деяких законодавчих актів України щодо індексації розміру елементів. Будь ласка,&nbsp; підготуйтесь до голосування, не буду вас агітувати, наскільки це правильний і важливий закон, прошу його підтримати.</p>
<p>Готові голосувати? Будь ласка,&nbsp; за основу 2426. Голосуємо, колеги.</p>
<p>&nbsp;</p>
<p>17:37:14</p>
<p>За-248</p>
<p>Шановні колеги, є пропозиція. Є пропозиція&nbsp; цього закону, не треба,&nbsp; доопрацюєте і приймете разом. Приймемо у другому читанні&nbsp; правильний закон.</p>
<p>Шановні колеги, є звернення голови профільного комітету у&nbsp; закордонних справах Ганни Гопко, щоб ми ще раз розглянули можливість включення&nbsp; даного проекту Закону 2048&nbsp; про дипломатичну службу (щодо порядку призначення на дипломатичні посади). Даний проект Закону щодо включення його розгляду зараз на засіданні. 2048 – щодо &nbsp;порядку&nbsp; призначення про дипломатичну службу. Проект Закону про дипломатичну службу .</p>
<p>Будь ласка, прошу визначатись. Прошу підтримати даний проект закону щодо&nbsp; його розгляду на вечірньому засіданні. Будь ласка.</p>
<p>&nbsp;</p>
<p>17:38:27</p>
<p>За-204</p>
<p>Очевидно, що немає голосів.</p>
<p>Шановні колеги, порядок денний засідання вичерпано. Вечірнє засідання&nbsp; Верховної Ради оголошую закритим.</p>
<p>Завтра ранкове засідання відбудеться о 10 годині ранку. Дякую, шановні колеги.&nbsp;</p>
<p>&nbsp;</p>

