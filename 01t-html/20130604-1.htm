Стенограма пленарного засідання
04 червня 2013
&nbsp;
<p align=center>ЗАСІДАННЯ ТРИДЦЯТЕ</p><div align=center>
</div><p align=center>Сесійна зала Верховної Ради України</p><div align=center>
</div><p align=center>04 червня 2013 року, 16 година</p><div align=center>
</div><p align=center>Веде засідання Голова Верховної Ради України В.В.РИБАК</p>
<p><b>&nbsp;</b></p>
<p>ГОЛОВУЮЧИЙ. Шановні народні депутати, прошу підготуватися до реєстрації.&nbsp;Прошу, увімкніть систему "Рада".</p>
<p>16:02:03</p>
<p>Зареєструвалося 334 народних депутати. Вечірнє засідання Верховної Ради України оголошую відкритим.</p>
<p>Продовжуємо розгляд питань порядку денного.</p>
<p>&nbsp;На розгляд вноситься проект Закону (реєстраційний номер 1032, 1032-1, 1032-2 і 1032-3) про внесення змін до Закону України "Про столицю України - місто-герой Київ" (щодо об`єднання посад голови Київської міської державної адміністрації та Київської міської ради). Як будемо розглядати? &nbsp;<i>(Шум у залі)</i></p>
<p>Ну давайте за скорочену процедуру проголосуємо, а ви визначитесь. Прошу голосувати.</p>
<p>&nbsp;</p>
<p>16:03:25</p>
<p>За-123</p>
<p>Проти-61, утрималось-4, не голосувало-162.</p>
<p>Рішення не прийнято.</p>
<p>Доповідачі: першим доповідає народний депутат&nbsp; України Карпунцов&nbsp; Валерій Віталійович.&nbsp; Прошу.</p>
<p>&nbsp;</p>
<p>16:03:59</p>
<p>КАРПУНЦОВ В.В.</p>
<p>Шановний Голово,&nbsp; шановні колеги, запрошені, присутні, кияни і українці! До вашого&nbsp; розгляду вноситься проект Закону (автори: Кличко, Ковальчук, Карпунцов) про&nbsp;&nbsp; внесення змін до&nbsp; Закону України "Про столицю України місто-герой Київ" (щодо об'єднання посад голови Київської&nbsp; міської державної адміністрації та&nbsp; Київської міської ради).</p>
<p>Суть даного закону зводиться до наступного. Пропонується частину другу статті 10.1 викласти в такій редакції: "Київський&nbsp; міський голова призначається головою, Київською міською державною адміністрацією".&nbsp; І пункт другий: що це закон набирає чинності з дня наступного&nbsp; за днем його опублікування.&nbsp; В&nbsp; чому необхідність прийняття&nbsp; даного нормативного акту?&nbsp;</p>
<p>Як відомо,&nbsp; посади київського міського голови&nbsp; і голови Київської міської адміністрації весь час були поєднані, поєднані у зв'язку зі специфікою здійснення місцевого&nbsp; самоврядування в Києві.&nbsp; Але, на жаль, вся специфіка здійснення&nbsp; місцевого самоврядування в Києві шляхом&nbsp; об'єднання&nbsp; посад&nbsp; голови Київської міської ради і голови Київської міської&nbsp; державної адміністрації зводиться до двох речей: а), або перше, - узурпувати повністю права, надані громадою Києва, Київській міській раді&nbsp;&nbsp; і його виконавчому органу; або б), як у нас відбулося із ситуацією,&nbsp; в останні роки відбувається, - забрати взагалі ці повноваження на адміністрацію, на людину, яку київська громада не обирала.&nbsp; Але, на жаль, ситуація склалася так,&nbsp; що всіма ресурсами, всіма коштами розпоряджається&nbsp; голова&nbsp; Київської міської державної адміністрації. Ці повноваження було штучно розділено, і спочатку&nbsp; повноваження київського міського&nbsp; голови забрали де-факто, усунувши Леоніда Черновецького з посади, в,ідправивши його з 30 мільярдами, вкраденими в киян, про які&nbsp; казав Олександр Павлович Попов, за кордон відпочивати, а згодом, коли повноваження його закінчилися, київського міського голови, всю повноту влади на себе повністю перебрав голова Київської міської державної адміністрації за підтримки контрольованої Київської міської ради. Контрольованої, звичайно, владою і, звичайно, Партією регіонів.</p>
<p>Чому, виникає запитання, рада, підтримка Партії регіонів, в якій є шість депутатів, за яку не голосували кияни, на жаль, підтримує повністю&nbsp; провладну вертикаль?&nbsp; А тому що та команда, яка була приведена за допомогою мотиваційних технологій київським міським головою Черновецьким, повністю припинила своє існування як фракція Черновецького, розпалася на ті фракції, за які не голосували кияни. Але, на жаль, вони повністю йдуть у фарватері голови Київської міської державної адміністрації.</p>
<p>Відповідно до Конституції, зрозуміло, що кожна рада, кожен орган місцевого самоврядування, якому громадою делегований певний набір права, основне право - управляти майном громади, повинен мати свій виконавчий орган. І так, в принципі, у всіх населених пунктах є виконавчий орган, і виконавчий орган повинен очолювати відповідний міський голова. На жаль, це всюди, окрім Києва, у Києві така специфіка, що виконавчим органом є Київська міська державна адміністрація. І вся специфіка зводиться до того, що Київська міська рада не має свого виконавчого органу. Звичайно, цей проект акту, він може сприйматися виключно як перехідний зараз. Тому що і Київська міська рада, і київська міська громада заслуговують на свій виконавчий орган, який повинен очолювати відповідно київський міський голова. Але, звичайно, ніхто не заперечує можливість існування адміністрації на рівні областей, не більше, все зрозуміло давно. І є досить багато наукових думок обґрунтованих, що адміністрації не потрібні взагалі на рівні районів чи то міста, як існує сьогодні. На рівні області - будь ласка, певні контрольні функції саме за діяльністю виконавчої влади, у системі координат якої знаходяться адміністрації. Але ніяким чином не можуть призначені люди, і в основному зараз ми маємо таку практику, що ці люди, на жаль, відбираються не за фаховим принципом, а за&nbsp; &nbsp;територіальним, тобто призначені виключно з декількох східних областей, вони займають посади керівників громад і розпоряджаються тим майном&nbsp; громад, хоча ще раз наголошую, громади їм такого права не давали.</p>
<p>На жаль, сьогодні ми розглядаємо це питання раніше, ніж вибори в місті Києві. Це є основним актуальним питанням для киян. Кияни повинні мати свого міського голову, кияни повинні мати ту раду, яка представлятиме киян, за яку кияни проголосують, а не та рада, яка на сьогодні навіть юридично не представляє нашу столицю.</p>
<p>Відповідно, звичайно, я сподіваюсь, що наступною постановою, наступним нормативним актом, який ми будемо приймати в цьому залі, це буде акт про призначення чергових виборів в місті Києві, це вибори київського міського голови і Київської міської ради, тому що не може громада жити без самоврядування.</p>
<p>І я, шановні колеги, хотів ще раз звернути увагу, вже, я дивлюся, і представники влади коментують рішення Конституційного Суду в розрізі того, що це&nbsp; рішення ніяким чином не впливає на дату проведення виборів. Це зрозуміло: у нас, на щастя, Конституцією закріплено розподіл влад: законодавча, виконавча, судова. І жоден суд замість Верховної Ради не може призначити вибори. І, відповідно, те, що КонституційнийCуд таким чином продублював норми, які записані в Конституції, хай вони будуть на совісті саме цього Конституційного Суду.</p>
<p>Але ще раз наголошую, жоден суд за Верховну Раду, навіть Конституційний, не може прийняти рішення про проведення виборів. Я вас закликаю підтримати цю ініціативу партії "УДАР", призначити вибори міського голови і Київської міської ради, для того щоб громада мала своїх представників, це нормально, це чесно, це правильно. І в даному випадку на перехідний період, який ми будемо мати, я прошу підтримки зали цього проекту акту, буде обраний&nbsp; міський голова, який зможе керувати виконавчим комітетом.</p>
<p>Також я закликаю вас, шановні колеги, все ж таки пришвидшити роботу - і це я звертаюсь до Голови - над проектом закону, змін до закону, які стосувались, дійсно, розмежування і повноважень голови виконавчого органу в місті Києві, і голови Київської міської&nbsp;державної адміністрації. І кияни заслуговують на те, щоб мати свій&nbsp; виконавчий орган, і, відповідно до&nbsp; Конституції, міський голова його повинен очолювати.</p>
<p>Ми,&nbsp; ще раз кажемо, не заперечуємо&nbsp; наявність існування адміністрації в місті Києві, але&nbsp; це виключно&nbsp; зі звуженими&nbsp; повноваженнями, повноваження, які, якщо порівнювати, наближені до повноважень перфекта у Франції, і це може бути контроль&nbsp; за діяльністю органів виконавчої влади, але ніяк не контроль за діяльністю місцевого самоврядування, а тим більше розпорядження майном громади.</p>
<p>Хочу вас, шановні мої колеги,&nbsp;&nbsp; також застерегти. Все ж таки до цього питання віднестися дуже важливо. Тому що та рада, яку хочуть змусити, я маю на увазі Київську міську раду, змусити зараз працювати, може понаприймати рішень, наслідки прийняття яких будуть непрогнозовані. Що я маю на увазі?</p>
<p>Діяльність ради пов'язана з розпорядженням майна, як рухомого, так і нерухомого. Ви знаєте, що досить часто йдуть запозичення Київської міською радою, схвалюються.&nbsp; А якщо дані всі питання є під юридичним сумнівом, то який буде наслідок відміни цих рішень через&nbsp; рік, через два, через п’ять років? Який&nbsp; наслідок для конкретного киянина чи для бюджету громади міста&nbsp; Києва? Ми не можемо спрогнозувати,&nbsp; ні влада, ні опозиція. І, щоб цього не відбувалося, щоб застерегти від цього, я вас прошу, давайте все ж таки ми порозуміємося - і проголосуємо за Постанову про призначення виборів у місті Києві, виборів київського міського голови і Київської міської ради.</p>
<p>Тобто, шановні колеги, ще раз повертаючись уже конкретно до акту, який вноситься народними депутатами України Кличком, Ковальчуком, Карпунцовим, вам пропонується виправити неконституційні зміни, які були внесені до Закону "Про столицю України місто-герой Київ", де чітко зазначити, що київський міський голова призначається головою&nbsp; Київської міської державної адміністрації. Ще раз нагадую, це положення визначене в Конституції, що виконавчий орган ради очолює&nbsp; міський голова, а так як відповідно до Закону про столицю специфікою є те, що&nbsp; виконавчим органом є Київська міська державна адміністрація, іншого варіанту, ніж того, щоб очолив&nbsp; цю адміністрацію виключно київський&nbsp; міський голова, не може бути. Я прошу шановних колег розглянути це питання і підтримати.</p>
<p>І ще раз до вас уклінно звертаюсь: давайте наступним актом ми приймемо акт про призначення виборів в місті Києві: київського міського голови&nbsp; і Київської міської ради. Дякую вам.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Я прошу, питання до доповідача? Є? Прошу записатися. Об'єднання "Батьківщина", Чорноволенко, питання.</p>
<p>&nbsp;</p>
<p>16:14:05</p>
<p>ЧОРНОВОЛЕНКО О.В.</p>
<p>Шановний пане доповідач! Ну, ви дуже так цікаво і дуже детально, ґрунтовно висвітлили ситуацію у місті Києві.&nbsp; В цілому вас підтримуючи, мені здається, що ви мало висвітлили ситуацію, коли не були … були ліквідовані районні ради в місті Києві. Чи не здається вам, що це одна з тих помилок Київради, з-за якої варто було б призначити вже дострокові вибори у місті Києві, коли Київрада скасувала районні ради.</p>
<p>Адже, дивіться, що у нас зараз з вами вийшло: у нас нема Київської міської ради, у нас нема київського міського голови, і ми ліквідували самі районні ради, бо&nbsp; я теж вважаю себе до того причетним бо був недалеко. То мені здається, якби ми зараз не прийняли тоді те помилкове рішення, зараз в місті Києві хоча б районні ради були б легітимні. А зараз немає жодної представницької легітимної ради. І таким чином, адміністрація може на майбутні кілька років бути повністю неконтрольована, і це може бути прикладом для всієї України. Дякую.</p>
<p>&nbsp;</p>
<p>КАРПУНЦОВ В.В. Я дякую за запитання. Дуже актуальна проблема. Нажаль, на сьогодні існують адміністрації, які ніякого відношення до місцевого самоврядування не мають. Тобто вони розпоряджаються майном громади, а відношення до громади не мають.</p>
<p>Але я хочу вам нагадати, що виключно громада мусить визначати, треба ради в цьому місті, районні ради, у даному випадку, чи&nbsp; ні чи то шляхом самостійного прийняття рішення всією громадою, чи їхнім представницьким органом, тобто Київрадою. І тому є необхідність призначення виборів ще додатково у місті Києві, щоб рада, яку оберуть кияни, і вирішила від імені киян, потрібні районні ради у місті Києві чи не потрібні.</p>
<p>Хочу вам нагадати, що ліквідовувалися ці ради тоді, коли був Черновецький, коли було протистояння між районними радами і міським головою, а страждали кияни. В даному випадку необхідно призначити вибори обрати раду, і рада мусить визначитися, потрібні районні ради чи не потрібні місту Києву. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Розенко, фракція "УДАР", прошу питання.</p>
<p>&nbsp;</p>
<p>16:16:21</p>
<p>РОЗЕНКО П.В.</p>
<p>Прошу передати слово Ірині Геращенко.</p>
<p>&nbsp;</p>
<p>ГОЛОВУЮЧИЙ. Прошу, Ірина Геращенко.</p>
<p>&nbsp;</p>
<p>ГЕРАЩЕНКО І.В.</p>
<p>Шановний колего, сьогодні Європейський Союз вустами європейства...&nbsp; представництва Європейської комісії у Києві висловив свою стурбованість зволіканням з виборами в Києві і тим, що ці зволікання виборів міського голови і Київради є серйозною такою припоною інтеграції України до Європейського Союзу. Чи не здається вам, що парламент, зволікаючи з тим, щоб призначити ці вибори. Насправді, буде нести відповідальність за можливий провал саміту у Вільнюсі і провал з євроінтеграційними прагненнями України.</p>
<p>&nbsp;</p>
<p>КАРПУНЦОВ В.В. Дякую. Дякую, пані Ірина за запитання. Досить воно слушне. На жаль, ми всі разом несемо колегіальну відповідальність як парламент, як вищій законодавчій орган, до виключних повноважень якого належить право призначати вибори в місті&nbsp; Києві і міського голови, і міської ради. На жаль, ми цим правом... До речі, це не право, той Конституційний суд, який не сьогоднішній, який ще був Конституційним судом, прийняв рішення стосовно періодичності виборів. І він сказав, що у Верховної Ради нема права призначати вибори, в неї є обов'язок призначати вибори місцеві. І принцип спадковості влади, він не полягає в тому, що ти сів один раз – сто років сидиш, а саме він полягає в принципі періодичності проведення чергових виборів. І непроведення, непризначення виборів Верховною Радою є порушенням основних конституційних прав громадян України і права, одного з тих прав – обирати і бути обраним. Це не я кажу, це каже Конституційний суд своїм рішенням і в даному випадку все ж таки я надіюся, що Верховна Рада призначить вибори міського голови, міської ради і перестане порушувати права киян, бо це є прямим порушенням, я це з цим погоджуюсь. Дякую. <i>(Оплески) </i></p>
<p>&nbsp;</p>
<p>ГОЛОВУЮЧИЙ. Дякую. Дякую, сідайте.</p>
<p>Народний депутат України Павловський Андрій Михайлович. Прошу.</p>
<p>&nbsp;</p>
<p>16:18:42</p>
<p>ПАВЛОВСЬКИЙ А.М.</p>
<p>Андрій Павловський, фракція політично ув'язненої Юлії Тимошенко "Батьківщина".</p>
<p>Шановні співвітчизники! Шановні кияни! Зараз розглядається законопроект, яким пропонується фактично повернути самоврядування до міста Києва, щодо призначення на посаду голови Київської міської державної адміністрації виключно особи, обраної київським міським головою. Тому що те, що відбулося, коли Партія регіонів за вказівкою Януковича прийняла фактично зміни до Закону "Про столицю", антиконституційні зміни, і в результаті ми маємо, коли виконавчий орган міської ради&nbsp; очолює особа, не обрана міським головою, це є прямим порушенням 141-ї статті Конституції, яка каже, що "територіальна громада міста Києва має право на основі загального рівного, прямого&nbsp; виборчого права обирати шляхом таємного голосування міського&nbsp; голову, – увага! – який очолює виконавчий орган Київської міської ради та головує на її&nbsp; засіданнях".</p>
<p>Зараз ми маємо якогось смотрящего от донецького, який не має жодного відношення до міста Києва, який, до того, керував 25-тисячним містечком і порівняється те з 3-мільйонним Києвом. Кияни мають право обрати такого ж як вони киянина, і не треба нам тут "смотрящих" ні донецьких, ні єнакіївських, ні ще якихось.&nbsp; Кияни мають право на те, щоб нарешті було відновлено Магдебурзьке право в Києві, яке Київ має з 1454 року. А вийшло так, що прийшов до влади межигорський барин зі своєю Партією регіонів і позбавив киян цього Магдебурзького права, яке вони мали сотні років. Тому це&nbsp; питання принципове, тому що це є порушення фундаментальних прав киян – самим обирати собі свою міську раду. І це… те, що не призначаються вибори в Києві це є порушенням європейських міжнародних угод&nbsp; України, бо Україна підписала Європейську хартію самоврядування, де передбачена періодичність переобрання місцевих органів влади. Зараз фактично своїм рішенням Януковича… і продажні судді Конституційного Суду позбавляють киян цього права.</p>
<p>І я хочу сказати. Навіть незважаючи, що там, в Конституційному Суді, не судді, а перелякані істоти,&nbsp;вони все-таки прийняли неоднозначне рішення, бо в їхньому рішенні іде про чергові вибори. Добре. А Черновецький як пішов у відставку? Достроково. Тому ми маємо право, повне право, Верховна Рада, призначити позачергові вибори міського голови! Тут, в цьому залі! І Конституційний Суд повернув назад це питання, саме до компетенції Верховної Ради &nbsp;призначати позачергові вибори.</p>
<p>Так само, як і з міською владою, яка 3 червня втратила свої повноваження. Тому що Конституційний Суд, навіть цей сказав, що місцеві органи обираються не більше, ніж на 5 років, не більше! А у них вже 5-річний термін сплив!&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Тому ми маємо право тут, у Верховній Раді, призначити позачергові вибори. І така постанова від опозиції, призначити позачергові вибори на 27 жовтня цього року і міського голови київського, і Київської міської ради! Це буде по Конституції і за рішенням цього Конституційного Суду! Треба тільки мати волю і бажання. А кияни повинні примусити до цього цю Верховну Раду.</p>
<p>І, друзі, хотів би звернути увагу на те, що так тихесенько Партія регіонів ліквідувала ще один інструмент дуже важливий самоврядування в Києві, це районні ради. Ну, от запитання до регіоналів, чому в Донецьку можна мати районні ради, а в місті Києві не можна?! Невже кияни гірші, ніж інші?</p>
<p>Тому треба будь-що відновити таку форму самоврядування як районні ради в місті Києві! Щоб кожен квартал, кожен мікрорайон мав свого представника. І краще ці функції виконує якраз районна рада. І треба опозиції все зробити, щоб поновити районні ради в місті Києві!</p>
<p>А тому, друзі, я закликаю прийняти будь-який з законопроектів, який запропонований зараз опозицією щодо відновлення самоврядування в місті Києві. Будь-який і це буде перший крок до відновлення самоврядування в місті Києві, до поваги до тих же киян і до відновлення магдебурзького права, яке підло вкрадено Януковичем у Киян.</p>
<p>Тому і таке відношення, до речі. Тому на останніх парламентських виборах жоден представник влади, ні явний, ні прихований, тим більше, якщо був від Партії регіонів, не отримав тут підтримки. Тут перемогли виключно опозиційні кандидати від "Батьківщини" і "Свобода".</p>
<p>І тому я звертаюся до депутатів-мажоритарників від Києва. Ви сьогодні – єдина легітимна влада в Києві. Беріть цю владу, кияни цього чекають! Ця влада не легітимна.</p>
<p>Тому, друзі, наше завдання – будь-що позачергові вибори в Києві на 27 жовтня. І прошу підтримати законопроекти опозиції. Дякую за увагу.</p>
<p>&nbsp;</p>
<p>ГОЛОВУЮЧИЙ. Питання є до депутата Павловського? Прошу на запитання запишіться. Прошу народний депутат Стойко.</p>
<p>&nbsp;</p>
<p>16:24:23</p>
<p>СТОЙКО І.М.</p>
<p>Прошу передати слово представнику міста Києва Олександру Чорноволенку.</p>
<p>&nbsp;</p>
<p>ГОЛОВУЮЧИЙ. Прошу, Чорноволенко.</p>
<p>&nbsp;</p>
<p>16:24:37</p>
<p>ЧОРНОВОЛЕНКО О.В.</p>
<p>Олександр Чорноволенко, "Батьківщина". Шановний доповідаючий, от я хотів би, щоб ви більш детально висвітлили оту ситуацію, яка зараз склалася у місті Києві. Адже після того, як ми прийняли… ми не прийняли рішення про призначення дострокових виборів на 2 червня, ми отримали зараз представницький орган Київради, який не може вирішити жодне господарське питання. І після цього будь-яке його рішення, що стосується будь-яких інвестицій в розвиток міської економіки, вони є незаконними і можуть бути оскаржені рано чи пізно по суду. Як ви вважаєте, от таке несерйозне ставлення до столиці України і до значного сектора загальноукраїнської економіки, як воно може відобразитися на добробуті киян, на добробуті всіх українців і на…</p>
<p>&nbsp;</p>
<p>ПАВЛОВСЬКИЙ А.М. Дякую, пане Чорноволенко, за це питання. Тим більше воно актуальне, що ви – депутат, що саме обраний від міста Києва, від Подільського району з великою перевагою. І я так само, хоча і по списках, маю у місті Києві три громадські приймальні. І дійсно на кожному прийомі кияни піднімають це питання: що буде далі, чому Київ залишається без легітимної влади. Тому що, за рішенням Конституційного Суду, нібито депутати Київради є, а Київрада нелегітимна як орган місцевого самоврядування, тому що в 5-річний термін її закінчився. Ну. не можна продовжувати ще на 2 роки неіснуючого органу повноваження, тому що це і в політології, і в судочинстві називається узурпацією влади, і за це кримінальна відповідальність. Давайте не штовхати цих депутатів Київради нинішніх на кримінальний злочин.</p>
<p>І тому треба відновлювати місцеве самоврядування. Я ще раз кажу, будь-що треба домогтися тут в цій залі проведення позачергових виборів 27 жовтня&nbsp; і міського голови, а ще важливіше, Київської міської ради, бо вона дійсно буде представницьким органом.</p>
<p>&nbsp;</p>
<p>ГОЛОВУЮЧИЙ. Прошу, об'єднання "Свобода", Марцінків.</p>
<p>&nbsp;</p>
<p>16:26:50</p>
<p>МАРЦІНКІВ Р.Р.</p>
<p>Прошу передати слово Іллєнку.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>16:26:54</p>
<p>ІЛЛЄНКО А.Ю.</p>
<p>Андрій Іллєнко, фракція Всеукраїнського об'єднання "Свобода". Я як депутат-мажоритарник, обраний в місті Києві, хотів би звернутися до вас, пане Андрію, знаючи вас теж як киянина, як людину, яка захищає інтереси Києва. І, перш за все, хотів би почути вашу думку. Чи вважаєте ви, що цей весь процес, який останніми роками відбувається в Києві, а саме: знищення районних рад, знищення посади&nbsp; міського голови, 8 мільярдів гривень, які забираються з бюджету Києву незаконно, несправедливо, повна делегітимація міської ради, на сьогоднішній день повне знищення місцевого самоврядування в місті Києві. Чи не вважаєте ви, що це все є ланки єдиного процесу, які є нічим іншим як абсолютно бандитська, кримінальна, фашистська окупація міста Києва Партією&nbsp; регіонів? Хочу вашу думку почути з цього приводу.</p>
<p>&nbsp;</p>
<p>ПАВЛОВСЬКИЙ А.М. Дякую за запитання, пане Андрію. Тим більше, що, дійсно, ви у важкій боротьбі перемогли відомого олігархійця, не маючи на те грошей, а маючи тільки довіру і підтримку киян. І тому Партія регіонів побачила, що так, ламаючи через коліно за гроші, за гречку, в Києві не проходить. Тому вони і бояться призначати вибори міського голови і Київради, бояться відновлювати самоврядування, що Київ їх не сприймає. Вони тут чужі. Києву тут спостерігачі не потрібні.</p>
<p>І будь-що, кияни, я закликаю киян: слухайтеся зараз тільки мажоритарних депутатів обраних від Києва. Це ваша єдина легітимна влада в Києві. Іншої влади в Києві нема. В Києві немає міського голови, в Києві немає міської ради. І взагалі, я б радив депутатам мажоритарникам утворити громадські комісії і самим обрати себе киянам міського голову і міську раду, не чекаючи цю владу. оце буде справжня київська влада. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую. <i>(Шум у залі)</i> Дякую, сідайте.</p>
<p>Я прошу народного депутата Вячеслава Анатолійовича Кириленка. Прошу, доповідайте.</p>
<p>&nbsp;</p>
<p>16:29:04</p>
<p>КИРИЛЕНКО В.А.</p>
<p>В'ячеслав Кириленко, фракція "Батьківщина", партія "За Україну!" Шановні виборці, шановні колеги! Київське питання на устах всієї країни уже рік і більше. А чому? Тому що влада є, але по суті у Києві вона нелегітимна. Діє глава Київської міської державної адміністрації, який ніде жодного разу не отримав вотуму довіри від киян. Діяла Київська міська рада, яка, починаючи із 3 червня цього року, також перестала бути легітимною. Немає районних рад, які були розпущені рішенням, інспірованим главою Київської міської державної адміністрації, але це рішення, за оцінкою багатьох експертів, має антиконституційний характер. Виглядає, що Київ так і не зможе дійти до тих високих стандартів Магдебурзького права, які він мав, ще починаючи із часів середньовіччя, тому що прийшла до влади та команда, яка сповідує принципи, далекі навіть від епохи розвиненого середньовіччя. Їм не треба ні самоврядування, ні міської ради, ні районних рад, а пару кишенькових депутатів, які можуть, у зрозумілий їм спосіб, натискати кнопки в раді, розграбовувати землі, майно і все те, що в Києві ще лишилося. З тим, щоби такого уникнути, необхідно внести зміни до законодавства, які, звичайно, сьогодні Партія регіонів разом із комуністами, звичайно ж, не пропустить.</p>
<p>Чому?&nbsp; Тому що зміни&nbsp; до законодавства, які пропонує опозиція, вони&nbsp; поновлюють місцеве самоврядування в місті Києві. Я пропоную повернутися до&nbsp; діяльності районних рад у місті Києві і відобразити це у змінах до Закону&nbsp; "Про столицю України&nbsp; - місто-герой Київ".&nbsp; Я також пропоную, як і колеги, які виступали до мене,&nbsp; чітко записати у пункті 10.1 Закону про столицю України, що київський міський голова, обраний киянами, в обов'язковому&nbsp; порядку&nbsp; призначається Президентом України главою&nbsp; Київської&nbsp; міської&nbsp; державної адміністрації.&nbsp; Тоді ми зможемо говорити, що глава адміністрації діє від імені киян і в інтересах&nbsp; киян, звичайно, поєднуючи&nbsp; також і необхідні&nbsp; функції державного управління. Бо Київ має столичний статус і особливості&nbsp;&nbsp; управління в місті Києві, звичайно,&nbsp; є.</p>
<p>Ще один момент. Антиконституційний суд України декілька днів тому прийняв рішення, яким, по суті,&nbsp; ввів заборону на проведення будь-яких виборів&nbsp; у місті Києві протягом&nbsp; найближчих 2-2,5 років. По суті, Конституційний суд прийняв рішення&nbsp; за всіх киян, не питаючи у них&nbsp; дозволу на таке рішення. Судді Конституційного суду, не довго обтяжуючи себе роздумами, сказали: "Ви, кияни,&nbsp; будете без міського голови аж до жовтня 2015 року". Правда, Конституційний суд не сказав про справжні мотиви&nbsp; такого рішення: що є надія у теперішнього&nbsp; Президента,&nbsp; у всіх тих, хто біля нього, що вони виграють кампанію 2015 року, продовжать собі ще на&nbsp; 5 років повноваження щонайменше.&nbsp; А потім, мовляв,&nbsp;&nbsp; можна спокійно і в Києві проводити кампанію&nbsp; по виборах мера. "Ми ж і так уже будемо мати всю повноту влади, тому "закрутимо гайки", так що вже після другої нашої так званої перемоги, кияни оберуть того мера, який нам вигідний", - думає собі так влада. І дала команду антиконституційному суду прийняти рішення&nbsp; проти киян, проти будь-яких київських інтересів.&nbsp;</p>
<p>Такі рішення неприпустимі, таким рішенням&nbsp; Конституційний суд, взагалі поставив себе поза законом. А в Раді, якщо ще є необхідна кількість депутатів, не тільки і з опозиції, а, може, і в більшості умовній, бо сьогодні щось рішення не проходять. В Партії регіонів, можливо, є люди, які ще переймаються про самоврядування, то вони повинні проголосувати рішення про&nbsp; те, що вибори міського голови і міської ради в місті Києві повинні&nbsp; відбутися. І тоді можна врятувати ситуацію в Києві, надавши можливість киянам прийняти рішення від свого імені, а не виконувати рішення антиконституційного суду, які накинуті йому владою в своїх інтересах.</p>
<p>Ще один момент. Ніби всім подобається, а от є глава адміністрації, навіщо ще якісь зайві розмови в радах? Але все це прямо позначається на економічній діяльності міста Києва. Скажіть, якби був обраний киянами міський голова, він допустив би три роки поспіль такі гігантські вилучення із київського міського бюджету? 8 мільярдів гривень вилучається щороку із&nbsp; київського міського бюджету. Куди ці мільярди йдуть? Якби вони йшли кудись на людей - це ще одне пояснення, але реальні зарплати в країні падають, реальні пенсії падають, купівельна спроможність людей падає. І у киян, які заробляють ці гроші, ці гривні вилучаються нібито в державний бюджет. Правда, ніхто їх потім, вилучених гривень, не бачить. Ні міськрада у теперішньому її складі, ні міський глава адміністрації Попов нічого не можуть, а, я думаю, і не хочуть зробити в цій ситуації.&nbsp; І ці вилучення, антинародні, антикиївські,&nbsp; із міського бюджету продовжуються. Скажіть, якби був обраний киянами міський голова, він би сидів склавши руки, і спостерігав за цією ситуацією? Очевидно, ні. Спираючись на підтримку киян, він би робив все для того, щоб кошти, зароблені в Києві, працювали для киян.</p>
<p>Яким шляхом йде теперішня київська влада? А у них не лишається, якщо потурати апетитам уряду Азарова, жодного іншого шляху, як не виплачувати надбавки бюджетникам, вчителям, лікарям або недоплачувати ці добавки, збільшувати орендні ставки по всіх київських орендах - і дерти з малого підприємця, їм залишається збільшувати плату за землю - і дерти з малого підприємства, їм залишається шукати правдами і неправдами гроші, щоб у тих-таки киян забрати - і покривати ці дірки в Київському бюджеті, які створили: Янукович, Азаров в і їхня камарилья. То що, це київська політика?!&nbsp; Це політика в інтересах киян?! Уже зараз говориться про те, що це Попов ніби в низькому старті на вибори готується. Але уже ж зараз говориться про те, що, тільки теперішня влада у Києві - такого не буде, звичайно, але вони&nbsp; собі так думають, що таке може трапитися, - так от, якщо вони перемагають – зразу&nbsp; збільшення комунальних платежів в середньому на 25&nbsp; відсотків. Чому? Тому що ж гроші видають в центр, а треба поповнювати їх із кишень простих киян. Зразу збільшення плати за проїзд, зразу збільшення&nbsp; плати за всі обслуговування комунального характеру.&nbsp; Все це чекає киян, якщо теперішня влада правдами й&nbsp; неправдами продовжить собі мандат. Ми цього допустити не можемо.</p>
<p>Тому&nbsp; єдиний вихід, який тепер у Києві і який&nbsp; тепер перед всією країною, якщо взагалі в країні стоїть питання самоврядування ще взагалі, -&nbsp; це відійти від будь-яких установок, які там зверху в парламент спускаються, і&nbsp; проголосувати постанову, яка внесена опозицією про проведення виборів міського голови і міської ради в жовтні цього року. Будь-які інші маніпуляції з виборами в місті Києві говорять про незаконний і злочинний характер київської влади, яка правдами і неправдами хоче продовжувати своє перебування біля годівниці, яка працює проти інтересів киян. Кошти, які&nbsp; витрачаються на ці розв'язки, величезні. Дороги нібито там вони будуть, облаштовують, а пробки і автомобілісти, які не можуть доїхати до місця призначення, тільки зростають. Значить, де ефективне використання грошей? Немає. Де Київрада, яка це контролює? Немає. Де тепер взагалі після цього рішення Конституційного Суду Київрада? Немає. Будуть ходить нелегітимні депутати від Партії регіонів і залишків блоку Черновецького. І, по суті, з тим, щоб зберегти собі ще депутатські повноваження на 2,5 роки, просто розкрадати все те, що в Києві лишається.</p>
<p>Наше завдання як опозиції і всіх киян не допустити, щоб це свавілля у Києві продовжилося, прийняти закони, які відновлюють самоврядування у місті Києві, будь-який закон із чотирьох, який зараз внесений опозицією, і домогтися призначення чесних демократичних виборів у місті Києві, виборів міського голови і міської ради у жовтні цього року. Дякую за увагу. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Прошу записатися на питання. Прошу, Павловський, фракція "Батьківщина".</p>
<p>&nbsp;</p>
<p>16:39:18</p>
<p>ПАВЛОВСЬКИЙ А.М.</p>
<p>Андрій Павловський. Прошу передати слово голові Київської міської організації "Батьківщина" Юрію Одарченко.</p>
<p>&nbsp;</p>
<p>ГОЛОВУЮЧИЙ.&nbsp; Прошу, Юрій Одарченко.</p>
<p>&nbsp;</p>
<p>16:39:28</p>
<p>ОДАРЧЕНКО Ю.В.</p>
<p>Дякую, пане Андрію! Пане В'ячеслав, я хотів вас запитати, от як ви оцінюєте різницю у підходах: Юлія Тимошенко, знаходячись у в'язниці, зараз звернулася до політиків із закликом не проводити ніяких дій, які б роз'єднували країну. Навіть знаходячись за гратами, вона знаходиться у собі сили не закликати на боротьбу з "донецькими", а вона об'єднує Україну.</p>
<p>Шановний пане В'ячеслав, не здається вам, що сьогодні та ситуацію, яка склалася у Києві, коли знищено місцеве самоврядування, коли кияни не можуть обрати міського голову, коли ними керує людина поставлена, коли знищені районні ради, коли з бюджету Києва вилучається 8 мільярдів гривень – це свідоме розділення України, це приниження українців і столиці, направлене на…</p>
<p>&nbsp;</p>
<p>КИРИЛЕНКО В.А.Дякую, пане Юрію, за запитання, воно дуже важливе. Я погоджуюсь з вами у тому, що, якби влада дбала не про свої кишені, не про те, щоб довічно перебувати при владі, то вона була б першою, хто призначив вибори у місті Києві.</p>
<p>Будь ласка, ідіть із відкритим забралом! Ви ж маєте усю повноту влади, місцями і здебільшого незаконно, у місті Києві, маєте величезний бюджет, який використовуєте, по суті, безконтрольно, торите, що хочете, будуєте, що хочете, і навіть в основному те, що і непотрібно, ідіть на вибори і доводьте виборцям, що все те, що ви у Києві наробили за останні 2,5-3 роки, воно до вподоби киянам і їм потрібно. Але ні, влада розуміє, що отримає відкоша від киян, що отримає жорстке неприйняття, що опозиційні погляд і опозиційний кандидат переможе на київських виборах. І тому заряджають, контрольований ними, Конституційний суд, контрольованих ними чиновників, продажних і корумпованих депутатів Київради, всіх, окрім опозиційних, які.... <i>(Шум у залі) </i></p>
<p>&nbsp;</p>
<p>ГОЛОВУЮЧИЙ. Прошу... Прошу, Партія регіонів, народний депутат Стоян.</p>
<p>&nbsp;</p>
<p>16:41:48</p>
<p>СТОЯН О.М.</p>
<p>Пане доповідачу, скажіть, будь ласка, чи не несете ви особисту моральну відповідальність за те, що в 2006 році ви – "Батьківщина" і "Наша Україна" - видвинули єдиного кандидата Черновецького, а потім вам не сподобався він - і в 2008 році ви розрушили систему виборів в місті Києві і знову зробили позачергові вибори, і знову програли Черновецькому? Оце&nbsp; перше питання.</p>
<p>Друге питання: чи вважаєте ви, що треба поєднувати дві посади: голови ради і голови адміністрації? Чи це є, скажу, узурпація влади?</p>
<p>І третє питання: пане Кириленко, ну, чому ж вони не висунули один закон зараз від опозиції – чотири закони! - ви що, так і будете брати участь в виборах, чотирьох партій? Чому ви не домовитесь? Ви хочете хаос у державі? Дайте відповідь.</p>
<p>&nbsp;</p>
<p>КИРИЛЕНКО В.А. Дякую, пане Стоян, за змістовне запитання. Але якщо ви думаєте, що в цих запитаннях є якийсь підвох, ви помиляєтесь. Ви ж від Партії регіонів виступаєте, от проведіть роботу в своїх лавах, щоб із завтрашнього дня депутати Київради від Партії регіонів і від блоку Черновецького, який теж тепер Партія регіонів, склали свої мандати депутатів Київради. Тоді всі ваші моральні запевнення, вони будуть мати під собою якийсь грунт, а ви хочете ще два з половиною роки там грабувати киян, землю, майно і все на світі, перебуваючи в нелегітимній&nbsp; Київраді. А щодо Черновецького, то всі в Києві знають, що це був кандидат від Партії регіонів&nbsp; і всіх грошових мішків. <i>(Шум у залі) </i></p>
<p>Всі грошові мішки Києва, а це все ваша влада ще з часів Кучми і до нього, оце всі, хто зробили ставку на Льоню-Космоса, а потім підживлювали його і підживлювались від нього. А потім переміг Янукович і цього Льнгю у відставку відправив. А ви тепер пожинаєте його спадок. Так що на себе подивіться!</p>
<p>&nbsp;</p>
<p>ГОЛОВУЮЧИЙ. Дякую. Сідайте.</p>
<p>Прошу, народний депутат Чорноволенко Олександр Віленович.</p>
<p>&nbsp;</p>
<p>16:44:08</p>
<p>ЧОРНОВОЛЕНКО О.В.</p>
<p>Добрий день, шановні друзі. Я хотів би поговорити не тільки про поточні питання в Києві. На жаль, все це стосується в цілому України. Хоч на прикладі міста Києва дуже яскраво видно, як ми обмежили самоврядування&nbsp; в усій України.</p>
<p>Багато з вас цього ще не може пам'ятати, інші вже встигли забути, але історія українського&nbsp; самоврядування вона дуже тісно переплітається з історією фактично і київського самоврядування, адже на момент проголошення незалежності в 1991 році ми&nbsp; вже пройшли декілька&nbsp; етапів. Нам вдалося&nbsp; після "чисто совєцкой" моделі, коли всім керували міський комітет партії, районні комітети партії, а фактично прикриттям були районні і міські ради, перейти до достатньо повного самоврядування в 1991 році, коли ми об'єднали посади голів рад і виконкомів, у тому числі і в місті Києві.</p>
<p>Але вже в 1991… 1992 році після проголошення Незалежності ми з вами зробили величезну помилку… точніше, наші попередники, як любить висловлюватися Прем’єр-міністр, зробили величезну&nbsp; помилку, коли ввели так звані обласні і районні адміністрації (а в місті Києві це міська адміністрація), а потім закріпили це… в 1996 році все це закріпили… спочатку в 1995 – в конституційному договорі, а в 1996 – в Конституції. По суті справи, у вигляді &nbsp;президентської адміністрації на місцях були відтворені система обласних і районних комітетів Комуністичної партії. І люди тоді сиділи там ті ж самі, ті, що раніше сиділи в райкомах, міськкомах і обкомах, потім сіли в президентську адміністрацію, спочатку до Кравчука, а потім до Кучми. Це були одні і ті ж самі люди. Вони, до речі, сиділи і в адміністрації Президента, вони навіть не пересаджувались із своїх цековських кабінетів, ні сам Кравчук, ні його найближче оточення і більш дрібні співробітники адміністрацій президентів.</p>
<p>Отак розвивалося українське самоврядування. І вперше найсильніший удар по ньому був нанесений ще тоді, 1992 року, коли була введена система державних адміністрацій і система представників президента. А потім це було закріплено в Конституції.</p>
<p>Отже, головне завдання для того, щоб ми могли нормально розвиватися, як нормальна демократична країна, це ліквідувати обласні і районні адміністрації, в тому числі міську адміністрацію в місті Києві. Це треба, звісно, зробити в Конституції, іншим способом неможливо. Але ми весь час повинні про це пам'ятати і весь час до цього прагнути.</p>
<p>А зараз всіляко, при всякій можливості обмежувати всі ці рішення законодавчо, де ми можемо це обмежити. Тільки тоді ми зможемо повернутися назад, до тих умов, в яких живуть демократичні країни.</p>
<p>Я вам ще раз хочу сказати, що в жодній країні світу нема такого ганебного явища, як районні, обласні, а в місті Києві міська державна адміністрація. Це не притаманно демократичній країні. Це перше ознака тоталітаризму і з цим треба боротися.</p>
<p>Друге. Що ми маємо чітко сказати. Ми маємо чітко сказати, що у нас не може бути території, в якій би не було рад. Тому положення Закону про місцеве самоврядування про те, що міська рада може скасувати районні ради у містах, це абсолютний абсурд. Якщо ви хочете скасувати районні ради, то з точки зору здорового глузду є тільки один спосіб, - скасувати район. Є район – має бути рада. Немає району – не має бути рада.</p>
<p>А створити район, який управляється без залучення представників громади, … тільки без депутатів, - це повний абсурд, це повний наїзд, знову- таки, на демократичні принципи, починаючи з основ Магдебурзького права. І це, знову-таки, наступний&nbsp; крок&nbsp; до тоталітаризму, який зробили ще в середині 90-х років, в 1997 році наші попередники, коли прийняли Закон про місцеве самоврядування. І тут ми повинні це викинути обов'язково з Закону про місцеве&nbsp; самоврядування, саме можливість ліквідувати районні ради.</p>
<p>Точно так же в Законі про столицю було заборонено це, особливо для столиці. Що зробила Партія регіонів в 2010 році, коли перестала проводити… коли відмовилися від проведення місцевих виборів у місті Києві. На тій підставі, на підставі, до речі, рішення Конституційного Суду. Який каже, що ті, хто обирався на позачергових виборах, як і ті, що на чергових, обиралися на 5 років. Тобто повноваження мали б закінчитися в 2013 році. Це було рішення Конституційного 2009 року. І на підставі цього у місті Києві не були призначені вибори міського голови і міських депутатів. Але ж районні ради обиралися у 2010 році.</p>
<p>І що робить Партія регіонів? Вона вносить законопроект скасувати в законі про столицю всього одну строчку про те, що в обов'язковому порядку мають бути у місті Києві районні ради, це особливість управління столицею. І це одразу зробила… уможливила не проводити не тільки вибори міської ради, а і вибори районних рад. Таким чином у місті Києві були ліквідовані районні ради і контроль громадськістю на районному рівні.</p>
<p>Що таке контроль громадськості на районному рівні для міста? Я вам всім хочу нагадати, що саме в районі існують районні управління житлового господарства, саме в районі існують районні управління освіти, саме в районі існували раніше медичні управління, а зараз – медичні підприємства. Тобто все основне, що цікавить людей, вирішується не в місті Києві, а в районах міста Києва, і все це вирішується без киян. До речі, не тільки без киян. Також помилку свого часу зробили у місті Львові ще в кінці 90-х років, коли ліквідували районні ради, в деяких інших містах.</p>
<p>І я якраз хотів би попросити всіх підтримати дуже гарний досвід Донецька, де досі існують районні ради, і це позитивно впливає на розвиток міста. Ми повинні чітко подякувати&nbsp; тому, що там не були ліквідовані, але ж чому в Донецьку районні ради можуть бути, а в столиці України їх нема?</p>
<p>Шановні друзі, я вас ще раз закликаю, ми повинні повернути районні ради. більше того, ми з вами повинні провести 27 жовтня вибори до Київської міської ради&nbsp; і київського міського голови.</p>
<p>У нас з вами є шанс, і це якраз пропонує мій законопроект призначити ці вибори на 27 жовтня і до районних рад. Якби ми свого часу не скасували районні ради в місті Києві. У нас би&nbsp; зараз хоч щось було б легітимне в управлінні міста Києва.</p>
<p>До речі, хочу вам сказати, що багатьох голів районних адміністрацій зняли. Зняли голів районних адміністрацій в місті Києві за те, що вони погано прибирали сніг. Так от саме в районах прибирається сніг, а не в місті. І коли вас наступний раз буде якесь стихійне лихо спідками в місті Києві: чи повінь, яку не можуть ліквідувати, чи снігопади, які не можуть розчистити, знайте – це ви винні в тому, що у 2010 році ліквідували районні ради.</p>
<p>Більше того, районні ради, якщо є – то є районні бюджети. Якщо районних рад нема – то нема бюджетів. І зараз будь-який громадянин Києва, звертаючись до вас як депутатів, точніше до нас мажоритарників Києва, до депутатів міської ради, він завжди каже: "Нема дитячого майданчика, не відремонтовані ліфти. Все". Раніше все це робилося з районних бюджетів. Зраз це просто неможливо зробити.</p>
<p>Я вам хочу сказати, що минулого року були зміни до державного бюджету, які розподіляли по 5 мільйонів гривень на ремонт окремих квартир, будинків, дитячих садків з державного бюджету розподілялися капіталовкладення. Колись завжди це робилося. І 10 років назад, і 20, і 30 з районних бюджетів. Ми дійшли до повного абсурду.</p>
<p>І наступне. Зараз багато хто говорить, легітимна Київська міська рада чи нелегітимна. Очевидно, що й строк її повноваження закінчився. Очевидно, що закон каже про безперервність повноважень до обрання наступної ради. Але Конституція каже, що рада обирається на 5 років. Тому легітимність Київської ради впала, і, дійсно,&nbsp;треба негайно призначати позачергові вибори. Але, шановні друзі, ми з вами самі будемо нелегітимні. Якщо ми з вами не призначимо позачергові вибори, ми не виконаємо свою головну функцію, адже вибори в Україні до місцевих рад призначає Верховна Рада. Тому моя пропозиція наступна. Якщо нам з вами не вдасться призначити місцеві вибори в місті Києві міського голови&nbsp; і депутатів, давайте ми всі з вами складемо мандати, як Рада, яка не може виконувати своєї функції Верховна, і призначимо позачергові… І нехай призначають позачергові вибори в Україні. Можливо, наші наступники будуть краще від нас працювати і будуть здатні забезпечувати основу демократії – місцеве самоврядування. Слава Україні!</p>
<p>&nbsp;</p>
<p>ГОЛОВУЮЧИЙ. Питання, я прошу записатися народних депутатів. Одарченко, фракція "Батьківщина", прошу.</p>
<p>&nbsp;</p>
<p>16:54:27</p>
<p>ОДАРЧЕНКО Ю.В.</p>
<p>Юрій Одарченко, партія "Батьківщина". Олександр Віленович, я хотів би, щоб ви нам пояснили як відомий фахівець місцевому самоврядування, от, слідуючу ситуацію. Зараз влада не хоче призначати вибори Київської міської ради в місті Києві, але вона начебто вагається і каже, що ми призначимо вибори київського міського голови. Поясніть, будь ласка, всім нашим виборцям, яким чином зможе, навіть якщо пройдуть ці вибори, легітимізуватися міський голова, коли він зайде в міську&nbsp; раду, яка сьогодні вже є нелегітимною. Якщо навіть Конституційний Суд, він начебто заявив, що депутати мають повноваження, то для всіх очевидно, що міська рада, як орган, повноважень не має.&nbsp; Навіщо тоді робити окремо міського голови, коли він буде мати можливість навіть легітимізуватися в міській раді?</p>
<p>&nbsp;</p>
<p>ЧОРНОВОЛЕНКО О.В. Дякую, пане Юрій, дуже слушне запитання. Між іншим, дійсно, обраний новий міський голова може скласти свою присягу, може вступити повноваження міського голови тільки на сесії Київради. Якщо ми не визнаємо легітимності Київради, то в нас одразу виникає&nbsp; &nbsp;питання, а нам важко її&nbsp; визнати, бо, знову-таки, 5-літній&nbsp; термін пройшов, тоді нам дуже важко буде сказати, які ж будуть повноваження цього голови. Більше&nbsp; цього, будь яке рішення, яке буде приймати ця рада,&nbsp;&nbsp; в разі, якщо колись воно буде&nbsp; визнане незаконним,&nbsp; але ж воно вступає в силу, тільки коли буде підписане&nbsp; міським головою. Тоді в нас виникає знову-таки питання, а як же він буде підписувати, ці рішення, і чи будуть вони законні.</p>
<p>Ну і, до речі, це стосується, і голови міської адміністрації, і інших посадових осіб. Якщо колись буде визнано, що рішення Київської міської ради,&nbsp; прийняті після 2&nbsp;&nbsp; червня, є незаконні, то ці люди будуть виконувати незаконні рішення. А це є&nbsp; злочин. Це теж&nbsp; величезне питання і теж серйозне питання до людей і до інвесторів, які здійснюють господарську діяльність. Як вони, як, що буде з ними? Вони дадуть хабара…</p>
<p>&nbsp;</p>
<p>&nbsp;ГОЛОВУЮЧИЙ.&nbsp; Прошу, Компартія України, Михайленко.</p>
<p>&nbsp;</p>
<p>16:56:52</p>
<p>МИХАЙЛЕНКО О.Д.</p>
<p>Прошу слово передати Левченко,&nbsp; будь ласка.</p>
<p>&nbsp;</p>
<p>ГОЛОВУЮЧИЙ.&nbsp; Прошу.</p>
<p>&nbsp;</p>
<p>16:56:59</p>
<p>ЛЕВЧЕНКО О.В.</p>
<p>Ольга Левченко, Компартія України, місто-герой Київ. Опозиціонери всі кажуть, що Київрада нелегітимна.&nbsp; Скажіть мені,&nbsp; будь ласка, скільки депутатів від опозиції&nbsp; в Києві, здали свої&nbsp; мандати на теперішній час, як ви і пропонували?</p>
<p>&nbsp;</p>
<p>ЧОРНОВОЛЕНКО О.В. Нинішній закон,&nbsp; який ми з вами приймали у&nbsp; 2010, а ви не були тоді депутатом, ну, в&nbsp; 2010-му, я голосував проти, передбачає можливість зняти депутатські повноваження тільки при умові, якщо за це проголосує вся рада, а це має сенс зробити … тобто це&nbsp; на раді, як і ми з вами. От&nbsp; ми з вами можемо скласти повноваження, нашої заяви&nbsp; недостатньо – треба,&nbsp; щоб Рада&nbsp;&nbsp;&nbsp; проголосувала. І для того, щоб не було взагалі&nbsp; жодного опозиціонера в раді, необхідно обнулити списки. Що це означає?&nbsp; Має пройти, от як&nbsp; пройшла конференція в "Батьківщини" районна в суботу, яка ліквідувала списки. Тепер це подали&nbsp; в територіальну міську комісію, а міська територіальна&nbsp; комісія має визнати, що ці списки тепер не дійсні. Так от, нині діючий закон, на жаль, 2010 року, на відміну від 2006 року, говорить про те, якщо ми це зробимо, це ми могли зробити тільки за два дні до виборів, а після виборів вже не можемо. Тому питання, дійсно, дуже складне. Тому ми з вами тільки можемо вирішити питання дотримання Конституції, п'ятилітнього терміну…</p>
<p>&nbsp;</p>
<p>ГОЛОВУЮЧИЙ. Дякую. Сідайте.</p>
<p>Співдоповідь: голова підкомітету Комітету з питань державного будівництва та місцевого самоврядування Євген Григорович Карташов. Прошу.</p>
<p>&nbsp;</p>
<p>16:58:58</p>
<p>КАРТАШОВ Є.Г.</p>
<p>Шановний Володимир Васильович, шановні колеги, я хочу сказати, що 3 квітня цього року були розглянуті на засіданні комітету чотири закони, з яких перший закон, 1032, підтриманий бюджетним комітетом повністю, підтриманий Комітетом з питань правової політики, Всеукраїнською асоціацією органів місцевого самоврядування та Головним науково-експертним управління Апарату Верховної Ради. Воно проходило у нас в таких, хороших, спокійних, обставинах. І ми вирішили, що ми повинні цей закон підтримати.</p>
<p>Інші закони, 321, 322 і 323, не підтримані. І відповідні заключення наших комітетів, які висловились з цього питання: бюджетного комітету, правової політики, з питань регламенту та депутатської етики та забезпечення діяльності Верховної Ради. Також ми звертаємо увагу, що законопроект 1032-1 прямо суперечить нормам Конституції України. У зв'язку з тим, що ці закони ми пропонуємо відхилити, я хотів би на завершення зробити деяку ремарку відносно тієї бесіди, яка проходила у нас, і відносно заключення остаточного по цим законам.</p>
<p>Шановні колеги, я хочу сказати, працюючи мером міста Запоріжжя, ми теж ліквідували відповідні ради, і я б все ж таки так не відносився до ліквідації рад, як до самого негативного. У нас сьогодні у шести містах, великих містах України, ліквідовані ради. Ми виїхали, вивчали цей досвід, коли ліквідували ради, Львівська міська рада. Ми вивчили цей досвід у Львові - і вирішили для себе теж так зробити. Я хочу сказати, що в цьому теж є великий позитив, є негатив, але є і позитив. Тому я хотів би зараз досконально вивчили цей досвід, який є сьогодні у наших містах, там, де не працюють ці ради, і не говорили про те, що це, як кажуть, повна узурпація влади. Тому я бажаю, щоб ми в нашій подальшій роботі відносились як з позитивної сторони, так і з тієї сторони, яка сьогодні має відповідну критику. Спасибі.</p>
<p>&nbsp;</p>
<p>ГОЛОВУЮЧИЙ.&nbsp; Я прошу, є питання. Прошу записатись.</p>
<p>Прошу, "УДАР" Віталія Кличка", народний депутат Каплін.</p>
<p>&nbsp;</p>
<p>17:01:50</p>
<p>КАПЛІН С.М.</p>
<p>"УДАР" Віталія Кличка", Каплін Сергій Миколайович. Я хочу, ще раз уточнити у вас, чи насправді ви вважаєте, що знищення районних рад в місті Києві, які покликані максимально врахувати інтереси кожного простого киянина, врахувати моделі і можливості для вирішення практичних проблем його життєдіяльності, життєдіяльності цілої столиці, дійсно варто ліквідувати? Чи насправді ви як представник Партії регіонів, яка у своїх&nbsp; листівках пише про те, що їх Президент почує кожного, готові підняти руку за фактичне знищення головного інструменту - ради, у який спосіб можна було б почути, дійсно, простого киянина? Дякую.</p>
<p>&nbsp;</p>
<p>КАРТАШОВ Є.Г. Відповідаю. Ні я, ні хто інший не може брати на себе відповідальності давати відповідний досвід або рекомендації для Києва. Я говорю про те, що було в Запоріжжі, який досвід є у мене в Запоріжжі, коли я працював мером міста. Одні кияни можуть це питання вирішити, не ми з вами тут. А міська рада збереться - і скаже: це позитив, чи це негатив,&nbsp; і зробить відповідне рішення. Я вважаю, все ж таки це повинен приймати не парламент нашої країни, а повинна прийняти&nbsp; міська рада&nbsp; міста Києва.</p>
<p>&nbsp;</p>
<p>ГОЛОВУЮЧИЙ. Прошу, об'єднання "Свобода",&nbsp; депутат Мирний.</p>
<p>&nbsp;</p>
<p>17:03:24</p>
<p>МИРНИЙ О.Б.</p>
<p>Прошу передати&nbsp; слово Олегу Сиротюку.</p>
<p>&nbsp;</p>
<p>ГОЛОВУЮЧИЙ. Прошу, Олег Сиротюк.</p>
<p>&nbsp;</p>
<p>17:03:31</p>
<p>СИРОТЮК О.М.</p>
<p>Олег Сиротюк, фракція Всеукраїнського об'єднання "Свобода". Хотів би вас запитати як колишнього&nbsp; міського голову,&nbsp; як члена Комітету з питань&nbsp; державного будівництва та місцевого самоврядування. Сьогодні ми, зараз обговорюємо дуже важливі питання життєдіяльності столиці і загалом місцевого самоврядування.&nbsp; Але ми вже роздали на комітеті, озвучте свою персональну позицію як людина, яка працювала у місцевому самоврядуванні, чи можлива така практика в Україні, коли 2,5 роки територіальна виборча комісія, зокрема в Тернополі, не вводить в повноваження&nbsp; депутатів відповідної місцевої ради? І фактично це є свідома дія трьох політичних партій, адже&nbsp; представники саме Партії регіонів, комуністів, і партії Литвина 2,5 роки ігнорують засідання територіальної виборчої комісії і&nbsp; не виконують свої обов’язки. Чи можемо ми в таких умовах говорити про справедливе місцеве самоврядування і про захист місцевого самоврядування через повноваження Верховної Ради України? Дякую.</p>
<p>&nbsp;</p>
<p>КАРТАШОВ Є.Г. Я хочу сказати, що мені здається, що дуже&nbsp; позитивно, що ми створили сьогодні нефракційне об'єднання "За розвиток місцевого самоврядування". Це повинно стати об’єктом нашого розгляду на&nbsp; нашому черговому засіданні, і там, я думаю, що ми разом приймемо відповідне рішення. Воно буде&nbsp; більш вірне, і ми внесемо його сьогодні на розгляд нашого парламенту.</p>
<p>&nbsp;</p>
<p>ГОЛОВУЮЧИЙ. Дякую, сідайте.</p>
<p>Я прошу народних депутатів&nbsp; записатися від фракцій на виступи.</p>
<p>Народний депутат Леонов, фракція об'єднання "Свобода"</p>
<p>&nbsp;</p>
<p>17:05:20</p>
<p>ЛЕОНОВ Е.В.</p>
<p>Прошу передати слово Олегу Сиротюку.</p>
<p>&nbsp;</p>
<p>ГОЛОВУЮЧИЙ. Олег Сиротюк йде, прошу.</p>
<p>&nbsp;</p>
<p>17:05:28</p>
<p>СИРОТЮК О.М.</p>
<p>Сьогодні ми піднімаємо дуже важливі питання - ті чотири законопроекти, які трохи відрізняються один від іншого, але є вони дуже надзвичайно важливі&nbsp;&nbsp; &nbsp;для життєдіяльності української столиці міста Києва. Фактично ми бачимо, що майже 10 років в Україні відбувається маніпулювання&nbsp; законодавством, відбувається маніпулювання здоровим глуздом, адже ще в 2003 році Конституційний Суд своїм рішенням підтвердив, що головою Київської&nbsp; міської державної адміністрації має призначатися загально обраний киянами київський міський голова. І, фактично, від ситуації до ситуації Президент маніпулює даними поняттями, і, фактично, нашим завданням зараз є поставити крапку в цих маніпуляціях і забезпечити дотримання Конституції, законодавства і здорового глузду.</p>
<p>Крім того, від нашого рішення буде залежати, чи буде в Україні виконуватися 140-а і 141-а стаття Конституції України, яка гарантує місцеве самоврядування, яка чітко визначає, що місцеве самоврядування – це є право територіальної громади самостійно вирішувати питання місцевого значення. І ці права територіальна громада реалізовує&nbsp; або безпосередньо, або через органи місцевого самоврядування та виконавчі органи, які вона створює. Фактично, в Києві маємо ситуацію, коли територіальна громада не має можливості реалізувати своє конституційне право на управління місцевими справами через вплив на місцевий виконавчий орган влади – Київську міську державну адміністрацію.</p>
<p>Всеукраїнське об'єднання "Свобода" у своїй програмі захисту українців чітко передбачає і&nbsp; визначає, що ми виступаємо за реальне народовладдя. І для того, щоб у Києві забезпечити реальне народовладдя,&nbsp; нам потрібно зробити кілька речей, які передбачені тими законопроектами, які ми зараз розглядаємо. По-перше, ми повинні справді вести мову про відновлення діяльності районних рад у місті Києві. Тільки таким чином ми забезпечимо право територіальної громади киян на управління місцевими справами.</p>
<p>Друге, ми повинні говорити про те, що міський голова має очолювати виконавчий орган на території міста Києва. І, фактично, ті законопроекти, які внесені, дають таку можливість це право територіальної громади реалізувати.</p>
<p>І по-третє, для того, щоб забезпечити усі конституційні права громадян, ми повинні справді говорити про призначення київських виборів: призначення виборів київського міського голови і Київської міської ради. І тільки таким чином, реалізувавши&nbsp; ці законопроекти, нарешті дійшовши консенсусу і призначивши вибори, ми дамо можливість киянам бути так само рівноправними громадянами української держави і користуватися такими самими ж правами, як громадяни інших сіл, селищ та міст, тому що зараз, фактично, кияни обділені правом впливати на місцеве самоврядування як безпосередньо, так і через вплив на місцевий орган виконавчої влади. Але, окрім того, Всеукраїнське об'єднання "Свобода" вважає, що такі кроки це є все рівно напівкроки, тому що реальним самоврядування буде тоді, коли будуть ліквідовані обласні і районні адміністрації, коли районні і обласні ради будуть мати можливість законодавчо, передбачувано створювати виконавчі органи і тоді буде безпосередня відповідальність місцевих депутатів і тих органів виконавчої влади, які вони створюють. Дякую. Слава Україні! <i>(Оплески)</i></p>
<p>&nbsp;</p>
<p>ГОЛОВУЮЧИЙ. Прошу, Чумак, фракція "УДАР" Віталія Кличка".</p>
<p>&nbsp;</p>
<p>17:08:48</p>
<p>ЧУМАК В.В.</p>
<p>Прошу передати слово Наталії Новак.</p>
<p>&nbsp;</p>
<p>ГОЛОВУЮЧИЙ. Прошу, Наталія Новак.</p>
<p>&nbsp;</p>
<p>17:09:00</p>
<p>НОВАК Н.В.</p>
<p>Шановний Голово, шановні депутати, справа в тому, що перебування Партії регіонів при владі є періодом системного нищення місцевого самоврядування і як приклад цьому це столиця України Київ. Почалося все з того, що, перш за все, Києва позбавили 50 відсотків доходів на податок з доходів фізичних осіб. Друге, далі у Києва просто у міського голови забрали повноваження і можливість керувати виконавчим органом Київської міської ради. А це означає, що, фактично, повноваження виконавчого органу Київської міської ради стала виконувати виключно Адміністрація Президента, яка повністю відчиняється самому Президенту.</p>
<p>Третє, останнє. Це те, що фактично останній крок - це киян лишили&nbsp; виборів як київського міського голови, так Київської міської ради. Сьогодні ми розглядаємо закон про те, щоби Київський міський голова виконував повноваження голови Київської міської державної адміністрації як виконавчого органу Київської міської ради. І це буде нормально, тому що будь-який голова, який він іде на вибори, він іде із своєю програмою. Но очолюючи&nbsp; виконавчий орган Київської міської ради, а саме, адміністрацію, він не має важелів виконання своєї передвиборної програми. Тому дуже важливо, щоб будь-яке місцеве самоврядування, будь-який місцевий представницький самоврядний орган мав свій виконавчий орган, це право гарантоване Конституцією України, це право гарантоване Законом про місцеве самоврядування.</p>
<p>Далі, що треба сказати, останнє рішення Конституційного суду і деякі знавці Конституції, посилаючись на рішення Конституційного суду, кажуть, що начебто вона дозволила продовжувати повноваження Київської міської ради і міського голови.</p>
<p>Шановні! Нічого подібного в резолютивній частині Конституційного Суду немає. Там чітко сказано, що просто чергові вибори відбуваються після чергових чи позачергових виборів. Скільки позачергових виборів може бути – там нічого не сказано. Їх може бути двоє, троє – стільки, скільки потрібно.</p>
<p>Ми знаємо, що вибори міського голови і голови… і Київської міської ради відбувалися&nbsp; відповідно до Конституції в редакції 2006 року, де чітко було сказано, що&nbsp; повноваження міського голови –&nbsp;&nbsp; 4 роки, повноваження&nbsp; міської ради – 5 років. Закон зворотної сили не має. Тому відповідно до Конституції, за якою… продовжіть, будь ласка.</p>
<p>&nbsp;</p>
<p>ГОЛОВУЮЧИЙ. Говоріть.</p>
<p>&nbsp;</p>
<p>НОВАК Н.В. Тому відповідно до Конституції… редакції Конституції, за якою обиралась рада, повноваження&nbsp; ради вичерпані,&nbsp; і не можна скласти ті повноваження, які вже закінчилися. Тому сьогодні що стосується районних у місті Києві рад. Конституцією передбачено, що тільки рішенням… тільки місцева рада приймає рішення про утворення або не утворення районних у місті Києві і будь-яких містах рад. Тому якщо ми вносимо&nbsp; в закон…</p>
<p>&nbsp;</p>
<p>ГОЛОВУЮЧИЙ. Все. Дякую.</p>
<p>Фракція "Батьківщина", народний депутат Вознюк.</p>
<p>&nbsp;</p>
<p>17:12:15</p>
<p>ВОЗНЮК Ю.В.</p>
<p>Прошу передати слово Миколі Томенко.</p>
<p>&nbsp;</p>
<p>ГОЛОВУЮЧИЙ. Народний депутат Томенко.</p>
<p>&nbsp;</p>
<p>17:12:27</p>
<p>ТОМЕНКО М.В.</p>
<p>Шановні колеги!&nbsp; Всі законопроект наших колег законопроекти правильні з тактичної точки зору, хоча мусимо сказати, що стратегічно місцеве самоврядування&nbsp; цими законопроектами не повертаємо. Ми фактично повертаємо Київ в часи Кучми, Омельченка і ще гірших часів Януковича, Черновецького, Попова. Тому що ідея місцевого самоврядування і наших зобов'язань перед європейськими структурами та, власне, зобов'язань перед територіальною громадою вимагає від нас наступної моделі управління.</p>
<p>Ми обираємо, кияни, Київську раду. Київська рада формує виконком (якщо хочете, можемо пафосно назвати "урядом Києва"), який здійснює всі повноваження&nbsp; в частині управління міста Києва. Де в цій системі координат місце Президента? Президент лише контролює додержання законів України на території міста Києва і переймається проблемою виконання столичних функцій.</p>
<p>Формально представництво Президента в Києві максимально мусило би займатися упорядкуванням дипломатичних і консульських представництв, системою комунікацій. Але жодним чином вони не можуть займатися економікою міста Києва, оскільки кияни повинні визначити людей, які це роблять.</p>
<p>Звідки нинішня, якщо хочете, окупаційна модель влади, тому що голова обласної адміністрації, як ярлик монголо-татари давали, отримує і їде в область, бере карту і знайомиться з районами області. Так само, як і представник від Президента, до того, який не розуміє, що таке Київ, отримує згоду на керування.</p>
<p>Тому, друзі, тактично ми, звичайно, можемо вирішити питання сумісництва посад. Але стратегічно ми самоврядування в Київ не повертаємо. Сьогодні голови райадміністрацій, і цілком зрозуміло, що це ради з виконкомом повинні бути, взагалі на рівні району не повинно бути президента. Бо це абсурд, що на рівні району є президент.</p>
<p>Сьогодні що роблять райадміністрації? МАФи ділять! Вони вдень знімають частину МАФів, а вночі відновлюють ті МАФи, які кришують діти прокурорів чи міліції. Оце вся робота районних адміністрацій.</p>
<p>Тому ще раз кажу. Наша позиція як опозиції – повернути місцеве самоврядування, а не обрати міського голову, який матиме багато повноважень.</p>
<p>І ще одна репліка. Тут багато колег, я би сказав, таких друзів, вічних друзів постійно влади. Вони протоптали дорогу ще до Януковича і кажуть, що в принципі Київраду можна не переобирати. Ви дайте нам згоду влітку мера обрати, і ми домовимося і з чортом, і з сатаною, і з Черновецьким.</p>
<p>Хочу ще раз сказати. Якщо ми підемо на обрання міського голови без Київради, це буде зрада Києва і зрада місцевого самоврядування.</p>
<p>&nbsp;</p>
<p>ГОЛОВУЮЧИЙ. Шуфрич Нестор Іванович, фракція Партії регіонів.</p>
<p>&nbsp;</p>
<p>17:15:39</p>
<p>ШУФРИЧ Н.І.</p>
<p>Дякую. Шановний Володимире Васильовичу! Шановні колеги!</p>
<p>Дійсно, серце розривається, дивлячись, як ви піклуєтеся про місто Київ! І що ж це така за гарячка у вас відбулася 27 грудня, що всі ви наперегінки один перед одним побігли реєструвати відповідний законопроект?! І скажіть мені, будь ласка, як недосвідченому, мабуть, в розумінні парламентських традиція за 12 років, якщо ви об'єднана опозиція, якщо ви зараз говорите про єдину позицію, то як же ж ви, бідні наші, будете голосувати за чотири законопроекти, які ви додумалися подати від своїх політичних сил? Де ж то ваша єдність?</p>
<p>А ви знаєте, в малому ми пізнаємо велике. Безумовно, Київ не цікавить ні вас… <i>(Шум у залі)&nbsp; …</i>ані тих людей, які зараз сподіваються на те, що ви чогось досягнете. На тих, хто зараз вже готує мішки і нібито несуть до вас. Чому? Тому що ви більше будь-кого хочете, щоб виборів ніяких не було, щоб у вас не було майданчику пересваритися. Ви навіть не додумалися зняти три законопроекти і зробити один узгоджений.</p>
<p>Шановні мої, давайте говорити людям відверто і правду. Вас не цікавить Київ і все, що навколо нього відбувається. Вам потрібен майданчик. Ви побачили, що навіть в тих містах, де ви нібито маєте пріоритет, коли висувається порядна людина, коли висувається людина, і це довели, до речі, і позавчорашні вибори в Київській області, навіть в Київській області ви програєте. Незважаючи на нібито електоральну перевагу в цьому регіоні. Що це означає? Що сьогодні ваші політичні сили мають умовну підтримку, а реально може виграти людина, яка запропонує реальну програму і не залежно від того, яку політичну силу вона сьогодні представляє. Пане Абдуллін, це поясніть вашій фракції. Цей жест.&nbsp;</p>
<p>Тому, дорогі мої, не дуріть ні себе, ні людей&nbsp; і вивчіть цей урок, який у вас був під час підготовки виборів щодо поєднання посад, щодо підготування закону про поєднання посад. Тому що коли ми чуємо про єдиного вашого кандидата в Президенти, то ми плачемо вже сьогодні. Вчіться, думайте і не смішіть людей. Дякую.</p>
<p>&nbsp;</p>
<p>ГОЛОВУЮЧИЙ. Фракція Компартії України, Симоненко Петро Миколайович.</p>
<p>&nbsp;</p>
<p>17:18:47</p>
<p>СИМОНЕНКО П.М.</p>
<p>Шановні колеги, я зразу ж попереджаю, що фракція Компартії голосувати за ці законопроекти не буде, виходячи з своїх принципових позицій, які ми відстоюємо і обстоюємо на протязі усіх років незалежності України.</p>
<p>Що пропонує фракція Компартії? Фракція Компартії в першу чергу послідовно проводить лінію на скасування адміністрацій. І це ми пропонували, коли розробляли проект Конституції, коли вносилися відповідні зміни до законів, в тому числі про місцеве самоврядування.</p>
<p>Ми переконані, що територіальна громада обирає раду, рада призначає виконком та обирає голову виконкому. І таким чином забезпечується єдність дії влади та підзвітність тільки територіальній громаді. Таким чином повністю забезпечується жорсткий контроль за фінансовими, за програмами, які реалізуються. І зрозуміло, що є стратегія і перспектива розвитку при такій системі обрання влади як в Києві, так і взагалі на місцях.</p>
<p>Безумовно, сьогодні треба дуже принципово і жорстко ставити питання про відповідальність за політику у формуванні влади, а тим паче у місті Києві. Я вже не буду нагадувати тут, де кому, з яких політичних сил вийшли Черновецький та молодая команда, яка так тягнула кілька років з України і з Києва останні соки.</p>
<p>Я хотів би шановним киянам нагадати одне тільки. Балакають багато про вибори. Але подивіться, розмов багато, а що з Києвом зробили. У Києві було понад півмільйона робочих місць, сьогодні менше ста тисяч. Шановні кияни, а як ми сьогодні можемо пояснити, немає "Арсенала", немає "Більшовика", зник "Радар" практично, "Ленкузня", "Точелектроприбор", "Маяк",&nbsp; &nbsp;Дарницький шовковий комбінат, "Хімволокно". А що ж це тоді за влада у нас, яка знищує потужніший&nbsp; економічний потенціал столиці України?! А за цим практично сьогодні знищується науковий і культурний потенціал України. Де ж ці соловейки, які співали 20 років, що вони начебто піклуються про Україну? Я хотів би, щоб сьогодні зрозуміли, що більшість академічних інститутів, проводячи роботу, сьогодні ледь-ледь зводять&nbsp; кінці з кінцями тому, що здають в оренду свої приміщення. Розтягнули дитячі дошкільні заклади. В мікрорайонах практично знищили дитячі спортивні майданчики і таке інше. У занепаді наука і культура. Я хотів би, шановні, ще і ще раз нагадати вам, що зміст влади визначається, в тому числі, і назвою. Коли за радянських часів народ ішов у райком чи райвиконком, то він вирішував питання. Коли він іде сьогодні у адміністрацію, то він там знаходить зовсім інше. <i>(Оплески)</i></p>
<p>&nbsp;Тому, я&nbsp; і хотів би, щоб коли ми говоримо про різницю у владі, ми повинні сьогодні змінити політичну систему і змінити систему…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>СИМОНЕНКО П.М. Тільки тоді кияни і народ України буде мати владу, коли влада буде належати трудовому народу, а не олігархам. Дякую. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Прошу народних депутатів записатися на виступ. Партія регіонів, Шуфрич.</p>
<p>&nbsp;</p>
<p>17:22:32</p>
<p>ШУФРИЧ Н.І.</p>
<p>Дякую, шановний Володимире Васильовичу. Прошу надати слово народному депутату Богословській.</p>
<p>&nbsp;</p>
<p>ГОЛОВУЮЧИЙ. Прошу, народний депутат Богословська.</p>
<p>&nbsp;</p>
<p>17:22:46</p>
<p>БОГОСЛОВСЬКА І.Г.</p>
<p>Шановні колеги, ми зараз з вами бачимо, як опозиція намагається трибуну Верховної Ради України, де мова повинна йти про законопроекти, перетворити на мітинг. Абсолютна більшість виступаючих від опозиції говорили про що завгодно крім самого Закону про об'єднання функцій мера&nbsp;&nbsp; &nbsp;Києва і голови адміністрації. Ми повинні&nbsp; сьогодні повернутися до розуміння структури і системи владі в будь-якій&nbsp; столиці. Ми повинні зрозуміти, що всюди&nbsp; в світи є місцеве самоврядування,&nbsp; в столиці і є функції&nbsp; столиці, які є державними функціями. Це різні гроші, це різна система влади і різна&nbsp; система адміністрування. Тому, якщо ви хочете знов, в столиці Києва зробити недемократичне місцеве самоврядування, а нового царька,&nbsp; то ця ваша тенденція неправильна, і ми вам не дамо цього зробити. Тому що царьків&nbsp; ми вже наплодили всюди! І ми хочемо вам нагадати, що місцеве самоврядування&nbsp; в Києві користувалося такими пільгами, яких не мала жодна&nbsp;&nbsp;&nbsp; одиниця місцевого самоврядування в Україні. І саме тому, що державні функції столиці&nbsp; фінансувалися як функції&nbsp; місцевого самоврядування, це неправильно.</p>
<p>Тому ми точно стоїмо на тому,&nbsp; що нам, безумовно, треба змінювати законодавство про вибори, нам, безумовно, треба проводити децентралізацію влади в Україні. Але до цього жодного&nbsp;&nbsp; відношення не має намагання створити в Києві нового царька, який буде розпоряджатися земельними ресурсами і&nbsp; грошима, як це робила помаранчева команда.&nbsp; Ви договорилися до того бреду вже, що Черновецький є нашим протеже?!</p>
<p>Я хочу нагадати, хто тут на диби піднімав Верховну Раду, щоб&nbsp; провести незаконні, нові вибори Черновецького. І що зробили&nbsp; з киянами,&nbsp;&nbsp; ви, помаранчеві,&nbsp; що вони вдруге обрали Черновецького і команду?! Це на вашій совісті! І пограбування землі&nbsp; людьми, які були найближчими до&nbsp; помаранчевих вожаків,&nbsp; це на вашій совісті! Ми не дамо&nbsp; знову з української столиці зробити майданчик для&nbsp; народження нових царьків. Тому ми не будемо голосувати за цей закон. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Народний депутат Лабунська.</p>
<p>&nbsp;</p>
<p>17:25:29</p>
<p>ЛАБУНСЬКА А.В.</p>
<p>Прошу передати слово Олегу Ляшку.</p>
<p>&nbsp;</p>
<p>&nbsp;ГОЛОВУЮЧИЙ.&nbsp; Прошу, Олег Ляшко.</p>
<p>&nbsp;</p>
<p>17:25:42</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги, давайте заради справедливості все-таки, знаєте, люби, Боже, правду. Коли я тут чую, що регіонали породили Черновецького, то це ж не зовсім так. У кого коротка історична пам'ять, я нагадаю, що з Черновецьким, як дурень з торбою, носився Президент Ющенко. Тут сидить колишній голова Адміністрації Президента Ющенка і він це підтвердить, нехай Черновецький розкаже, скільки він чемоданів заніс в Адміністрацію Ющенка. Давайте згадаємо, які канали піарили Черновецького, хто протестував проти нашого тоді кандидата Турчинова? Кращого кандидата всіх часів і народів, який на жаль не виграв вибори чи можливо на щастя, бо може теж начудили б. Але давайте заради&nbsp; об'єктивності, у 2010 році Черновецький ліг під "Регіони", бо Черновецький розтягнув тисячі гектарів землі, роздерибанив всю власність. І де зараз Черновецький? Чи в Ізраїлі, чи в Грузії.</p>
<p>Я питаю, чому Генеральна прокуратура мовчить? Чому не притягують його до відповідальності за злочини? Бо розрахувався. То носив чемодани до Ющенка, а тепер носить чемодани до регіоналів. Так що Черновецький - це продукт ваш спільний: і Ющенка, і нинішньої влади.</p>
<p>Тепер щодо питання по суті. Чи треба ліквідовувати державні адміністрації? На сто процентів - треба, і не тільки в Києві, а по всій країні треба ліквідувати державні адміністрації. У нас сьогодні в Україні 300 тисяч чиновників, 16 мільярдів гривень на утримання чиновницького апарату в бюджеті 2013 року! Ми розказуємо, що в нас немає коштів у бюджеті на лікарів, на вчителів, на дитячі садки, на школи, закриваємо масово, а на те, щоб утримувати двоголові гідри в кожному райцентрі, у моєму окрузі є невеличкий райцентр Талалаївка, там 13 тисяч виборців, так от, по цій Талалаївці голова адміністрації, голова ради і п'ятеро приміщень, де сидять управлінці, які нікому нічого не допомагають, але вчасно отримують зарплати, пенсії, машини і тому подібне. Тому районні адміністрації мають бути ліквідовані. Це дасть можливість зменшити видатки на утримання чиновницького апарату, це дасть можливість вивільнені кошти спрямувати на створення робочих місць для молоді, на придбання житла для молоді, на соціальні&nbsp;програми.</p>
<p>І далі: що стосується виборів в Києві. От Конституційний Суд&nbsp; -найсправедливіший, в кавичках, суд у світі - прийняв рішення, що вибори мають бути в 2015 році. Тобто нехай і далі Київ залишається без голови із корумпованою Київською міською радою, яка на останніх… ось тиждень тому роздерибанила 200 гектарів землі. А у нас по Києву безпрєдєл твориться. Ось я вчора був на Бальзака, 54, Троєщина. Забудовують дитячий майданчик, сьогодні закривають поліклініку номер 2 в Деснянському районі. Тобто немає начальника, якого обирають люди, Київ безгосподарний залишається. Ганьба Партії регіонів!</p>
<p>&nbsp;</p>
<p>ГОЛОВУЮЧИЙ.&nbsp; Фракція Компартії України, народний депутат Левченко.</p>
<p>&nbsp;</p>
<p>17:28:57</p>
<p>ЛЕВЧЕНКО О.В.</p>
<p>Ольга Левченко, Компартія України, місто-герой Київ. Шановні депутати!&nbsp; Шановні кияни! Хочу звернути вашу увагу на маніпулювання та політичний піар, який декларують сьогодні господа опозиціонери, розказуючи казки як красиво, чудово заживуть кияни, якщо буде одна людина при владі в столиці України. Ці борці за покращання життя у нашому рідному місті, що саме узурпація влади ставлеником помаранчевих Леонідом Черновецьким та дерибан Києву його "молодою командою" призвело до того, що прийшлося розділити посади мера і голови міськадміністрації. До теперішнього часу кияни відчувають наслідки такої влади.</p>
<p>Тому не треба шукати соринку в чужому оці, а в своєму не бачити бревна. Об'єднання посад - це узурпація влади, будь хто-буде обраний на цю посаду. Тому ми&nbsp; проти&nbsp; такого об'єднання.</p>
<p>Що стосується районних рад, ми підтримуємо цю пропозицію. І хто вважає створення та утримання районних рад марнотратством, той виступає проти демократії та самоврядування. Райони в місті Києві нараховують стільки мешканців, скільки налічує середній обласний центр. Керування таким великим мегаполісом, не розподіляючи владу&nbsp; між міською та районними, шкодить нашій столиці. Міськрада перебрала на себе дуже багато &nbsp;мізерних функцій, які треба терміново вирішувати на місцях, в районах. Нас не влаштовує діюча Київрада, ми голосували за вибори в Київраду. По меншій мірі, не влаштовує тому, що сама ця рада в 2010 році скасувала районні ради – останній островок самоврядування, саме ця міська рада прийняли постанову про медичну реформу&nbsp; в Києві, яка скасовує і знижує здоров'я киян.</p>
<p>Тому в комплекті, в такому вигляді голосувати такі законопроекти не можна. І Компартія&nbsp; не буде&nbsp; підтримувати ні жодного законопроекту. Дякую.</p>
<p>&nbsp;</p>
<p>ГОЛОВУЮЧИЙ. Компартія України, народний депутат Присяжнюк.</p>
<p>&nbsp;</p>
<p>17:31:23</p>
<p>ПРИСЯЖНЮК О.А.</p>
<p>Присяжнюк, фракция коммунистов. Фракция коммунистов не будет поддерживать ни один из этих законопроектов. И объясню, почему.</p>
<p>Проблема заключается в том, что&nbsp; последние&nbsp; 20 лет в стране ведется разными властями, олигархическими, националистическими, целенаправленный курс на уничтожение местного самоуправления, в первую очередь эта проблема коснулась, конечно же, наших сельских населенных пунктов. Почему? Потому что за годы независимости было все уничтожено на селе, а это колхозы, которые давали реальные полномочия местным советам и местной исполнительной власти. И сегодня эти проблемы, они явны, как и в Тернопольской, как в Львовской, так и в городе Киеве.&nbsp;</p>
<p>Относительно ситуации в городе Киеве – это есть яркое проявление олигархов и&nbsp; националистов, которые попросту устроили в Киеве шабаш. И, действительно, а кто же привел вот ту всю банду Черновецкого, о которой сегодня говорят? Киев, конечно же, помаранчевый. Партия регионов попросту назначила сегодня управленца, который не способен решать ни одну из острых проблем, которые являются сегодня в Киеве. Все мы помним прекрасно, как эта власть не смогла справиться элементарно даже с расчисткой того же снега. Сегодня в Киеве еще одно достижение: когда миллион гривен было потрачен попросту на завозку красных каштанов, а в итоге оказалось, что это совсем не те каштаны, которые были высажены. Вот вам и результат деятельности всех 20 лет и олигархов, и националистов, которые сегодня находятся у&nbsp; власти. <i>(Шум у залі)</i></p>
<p>В отношении того, что сегодня кричат националисты "українська!", так а покажите пример хорошей, эффективной, слаженной работы в трех областях Украины, а именно в Ивано-Франковской, Тернопольской, Львовской, где вся полнота местной власти сконцентрирована сегодня в ваших руках. Скоро&nbsp; попросту от большинства населенных пунктов Украины останутся только таблички. Кто тогда будет разговаривать на украинском? <i>(Шум у залі)</i></p>
<p>Я еще раз хочу отметить позицию фракции коммунистов: при советской власти город Киев, город-герой Киев, действительно развивался, это был индустриальный, культурный и научный центр нашей страны. При вашей власти от него скоро тоже останется одна табличка. Поэтому фракция Компартии Украины выступает только за то, чтобы вся полнота власти во всех советах принадлежала депутатам местных советов, а не администрациям и их ставленникам. Спасибо. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Народний депутат Бондаренко, прошу. Прошу, прошу!</p>
<p>&nbsp;</p>
<p>17:34:23</p>
<p>БОНДАРЕНКО В.Д.</p>
<p>Володимир Бондаренко, об'єднана опозиція, "Батьківщина". Шановні друзі, кияни, слухачі і глядачі! Я думаю, що кожна нормальна людина розуміє, що ефективність влади залежить від того, як вона сконструйована, як вона побудована, які межі її компетенції, хто її контролює, перед ким вона звітується. Безумовно, самоврядування у цьому відношенні є унікальним явищем суспільного життя, тому що самоврядування побудовано на тому, що його обирають люди, вони його контролюють, вони його міняють через певний період, і це нормальне явище для всього демократичного світу. Київ сьогодні позбавлений такого добра, і тому треба було би нам з вами виправити наші спільні помилки у цьому відношенні.</p>
<p>Я думаю, що Києву потрібний мер, я думаю, що Києву потрібна рада, я думаю, що Києву потрібний виконавчий комітет міської ради, районні ради та виконавчі комітети, але Києву потрібна і державна адміністрація, бо Київ – це столиця України, і вона, столиця, так як і військове місто Севастополь, знаходиться в особливому статусі. Місто Севастополь має військову базу,&nbsp;а Київ – це є столиця. Тому, безумовно, тут повинна бути державна адміністрація, тільки не Київська міська державна адміністрація, а державна адміністрація у місті Києві, це було би правильно. Вона повинна координувати діяльність органів внутрішніх справ, які централізовано всю країну пронизують – прокуратури, Служби безпеки України, деяких інших служб, в тому числі військових комісаріатів, податкових служб і таке інше, це компетенція держави в місті Києві. Але Київ повинен мати своє повноцінне самоврядування.</p>
<p>Я колись керував одним з районів Києва, найкрупнішим, 340 тисяч населення, але в той час був виконавчій комітет і тільки в тому районів, в одному, нині Святошинському, було одинадцять ремонтно-будівельних служб, які були в підпорядкуванні ради, тоді люди отримували допомогу в перший же день, якщо в них з'являлася якась проблема.</p>
<p>Сьогодні в Києві конструкція влади абсолютно нікчемна і нікудишня, жоден орган влади місцевої не дає можливості людям поспілкуватися з ними, звернутися, отримати допомогу. Сьогодні при вході до кожної районної державної адміністрації, до міської стоять замки кодовані, стоять наряди міліції. Тому коли там хтось двері знімав в Київраді, то не тому що хоче побавитися із зняттям дверей, а тому що громадяни, кияни не можуть і не мають можливості проникнути до своєї влади, задати їм питання і таке інше. Це сьогодні є та жорстка реальність.</p>
<p>Тому, враховуючи те, що наші колеги подали специфічні законопроекти, на мій погляд, а там є і мій законопроект, який трошки по-іншому це питання розглядає, я буду наполягати від імені київських мажоритарників, а нас тут сидить у залі дванадцятеро на зовсім, можливо, іншому підході. Бо я бачу, сьогодні це диструктується з одного боку, не буде прийнято. Нам треба мати самоврядування в Києві і міську державну адміністрацію, тільки не міську державну, а&nbsp; державну адміністрацію в Києві, яка забезпечить функції держави, це буде правильно.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Заключне слово доповідачі просять... <i>(Шум у залі)</i> Будемо голосувати? Прошу, заключне слово, депутат Карпунцов Валерій Віталійович. Прошу. Включили мікрофон Карпунцова?</p>
<p>&nbsp;</p>
<p>17:38:02</p>
<p>КАРПУНЦОВ В.В.</p>
<p>Шановні колеги! Я прошу підтримати проект закону. А ще більше всіх вас прошу підтримати ту ініціативу, яка вже звучить тут тривалий час і призначити вибори Київського міського голови і Київської міської ради в місті Києві.&nbsp;Дякую.</p>
<p>&nbsp;</p>
<p>ГОЛОВУЮЧИЙ. Прошу, народний депутат Павловський.</p>
<p>&nbsp;</p>
<p>17:38:31</p>
<p>ПАВЛОВСЬКИЙ А.М.</p>
<p>Шановні співвітчизники! Шановні кияни передусім, які нас слухають! Колеги-депутати! Ну хоч раз зробіть щось для відновлення самоврядування і в Україні, і в Києві, в якому ви знаходитесь, маєте свої офіси, бізнеси. Більшість з вас, Партії регіонів.&nbsp; Зробіть щось для Києва! Зробіть крок по відновленню самоврядування в місті Києві, який мав це самоврядування з 1454 року, коли він отримав Магдебурзьке право. Але повинна і Партія регіонів, і Янукович. В Києві знищено самоврядування, нема ні районних рад, ні міської ради, нема також і міського голови. Тому замолюйте свої гріхи перед киянами, щоб вони до вас з повагою ставилися, провладні депутати.</p>
<p>Я пропоную&nbsp; прийняти один з законопроектів, будь-який законопроект можна прийняти, який тут був запропонований чотирма авторами від опозиції, і це буде першим, маленьким, але першим кроком до відновлення самоврядування і Магдебурзького права в місті Києві. А тому ми повинні також призначити, обов'язково призначити вибори, позачергові вибори, бо Конституційний Суд дозволив саме позачергові вибори в Києві проводити, на 27 жовтня позачергові вибори і міського голови, тому що Черновецький пішов позачергово у відставку за день закінчення своїх повноважень. Він це навмисно зробив, щоб була можливість призначати позачергові вибори, коли завгодно Партії регіонів. Він підіграв Партії регіонів. Тому, Партія&nbsp; регіонів, призначайте позачергові вибори і міського голови, і Київської міської ради саме 27 жовтня, тому що вже термін повноважень і міського голови ще рік тому, і Київської міської ради вже закінчився. Вже немає легітимної влади в Києві. Дійсно, в Києві є лише легітимні народні депутати, які обрані мажоритарно від Києва. І це єдиний легітимний орган влади, ці народні депутати київські. І тому кияни будуть слухатися і орієнтуватися саме на цих народних депутатів від міста Києва.</p>
<p>А народних депутатів від міста Києва закликаю, не слухайте цю владу, не чекайте її! Утворюйте громадські виборчі комісії і по факту обирайте, якщо влада ця відмовиться на 27 жовтня призначати вибори, по факту обирайте міську раду і міського голови! І це буде справжня міська влада. Саме нас, киян, які будуть делегувати саме киянам цю міську владу. Тому владу – киянам! Дякую.</p>
<p>&nbsp;</p>
<p>ГОЛОВУЮЧИЙ. Прошу, Кириленко В'ячеславе Анатолійовичу.</p>
<p>&nbsp;</p>
<p>17:41:31</p>
<p>КИРИЛЕНКО В.А.</p>
<p>В'ячеслав Кириленко, фракція "Батьківщина", партія "За Україну!" Шановні виборці! Шановні колеги! Перше. Безумовно, ми повинні подбати не тільки про самоврядування у Києві, але про самоврядування в Україні взагалі. Київ – столиця, у Києві Президент, уряд, парламент і все, все, все прагне в столицю. Тому про нього говорять.</p>
<p>Але подивіться на наше самоврядування по всій країні. У нас набагато більше половини територіальних громад, сільських, селищних, міських, це дотаційні громади. Люди не мають бюджету на жодну добру справу. На зарплату і то, як правило, трансферами приходить. Жодного бюджету розвитку, як правило, в українському місцевому самоврядуванні немає.</p>
<p>І це питання, які повинні вирішувати депутати, незалежно від фракційної, політичної чи партійної приналежності.</p>
<p>Друге. Я вважаю, що в місті Києві повинна бути державна адміністрація, бо Київ виконує столичні функції. В Києві всі українські справи сходяться воєдино, в Києві приймаються найважливіші державні рішення. Київ – споконвіку була українською столицею. Ще з часів Київської Русі, козацтва, УНР і далі, далі, далі. Тому має бути тут державна влада, але державна влада і обраний киянам міський голова повинні бути злиті воєдино, причому так, щоб ніякий Президент, якщо йому не сподобаються дії обраного киянами міського голови, а так, як правило, і буває, не міг його зняти за своїми диктаторськими забаганками. Оце питання парламенту і київської міської громади. Так передбачити законодавство, щоби обрали кияни мера, і він не був до завершення повноважень, і ніхто в цю справу щоб не втручався.</p>
<p>Третє. Всі депутати Київради, якщо вони думають про киян, а не про свої сідниці і крісла, на яких ці сідниці сидять, повинні скласти повноваження в знак протести проти антиконституційного рішення так званого Конституційного Суду України. Всі депутати і від влади, якщо влада не на словах, а на ділі за самоврядування і Київ, і від опозиції. Опозиція до цього готова.</p>
<p>Четверте. Ми повинні проголосувати вибори Київської міської ради і Київського міського голови не в розрахунку, що киян не буде вдома і на серпень їх призначили, а на 27 жовтня цього року, і опозиція такий законопроект внесла. Якщо ви не лукавите, Партія регіонів, а справді за самоврядування, проголосуйте цю дату, і таким чином ви покажете, що ви не боїтеся виборів.</p>
<p>І останнє. Я як автор законопроекту&nbsp; закликаю всіх депутатів проголосувати за всі законопроекти, які внесені зараз від опозиції. Проголосуєте за УДАРівський, так і буде. Слава Україні!</p>
<p>&nbsp;</p>
<p>ГОЛОВУЮЧИЙ. Прошу, народний депутат Чорноволенко.</p>
<p>&nbsp;</p>
<p>17:44:53</p>
<p>ЧОРНОВОЛЕНКО О.В.</p>
<p>Шановні друзі, в ході обговорення цього питання ми тут почули дуже багато різних міфів. Один з них мене просто прикро вразив, що начебто ми підтримували Черновецького. Я вам хочу сказати, офіційна позиція фракції була і "Нашої України" об'єднання, і "Блоку Юлії Тимошенко" в 2006 це підтримка Олександра Омельченка на посаді міського голови. А депутатів ми висували кандидатів кожен своїх. І була і "Наша Україна" блок, і блок БЮТ, "Блок Тимошенко" в Київраді.</p>
<p>Друге. Я хотів би вам… <a name=Temp></a>&nbsp;А в 2008 році Черновецький висувався сам, і ми всі голосували: і "Батьківщина", і "Наша Україна", і всі, хто туди входив, політичні партії, за призначення дострокових виборів, тобто за зняття Черновецького. Тобто це наша позиція. Нас комуністи тоді підтримали, і ми цим перебили позицію Партії регіонів, яка була проти.</p>
<p>Друге. Шановні друзі, ще раз вам хочу підкреслити. Не потрібна Україні адміністрація ні в Києві, ні в Севастополі. Ще раз, що адміністрація – це ознака тоталітарної країни. Ніде в світі такого нема. Візьміть таку проблемну країну як Боснія і Герцеговина, яка поділена на три частини, там нема в Сараєві Президентської адміністрації. Візьміть Бельгію, в якій маса проблем між&nbsp; фламандцями і валлонами і окремий округ Брюссель. Але він самоврядний цей округ цей округ Брюссель як земля окрема. Там нема королівської адміністрації. Це повний абсурд, це навіть не середньовіччя. Це якась сатрапія часів Перської імперії. Мати обласні і державні, і міські&nbsp; адміністрації.</p>
<p>Я прошу всіх, перш за все націонал-демократів відмовитися від підтримки того старого компартійного гачка, на який була спіймана Україна&nbsp; ще на початку свого розвитку і що суттєво загальмувало і економічний, і політичний розвиток.</p>
<p>Нарешті всі ці чотири законопроекти вони різні. Це, пане Шуфрич, не один законопроект, це різні законопроекти пов'язані, а їх об'єднав Комітет самоврядування і державного будівництва. Це його помилка. Їх можна було розглядати окремо. Мій законопроект до об'єднання влади на рівні, значить, посади голови ради й адміністрації немає жодного відношення.</p>
<p>В мене дуже такий лагідний варіант відновлення районних рад шляхом референдуму або за рішенням Київської міської ради. Є більш жорсткий - абсолютна&nbsp; пропозиція відновити ради. Я його підтримую. Так як підтримую і всі інші законопроекти.</p>
<p>Шановні друзі, проголосуйте за всі чотири законопроекти в другому читанні ми будемо бачити, але в будь-якому випадку це краще, ніж той безлад, який є зараз в місті Києві. Дякую за увагу.</p>
<p>&nbsp;</p>
<p>ГОЛОВУЮЧИЙ. Я прошу підготуватися до голосування. Я послідовно буду ставити на голосування всі законопроекти.</p>
<p>Ставлю на голосування проект Закону (1032) про внесення змін до Закону України "Про столицю України - місто-герой Київ" (щодо об'єднання посад голови Київської міської державної адміністрації та Київської міської ради) для прийняття за основу. Прошу голосувати.</p>
<p>&nbsp;</p>
<p>17:49:41</p>
<p>За-168</p>
<p>Проти-7, утрималось-32, не голосували-193.</p>
<p>Рішення не прийнято.</p>
<p>Прошу по фракціях.</p>
<p>Ставлю на голосування проект Закону (1032-1) про внесення змін до Закону України "Про столицю України - місто-герой Київ" (щодо об'єднання посад голови Київської міської державної адміністрації та Київської міської ради) для прийняття за основу. Прошу голосувати.</p>
<p>&nbsp;</p>
<p>17:49:41</p>
<p>За-167</p>
<p>Проти-10, утрималось-40, не голосували-185.</p>
<p>Рішення не прийнято.</p>
<p>По фракціях.</p>
<p>Ставлю на голосування проект Закону (номер 1031-2) про внесення змін до Закону України "Про столицю України - місто-герой Київ" (щодо об'єднання посад голови Київської міської державної адміністрації та Київської міської ради) для прийняття за основу.</p>
<p>&nbsp;</p>
<p>17:50:28</p>
<p>За-168</p>
<p>Проти – 7, утрималось – 39,&nbsp; не голосували – 187. Рішення не прийнято. По&nbsp; фракціях.</p>
<p>Ставлю на голосування останній проект Закону (номер 1032-3), про внесення змін до Закону України "Про столицю України - місто-герой Київ" (щодо порядку утворення районних рад). Для прийняття за основу.</p>
<p>Прошу відмінити голосування.</p>
<p>&nbsp;Шановні народні депутати, ставлю на голосування проект Закону (номер 1032-3),&nbsp; про внесення змін до Закону України "Про столицю України місто-герой Київ" (щодо порядку утворення районних рад) для прийняття за основу. Прошу голосувати.</p>
<p>&nbsp;</p>
<p>17:52:29</p>
<p>За-164</p>
<p>Проти 6, утрималось 34, не голосувало 194.</p>
<p>Рішення не прийнято. По фракціях.&nbsp;</p>
<p>У нас зараз розглянутий один закон і час є, і 15 хвилин можна продовжити.</p>
<p>Вечірнє&nbsp; засідання&nbsp; Верховної Ради України оголошую закритим. Завтра продовжимо роботу о 10 годині.</p>
<p>&nbsp;</p>
<p>&nbsp;</p>
<p>&nbsp;</p>

