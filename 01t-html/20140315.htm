Стенограма пленарного засідання
15 березня 2014
&nbsp;
<p align=center>ЗАСІДАННЯ ОДИНАДЦЯТЕ</p>
<p align=center>Сесійний зал Верховної Ради України</p>
<p align=center>15 березня 2014 року, 12 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p>&nbsp;</p>
<p>ГОЛОВУЮЧИЙ.&nbsp; Доброго дня, шановні народні депутати! Прошу&nbsp; сідати на свої робочі місця. Верховна Рада розпочинає своє засідання.</p>
<p>За традицією, шановні колеги, я хочу привітати наших народних депутатів, які святкують своє день народження.</p>
<p>Спіріної Ірини Дмитрівни сьогодні день народження. Прошу її привітати. <i>&nbsp;(Оплески) </i></p>
<p>&nbsp;Махніцького Олега Ігоревича день народження. Прошу привітати. <i>&nbsp;(Оплески) </i></p>
<p>&nbsp;Шановні колеги, у нас сьогодні також дуже важливе питання. 14 березня… <i>(Шум у залі)</i> Я дам слово, обов'язково. Шановні колеги, процедурні речі проведемо, і я дам обов'язково всім можливість виступити, всім сказати свою принципову позицію.</p>
<p>Шановні колеги! 14&nbsp; березня 2014 року Центральна виборча комісія зареєструвала народного депутата України Мерікова Вадима Івановича, обраного 28 жовтня 2012 року у загальнодержавному багатомандатному виборчому окрузі, включено до виборчого списку політичної партії "Всеукраїнське об'єднання "Батьківщина".</p>
<p>Відповідно до статті 79 Конституції України перед вступом на посаду народні депутати України складають присягу перед Верховною Радою України. Для складання присяги на трибуну запрошується народний депутат Меріков Вадим Іванович. Будь ласка.</p>
<p>&nbsp;</p>
<p>МЕРІКОВ В.І.&nbsp;&nbsp;</p>
<p>Присягаю на вірність Україні! Зобов'язуюсь усіма своїми діями боронити суверенітет і незалежність України, дбати про блага Вітчизни і добробут&nbsp; Українського народу. Присягаю додержуватися Конституції України та законів України, виконувати свої обов'язки&nbsp; в інтересах усіх співвітчизників. Дякую.</p>
<p>&nbsp;</p>
<p>ГОЛОВУЮЧИЙ. Привітаємо Вадима Івановича. <i>&nbsp;(Оплески) </i></p>
<p>Шановні колеги, зразу я хочу оголосити, що від Вадима Івановича Мерікова надійшла заява. Відповідно до статті 13 Закону України "Про статус народного депутата", статті 60 Регламенту Верховної Ради України повідомляю про своє входження до депутатської фракції Всеукраїнське об'єднання "Батьківщина".</p>
<p>Шановні колеги, заява надійшла до мене&nbsp; зараз. Просимо оголосити перерву на вимогу двох фракцій – Партії регіонів та Комуністичної партії –&nbsp; для виголошення заяви. Я розумію, що перерву робити не треба. Треба дати можливість проголосити заяву. Я правильно зрозумів?</p>
<p>Будь ласка, народний депутат Шуфрич, Партія регіонів.</p>
<p>&nbsp;</p>
<p>12:07:52</p>
<p>ШУФРИЧ Н.І.</p>
<p>Дякую, Олександре Валентиновичу. Шановні колеги, я прошу вшанувати хвилиною мовчання пам'ять загиблих вчора у Харкові.</p>
<p>&nbsp;</p>
<p>ГОЛОВУЮЧИЙ. Шановні колеги, я би просив зразу і загиблого, вбитого в Донецьку, також, щоб ми разом із загиблими в Харкові також вшанували хвилиною мовчання.</p>
<p><i>(Хвилина мовчання)</i></p>
<p>&nbsp;</p>
<p>12:08:51</p>
<p>ШУФРИЧ Н.І.</p>
<p>Шановний Олександре Валентиновичу, ми вчора вшанували хвилиною мовчання пам'ять загиблого нашого громадянина України, який, на жаль, загинув під час протистояння у Донецьку.</p>
<p>В Україні відбулася нова влада. Ви пам'ятаєте, як Верховна Рада України об'єдналася заради того, щоби в країні був мир, стабільність і порядок. На жаль, ми бачимо, що майже кожен день в Україні гинуть люди, позавчора в Донецьку, вчора в Харкові…</p>
<p><i>(Шум у залі)</i></p>
<p><i>&nbsp;</i></p>
<p>ГОЛОВУЮЧИЙ. Шановні колеги,&nbsp; я прошу, дайте можливість виступити.</p>
<p>&nbsp;</p>
<p>ШУФРИЧ Н.І. Я підкреслюю, позавчора в Донецьку, вчора в Харкові незалежно від політичних поглядів, на жаль, продовжують гинути люди. І хто б що зараз не говорив, сьогодні в країні є влада, яка має забезпечити громадський спокій і безпеку наших громадян. Ми сьогодні робимо все заради того, щоб стабільність і порядок в країну надійшли.</p>
<p>Але це дуже складно робити, коли в регіонах, які мають певні настрої, надсилаються провокатори правих радикальних об'єднань, які сьогодні провокують протистояння. Ми просимо владу… <i>(Шум у залі)</i>&nbsp; Ми вчора спокійно слухали заяву представника партії "Свобода".</p>
<p>&nbsp;</p>
<p>ГОЛОВУЮЧИЙ. Шановні колеги, я прошу, дайте можливість завершити виступ. Дайте можливість завершити виступ.</p>
<p>&nbsp;</p>
<p>ГОЛОС ІЗ ЗАЛУ. Ви – агенти Кремля! Про правих радикалів розказуєте?!</p>
<p>&nbsp;</p>
<p>ГОЛОВУЮЧИЙ. Майте витримку! Майте витримку, колеги! Дайте можливість завершити виступ. Друзі, майте витримку, я прошу.</p>
<p><i>(Шум у залі)</i></p>
<p>Я звертаюсь до всіх народних депутатів. Кожний має право сказати, дайте можливість завершити виступ. Я дам можливість від кожної фракції зараз виступити з трибуни Верховної Ради. Дайте можливість завершити виступ. <i>(Шум у залі)</i></p>
<p>Колеги, я прошу мати витримку і дати можливість завершити виступ. Потім у вас буде можливість його прокоментувати. Колеги, я прошу.</p>
<p><i>(Шум у залі)</i></p>
<p>Шановні колеги, я прошу заспокоїтись. Шановні колеги! Шановні колеги!</p>
<p>Оголошується перерва на 15 хвилин. Після цього я дам можливість кожній фракції виступити, дякую.</p>
<p>Колеги, перерва 15 хвилин.</p>
<p><b>&nbsp;</b></p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Я прошу сісти на свої робочі місця. Я сподіваюся, що зараз ми відновимо нормальну роботу нашого парламенту.</p>
<p>Для того, щоб ми побачили, скільки зараз у нас депутатів працюють, я прошу сісти, ще раз, колеги, заспокоїтися, сісти на свої робочі місця, вставити свої депутатські картки. І давайте зараз подивимося, скільки у нас зареєструвалося народних депутатів. Прошу включити систему "Рада" і провести реєстрацію народних депутатів, які сідають на свої робочі місця.</p>
<p>Будь ласка, всі, хто в кулуарах Верховної Ради, я прошу зайти до зали і секретаріат Верховної Ради&nbsp; прошу мені в цьому допомогти. Запросіть всіх депутатів. Проведіть реєстрацію.</p>
<p>12:20:38</p>
<p>В залі 290 народних депутатів. Верховна Рада може працювати і приймати відповідальні рішення.</p>
<p>Будь ласка, продовжуйте, Нестор Іванович.</p>
<p>&nbsp;</p>
<p>12:20:55</p>
<p>ШУФРИЧ Н.І.</p>
<p>Дякую, Олександре Валентиновичу. Шановні колеги, я почав свій виступ з того, що Верховна Рада України об'єдналася заради того, щоб в країні був мир, спокій і порядок.</p>
<p>Ми сьогодні маємо зробити все, щоби на вулицях було неможливо бачити людей зі зброєю, щоби акції, якщо на то є воля людей, носили виключно мирний характер, і держава гарантувала їм це право. Ми не хочемо, щоби влада повторювала помилки попередньої влади. Ми абсолютно переконані в тому, що в цій залі ми знайдемо силу і мудрість для прийняття тих рішень, щоби громадяни нашої країни, дійсно, відчували себе в безпеці і в умовах, коли держава дбає про їхню безпеку.</p>
<p>Ми маємо зібрати всю зброю з вулиць нашої країни не залежно від того, де б вона не знаходилася – чи то у Харкові або Донецьку, чи то у Києві, чи на Франківщині або Львівщині.</p>
<p>В Україні має бути закон і порядок. Ми вимагаємо об'єктивного розслідування всіх випадків смертей під час протистояння наших громадян в Донецьку, в Харкові і постраждалих в інших регіонах&nbsp; країни. Ми просимо запросити міністра внутрішніх справ і Генерального прокурора на наступне перше засідання Верховної Ради України заради того, щоб вони доповіли, як ведуться розслідування в межах дозволеного і розказали, які заходи приймаються в Україні, щоб в Україні був забезпечений спокій і порядок. Це наша головна мета і вимога. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, шановні народні депутати, шановні виборці! Я хочу сказати, що виконавча влада, силові структури отримали чіткий наказ і від Верховної Ради, і від Голови Верховної Ради, і від виконуючого обов'язки Президента –&nbsp; жодних не буде послаблень будь-кому, хто порушує закон, ходить зі зброєю, використовує зброю не за призначенням, незалежно від того, де це відбувається в Києві, у Львові, в Донецьку чи в Харкові. Буде один закон для всіх! І ті, хто сьогодні пробують дестабілізувати ситуацію, пробують захоплювати приміщення, пробують діяти з порушенням Конституції і закону, працюють на тих, хто сьогодні пробує провести анексію території України, працюють на ворогів українського народу! І я звертаюсь до колег, які називають себе сьогодні опозицією, я прошу об'єктивно давати оцінку ситуації. Ви не гірше нас знаєте, хто організовує масові заходи протесту в Східній Україні. Це агентура Кремля, які організовують і приплачують, які створюють провокації, які ведуть до вбивства людей. І я прошу, щоб ми відповідно називали речі своїми іменами і відповідно приймали рішення.</p>
<p>Шановні колеги, давайте надамо можливість представнику кожної фракції виступити. Давайте запишемось і зробимо до трьох хвилин виступи від кожної фракції.</p>
<p>Від "Суверенної європейської країни" народний депутат Єремеєв.</p>
<p>&nbsp;</p>
<p>12:24:50</p>
<p>ЄРЕМЕЄВ І.М.</p>
<p>Шановний Голово, прошу передати слово Олександру Донію.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон Олександра Донія.</p>
<p>&nbsp;</p>
<p>12:24:55</p>
<p>ДОНІЙ О.С.</p>
<p>Шановні пане і панове, як ми розмовляли в цій залі, неодноразово казали, що Путін і Росія&nbsp; імперіалістична не зупиняться лише на Криму. Агресія продовжуватиметься. І те, що відбувається зараз і в Донецьку, і в Харкові, і в інших регіонах – це план по дестабілізації нашої держави.&nbsp; В цій ситуації ми не можемо собі дозволити більше не лише слабкодухість, а й і бездіяльність і безпорадність.</p>
<p>Тому, друзі, нам потрібно не лише рішення про розпуск нелегітимної Верховної Ради Автономної Республіки Крим. Ще раз кажу, необхідно посилення виконавчої вертикалі влади. Я щойно повернувся із зустрічі з керівництвом ветеранських організацій, всіх раніше силових структур. Вже не лише я, а вони вимагають створення штабу по виходу України з кризи. Кажуть, що штаб є. Вибачте, хто керує штабом? Хто туди входить? Де відбувається координація дій всіх структур і не лише силових?</p>
<p>Я привів приклад зараз. Я у минулий вівторок тут казав, що, на жаль, наша держава у вигляді РНБО і уряду не проводять контрпропаганди проти референдуму. Подивіться, я казав, що потрібно&nbsp; випускати газету. Держава не випустила. Наша команда за допомогою нашої групи створила газету російськомовну "Настоящий Крым", щоби не йшли люди на референдум, 150 тисяч ми роздали.</p>
<p>Чому ми можемо це зробити, а держава не може? Як це так? Чому бездіяльність РНБО і уряду? Коли нарешті почнеться діяльність? Досить ділити портфелі.</p>
<p>Наступне. Щодо Партії регіонів, зараз в Криму члени Партії регіонів приймають антиконституційне рішення. Де ваше рішення про розпуск кримської організації Партії регіонів і виключення членів з Партії регіонів? Якщо ви такого рішення не приймаєте протягом одного дня, значить Партія регіонів відповідальна за антиконституційні дії, які відбуваються зараз в Криму. А це значить прямий шлях до заборони Партії регіонів. У вас є один день на врятування не просто реноме, а врятування вашими руками ситуації в Криму.</p>
<p>Друзі, достатньо бездіяльності, треба нарешті діяти. Не зупиняться вони на Криму, вони хочуть всієї України. Давайте діяти!</p>
<p>&nbsp;</p>
<p>ГОЛОВУЮЧИЙ. Слово надається від фракції "Свобода"&nbsp; Олегу Тягнибоку.</p>
<p>&nbsp;</p>
<p>12:28:09</p>
<p>ТЯГНИБОК О.Я.</p>
<p>Слава Україні! &nbsp;Шановне товариство, сьогодні усі українці-патріоти, усі люди, які обіймають будь-які посади у виконавчій владі, у законодавчій владі, в судовій владі, мають бути єдиним цілим. Сьогодні ми несемо відповідальність перед українською нацією, перед українським суспільством за збереження територіальної цілісності нашої держави, за збереження національного суверенітету. І тому мені є дивно, що Партія регіонів сьогодні себе поводить таким чином – нахабно, антиукраїнсько. Мало того, що ви несете відповідальність за ті смерті, які були протягом Революції гідності. Мало того, що ви несете відповідальність за той сепаратизм, який сьогодні чиниться в Криму. Вже наголошувалося на тому, що з 90 депутатів, які голосують в Криму проти української державності і всупереч українській Конституції, більшість, близько 80, це представники вашої політичної сили. То ви ще й зараз смієте тут виходити на трибуну і починати розказувати про те, що влада толерує входження сюди московської агентури. А то чи не ваша політика була, коли ви протягом останніх 4 років наводнювали українську владу московською кремлівською агентурою? Коли офіцери, генерали ставали представники російських спецслужб, коли Міністерство оборони, Служба безпеки України, правоохоронні органи були наводнені московською агентурою, яка свідомо знищувала і руйнувала українську державність, коли московська агентура вводилася в центральні і в місцеві органи влади. За це мають відповідати представники Партії регіонів.</p>
<p>Мені, звичайно, прикро є, що сьогодні нас не можуть почути мешканці Криму. Але, якщо до них дійде інформація, що треба відкривати людям очі за ту брехню, яку вам розказують, про нібито райське життя, коли прийде Москва і буде володарювати на вашій території. Ви що думаєте, вони вам підвищать пенсії? Ви що думаєте, вони вам соціальні дадуть гарантії, дадуть гарантії в медицині? Та Москва своїх проблем має вище голови. Ви подивіться, що зараз робиться в соціальному плані по відношенню до тих людей, яких обдурили і розказували ті, що мешкали в Абхазії і в Південній Осетії? Нічого абсолютно вони не отримали.</p>
<p>Москву Крим не цікавить, це вже є абсолютно очевидно. Їх цікавить зруйнувати Україну, їх цікавить розділити, розшматувати Україну. Саме тому вони зараз говорять про необхідність нібито федеративного поділу унітарної української держави. Саме тому вони зараз починають розказувати, що вони вимагають другу державну мову російську ввести, не для захисту російськомовних, бо їх ніхто тут не ображає, а для знищення української мови. Саме тому вони хочуть вводити подвійне громадянство, вони хочуть забезпечити можливість перебування постійно своїх на цій території. Ми цього не маємо допустити. Сьогодні всі, як один, хто не голосує –&nbsp; зрадник,&nbsp;&nbsp;&nbsp;&nbsp; розпустити кримський парламент, покарати винних і захистити територіальну цілісність. І, не дай Господь, ви не проголосуєте!</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Шановні народні депутати, "Економічний розвиток", народний депутат Журавський.</p>
<p>&nbsp;</p>
<p>12:31:26</p>
<p>ЖУРАВСЬКИЙ В.С.</p>
<p>Шановні колеги, наша група "за" розпуск Верховної Ради Автономної Республіки Крим. Але, я хотів би, щоб ви послухали юридичну складову, тому що, майте на увазі, що після рішення будуть звернення в міжнародні інстанції, в судові інстанції.</p>
<p>Отже, я відберу основний документ, яким ми повинні послуговуватися, - Конституцію України. Цитую: "Дострокове припинення повноважень Верховної Ради Автономної Республіки Крим має бути за наявності висновку Конституційного Суду щодо призначення позачергових виборів&nbsp; до Верховної Ради Автономної Ради&nbsp; Республіки Крим".&nbsp; Рішення Конституційного Суду, яке ми&nbsp; щойно маємо зараз, стосується справи&nbsp; про проведення… <i>(Шум у залі) </i>&nbsp;Ну, дайте закінчити. Стосується справи&nbsp;&nbsp; про проведення&nbsp; місцевого&nbsp; референдуму в Автономній Республіці Крим.</p>
<p>Я розумію крики і&nbsp; вмію читати цей закон, і там написано, є така фраза, що на підставі матеріалів справи Конституційний Суд дійшов висновку, що Верховна Рада Автономної Республіки Крим порушила Конституцію. Але&nbsp; предмет розгляду був щодо місцевого референдуму. Я кажу, щоб ми вийшли&nbsp; з тих судових процесів, які можуть буть?</p>
<p>Ось беремо Регламент (статтю 237). Цитую: "пропозиція про дострокове&nbsp; припинення повноважень&nbsp; Верховної Ради&nbsp; Автономної Республіки&nbsp; Кримі може&nbsp; бути внесено&nbsp; Головою Верховної Ради або народними депутатами України&nbsp; не&nbsp; менше 45 осіб". Далі, питання це вноситься&nbsp; в пленарне засідання&nbsp; в порядок денний без голосування. Це може бути&nbsp; наприклад чи сьогодні, чи завтра. І обов'язково повинен бути представник від Автономної Республіки Крим. І повинен бути висновок профільного комітету. Нам все це треба зробити, щоб до нас не було&nbsp; ніяких претензій.</p>
<p>І ще раз підкреслюю: наша група за розпуск цього ганебного парламенту Автономної Республіки Крим. Дякую.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Слово від фракції "УДАР" надається Віктору Пинзенику.</p>
<p>&nbsp;</p>
<p>12:33:48</p>
<p>ПИНЗЕНИК В.М.</p>
<p>Шановний Олександре Валентиновичу! Шановні народні депутати! Я просив би всіх колег, всіх, хто бере слово, бути дуже коректним і бути дуже обережними з висловлюваннями. Сьогодні будь-яким необережним&nbsp; словом дуже легко можна&nbsp; зірвати ситуацію. І ми сьогодні бачили&nbsp;&nbsp;&nbsp;&nbsp; на початку нашого засідання. Нам як ніколи потрібне єднання. В ситуації, коли в&nbsp; нашу хату заходять не прохані гості,&nbsp; не може бути&nbsp; жодних підстав ні в кого, ні в одного з присутніх людини не підтримати і не засудити сепаратизм і не виступити за єдність України. Цю позицію має висловити кожна порядна людина, кожен громадянин України, а тим більше людина, яка має мандат народного депутата.</p>
<p>Другу річ, яку я хотів би сказати, вона вкрай важлива і, можливо, нам доведеться... прийдеться не сьогодні, ще й в понеділок зробити спеціально якусь заяву, заяву Верховної Ради України, воно важливо для суспільства. Нам потрібно сьогодні, як ніколи, єднання – єднання ради майбутнього. Я переконаний в тому, що нікому з присутніх в залі не хочеться пережити те, що довелось переживати останні роки Україні, як сходу, так і заходу, як півдню, так і півночі України.</p>
<p>Друга принципова річ, нам потрібно відновлення сили закону. В Україні має запанувати сила закону, а не закон сили. Це стосується всіх куточків України. У нас сформована влада, влада отримала відповідні повноваження і на&nbsp; всіх куточках України має бути забезпечений порядок. Стрільба, гуляння людей зі зброєю – ці речі мають призупинятися і відповідальність має наступати відповідно до українського законодавства. Ми живемо в умовах, коли, як ніколи, відбувається консолідація нації. У нас формується політична нація, українська нація. Ми здатні бути єдиною... бути в єдиному пориві того, щоб будувати майбутнє України. Я б закликав всіх, ми розуміємо те, винні в тому, що відбувалося в Україні, мають бути притягнуті до відповідальності. Але ми маємо не забувати про те, що ми маємо єднати людей і нашим завданням є не тільки пошук ворогів. Наше завдання – шукати спільників.</p>
<p>Я хотів би закликати владу ще до одної важливої речі, сьогодні дуже важливо те, хто знаходиться при владі. Люди дуже боляче реагують на будь-які призначення. Я просив би реагувати на всі випадки того, коли допущена помилка з призначенням. Проблема не в помилках, біда не в помилках, яку роблять&nbsp; люди,&nbsp; важливо, щоб вони вчасно &nbsp;виправлялися. Я переконаний, що ми здатні вирішити…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ПИНЗЕНИК В.М. … здатні вирішити проблеми і виклики, які стоять сьогодні перед&nbsp; Україною.</p>
<p>Я закликаю всіх проявити громадянську, політичну мужність і відповідальність і сьогодні одним хором сказати "Ні сепаратизму в Україні". Україна була, є і буде&nbsp; єдиною&nbsp; неподільною суверенною Україною.</p>
<p>&nbsp;</p>
<p>ГОЛОВУЮЧИЙ. Дякую.&nbsp; Шановні колеги, від фракції регіонів слово надається народному депутату Герман.</p>
<p>&nbsp;</p>
<p>12:37:33</p>
<p>ГЕРМАН Г.М.</p>
<p>Шановні народні депутати! Рішення фракції стосовно питання про&nbsp; розпуск Верховної Ради Криму є таким, що кожен має право голосувати так, як йому велить його сумління.</p>
<p>Я сказала би сьогодні, що важливо нам мати відповідь на&nbsp; запитання: "а що далі?". Допустимо, сьогодні ми&nbsp; визначимо так, як сказав колега з партії "Свобода", що у всьому тут винна Партія регіонів, фракція. Ми можемо її призначити винною, навіть прийти сюди і розстріляти. Що далі? Хто буде говорити з Півднем і Сходом України? Чи навіть розстріл фракції Партії регіонів зупинить окупанта, який має намір захопити не тільки Крим, а й весь Схід України?</p>
<p>Чому ми не можемо зрозуміти одної простої&nbsp; речі, що будь-які звинувачення, будь-який розбрат, будь-які бійки у цьому&nbsp; залі грають на руку тим,&nbsp; хто хоче знищити останній легітимний орган України – Верховну Раду України, щоб безперешкодно увійти на нашу&nbsp; землю і зруйнувати і забрати все. І я вважаю,&nbsp; що ті, хто сьогодні штовхають до непродуманих, до радикальних кроків, хто шукає тут ворогів, це&nbsp;&nbsp; &nbsp;є соратники окупантів української держави. Я вас дуже всіх прошу подумати над тим, я прошу над тим, що якщо ми розпустимо сьогодні Верховну Раду Криму, з ким завтра ми будемо говорити у Криму? Референдум, ми його визнаємо неконституційним. Але він минеться. Референдум – це не закінчення життя України і Криму.</p>
<p>Після референдуму треба буде домовлятися. І ми повинні мати хоч когось, з ким можна домовлятися. Можна сьогодні прийняти популістське рішення. Це буде популярно, будуть всі нам аплодувати. Але що буде далі, що буде завтра, як захистити Україну? Як донести до півдня і сходу України, що там люди не менше люблять Україну, ніж на заході? Треба просто повірити їм і дати їм можливість зрозуміти, що ми не йдемо, хтось не йде їх вчити туди патріотизму. Вони не менші патріоти, ніж у Львові!</p>
<p>І не треба туди їхати і принижувати їх своїми повчаннями. І не треба тут нікого вчити.</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ГЕРМАН Г.М. Всім разом шукати зараз конструктивні сили, кожна людина, яка може зараз працювати для України, на вагу золота. Не шукайте ворогів! Шукайте друзів! І працюймо так, щоб Україну не змогли окупанти розшарувати і забрати.</p>
<p>&nbsp;</p>
<p>ГОЛОВУЮЧИЙ. Від фракції "Батьківщина" хто буде виступати? Сергію Соболєв, будь ласка на трибуну.</p>
<p>&nbsp;</p>
<p>12:41:25</p>
<p>СОБОЛЄВ С.В.</p>
<p>Шановні колеги! Шановний головуючий! Я перш за все звертаюсь до опозиції. Я думаю, кожен зі мною погодиться, що під час військової агресії в країні не може бути опозиції. Бо опозиція – це п'ята колона агресорів! Тому ухваліть рішення, або ви з народом України захищаєте суверенну територію, або ви є в опозиції до народу України.</p>
<p>Чому сьогодні на Сході зникли прапори Партії регіонів і комуністів? Ви не задумувалися над цим? Та тому що ви далі продовжуєте говорити голосом Путіна. А ви повинні говорити голосом українських комуністів і українських регіоналів. Тоді знову до вас буде відновлено довір'я.</p>
<p>Чому сьогодні в Криму республіканське відділення Партії регіонів і комуністів приймають рішення про відокремлення від території України, і вони далі є членами ваших партій, і ви далі мовчите і робите вигляд, що нічого не сталося.</p>
<p>Стосовно легітимності референдуму. В рішенні Конституційного Суду чітко зазначено підстави розпуску парламенту Автономної Республіки Крим. У нас&nbsp; в сесійній залі є легітимний, до речі, єдиний легітимний представник Автономної Республіки Крим – це Сергій Куніцин. І він має можливість висловитися з цього питання. Це теж відповідає Конституції України.</p>
<p>Третє, що є не менш важливе. Я розумію так. Або ми обрали правовий дипломатичний шлях, або ми обираємо шлях збройного протистояння. Якщо комуністи і регіонали не готові голосувати за розпуск парламенту, за правовий шлях, тоді керуйте: беріть зброю в руки, створюйте роту або підрозділ комуністів і регіоналів, і ми підемо за вами. Але ж ви сидите. І коли ви сидите і нічого не робите, і не голосуєте сьогодні за правовий шлях, це означає, що ви штовхаєте країну на протистояння.</p>
<p>І останнє. Можливо, це вже більше для тих, хто мешкає в Криму. Порівняйте дві речі на сьогодні: процвітаючу Аджарію в складі Грузії, яка має автономію, де тисячі нових робочих місць, де унікальні дороги, унікальна інфраструктура, і зачищена Абхазія. Це є найкращий приклад того, що чекає Автономну Республіку Крим.</p>
<p>Тому наша позиція одностайна – ми будемо голосувати за розпуск Автономної Республіки Крим і її &nbsp;парламенту. Дякую.</p>
<p>&nbsp;</p>
<p>ГОЛОВУЮЧИЙ. Від позафракційних, будь ласка, Олег Ляшко.</p>
<p>&nbsp;</p>
<p>12:44:27</p>
<p>ЛЯШКО О.В.</p>
<p>Шановні громадяни України, шановні колеги народні депутати! Олег Ляшко, Радикальна партія. Я хочу нагадати вам історію.</p>
<p>Коли могутня гітлерівська Німеччина загрожувала, смертельно загрожувала Британії і, коли Гітлер пропонував укласти Черчиллю угоду про перемир'я, фактично здатись, великий державний діяч Уїнстон Черчилль сказав: "Ніколи не здавайтесь, ніколи, ніколи, ніколи, ніколи, ні у великому, ні у малому, ні у масштабному, ні у дрібному! Ніколи не здавайтесь, якщо це не суперечить честі і здоровому глузду, ніколи не піддавайтесь силі, ніколи не піддавайтесь, очевидно, більш потужній силі вашого противника". Оті слова Уїстона Черчіля як ніколи актуальні сьогодні. Нам розказують, що нам загрожує мільйона російська армія, нам розказують про те, що знищені наші Збройні Сили, нам розказують про те, що ми не вистоїмо перед загрозою окупації і ми не здолаємо окупанта, який прийде на землю нашої країни, який вже прийшов.</p>
<p>Я хочу закликати український народ, сорока шестимільйонний великий, могутній козацького роду український народ: браття і сестри, ніколи, ніколи за жодних обставин ми не здамося. Хай би хто на нас не йшов, хай би з яким озброєнням не йшов, хай би яка не потужна була ця сила, ми не повинні здаватись!.</p>
<p>І завдання парламенту сьогодні незалежно від фракцій, бо коли Ганя Герман каже про те, що зрадники ті, хто закликає до захисту країни, я хочу спитати: "А, хто тоді ті, хто не голосує за виведення російських військ з України? А хіба вони не зрадники? А хіба вони не колабораціоністи?". То я хочу вам знову нагадати слова Черчилля: "Фашисти майбутнього називатимуть себе антифашистами". Тобто сьогодні ті, хто каже про захист країни, з нас роблять фашистів і націоналістів, бандерівців. А ті, хто зраджує країну, вони виявляються герої.</p>
<p>Я звертаюсь до українського парламенту. Сьогодні момент істини. Сьогодні вирішується доля країни. І сьогодні ми кожен день починаємо із того, що вшановуємо пам'ять загиблих. Ми кожен день з цього починаємо, і це величезна ганьба для нашої країни.</p>
<p>Завдання українського парламенту, завдання Президента Турчинова, завдання всього українського народу – припинити лити кров, припинити вбивати українців. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, дві хвилини Микола Томенко. Він спілкувався з представниками "автомайдану", які приїжджали до Верховної Ради. Давайте його послухаємо.</p>
<p>&nbsp;</p>
<p>12:47:45</p>
<p>ТОМЕНКО М.В.</p>
<p>Шановні колеги, останні події, які відбуваються в Україні, так само активно обговорюються і патріотами Майдану, "автомайдану", тих людей, які вболівають за те, що робиться в Україні.&nbsp; І вони попросили оголосити їхнє звернення до Верховної Ради, міністра внутрішніх справ, Генеральної прокуратури, Служби&nbsp; безпеки, РНБО.</p>
<p>"Вимагаємо негайно вжити всіх необхідних заходів для наведення порядку та попередження у подальшому випадків сепаратизму, побиття та загибелі мирних громадян, а саме: покарати винних, які своїми діями&nbsp; та бездіяльністю сприяли виникненню подій, які спричинили загибель, побиття та знущання з мирних громадян в Донецьку та Харкові; мобілізувати на виконання своїх функціональних обов'язків всіх співробітників органів внутрішніх справ у східних та південних регіонах України; дати &nbsp;вказівки своїм співробітникам МВС на припинення проявів сепаратизму та порушення законів України".</p>
<p>Я думаю, що з такими вимогами і всі присутні тут можуть приєднатися. І я принагідно, Олександр Валентинович, хочу вас поінформувати і в контексті дискусії, яка ведеться, що наша супер толерантність, очевидно, мусить змінитися на принциповість і послідовність. Бо вже так ми дотолерантнилися, що у нас в Криму повирізали кабелі "Русского радио". Що&nbsp; в нас Путін захищає русскоязычных. Так от русскоязычное радио "Русское радио" повирізали в Криму, так захищають. Як жартують сьогодні в Інтернеті, що в Криму сьогодні Путін не буде, призведе ситуацію до того, що не будуть говорити на русском, а будуть мовчати на русском. Тому я не хотів би, щоб мовчали на русском,&nbsp; а щоб говорили українською, кримськотатарською, російською.</p>
<p>&nbsp;І&nbsp; виходячи з питань інформаційної безпеки, Олександр Валентинович, прошу поставити, це не потребує спеціального включення, Постанову Кабінету Міністрів&nbsp; про звільнення Голови Держтелерадіо (постанова 4379). Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, давайте так: у нас виступили представники всіх фракцій, зараз перейдемо до обговорення Постанови Верховної Ради&nbsp; і буде можливість також всім виступити.</p>
<p>Прошу, шановні колеги, сісти на свої місця. Дуже відповідальне питання. Я нагадаю депутатам Верховної Ради України, що на цьому тижні, на початку тижня ми з вами приймали Постанову щодо ситуації в Автономній Республіці Крим. Ми звернулися до парламенту АР Крим з вимогою скасувати своє незаконне рішення. У випадку відмови від цього, в нашому рішенні, в нашій постанові було сказано, що Верховна Рада буде приймати рішення щодо припинення діяльності парламенту Криму і його розпуск.</p>
<p>Пройшов час,&nbsp; який Верховна Рада надала сепаратистам або маріонеткам Кремля, на превеликий жаль, жодних рішень щодо повернення в конституційну площину не прийнято.</p>
<p>Окрім того, вчора, ви знаєте, Конституційний Суд прийняв наступне рішення.</p>
<p>Перше. Визнати такою, що не відповідає Конституції України, є неконституційною, Постанову Верховної Ради Автономної Республіки Крим про проведення Загальнокримського референдуму від 6 березня 2014 року, &nbsp;номер 17026/14.</p>
<p>Постанова Верховної Ради Автономної Республіки Крим про проведення Загальнокримського референдуму від 6 березня 2014 року визнана неконституційною, втрачає чинність з дня ухвалення Конституційним Судом України цього рішення.</p>
<p>Третє. Припинити діяльність комісії Автономної Республіки Крим із проведення Загальнокримського референдуму, територіальних та дільничних комісії, створених для проведення цього референдуму.</p>
<p>Четверте. Раді Міністрів Автономної Республіки Крим припинити фінансування заходів щодо проведення референдуму, забезпечити знищення бюлетенів, агітаційних матеріалів.</p>
<p>П'яте. Рішення Конституційного Суду України є обов’язковим до виконання на території України, остаточним і не може бути оскаржене.</p>
<p>Шановні колеги, відповідно Конституції України, відповідно до чинного законодавства у випадку визнання Конституційним Судом неконституційності діяльності парламенту Криму Верховна Рада може прийняти рішення про дострокове припинення його повноважень. Ми чули позицію деяких народних депутатів,я би просив вас про наступне. Давайте включимо до порядку денного цю постанову і після цього я дам можливість обговорити її щодо змісту. Нема заперечень? Нема.</p>
<p>Я прошу, шановні колеги, включити до порядку денного, з тим, щоб потім її обговорити і прийняти остаточне рішення, Постанову Верховної Ради України про дострокове припинення повноважень Верховної Ради Автономної Республіки Крим (номер цієї Постанови 4461).</p>
<p>Прошу підтримати, визначившись шляхом голосування. Включіть систему "Рада". Прошу голосувати.</p>
<p>&nbsp;</p>
<p>12:53:26</p>
<p>За-271</p>
<p>Вітаю. Рішення прийнято.</p>
<p>Шановні колеги, є пропозиція…</p>
<p>По фракціям, будь ласка. Я прокоментую. Партія регіонів – 16, "Батьківщина" – 83, "УДАР Віталія Кличка" – 37, "Економічний розвиток" – 28, "Суверенна європейська Україна" – 31, "Свобода" – 35, Компартія – 0, позафракційні – 41.</p>
<p>Дякую, шановні колеги, народних депутатів за позицію.</p>
<p>І давайте запишемось від фракцій для того, щоб можна було обговорити це питання. А я зачитаю, вона достатньо коротка, ця постанова, щоб і ті, хто слухає засідання Верховної Ради або бачить його по телебаченню, могли зрозуміти зміст цієї постанови. Прошу записатися від фракцій на виступи з цього питання. А я оголошую постанову.</p>
<p>Постанова Верховної Ради України "Про дострокове припинення повноважень Верховної Ради Автономної Республіки Крим".</p>
<p>Відповідно до пункту 28 частини першої статті 85 Конституції України, абзацу п'ятого частини першої статті 22 Конституції Автономної Республіки Крим, частини шостої статті 4 Закону "Про Верховну Раду України Автономної Республіки Крим", враховуючи висновок Конституційного Суду України у Рішенні №2-рп/2014 від 14 березня 2014 року у справі про проведення місцевого референдуму Автономної Республіки Крим (щодо порушення Верховною Радою Автономної Республіки Крим Конституції України), Верховна Рада України постановляє: достроково припинити повноваження Верховної Ради Автономної Республіки Крим.</p>
<p>І друге. Ця постанова набуває чинності з дня її опублікування.</p>
<p>Шановні колеги, ми записалися на виступи від фракцій. І, будь ласка, від фракції Партії регіонів народний депутат Герман. Буде виступати? Ганна Герман, ви будете виступати? Будь ласка. Від фракції регіонів виступає народний депутат Тігіпко.</p>
<p>&nbsp;</p>
<p>12:55:45</p>
<p>ТІГІПКО С.Л.</p>
<p>Шановні пані і панове, пане Голово, мені здається, дійсно, ситуація зараз надзвичайно серйозно загострюється. І нам потрібно її дуже чітко усвідомити і приймати&nbsp; дуже швидкі ефективні рішення.</p>
<p>Перше, що я вважаю нам потрібно було б зробити. Нам потрібно сьогодні знову приймати рішення по&nbsp; амністії тих люди, які затримані в Донецьку, в Луганську, Харкові. Нам&nbsp; потрібно звільняти Губарєва, нам потрібно звільняти Харитонова, нам потрібно звільняти Добкіна. Так як ми це робили свого часу по тим, кого затримали на Майдані.&nbsp; Я вважаю, що це вірне рішення, це вірне рішення, це добавить спокою в Україні.</p>
<p>Друге. Нам потрібна боротьба з&nbsp; озброєними людьми. Ви взяли владу, будь ласка, наводьте порядок на вулицях. Це ваша&nbsp; сьогодні відповідальність, озброєних людей не повинно бути на вулицях, нам потрібен спокій.</p>
<p>Третє. Нам потрібно говорити про більші повноваження в регіонах. Те, що відбувається&nbsp; сьогодні, треба&nbsp; почути, що відбувається на Півдні і на Сході. Ми повинні дати максимум повноважень регіонам, крім одного, крім того, щоб вони могли відділятися зі складу України. Ми повинні говорити про&nbsp; вибірність губернаторів, ми повинні говорити про&nbsp; економічні повноваження, ми&nbsp; повинні говорити про культурну автономію певно.</p>
<p>Я вважаю, що це заспокоїть ситуацію. І мені здається, що сьогодні при всьому тому, що є різні голоси, нам потрібно голосувати за розпуск парламенту Криму. Я буду голосувати "за", тому що я вважаю,&nbsp;&nbsp; Україна повинна залишатися єдиною. Сепаратизм – це війна, це&nbsp; дестабілізація. І ми повинні голосувати за мир. &nbsp;Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від фракції "Батьківщини", народний депутат Князевич, будь ласка.</p>
<p>&nbsp;</p>
<p>12:58:03</p>
<p>КНЯЗЕВИЧ Р.П.</p>
<p>Шановні колеги! Чи є у нас достатньо сьогодні&nbsp;&nbsp; повноважень, щоб приймати, як на мене, досить&nbsp; …… , у нас є всі конституційні повноважень&nbsp; це робити. Я би хотів&nbsp; зараз, щоб ми не формалізували і не "вишукували блох" у нашому Регламенті, а читали уважно Конституцію України, в якій чітко&nbsp; написано, що Верховна Рада України &nbsp;має право достроково припинити повноваження Верховної Ради АРК за наявності висновку Конституційного Суду про порушення нею Конституції та законів України. Ніде, ні в Конституції України, ні відповідно в законах не передбачено, що це має бути якийсь окремий документ за окремим звернення. А так як в своєму рішенні від 14 березня Конституційний Суд дійшов висновку про те що, АРК, Верховна Рада АРК порушила Конституцію України, як на мене, є достатньою підставою для того, щоб сьогодні це питання розглядалося в сесійній залі.</p>
<p>З іншого боку, шановні колеги, я просив би взяти до уваги, що те, що нібито рішення Конституційного Суду повинно стосуватися виключно питання про призначення позачергових виборів АРК, не відповідає дійсності, оскільки це просто об'єднано в одному пункті 28 частині першої статті 85&nbsp; Конституції, але іншим повноваженням парламенту. Не треба на цьому спекулювати. Всі ми вміємо читати і вміємо зважати на розділові знаки між частинами речення.</p>
<p>Інша справа, шановний пане Голово, я просив би вас взяти до уваги, що, по-перше, в тексті самої постанови є, закралася помилка, що Закон&nbsp; України не про Верховну Раду України АРК, а про Верховну Раду АРК, слово "України" звідти треба прибрати.</p>
<p>І найважливіша річ – нам треба визначитися, коли для нас принципово, щоб ця постанова набула чинності і повноваження кримського парламенту були припинені? Як на мене, це потрібно робити вже зараз, в цей момент, обов'язково сьогодні. Якщо дотримуватися другого пункту постанови, то це відбудеться тільки після того, як ця постанова буде опублікована. Теоретично вона може бути опубліковано в кращому випадку тільки завтра. А вже сьогодні весь світ і Крим повинен отримати чіткий сигнал.</p>
<p>Тому прошу від нашої фракції або прибрати другий пункт і тоді буде діяти частина друга статті 138 Регламенту, відповідно до якої постанова набуває чинності з дня її прийняття, тобто з сьогодні, або передбачити, що вона набуває чинності з моменту її прийняття, так, як ми робили по низці інших постанов. І тоді вже сьогодні ми будемо розуміти, що бандитські дії Верховної Ради АРК, справді, припинені нашим історичним рішенням. Дякую. Ми будемо голосувати за. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від фракції "УДАР" Ірина Геращенко, будь ласка.</p>
<p>&nbsp;</p>
<p>13:00:53</p>
<p>ГЕРАЩЕНКО І.В.</p>
<p>Шановні колеги! Дорогі виборці! Дорогі кримчани, якщо у вас є можливість чути нас, бо ми знаємо, що сепаратисти вимкнули в Криму навіть українські канали! Ми хочемо сказати, що сьогоднішнє рішення українського парламенту буде направлено виключно проти сепаратистів, які сьогодні намагаються кинути півострів не просто в вир війни, а, зрозумійте, вони хочуть сьогодні перекреслити туристичний сезон. Вони не дають відповіді на те, якою буде пенсія в квітні, хто її платитиме, тому що путін&nbsp; пенсії нікому в Криму не обіцяє.</p>
<p>Вони сьогодні не дають відповіді на те, де будуть завтра, вступати куди абітурієнти вузів, тому що уже забороняють НЗО і не говорять, де ж ці діти будуть навчатися.</p>
<p>Так ось, насправді, наша сьогодні величезна місія всіх народних депутатів України, у тому числі тих, які представляють Крим,&nbsp; а я вважаю, що ми не можемо ділити сьогодні хто який регіон представляє, захистити просто мир і спокій у Криму і відправити той&nbsp; орган влади, який не просто перевищив свої повноваження, який перекреслив майбутнє Криму і право їх жити в нормальній європейській, чудовій країні і обрав для них оці танки і пушки, і референдум під "калашами". Просто вони сьогодні мають, дійсно, бути розпущені.</p>
<p>Ми повністю погоджуємося з нашими колегами з "Батьківщини", що це рішення має вступити в дію сьогодні. І ми завинили перед Кримом, що цей парламент так званий не пішов у відставку ще вчора.</p>
<p>Абсолютно очевидно, що ми маємо говорити не просто про розпуск кримського парламенту, а&nbsp; про відповідальність кримінальну всіх тих, хто порушив міжнародні закони і оцей влаштував сепаратистський заколот. При ому ми маємо, дійсно, гарантувати повну свободу, повну підтримку тим чесним&nbsp; депутатам, які, очевидно, є в кримському парламенті і можливість їм так само представляти кримську владу в наступному парламенті, вибори куди мають відбутися чесно.&nbsp;&nbsp;</p>
<p>Ви знаєте, хочеться&nbsp; особливо апелювати до Партії регіонів. Ви говорите правильні сьогодні речі, дорогі колеги, про мир і спокій в Україні. Ми просимо вас публічно відмежуватися від Константинова, який&nbsp; є членом&nbsp; Партії регіонів, який сьогодні там вкрав по суті вашу партійну печатку у вашого однопартійця Могильова. Говоріть про це чесно. Який сьогодні узурпував &nbsp;владу, він сьогодні представляє Партію регіонів, чи це самозванець, який має сидіти у в'язниці? Чи це людина, яка вкрала все Кримське узбережжя і не дає сьогодні виходу до пляжу простим кримчанам?</p>
<p>Я хочу вам сказати, що я особисто колись з пані Герман, до речі, і іншими депутатами, паном Томенко, іншими, ми захистили "Артек", оцю зону пляжну від того, щоб її не вкрав той самий Константинів, у минулому скликанні парламенту провівши це через закон. Ми захищали від цих людей музеї Чехова і Пушкіна, щоб вони не вкрали ці приміщення в Гурзуфі і в Ялті. Ось від кого ми сьогодні маємо захистити кримчан.</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ГЕРАЩЕНКО І.В. Маємо захистити кримчан від корупціонерів, сепаратистів, які насправді свою присутність у високому органі, парламенті Криму, сприймають виключно як бізнес.</p>
<p>І отут пані Герман нам казала, що нам не буде з ким тоді говорити. А вони з нами розмовляють?&nbsp; Константинів на доповідь в Кремль їздить давним-давно. Його місце насправді в тюрмі або поряд з Януковичем в Ростові, а не в Криму. І тому сьогодні ми маємо проголосувати за розпуск цього парламенту і дати можливість кримчанам обрати гідну їх Верховну Раду Автономної Республіки Крим у складі України. &nbsp;Дякую.</p>
<p>&nbsp;</p>
<p>ГОЛОВУЮЧИЙ. від фракції Всеукраїнське об'єднання "Свобода" Олег Тягнибок.</p>
<p>&nbsp;</p>
<p>13:04:54</p>
<p>ТЯГНИБОК О.Я.</p>
<p>Шановне товариство, Олег Тягнибок, фракція Всеукраїнського об'єднання "Свобода".</p>
<p>Я перш за все хотів пояснити всім, тому, що виникає дуже багато запитань, чому український парламент тільки зараз розглядає питання щодо розпуску, можливого розпуску Верховної Ради Автономної Республіки Крим за їхні неконституційні і сепаратистські дії. Ми маємо діяти і чинити тільки виключно згідно з чинним українським законодавством. Українська Конституція говорить і надає право парламенту розпускати парламент Автономної Республіки Крим тільки після рішення Конституційного Суду. Оскільки рішення Конституційного Суду було тільки вчора увечері, ми сьогодні зібралися для того, щоб проголосувати це питання.</p>
<p>Чому треба голосувати "за"? Голосувати "за" треба не тільки через те, що це відповідає нашій Конституції, щоб зупинити сепаратизм і московську агресію. Голосувати "за" треба тому, що якщо ми цього не зробимо, подібні акції можуть продовжитися в областях великої України – східної і південної.</p>
<p>Чого сьогодні так прагне Кремль? Вони власне організовують зараз різні диверсії. І у нас є інформація, що на цю неділю вони хочуть зробити різні провокації, привозять тисячі людей з-за меж України для того, щоб провокувати Українців, для того, щоб робити різні дебоші. Це треба зупинити і негайно.</p>
<p>Більше того, є інформація, що подібні дебоші і провокації можуть відбутися цієї неділі і навіть в Києві. Є інформація, що навіть можуть використовувати людей, яких будуть перебирати під майданівців, які нібито будуть протестувати. Але це все російські провокатори, які хочуть дестабілізувати ситуацію в Україні.</p>
<p>В тому числі і є план захоплення українського парламенту. Це треба зупинити.</p>
<p>Наша Верховна Рада має припинити повноваження Верховної Ради Автономної Республіки Крим і розпустити цей парламент не тому, що ми так хочемо, не тому, що нам не подобаються депутати кримського парламенту. Ми розуміємо, що цей парламент порушив грубо Конституцію України, діє сепаратисько, діє на догоду московським сьогодні хазяїнам.</p>
<p>І вони фактично зрадили мешканців Кримського півострова. Тому що відпускний літній сезон в Криму сьогодні є знищений. Тому що в Криму починається продовольча криза. І хто буде рятувати? Тому що сьогодні для кримських юнаків, яких будуть призивати у військо, є перспектива служити і захищати Путіна в Чечні, в Дагестані, в Осетії і в інших точках гарячих. Тому що питання соціального захисту нам обов'язково потрібно вирішувати там. І Росія не вирішить питання медичного, соціального, пенсійного забезпечення. Саме через те, після позитивного рішення нам треба негайно ухвалити кілька економічних законів, документів, які допоможуть в розвитку Кримського півострова. Зокрема, фракція "Свободи" пропонує вже з понеділка проголосувати за надання Севастополю права вільного порту, на зразок порту Франко, що дасть можливість економічно розвиватися тій території…</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>ТЯГНИБОК О.Я. Друге. Ми пропонуємо запровадити пільговий податковий режим для курортно-рекреаційної економічної діяльності на території південного і західного узбережжя Криму.</p>
<p>І третє. Відновити відповідно до чинного законодавства права громадян, мешканців Криму, на безперешкодне користування землями загального користування, пляжами, прибережними смугами у 100-метровій зоні від лінії припливу.</p>
<p>І ще одне, шановне товариство. Вчора на одному з ток-шоу прозвучала дуже цікава думка, і про це мають знати мешканці Криму. Як ви думаєте, чому Путін хоче зараз зруйнувати ситуацію стабільності в Україні&nbsp; і зокрема в Криму? Тому що Україна&nbsp; стрімко, чітко і конкретно рухається до шляху до Європи. І якщо ми почнемо тут будувати європейські стандарти, то як Росія буде реагувати на це, як вони будуть дивитися, що це робиться фактично на кордоні з Росією? Це може призвести до бунтів мешканців Росії. Тому вони і хочуть дестабілізувати ситуацію в Україні. Але наш обов'язок – зберегти єдину неподільну соборну українську державу,&nbsp; і однозначно ми в цій війн, в цьому протистоянні переможемо.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Дякую за конструктивні пропозиції.</p>
<p>Від "Економічного розвитку" Володимир Пилипенко.</p>
<p>&nbsp;</p>
<p>13:09:37</p>
<p>ПИЛИПЕНКО В.П.</p>
<p>Дякую, пане Голово. Шановні колеги, останніми днями в цій залі ми приймали законодавчі акти, які, з юридичної точки зору, в тій чи іншій мірі, можливо, не повністю були коректні, як говорять юристи, і це призвело до того, що після прийняття ми переголосовували чи доголосовували їх двічі, а деякі, можливо, і тричі, якщо я не помиляюся.</p>
<p>Тому, підходячи зараз до вирішення цього питання &nbsp;з юридичної сторони ми як законодавчий орган, єдиний законодавчий орган в Україні, повинні бути максимально юридично грамотними і коректними, оскільки дане рішення, яке ми будемо приймати, воно не лише юридичне, воно ще і політичне, оскільки від даного рішення залежить не лише припинення повноважень представницького органу Верховної Ради Автономної Республіки Крим, але фактично залежить і територіальна цілісність нашої держави.</p>
<p>Ми всі з вами українці і не важливо, на якій мові ми говоримо, український, російський, татарський, болгарський чи іншій,&nbsp; і в Криму так само проживають громадяни України, і ми всі їх повинні захищати як вони повинні захищати і нас, тому що Україна – єдина країна і вона завжди такою буде, і ми всі в це віримо.</p>
<p>Основне питання, чи в даному випадку дотримана вся юридична процедура для можливості прийняття цього рішення? Як вбачається з проекту постанови, така процедура є дотриманою, оскільки в даному випадку ми маємо повноваження визначенні Конституцією на право розпуску Верховної Ради Автономної Республіки Крим за наявності умови висновку Конституційного Суду, яким встановлено порушення Верховною Радою Автономної Республіки Крим порушень законів України і Конституції України. Такий висновок є в наявності.</p>
<p>У висновку Конституційного Суду чітко вказано, що, прийнявши Постанову про проведення референдуму, Верховна Рада Автономної Республіки Крим діяла не в межах, не в спосіб, передбачений Конституцією України і законами України. Нам всім відомо, що в Україні, на жаль, немає закону, який би регулював порядок проведення місцевих референдумів. І це повинно бути першочерговим завданням Верховної Ради України, якщо місцеві референдуми хтось хоче проводити, Верховна Рада повинна надати їм таку можливість, законодавчо врегулювавши це питання. Але в даному випадку Верховна Рада України має право юридичне і має повноваження, і компетенцію прийняти таке рішення. І наша група теж буде підтримувати таке рішення.</p>
<p>Єдине, для того, щоб бути максимально юридично коректним, я хочу звернути увагу Голови Верховної Ради, що відповідно до Регламенту такий проект постанови може бути внесений або певною кількістю народних депутатів, або Головою Верховної Ради, що в нас власне і зроблене. Проте, на проекті постанови все-таки написано, що вона вноситься народним депутатом. Я вважаю, що ми повинні в даному випадку бути максимально коректними і ця постанова, ми маємо підтвердити, що вона вноситься Головою Верховної Ради. Оскільки повноважень народного депутата безпосередньо самих тут недостатньо. Це лише законодавчі ініціативи Голови Верховної Ради.</p>
<p>В іншому, в даному випадку є всі підстави для того, щоб ми її…</p>
<p>&nbsp;</p>
<p>ГОЛОВУЮЧИЙ. Дайте завершити виступ.</p>
<p>&nbsp;</p>
<p>ПИЛИПЕНКО В.П. Дякую. І наша група буде повністю підтримувати проект цієї постанови. Дякую.</p>
<p>&nbsp;</p>
<p>ГОЛОВУЮЧИЙ. Слово надається народному депутату Зарубінському.</p>
<p>&nbsp;</p>
<p>13:13:00</p>
<p>ЗАРУБІНСЬКИЙ О.О.</p>
<p>Шановний Олександре Валентиновичу, шановні колеги! Сьогодні певною мірою&nbsp; момент істини з приводу того, як ми ставимося до своєї держави.</p>
<p>І тому я хотів би, якщо дозволите, дві констатації, дві пропозиції.</p>
<p>Перша констатація&nbsp; з приводу того, чи сьогоднішнє рішення, яке ми приймаємо є політико-правовим. Я би відмовився від такої сентенції. Тому що останнім часом, особливо в буремні часи за політико-правовим статусом рішення часто-густо ми вкладаємо не зовсім юридично вивірене рішення. Сьогодні рішення є, з одного боку - правовим, а з іншого – дійсно політичним.</p>
<p>&nbsp;Правовим воно є тому, що мій попередник колега Пилипенко вже з юридичної точки зору довів, що ми маємо право приймати це рішення – "а". І "б", що&nbsp; в нас є підстави, скажімо так, за принципом детермінізму є підстави для того, що ми маємо приймати це рішення.</p>
<p>З іншого боку, безумовно, воно є і політичним. Тому що рішення, яке було прийняте щодо референдуму в Криму, фактично це є рішення на дезінтеграцію України. Цей термін сьогодні ніхто не використовував. Що відбувається? Внаслідок референдуму про відділення частини України, відбувається початок дезінтеграційного процесу. І це є дуже важливо.</p>
<p>Другий момент. На жаль, наші колеги, приймаючи таке рішення, фактично спровокували підстави до війни. Вдумаймося в це, війни між двома великими сусідніми країнами. Це же рішення було спрямоване не тільки на вирішення питань мешканців Криму, воно фактично призводить військових дій. Це дві констатації, від яких ми не можемо відійти.</p>
<p>І, пане Голово, дуже важливі дві пропозиції.</p>
<p>Перша пропозиція. Дивіться, як називається наша Постанова – про дострокове припинення повноважень Верховної Ради Автономної Республіки Крим. Але стаття 133 основного Закону України передбачає, що Автономна Республіка Крим та, підкреслюю, та місто Севастополь входять до складу України як окремі, підкреслюю, окремі суб’єкти адміністративно-територіального устрою України. Розумієте, на що я не натякаю, а прямо говорю? Тобто є ще один орган, який фактично порушив Конституції, спричинюючи дезінтеграцію України – це Севастопольська міська рада. і давайте про це говорити прямо, бо в Конституції це окрема територіально-адміністративна одиниця Севастополь. Це перше,</p>
<p>І друге, якщо дозволите. Я пропоную, щоб ми сьогодні дали доручення профільному Комітету, це дуже важливо, з питань місцевого самоврядування, щоб цей комітет розглянув питання і вніс на розгляд Верховної Ради України…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ЗАРУБІНСЬКИЙ О.О. … пропозицію щодо призначення&nbsp; виборів Верховної Ради автономної Республіки Крим. Розумієте? Бо в Конституції, сказано, що ми позбавляємо цих повноважень, але з іншого боку, ми маємо призначити нові вибори. Пропоную, другою моєю пропозицією, дати доручення Комітету з питань місцевого самоврядування. І, Олександр Валентинович, вас відволікали, я хочу звернути вашу увагу по Севастопольській міській раді, це дуже серйозно. Дякую.</p>
<p>Група "Суверенна європейська Україна", зрозуміло, безумовно, буде голосувати за сьогоднішнє важливе, і юридично вивірене, але і за важливе політичне рішення. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, у мене багато депутатів просили слово для репліки, я обов’язково дам. Одну хвильку, да. Але давайте, я бачу по настрою залу і до мене підходили багато колег, які вимагають негайно ставити питання на голосування. <i>(Шум у залі)</i></p>
<p>&nbsp;Що стосується корекції постанови Верховної Ради, приймається зауваження народного депутата Князевича, статті 4 Закону України "Про Автономну Республіку Крим".</p>
<p>Далі. Що стосується пункту, коли набуває чинності постанова, я так розумію, що зал підтримує – з дня її&nbsp; прийняття набуває чинності. <i>(Шум у залі) </i>&nbsp;З моменту. Дякую.&nbsp; З&nbsp; моменту її прийняття.</p>
<p>Єдине, я інформую народних депутатів, що завтра планується вихід газети "Голос України", позачерговий вихід, для того, щоб наше рішення було надруковано, і вся Україна, в тому числі і громадяни Криму, знали про наше… Громадяни України, що проживають на території Автономної Республіки Крим, дуже серйозна помилка, саме ці громадяни України знали про сьогоднішнє рішення нашої Верховної Ради. Сьогодні газета технічно не може вийти. Але ми записуємо з вами в рішення, що постанова набуває чинності з моменту її прийняття.</p>
<p>Третя позиція. Шановні колеги, підходили до мене і народні депутати, і виступив Олег Зарубінський з цього приводу, ми можемо навіть в постанові написати доручення профільному Комітету з питань місцевого самоврядування внести пропозиції щодо терміну проведення виборів до Верховної Ради Автономної Республіки Крим. Нема заперечень? Нема заперечень. Можемо голосувати? З процедурних? Головою вноситься, це ми відкоригуємо.</p>
<p>Князевичу Руслану, будь ласка, слово.</p>
<p>&nbsp;</p>
<p>13:18:53</p>
<p>КНЯЗЕВИЧ Р.П.</p>
<p>Пане Голово, я прошу дати доручення, розглянути питання щодо призначення позачергових виборів і внести відповідно в постанову.</p>
<p>&nbsp;</p>
<p>ГОЛОВУЮЧИЙ. Я ж сказав про це.</p>
<p>&nbsp;</p>
<p>КНЯЗЕВИЧ Р.П. Не щодо термінів, а щодо призначення. Розглянути питання щодо призначення. І прошу врахувати пропозицію Пилипенка щодо того, що вноситься постанова Головою Верховної Ради, а не народним депутатом Турчиновим. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, це буде виправлено в постанові, підтримується. І я уточнення роблю, щодо призначення виборів. Зрозуміла пропозиція? Зрозуміла. Профільний комітет внесе таку пропозицію.</p>
<p>Шановні колеги, прошу сісти на свої місця, дуже важливе рішення зараз буде приймати Верховна Рада. Постанова Верховної Ради України "Про дострокове припинення повноважень Верховної Ради Автономної Республіки Крим" (номер постанови 4461). Є пропозиція прийняти її за основу і в цілому.</p>
<p>Прошу голосувати.</p>
<p>&nbsp;</p>
<p>13:20:02</p>
<p>За-278</p>
<p>Рішення прийнято. (<i>Оплески</i>)</p>
<p>По фракціях, будь ласка, я оголошу. Партія регіонів – 19, "Батьківщина" – 83, "УДАР" – 37, "Економічний розвиток" – 30, "Суверенна&nbsp; європейська Україна" – 30, "Свобода" – 35, Компартія – 0, позафракційні – 44.</p>
<p>Шановні колеги, я прошу… зараз дам декілька реплік,&nbsp; просили народні депутати. І у нас є необхідність&nbsp; проголосувати ще дуже важливі&nbsp; питання, зокрема…</p>
<p>Народний депутат Ар'єв, будь ласка, підходьте, я надам вам можливість сказати.</p>
<p>Колеги, я звертаюсь до&nbsp; вас з такою пропозицією: не розходитися. У нас, ви знаєте, дуже багато органів місцевого самоврядування&nbsp; потребують проведення&nbsp;&nbsp; позачергових&nbsp; місцевих виборів. <i>(Шум у залі) </i>&nbsp;Хвильку-хвильку… Зараз шановні колеги, я завершу думку, і у нас&nbsp; таких 228 пропозицій. Буде пропозиція, щоб ми об'єднали це в одне голосування, а потім&nbsp; оформимо це різними постановами. Немає заперечень?</p>
<p>Народний депутат Ар'єв давайте виступить і будемо приймати рішення.</p>
<p>&nbsp;</p>
<p>13:21:13</p>
<p>АР’ЄВ В.І.</p>
<p>Шановні колеги, коротке повідомлення, будь ласка, я прошу уваги.</p>
<p>Зараз у Москві&nbsp; проходить десятитисячний марш миру у підтримку України (<i>Оплески</i>). Зараз на вулицях&nbsp; Москви москвичі скандують "Слава Україні! Героям Слава!" Давайте разом подякуємо їм за цю підтримку. (<i>Оплески</i>) От&nbsp; мені підказують: сто тисяч. Мы должны сказать спасибо нашим российским друзьям. В ваших условиях – это очень важная поддержка, это проявление смелости.&nbsp;&nbsp;</p>
<p>Давайте спільно їм подякуємо. Дякую. (<i>Оплески</i>)</p>
<p>&nbsp;</p>
<p>ГОЛОСИ ІЗ ЗАЛУ.&nbsp; Росія, вставай! Росія, вставай!</p>
<p>&nbsp;</p>
<p>ГОЛОВУЮЧИЙ.&nbsp; Прошу сідати.</p>
<p>Шановні колеги! Я прошу заспокоїтись, сідати, у нас багато емоцій, але нам треба&nbsp; приймати рішення. Мене проінформував&nbsp; народний депутат Домбровський, що в нього не спрацювала картка, і він просить зарахувати його голос за рішення, яке прийняла Верховна Рада щодо цієї постанови. І у народного депутата Гриневич також не спрацювала? Так я розумію? Також ваш голос я прошу зарахувати. І у Розвадовського не спрацювала. Колеги, я прошу більш серйозно і відповідально ставитися до технології голосування. Шановні колеги, і у Оверченка не спрацювала.&nbsp; Колеги, давайте, щоб ви сіли на свої місця, і щоб у вас картки постійно працювали. Я дуже прошу серйозно ставитися до технології проведення голосування.</p>
<p>Колеги, народні депутати шановні, я ще раз повторюю пропозицію, давайте ми дамо можливість&nbsp; Давиду Важаєвичу оголосити перелік всіх органів місцевого самоврядування, де повинні відбутися відповідні вибори. Ми одним голосуванням, тому що це 227... 228 населених пунктів проголосуємо за це рішення, а оформимо це рішення окремими постановами. Нема заперечень? Підтримується.</p>
<p>Давид Важаєвич, будь ласка, оголосить, будь ласка, перелік населених пунктів.</p>
<p>&nbsp;</p>
<p>13:23:43</p>
<p>ЖВАНІЯ Д.В.</p>
<p>В нас є наступне питання. Ми маємо окремо проголосувати про вибори в місцях. От в нас залишилось сім таких місць, непроголосованих міст. Після цього ми голосуємо ad hoc і голосуємо за сільські і селищні ради. Тому, будь ласка, по-перше, ми починаємо з&nbsp; міст.</p>
<p>&nbsp;</p>
<p>ГОЛОВУЮЧИЙ. Будь ласка. Назвіть, будь ласка, номери постанов і назви цих постанов.</p>
<p>&nbsp;</p>
<p>ЖВАНІЯ Д.В. Постанова 4409: проект Постанови про призначення позачергових виборів Переяслав-Хмельницького міського голови (місто Переяслав-Хмельницький, Київська область).</p>
<p>&nbsp;</p>
<p>ГОЛОВУЮЧИЙ. Можемо голосувати, шановні колеги? Є пропозиція підтримати постанови, прийнявши її за основу і в цілому. Прошу голосувати. Давайте, щоб картки працювали у нас.</p>
<p>Давид Важаєвич, картку візьміть з собою і будете голосувати на трибуні.</p>
<p>&nbsp;</p>
<p>13:24:45</p>
<p>За-264</p>
<p>Рішення прийнято.</p>
<p>Давайте, щоб вона наступний раз спрацювала.</p>
<p>Будь ласка, Давид Важаєвич.</p>
<p>&nbsp;</p>
<p>13:24:58</p>
<p>ЖВАНІЯ Д.В.</p>
<p>Проект Постанови 4410: про проект Постанови про призначення позачергових виборів Рожищенського міського голови (місто Рожище Рожищенського району Волинської області).</p>
<p>&nbsp;</p>
<p>ГОЛОВУЮЧИЙ. Номер постанови?</p>
<p>&nbsp;</p>
<p>ЖВАНІЯ Д.В. 4410.</p>
<p>&nbsp;</p>
<p>ГОЛОВУЮЧИЙ. 4410. Шановні колеги, є пропозиція підтримати за основу і в цілому. Прошу голосувати.</p>
<p>&nbsp;</p>
<p>13:25:23</p>
<p>За-262</p>
<p>&nbsp;</p>
<p>ЖВАНІЯ Д.В. Постанова 4411: проект Постанови про призначення позачергових виборів П'ятихатського міського голови (місто П'ятихатки П'ятихатського району Дніпропетровської області).</p>
<p>&nbsp;</p>
<p>ГОЛОВУЮЧИЙ. Шановні колеги, немає зперечень? Немає.</p>
<p>Ставиться постанова за основу і в цілому. Будь ласка, прошу голосувати.</p>
<p>&nbsp;</p>
<p>13:25:54</p>
<p>За-262</p>
<p>Рішення прийнято. Дякую. Далі.</p>
<p>&nbsp;</p>
<p>ЖВАНІЯ Д.В. Постанова 4412: проект&nbsp; Постанови про призначення позачергових виборів Монастириського міського голови (місто Монастириська Монастириського району Тернопільської області).</p>
<p>&nbsp;</p>
<p>ГОЛОВУЮЧИЙ. 4412 номер постанови. Прошу підтримати за основу і в цілому. Прошу голосувати.</p>
<p>&nbsp;</p>
<p>13:26:23</p>
<p>За-263</p>
<p>Рішення прийнято.</p>
<p>Будь ласка, далі.</p>
<p>&nbsp;</p>
<p>ЖВАНІЯ Д.В. Проект Постанови 4413: проект Постанови про призначення позачергових виборів Хотинського міського голови (місто Хотин Хотинського району Чернівецької області).</p>
<p>&nbsp;</p>
<p>ГОЛОВУЮЧИЙ. Ще раз номер постанови?</p>
<p>&nbsp;</p>
<p>ЖВАНІЯ Д.В. 4413.</p>
<p>&nbsp;</p>
<p>ГОЛОВУЮЧИЙ. 4413. Шановні депутати, прошу підтримати за основу і в цілому. Чернівецька область, поправляють.</p>
<p>&nbsp;</p>
<p>13:26:54</p>
<p>За-263</p>
<p>Рішення прийнято. Будь ласка, далі.</p>
<p>&nbsp;</p>
<p>ЖВАНІЯ Д.В. Все.</p>
<p>&nbsp;</p>
<p>ГОЛОВУЮЧИЙ. Шановні колеги, тепер ми давайте заслухаємо голову комітету. Він оголосить номери постанов і назви населених пунктів, де повинні відбутися вибори до місцевого самоврядування. Номери і назви міст. Будь ласка, Давид Важаєвич. Це 228.</p>
<p>&nbsp;</p>
<p>13:27:18</p>
<p>ЖВАНІЯ Д.В.</p>
<p>Це проекти Постанов з реєстраційними номерами: 3274-3276 – 226 та 2397а. 3277 та 3278.</p>
<p>Шановні колеги! Голова Верховної Ради може зачитати всі по переліку і після цього можемо голосувати в цілому, одним голосування.</p>
<p>Якщо ви не проти, я передаю перелік до Голови.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, до мене підходять депутати і говорять, що постанови у них є на руках і читати тільки їх номери. Нема заперечень? Нема заперечень.</p>
<p>У мене є. Я тоді оголошую номери… номер кожної постанови, яку ми повинні з вами підтримати.</p>
<p>Номер постанови:&nbsp; 3276,&nbsp; 3276-1, 3276-2, 3276-3, 3276-4, 3276-5, 3276-6, 3276-7, 3276-8, 3276-9, 3276-10, 3276-11, 3276-12, 3276-13, 3276-14, 3276-15, 3276-16, 3276-17, 3276-18, 3276-19, 3276-20, 3276-21, 3276-22, 3276-23, 3276-23, 3276-24, 3276-25, 3276-26, 3276-27… Я відпрацьовую дикцію, я так розумію, називаючи ці номери.</p>
<p>3276-27, 3276-28, 3276-29, 3276-30, 3276-31, 3276-32, 3276-33, 3276-34, 3276-35. Прошу не розходитися народних депутатів.</p>
<p>3276-36, 3276-37, 3276-38, 3276-39, 3276-40, 3276-41, 3276-42, 3276-43, 3276-44, 3276-45, 3276-46, &nbsp;3276-47, 3276-48, 3276-49, 3276-50, 3276-51, 3276-52, 3276-53, 3276-54, 3276-55, 3276-56, 3276-57, 3276-58, 3276-59, 3276-60, 3276-61, 3276-62, 3276-63, 3276-64, 3276-65, 3276-66, 3276-67, 3276-68, 3276-69, 3276-70, 3276-71, 3276-72, 3276-73, 3276-74, 3276-75, 3276-76, 3276-77, 3276-78, 3276-79, 3276-80, 3276-81, 3276-82, 3276-83, 3276-84, 3276-85, 3276-86, 3276-87, 3276-88, 3276-89, 3276-90, 3276-91, 3276-92, 3276-93, 3276-94, 3276-95, 3276-96, 3276-97, 3276-98, 3276-99, 3276-100.</p>
<p>Я прошу продовжити Руслана Володимировича.</p>
<p>&nbsp;</p>
<p>КОШУЛИНСЬКИЙ Р.В. 3276-100, 3276-101, 3276-102, 3276-103, 3276-104, 3276-105, 3276-106, 3276-107, 3276-108, 3276-109, 3276-110, 3276-111, 3276-112, 3276-113, 3276-114, 3276-115, 3276-116, 3276-117, 3276-118, 3276-119, 3276-120, 3276-121, 3276-122, 3276-123, 3276-124, 3276-125, 3276-126, 3276-127, 3276-128, 3276-129, 3276-130, 3276-131, 3276-132, 3276-133, 3276-134, 3276-135, 3276-136, 3276-137, 3276-138, 3276-139, 3276-140, 3276-141, 3276-142, 3276-143, 3276-144, 3276-145, 3276-146, 3276-147, 3276-148, 3276-149, 3276-150, 3276-151, 3276-152, 3276-153, 3276-154, 3276-155, 3276-156, 3276-157, 3276-158, 3276-159, 3276-160, 3276-161, 3276-162, 3273276-163, 3276-164, 3276-165, 3276-166, 3276-167, 3276-168, 3276-169, 3276-170, 3276-171, 3276-172, 3276-173, 3276-174, 3276-175, 3276-176, 3276-177, 3276-178, 3276-179, 3276-180,&nbsp; 3276-181, 3276-182, 3276-183, 3276-184, 3276-185, 3276-186, 3276-187, 3276-188, 3276-189, 3276-190, 3276-191, 3276-192, 3276-193, 3276-194, 3276-195, 3276-196, 3276-197, 3276-198, 3276-199, 3276-200, 3276-201, 3276-202, 3276-203, 3276-204, 3276-205, 3276-206, 3276-207, 3276-208, 3276-209, 3276-210, 3276-211, 3276-212, 3276-213, 3276-214, 3276-215, 3276-216, 3276-217, 3276-218, 3276-219, 3276-220, 3276-221, 3276-222, 3276-223, 3276-224, 3276-225, 3276-226, 2397а...</p>
<p>&nbsp;</p>
<p>ГОЛОВУЮЧИЙ. Я продовжу. Шановні колеги, крім того, постанова № 2397а, постанова № 3277 і постанова № 3278.</p>
<p>Я хочу звернути увагу шановних народних депутатів, що ми робимо зараз дуже важливу справу. Тому що всі вибори в цих населених пунктах призначаються на неділю 25 травня 2014 року, тобто вони пройдуть разом з президентськими виборами, і ми зможемо отримати серйозну економію бюджетних коштів.</p>
<p>Шановні колеги, ви заслухали номери постанов щодо проведення позачергових виборів. Ми можемо ставити на голосування ці постанови і оформити їх кожну окремо, як вимагає Регламент &nbsp;<a name=Temp></a>Верховної Ради і чинне законодавство? Можемо. Я прошу підтримати ці постанови за основу і в цілому. &nbsp;Прошу голосувати, шановні колеги, за основу і в цілому.</p>
<p>&nbsp;</p>
<p>13:37:37</p>
<p>За-270</p>
<p>За – 277…&nbsp; 270,&nbsp; вибачаюсь. Дякую, шановні колеги.</p>
<p>Рішення всі ці прийняті.</p>
<p>І так ефективно Верховна Рада ще ніколи не працювала, стільки постанов, стільки рішень протягом одного засідання. Шановні колеги, є прохання ще голови профільного комітету, дуже важливе питання. Я надаю слово Миколі Томенко. Будь ласка.</p>
<p>&nbsp;</p>
<p>13:38:18</p>
<p>ТОМЕНКО М.В.</p>
<p>Шановні колеги, у нас не проста ситуація, ви знаєте, що система обласних телерадіокомпаній сьогодні підпорядкована Держтелерадіо і для того, щоб нам оперативно почати працювати, де в разі необхідності змінити людей, де в разі необхідності направити. Тому є пропозиція: підтримати Постанову про звільнення голови Держтелерадіо координуючого Олександра В'ячеславовича за власним бажанням. Прошу поставити на голосування.</p>
<p>&nbsp;</p>
<p>ГОЛОВУЮЧИЙ. Шановні колеги, це постанова, яка внесена головою профільного комітету Миколою Томенко, що стосується звільнення координуючого Олександра В'ячеславовича з посади голови Державного комітету з телебачення і радіомовлення за власним бажанням. Номер цієї постанови 4379. Немає питань щодо змісту цієї постанови? Немає.&nbsp; Є пропозиція проголосувати. Шановні колеги, прийняти за основу і в цілому, будь ласка, і звільнити…</p>
<p>Прошу включити систему "Рада" і проголосувати Постанову (4379) щодо звільнення з посади голови Державного комітету з питань телебачення і радіомовлення за власним бажанням.</p>
<p>&nbsp;</p>
<p>13:39:27</p>
<p>За-238</p>
<p>Рішення прийнято.</p>
<p>Шановні колеги, я дуже дякую за ефективну працю, яку ми продемонстрували сьогодні, за єдність нашої Верховної Ради в питаннях захисту України.</p>
<p>Я звертаюся до вас, можна я скажу, звертаюся до вас, шановні колеги, ситуація дуже небезпечна, я не перебільшую, є реальна небезпека загрози вторгнення на територію України.</p>
<p>Саме тому ми з вами зберемося в понеділок о 10-й годині ранку, о 10-й годині ранку в понеділок і нам треба буде приймати дуже відповідальні рішення щодо зміни Державного бюджету для фінансування потреб Збройних Сил і інші питання, які пов'язані із забезпеченням обороноздатності нашої країни.</p>
<p>Я звертаюся до всіх народних депутатів з різних фракцій, обов'язково бути о 10-й годині ранку в понеділок. А наше засідання ми завершуємо. Дякую. В понеділок о 10-й годині Верховна Рада продовжить свою роботу.</p>
<p>Шановні колеги, я єдине, звертаюся до всіх, хто працює в уряді, звертаюся до всіх народних депутатів, в понеділок обов'язково ми повинні проголосувати складання повноважень народними депутатами, які працюють в урядових структурах. Це вимога чинного законодавства. І я наполягаю, щоб наше голосування з цього приводу відбулося не пізніше понеділка. &nbsp;Дякую.</p>
<p>&nbsp;</p>
<p>&nbsp;</p>

