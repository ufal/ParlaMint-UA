Стенограма пленарного засідання
16 квітня 2021
<div>
<p align=center>ЗАСІДАННЯ ДВАДЦЯТЕ</p>
<p align=center>Зал засідань Верховної Ради України</p>
<p align=center>16 квітня 2021 року, 10 година</p>
<p align=center>Веде засідання Голова Верховної Ради України РАЗУМКОВ Д.О.</p>
<p><b> </b></p>
<p>10:00:53</p>
<p><a name=Temp></a>ГОЛОВУЮЧИЙ. Доброго ранку, шановні колеги! Доброго ранку, шановні представники засобів масової інформації! Будь ласка, запросіть народних депутатів до зали.</p>
<p>Шановні колеги, будь ласка, підготуйтеся до реєстрації. Нагадую, як відбувається реєстрація: вона відбувається шляхом натискання зеленої кнопки, першої зліва. <i>(Шум у залі)</i> Вам з будь-якого боку можна.</p>
<p>Готові реєструватися? Прошу реєструватися.</p>
<p></p>
<p>10:02:23</p>
<p>У залі зареєстровано 135 народних депутатів України.</p>
<p>Шановні колеги, у нас у двох наших колег день народження: це Дар'я Артемівна Володіна і Нікітіна Марина Вікторівна. <i>(Оплески) </i>Вітаю вас! І від себе особисто, і від колег бажаю всього найкращого!</p>
<p>Шановні колеги, згідно рішення, яке було прийнято на Погоджувальній раді уповноваженими представниками всіх депутатських фракцій та груп, ми сьогодні будемо мати наступний порядок роботи Верховної Ради України. Оскільки було три позачергові засідання, було прийнято рішення, що в п'ятницю порядок буде наступним: "година запитань до Уряду" – з 10-ї до 11-ї, після цього буде 30 хвилин на оголошення депутатських запитів. Після цього переходимо до роботи в комітетах, в кого як.</p>
<p>І один момент: буде 9 запитів, якщо я не помиляюся, на направлення Президенту. Це враховується як голосування на пленарному засіданні. Тому прошу всіх залишатися до цього часу.</p>
<p>Шановні колеги, сьогодні у нас працівники Кабінету Міністрів України. Добрий день, ще раз шановні колеги.</p>
<p>Як завжди, згідно статті 229 Регламенту Верховної Ради о 10 годині в п'ятницю ми маємо "годину запитань до Уряду". Сьогодні тема - це про результати проведення запроваджених Урядом України у 2021 році карантинних заходів та стан виконання плану вакцинації населення України від коронавірусної хвороби COVID-19. Регламент розгляду питання, як завжди, залишається: до 20 хвилин - доповідь міністра, після цього по одному запитанню від кожної депутатської фракції та групи і 20 хвилин - запитання до інших представників Кабінету Міністрів України.</p>
<p>До слова запрошується міністр охорони здоров'я України Максим Володимирович Степанов.</p>
<p></p>
<p>10:04:53</p>
<p>СТЕПАНОВ М.В.</p>
<p>Доброго дня, вельмишановний український народе. Доброго дня, шановні народні депутати. В цьому залі я доповідаю про роботу міністерства втретє за місяць. За цей період Міністерство охорони здоров'я змогло досягти низки стратегічних перемог завдяки адаптивному карантину, який багато і безапеляційно критикували. Нам вдалося стабілізувати ситуацію з захворюваністю на коронавірус майже по всій країні. Ми вкотре уникли загальнонаціонального локдауну і зберегли баланс між економікою та карантинними обмеженнями. Дві області з трьох, в яких ситуація була найважчою, а це Закарпатська, Івано-Франківська області, вже виведені з "червоного" рівня епіднебезпеки. Чернівецька готується до послаблення карантинних обмежень. Інші області демонструють стабілізацію ситуації і стійку тенденцію до зменшення рівня госпіталізації. Проте все ще напруженою залишається ситуація в Київській області, Львівській, Одеській, Хмельницькій та в місті Києві.</p>
<p>Є таке хороше і просте слово - "порядок", він забезпечується системністю прийнятих рішень і неухильністю їх виконання. Саме в цьому контексті слід сприймати ініціативи Міністерства охорони здоров'я щодо подолання наслідків пандемії коронавірусу. Один із яскравих прикладів такого системного підходу – саме адаптивний карантин. Створена нами система гнучкого карантинного зонування протягом року довела свою ефективність. На початку третьої хвилі пандемії ми посилили цей інструмент, дозволивши місцевим органам влади, не чекаючи вказівки згори, саме приймати рішення про посилення карантинних обмежень, виходячи з епідситуації в кожному конкретному місті.</p>
<p>Я вдячний місцевій владі, мерам, голова об'єднаних територіальних громад за порядок та готовність скористатися цим інструментом і розділити з Міністерством охорони здоров'я відповідальність за ситуацію в країні. Однак часто замість прагнення до порядку ми стикаємось з емоційним політиканством та відвертою маніпулятивністю тверджень.</p>
<p>Я неодноразово заявляв з цієї трибуни та на численних ефірах: світова пандемія коронавірусу не може бути виключно прерогативою Міністерства охорони здоров'я. Це комплексна проблема, яку можна вирішити завдяки ухваленню складних, важких, а подекуди неприємних, але системних заходів, відповідальність за дотримання яких лежить на всіх, в тому числі і на мені, бо мене до відповідальності зобов'язує не тільки посада, а і клятва Гіппократа та внутрішні переконання.</p>
<p>Твердо переконаний, що часи "партизанської експертності" і хаотичного руху вперед, на емоціях, без цілі мають відійти в минуле. COVID може перемогти лише системна робота, і ми будемо її всією країною, разом.</p>
<p>В несприятливих умовах світової пандемії, розваленої за роки незалежності медичної системи, з жебрацькими заробітними платами лікарів і науковців та під тиском деяких політиків анархічного штибу, хочу нагадати, що для багатьох в цій країні повинна була відбутись російська агресія, аби зрозуміти прописну істину, що власну армію потрібно годувати, фінансувати і поважати. На жаль, ця істина коштувала державі занадто дорого: тисячі кілометрів територій і десятки тисяч людських життів. Тепер для цих же політиків, аби зрозуміти справжній стан медичної системи, знадобилась світова пандемія.</p>
<p>Так, рік тому українська медична система являла собою навіть не "колос на глиняних ногах", а цілковиту "загибель Помпеї". Давайте перед тим, як сипати штампами про провали, подивимося правді в очі. Банальні захисні маски були справжнім дефіцитом, спекулятивна ціна доходила до 40-50 гривень за штуку, сьогодні вони вільно продаються в аптеках по 2-3 гривні. Катастрофічно не вистачало антисептиків, а про захисні костюми лікарі, яких відправили на ковідний фронт, могли тільки мріяти.</p>
<p>Рік тому наші лікарні мали в своєму розпорядженні три з половиною тисячі ліжок з киснем, зараз – це 67 тисяч. У нас по країні вільних ліжок з киснем сьогодні в сім з половиною разів більше, ніж було всього на початку пандемії. Кількість апаратів штучної вентиляції легень за рік збільшено вдвічі.</p>
<p>Чи можна назвати провалом боротьби з COVID 135 тисяч тестів, які проводять наші лабораторні центри кожної доби? Рік тому вся медична система мала змогу видавати 200 результатів ПЛР на добу, сьогодні це 80 тисяч. Це не просто цифри сухої статистики, за ними тисячі врятованих людських життів українців, які повернулися у свої сім'ї завдяки самовідданій праці наших лікарів та медичних сестер. Безапеляційно декларувати "всепропальство" набагато легше, ніж визнати заслугу цих людей у боротьбі проти пандемії. Маніпуляціями COVID не вилікувати.</p>
<p>Я не буду критикувати сумнозвісних попередників, краще мене це зроблять самі українці, пацієнти, лікарі та медичні сестри, вони кожного дня стикаються з реаліями української медицини не на папері, а в реальному житті. Відсутність якісного медичного обладнання, застарілі протоколи лікування, низка заробітна плата лікарів і медичного персоналу ще до недавно була навіть сумною реальністю.</p>
<p>Так, нам вдається далеко не все, але це не стає приводом опустити руки, ми продовжуємо боротьбу, бо це боротьба за життя українців, за життя кожної конкретної людини. Можна винити у всьому Степанова, але, кажучи "а", потрібно казати і "б". Відсутність повносправного бюджету на медицину – це "секрет Полішинеля", який відомий всім. Коли я наголошував, говорив, що коштів не вистачить, мене слухали, очевидно, неуважно, або навіть не хотіли слухати, так простіше. Між тим, правду треба озвучувати навіть тоді, коли вона дійсно гірка.</p>
<p>Я наведу кілька бюджетних параметрів, яких ми просили в бюджети на поточний рік. На виконання наших зобов'язань перед українським народом ми запитували 296,6 мільярда гривень, отримали в підсумку - 159,2 мільярда. Всього на закупку вакцин потрібно було закласти до бюджету 15 мільярдів гривень, міністерство отримало 3,9 мільярда, які вдалося нашкребти із загального та спеціального фонду. Кожен рядок нашого бюджету – це життя і здоров'я українців. Зрізати кілька мільйонів на екстрену медицину – значить, поставити родичів постраждалого перед фактом, що пацієнта врятувати не вдалося, у бригади не вистачило бензину доїхати на виклик, не знайшлося кисню чи зламався дефібрилятор. Навіть в умовах хронічного недофінансування ми збільшили бюджет "екстренки" майже вдвічі – до 235 гривень на одного пацієнта з території обслуговування. Хоча реальна потреба складає близько 400 гривень. Майже вдвічі менше від реальної потреби отримало міністерство на стаціонарну допомогу пацієнтам з COVID-19. Видатки за статтею "готовність до реагування на інфекційні хвороби та епідемії", як "кіт наплакав", всього 764 мільйони гривень. І це в період світової пандемії.</p>
<p>В інформаційному просторі вже кілька місяців головна медична тема країни – це коронавірус. Всі інші хвороби відійшли на другий план. А, між тим, COVID-19 не оголошував перерви іншим захворюванням, їх майже не помічають, але для міністерства вони існують і вимагають вирішення.</p>
<p>Щорічно до 5 тисяч українців потребують пересадки донорських органів, значна частина з них поневіряється за кордоном в пошуках медичної допомоги, інша – живе надією на диво. І це диво ми створили: підготували необхідну нормативно-правову базу, залучили до програми трансплантації 38 вітчизняних лікарень, збільшили фінансування галузі до 502 мільйонів гривень та запланували мінімум 250 операцій з трансплантації органної та 480 – з трансплантації кісткового мозку. Для когось це просто цифри, а для мене, наших хірургів і вчених це абсолютно конкретні люди: чиїсь батьки, діти, внуки. Кожна операція для хірурга-трансплантолога врізається в пам'ять на все життя, а пацієнти стають справжніми друзями.</p>
<p>За кілька років ми плануємо вийти на абсолютно трансплантаційну незалежність нашої країни. Нам потрібно рятувати життя людей не за кордоном, а руками власних спеціалістів, виховувати нову касту лікарів-трансплантологів. Ми продовжуємо це, як кажуть, "не благодаря, а вопреки".</p>
<p>Не викликала бурхливої реакції оновлена Програма медичних гарантій, яка почала працювати з 1 квітня цього року. Ключовим акцентом цієї програми стало максимальне наближення медичної допомоги до пацієнтів і збільшення видатків на лікування.</p>
<p>За програмою значно зріс рівень фінансування лікування серцево-судинних захворювань. Якщо станом на 1 квітня 2020 року на лікування інсульту держава витрачала 19 тисяч 332 гривні з розрахунку на людину незалежно від стану і рівня тяжкості, то з 1 квітня 2021 року така допомога складає до 97 тисяч гривень.</p>
<p>Значно збільшена оплата лікування онкологічних захворювань. Цьогоріч ввели новий тариф на онкогематологію, де зазначена сума 54 тисячі гривень, а якщо йдеться про лікування дитини, сума збільшується до 162 тисяч гривень. Нам вдалося досягти цих цифр, не дивлячись на значно менший фактичний рівень фінансування від очікуваного.</p>
<p>Для надання ефективної допомоги постраждалим від COVID та його наслідків робоча група Міністерства охорони здоров'я за участі експертів, представників Національної академії медичних наук, медичних університетів та фахівців фізичної та реабілітаційної медицини напрацювала відповідні рекомендації щодо ведення пацієнтів з коронавірусною хворобою з урахуванням рекомендацій ВООЗ та міжнародних організацій фахівців з реабілітації.</p>
<p>Проблема постковідного синдрому зараз стоїть дуже гостро. МОЗ проводить колосальну роботу поза межами ковідного інформаційного поля. Однак мусимо констатувати просту річ: левова частка критики нашої діяльності зосереджується виключно навколо COVID і кампанії з вакцинації.</p>
<p>Спочатку критикували відсутність плану, а потім з'ясувалося, що Міністерство охорони здоров'я представило комплексний, дієвий, детальний, поетапний план ще в грудні минулого року. Будь-хто, в кого є бодай елементарні навички проектного менеджменту, зрозуміє, що без детального плану реалізації етапів логістики будь-яка кількість вакцин буде марно і несистемно розбазарена. Потім критикували якість доставлених вакцин AstraZeneca чи Covishield, яку мільйонами доз використовують по всьому світу. Деякі вітчизняні політики, які декларують проєвропейський курс, називали підробкою, дженериком, шмурдяком, навіть лайном. Менше критики дісталося вакцині Sinovac, але свою порцію негативу отримав і цей виробник.</p>
<p>Згодом ними була вигадана нова тема для обговорення – провал інформаційної кампанії. А чи відомо вам, який бюджет у Міністерства охорони здоров'я на кампанію з популяризації вакцинації на рік? Нуль гривень нуль копійок.</p>
<p>Все, що відбувається в інформаційному просторі щодо вакцинації, – заслуга наших лікарів, експертів та міжнародних організацій. ЮНІСЕФ, USAID, ВООЗ та інші міжнародні партнери підтримують і продовжують допомагати нам проводити роз'яснювальну роботу про важливість і необхідність вакцинації.</p>
<p>У мене в руках один із прикладів такої підтримки – збірник відповідей на 100 запитань щодо щеплень і вакцин. Його підготували завдяки експертизі Міністерства охорони здоров'я та за підтримки найкращих українських експертів і громадських організацій. А друк для лікарів здійснюється за рахунок іноземних партнерів. Я вдячний міжнародним партнерам за ресурсну, фінансову підтримку здоров'я українців.</p>
<p>Повертаємося до вакцин. Важко було пройти осторонь більшості негативних емоцій, які вирували навколо поставок в Україну вакцин від Pfizer. Іноді складалося враження, що це єдина панацея від усіх хвороб в світі, хоча мова йшла виключно про поставки 117 тисяч доз за міжнародною ініціативою COVAX, на яку держава Україна не впливає жодним чином.</p>
<p>Я вдячний тим депутатам, які проявили державницьку позицію і в стислі строки підтримали наш законопроект, який зняв всі юридичні перепони перед вакциною Pfizer в Україні.</p>
<p>Сьогодні перші 117 тисяч доз вакцини прибудуть до України. Наступні партії – 10 мільйонів доз вакцин Pfizer за прямими поставками очікуємо, починаючи з травня-червня. Загалом у нас за поставками від різних виробників законтрактовано 32 мільйони доз вакцин, і ми продовжуємо контрактувати далі.</p>
<p>Указ Президента Володимира Зеленського щодо всеохоплюючої імунізації українців вже цього року буде виконано в повному обсязі. За кожною ампулою з цих 32 мільйонів доз прихована колосальна робота практично всіх гілок влади: Президента України, Кабінету Міністрів, міністерства та дипломатичного корпусу.</p>
<p>В світі немає ринку чи магазину вакцин, де можна прийти і вибрати будь-яку на свій смак і бажання. Ринку не існує. Зате є абсолютно піратська і подекуди цинічна боротьба з використанням політичних та жорстких економічних інструментів. Лише в цьому півріччі за проплаченими контрактами, без врахування ініціативи COVAX, ми вже мали отримати 3,9 мільйона доз вакцин. Але контракти і поставки зриваються по всьому світу. Уряди прямо забороняють своїм виробникам відправляти вакцини на експорт.</p>
<p>В березні Італія заблокувала експорт партії AstraZeneca в Австралію, а уряд Індії призупинив відправку нам 1,5 мільйона доз вакцин AstraZeneca і Covishield.</p>
<p>В контексті цього я хочу запитати. Скільки ще має пройти часу, щоб всі зрозуміли щодо складності поставки вакцин в Україну і яким чином ми можемо або не можемо на це впливати?</p>
<p>При формуванні бюджету на цей рік ми мислили стратегічно і прогнозували, що на закупку вакцин знадобляться додаткові фінансові ресурси. Ми закладали їх до проекту бюджету. Ці цифри базувались на чітких розрахунках, але в кінцевому випадку Міністерство охорони здоров'я отримало лише чверть від необхідного. Зараз в пожежному порядку нам довелось по суті в ручному режимі перерозподіляти кошти з четвертого кварталу Програми медичних гарантій на закупівлю вакцин.</p>
<p>Щоб припинити хайп на цю тему, я офіційно заявляю, що ці кошти будуть повернуті в повному обсязі. Вони дійсно належать людям. Як казала "залізна леді" Маргарет Тетчер: "У країни немає власних грошей. Є лише гроші платників податків".</p>
<p>Ми закупимо вакцини так чи інакше, бо вони життєво необхідні. Впевнений, що парламент підтримає відповідні зміни до державного бюджету - і все стане на свої місця. Я дуже сподіваюсь на підтримку цього бюджету в сесійній залі.</p>
<p>Світова пандемія коронавірусу не завершиться завтра, це гра в довгу. За COVID точно будуть інші інфекційні хвороби і пандемії, і до них потрібно готуватися вже зараз.</p>
<p>Ситуація з COVID дуже чітко дала всім нам зрозуміти, що у випадку критичної ситуації наша країна може розраховувати виключно на власні сили: на своїх лікарів, на своїх вчених, на своє виробництво. Перше, що ми повинні навчитися, – це реально цінувати їх та поважати. Вони – наше військо, яке має бути забезпечене у всьому. </p>
<p>Міністерством охорони здоров'я підготовлено законопроект, яким пропонується прив'язати мінімальну заробітну плату наших медичних працівників до відповідної кількості прожиткових мінімумів. Це дозволить вивести заробітні плати наших лікарів, середнього і молодшого медичного персоналу до прийнятного рівня. Я впевнений, що мінімальна заробітна плата лікаря має бути не менше 23 тисяч гривень, середнього медичного персоналу – 17 тисяч гривень, а молодшого – 12 тисяч гривень.</p>
<p>Друге. Потрібно постійно вкладати кошти у підготовку власних медичних кадрів, інфраструктуру та оснащення медичних закладів, нарешті звернути увагу на науковий потенціал нашої країни. Вакцини власної розробки не можуть з'явитися в гаражі чи гуртожитку, для них потрібні вчені, науковці, гідне фінансування і поважне ставлення всіх, від політиків до звичайних людей. Фінансування цих пунктів було перераховано нами, закладалося в бюджеті в тому чи іншому ступені, але, на жаль, не було прийнято.</p>
<p>І я не дарма на початку згадав поняття порядку. Ми поступово наводимо цей порядок в медичній сфері, і хоча не все залежить виключно від зусиль міністерства, але я впевнений, що нам вдасться побудувати нову українську медицину. Українці заслужили право на здоров'я і довголіття. Давайте боротися за це право разом.</p>
<p>Дякую за увагу.</p>
<p align=center></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p align=center></p>
<p>10:24:28</p>
<p>ГОЛОВУЮЧИЙ. Дякую вам, вельмишановний Максиме Володимировичу.</p>
<p>Шановні колеги, переходимо до запитань з визначеної теми до міністра охорони здоров'я України від депутатських фракцій і груп. Прошу записатися на запитання.</p>
<p>Слово надається народному депутату України Загородньому Юрію Івановичу, фракція політичної партії "Опозиційна платформа – За життя".</p>
<p></p>
<p>10:25:08</p>
<p>ЗАГОРОДНІЙ Ю.І.</p>
<p>Дякую, шановний Руслане Олексійовичу.</p>
<p>Максиме Володимировичу, ви на початку своєї міністерської каденції критикували реформу свого попередника Уляни Супрун. Сьогодні, мені здається, що ви продовжуєте її справу, особливо в порушенні Конституції України (статті 49). При вас, при тому що йде зростання захворювання на COVID, на серцево-судинні захворювання, на ракові захворювання, при вашій діяльності на посаді міністра закриваються лікарняні установи. Зокрема, 5 квітня 2021 року було закрито Гребінківську районну лікарню номер 2 (колишнього Васильківського району, тепер Білоцерківського району Київської області), звільнено з роботи весь медичний персонал.</p>
<p>Я звертаюся до вас з великим проханням розібратися в цьому питанні, в цій ситуації. Можна виїхати на місце (це 52 кілометри від Києва) і зробити все можливе, щоб лікарня працювала.</p>
<p>Дякую.</p>
<p></p>
<p>10:26:17</p>
<p>СТЕПАНОВ М.В.</p>
<p>Дякую. Дякую за запитання.</p>
<p>Питання закриття лікарень, я глибоко переконаний, воно не може відбуватися в нашій країні. Вони можуть перепрофільовуватися в залежності від компетенції. Вони можуть тобто додавати інші медичні послуги в свій процес лікування, але точно не закриватися, тим паче звільняти наших лікарів і медичних сестер.</p>
<p>Я обов'язково подивлюсь про те, що ви говорите, про цю лікарню, я її записав. Обов'язково подивлюсь і дам вам відповідь на ваші запитання, що сталося, в зв'язку з чим це відбулося, якщо відбулось саме так, які наслідки, що ми далі будемо робити з цим.</p>
<p></p>
<p>ГОЛОВУЮЧИЙ. Все, так? Дякую.</p>
<p>Будь ласка, Стефанишина, "Голос".</p>
<p></p>
<p>10:27:16</p>
<p>СТЕФАНИШИНА О.А.</p>
<p>Поки ви тут доповідаєте, саме в ці хвилини, пан Степанов, на одному з київських кладовищ ховають чоловіка, він помер від коронавірусу. І родичі просили вам розказати його історію.</p>
<p>Ще три тижні тому це був абсолютно здоровий чоловік 68 років. У нього був правда діабет. Він пішов до сімейного лікаря і попросив його вакцинувати від COVID-19. А йому сказали: "Вакцин для вас немає". Бо в нас немає в країні майже вакцин, бо ви їх не поставили. </p>
<p>За кілька днів він захворів і нещодавно помер. І сьогодні його родичі ховають цю людину, тому що ви не здатні забезпечити Україну життєво важливими вакцинами.</p>
<p>Так от, пан Степанов, це вам поховальні квіти, які родичі людини, яка померла в 68 років, просили вам передати, щоб ви знали, що за кожною, кожною смертю (по 500 на день) стоїть конкретна людина і конкретні трагедії, і людські долі.</p>
<p></p>
<p>10:28:34</p>
<p>СТЕПАНОВ М.В.</p>
<p>Наступного, значить, коли ви... (<i>Шум у залі)</i> Дивіться, коли ви наступного разу... Коли ви наступного разу будете маніпулювати смертями людей... Помовчіть, будь ласка, я вас дуже уважно слухав.</p>
<p>Коли ви наступного разу будете маніпулювати смертями людей, наступного разу, згадайте, будь ласка, що ви зробили, ви особисто, для того, щоб цих смертей не було. Ви особисто що зробили? Не треба маніпулювати смертями людей. COVID – це важка хвороба. COVID – це хвороба...</p>
<p>(<i>Шум у залі)</i></p>
<p><i> </i></p>
<p><a name=_GoBack></a>ГОЛОВУЮЧИЙ. Шановні колеги, будь ласка, я все-таки попрошу, давайте... Шановні колеги, якщо цікавить відповідь, будь ласка, давайте відповідь послухаємо, а покричати можна і пізніше.</p>
<p>Будь ласка.</p>
<p></p>
<p>СТЕПАНОВ М.В. COVID – це важка хвороба, яка забирає життя людей. COVID – це хвороба, яка забирає життя людей. Я ще раз вам говорю: не треба маніпулювати і використовувати смерті людей для своїх маніпуляцій і свого дешевого піару.</p>
<p></p>
<p>ГОЛОВУЮЧИЙ. Слово надається народній депутатці України Климпуш-Цинцадзе Іванні Орестівні, фракція політичної партії "Європейська солідарність".</p>
<p></p>
<p>10:30:08</p>
<p>КЛИМПУШ-ЦИНЦАДЗЕ І.О.</p>
<p>Пане міністре, я надіслала вам звернення, на яке отримала три сторінки відписок і жодної відповіді по суті. Мене цікавить, якщо уряд ухвалив рішення про те, що лікарі "первинки" з листопада місяця мають працювати з ковідними хворими, чому ніяким чином ніде не передбачено те, що вони мають отримувати 300-відсоткові доплати? Це перше питання.</p>
<p>Друге питання. Уряд 31 березня ухвалив рішення про те, щоб виділити додаткові субвенції для місцевих органів влади на закупку кисневих концентраторів. Скажіть, будь ласка, що заважало уряду і Міністерству охорони здоров'я протягом останнього року ухвалити це рішення набагато раніше для того, щоб забезпечити потужності з виробництва додаткового медичного кисню або закупівлі кисневих концентраторів?</p>
<p>Ну, і третє. Маніпуляції йдуть, на жаль, від вас. І припиніть просто звинувачувати народних депутатів у тому...</p>
<p></p>
<p>10:31:21</p>
<p>СТЕПАНОВ М.В.</p>
<p>Перше. Те, що стосується... Я, з вашого дозволу, Іванно, почну з вашого третього питання. Все, що я вас прошу, не маніпулювати вас, ваших колег смертями людей, просто цим не займатися.</p>
<p>Тепер щодо ваших запитань. Щодо кисневих концентраторів і ухваленого рішення. Мова йде про кисневі концентратори саме на первинний рівень для того, щоб сімейними концентраторами, яких потребують дуже часто люди з постковідним синдромом, але немає необхідності їх тримати на госпітальному рівні, щоб був відповідно обмінний фонд саме на сімейній медицині. Саме для цих речей було виділено відповідні додаткові кошти для закупівлі для сімейних лікарів, підкреслюю.</p>
<p>Те, що стосується забезпечення централізованої поставки кисню і концентраторів, то в минулому році на це коштів тільки з державного бюджету було виділено 1,5 мільярда гривень. Кількість ліжок з киснем збільшена з 3,5 тисяч рік тому до 67 тисяч на сьогодні. Я вважаю, що це цифри, які говорять самі про себе. А щодо кисневих концентраторів на сімейну медицину, я вам відповів.</p>
<p>Тепер те, що стосується 300 відсотків для сімейних лікарів. Перед тим, як ми додали, що сімейні лікарі ведуть відповідних хворих на COVID, які дуже часто не повинні спілкуватися згідно наших стандартів і протоколів з ними, окрім того, ми підвищили так звану капітаційну ставку для сімейних лікарів, для того щоб у них відповідно була збільшена заробітна плата. Коли ви говорите про їх спілкування з ними, сімейних лікарів з хворими, то для нас важливо, щоб вони саме вели, моніторили стан пацієнта цього хворого, а не приймали його.</p>
<p></p>
<p>ГОЛОВУЮЧИЙ. Слово надається народному депутату України Мисягіну Юрію Михайловичу, фракція політичної партії "Слуга народу".</p>
<p></p>
<p>10:33:31</p>
<p>МИСЯГІН Ю.М.</p>
<p>Прошу передати слово колезі Бакумову.</p>
<p></p>
<p>ГОЛОВУЮЧИЙ. Бакумов Олександр Сергійович, будь ласка.</p>
<p></p>
<p>10:33:39</p>
<p>БАКУМОВ О.С.</p>
<p>Шановний пане міністр, безумовно, більшість вдячна за ту роботу, яка була проведена, яка стала позитивною, але, щиро кажучи, хотілося б всім краще.</p>
<p>Я хотів би звернути вашу увагу на Харківщину. На сьогоднішній день Харків – другий в Україні регіон за кількістю поширення коронавірусної хвороби. Остання доба – 1377 випадків. 30 людей зазнали смерті. Лікарні не готові. Органи місцевого самоврядування, органи державної влади не підготувались до коронавірусної хвороби. "Швидкі" не забирають людей. Кисневих точок не вистачає. Недостатність емкостей кислорода обґрунтовується тим, що заблокований, вибачте, Суецький канал.</p>
<p>Я вас прошу звернути увагу на Харківщину, провести перевірку готовності закладів охорони здоров'я надалі боротися з коронавірусною хворобою.</p>
<p>Дякую вам за увагу.</p>
<p></p>
<p>10:34:47</p>
<p>СТЕПАНОВ М.В.</p>
<p>Дякую за запитання.</p>
<p>Значить, щодо Харківської області. Ще на минулому тижні була відправлена відповідна комісія в місто Харків, безпосередньо в місто Харків, щодо кількості кисневих точок, кількості ліжок з киснем, якими вони забезпечені. Все це перерахували.</p>
<p>Що можу сказати? Були виявлені відповідні розбіжності по деяких лікарнях. Загальна кількість розбіжності, по-моєму, була порядка 372 ліжок. Було чітко враховано, в якій спосіб достатньо швидко це буде…, тобто ця кількість буде поновлена, виходячи з тої статистики, яка на сьогоднішній день є.</p>
<p>Яка ситуація на сьогоднішній день. Дійсно, 68 відсотків ліжок з киснем на сьогоднішній день зайняті в Харківській області. В той же час, ми вже бачимо по Харківській області від'ємне значення по рівню госпіталізації. Тобто рівень госпіталізації, динаміка госпіталізації пішла на спад, як по всій країні, так і в Харківській області. Але ситуація дійсно залишається достатньо напруженою.</p>
<p></p>
<p>ГОЛОВУЮЧИЙ. Слово надається народному депутату України Кабаченку Володимиру Вікторовичу, фракція політичної партії Всеукраїнське об'єднання "Батьківщина.</p>
<p></p>
<p>10:36:09</p>
<p>КАБАЧЕНКО В.В.</p>
<p>Прохання передати слово Євтушку Сергію Миколайовичу. Дякую.</p>
<p></p>
<p>ГОЛОВУЮЧИЙ. Сергій Миколайович Євтушок, будь ласка.</p>
<p></p>
<p>10:36:16</p>
<p>ЄВТУШОК С.М.</p>
<p>Дякую, головуючий.</p>
<p>Сергій Євтушок, "Батьківщина", Рівненщина. Основним завданням минулої влади, в принципі, а саме в контексті реформи охорони здоров'я було мінімізувати видатки на охорону здоров'я. Пані Супрун дуже чітко з цим справилась. Але, разом з тим, ми і сьогодні бачимо ті самі тренди, коли навіть і зараз у доповіді, пане міністр, ви говорите про те, що при потребі на видатки вам в рази скоротили ці видатки в уряді.</p>
<p>Скажіть, будь ласка, чи є найменша можливість внести зараз зміни в Постанову 331 і дати заробітні плати під 300 відсотків водіям, бухгалтерам, ліфтерам, які працюють з ковідними хворими? Чи є можливість забезпечити фінансово по всіх областях, зокрема і на Рівненщині, надання фінансового ресурсу для встановлення кисневих станцій? Адже ми бачимо, що, да, є питання "Великого будівництва", але, на жаль, не бачимо встановлення кисневих станцій, а зараз це вкрай важливо для кожної опорної лікарні.</p>
<p>Дякую.</p>
<p></p>
<p>10:37:25</p>
<p>СТЕПАНОВ М.В.</p>
<p>Дякую за запитання.</p>
<p>Те, що стосується оплати по 300 відсотків. Це питання перебуває дійсно на такому надконтролі. Ми сплачуємо це через оплату хворих на COVID-19 кожній лікарні, яка безпосередньо лікує хворих, а таких лікарень більше 500 в нашій країні. І можу сказати, що ми в цій кількості лікарень і кількості ліжок, ми вже просто дійшли до межі, бо я наголошую, що інші хвороби не робили ніяких канікул. Це перше. Тому там сплачуються в повному обсязі.</p>
<p>Друге: щодо кисневих станцій і забезпечення киснем ліжок. Ми системно проводимо цю роботу, ми наполягаємо на тому, що саме кисневі станції повинні бути не тільки… що це повинні бути не тільки кріоциліндри, які є на сьогоднішній день. Тому що, коли, наприклад, стоїть кріоциліндр в лікарні на 3 тонни, умовно кажучи, а лікарня відповідно споживає на сьогоднішній день там 2,5 тонни на добу, то ми розуміємо, що це кожен день треба підвозити і підвозити кисень, те, чим ми займаємося по суті справи в ручному режимі.</p>
<p>Так, у нас виникали проблеми в Хмельницькій області, в Чернігівській області, коли в ручному режимі розвертали машини і відправляли туди, щоб жодна лікарня не залишилась без кисню. Тому це питання стратегічне, ми відпрацьовуємо це органами місцевого самоврядування, які є власниками цих лікарень, щоб саме в такий спосіб вони робили все, що стосується по кисневих станціях. Більш того, ми з вами розуміємо, що кисневу станцію - це не концентратор, який можна купити і поставити, - тобто під це треба проробити певну роботу, яка робиться.</p>
<p></p>
<p>ГОЛОВУЮЧИЙ. Слово надається народному депутату України Батенку Тарасу Івановичу, депутатська група "Партія "За майбутнє". Будь ласка.</p>
<p></p>
<p></p>
<p>10:39:31</p>
<p>БАТЕНКО Т.І.</p>
<p>Прошу передати слово пані Ірині Констанкевич. Дякую.</p>
<p></p>
<p>ГОЛОВУЮЧИЙ. Ірина Мирославівна Констанкевич, будь ласка.</p>
<p></p>
<p>10:39:38</p>
<p>КОНСТАНКЕВИЧ І.М.</p>
<p>Шановний пане міністре, найперше, хочу вам подякувати за блискучий взірець ораторського мистецтва, але, на жаль, це демагогія, суцільна демагогія.</p>
<p>Перше. Ви двічі проливали ………. щодо зарплат лікарів. Скажіть, будь ласка, що ви зробили, щоб зарплати нашим медичним працівникам були інші? Що зроблено для того, щоб 33-й пакет, яким передбачені були зарплати з 1 вересня по 1 квітня, був продовжений?</p>
<p>Друге питання. Що зробили ви, щоб була скасована ця псевдопостанова про доступність на ФАПах? Це реальна проблема є для сільської медицини.</p>
<p>І третє питання. Скажіть, будь ласка, скільки гемодіаліз буде темою для заробітку певним структурам? Коли будуть внесені нормальні тарифи на гемодіаліз і він буде доступний?</p>
<p>Дякую.</p>
<p></p>
<p>10:40:42</p>
<p>СТЕПАНОВ М.В.</p>
<p>Перше. Те, що стосується 33-го пакету, яким з 1 вересня були відповідні доплати, який був продовжений до 1 квітня. Це ж була виключно моя ініціатива, не ваша. Це те, що ви зробили, коли ви говорите.</p>
<p>Наступне. Зараз ці кошти, які передбачені безпосередньо були у 33-му пакеті, вони перераховані у відповідних тарифах, якими сплачується за медичну допомогу, я вам наводив приклади. Наприклад, це той самий тариф на лікування, на екстрену медичну допомогу, який збільшили більше ніж в два рази, щоб ці доплати збереглись саме в цих тарифах. Але я наголошую на тому, що навіть з цими доплатами, які є, ця заробітна плата медичних працівників, вона катастрофічна мала. Саме тому ми розробили відповідний законопроект щодо прив'язки мінімальної заробітної плати медичних працівників до певної кількості прожиткових мінімумів по такому саме сценарію, як є, наприклад, у працівників прокуратури. Зараз цей законопроект перебуває у колег на погодженні, ми його відправили відповідно до процедури. І ми думаємо, що це обов'язково треба зробити, щоб назавжди вже припинити питання заробітної плати.</p>
<p>Тепер те, що стосується діалізу, ви задали питання. В цьому році ми збільшили вартість діалізу саме як послуги і розрахували її, виходячи з реальних цифр, витрат, які є на діаліз, для того щоб незалежно від форми власності, або то комунальний, або державний, або приватний заклад. Тому що у нас кількість людей, які перебувають на діалізі на сьогоднішній день, вона мінімум в чотири рази менша, ніж того потребують, згідно європейських показників. І саме для цих речей нам потрібно було збільшити ці цифри. Ми збільшили, і збільшили достатньо суттєво, для того щоб він покривав повністю, в повному обсязі.</p>
<p>Що стосується сільської медицини…</p>
<p></p>
<p>ГОЛОВУЮЧИЙ. Слово надається народному депутату України Арешонкову Володимиру Юрійовичу, депутатська група "Довіра".</p>
<p></p>
<p>10:42:57</p>
<p>АРЕШОНКОВ В.Ю.</p>
<p>Пане міністр, зрозуміло, що тема вакцинації сьогодні надзвичайно чутлива, дратівлива. У нас наступні питання.</p>
<p>Країни Європейського Союзу вводять єдиний документ – так званий паспорт вакцинації. Чи планується у нас введення аналогічного якогось документу? Що саме він буде враховувати? Коли планується його введення? Чи йдуть перемовини з країнами-сусідами, як буде сприйматись наш документ?</p>
<p>Наступне. Ви знаєте, що в останній час з'явилась велика кількість посвідок, іншого роду довідок, які, відверто кажучи, фальшиві, тобто про вакцинацію і так далі. Чи в цьому напрямку ведеться якась робота, зрозуміло, що разом з правоохоронними органами?</p>
<p>І на завершення – тема заробітної плати. Первинна ланка (ПМСД) - врегульоване питання. Коли ми підійдемо до другого і третього рівня підняття заробітної плати?</p>
<p></p>
<p>10:44:10</p>
<p>СТЕПАНОВ М.В.</p>
<p>Дякую.</p>
<p>Перше – те, що стосується паспортів вакцинації. В Європейському Союзі Комісар з питань юстиції Дідьє Рейндерс 13 квітня представив їх проект, яким чином вони збираються вводити, ну, це більш навіть не паспорт вакцинації, а паспорт такий, імунний паспорт. Чому? Тому що там передбачається, окрім відмітки щодо вакцинації людини, передбачається ще і щодо ПЛР-тестування проведеного і навіть кількість антитіл, яка забезпечує імунітет відповідної людини від коронавірусної хвороби. Це викликало бурхливу дискусію навіть серед євродепутатів, тому ми чекаємо від них фінального рішення, в якому вигляді він буде. </p>
<p>Зі свого боку, в постійному режимі фахівці Міністерства охорони здоров'я разом з фахівцями Мінцифри, ми опрацьовуємо з нашими європейськими партнерами, саме які дані і в який спосіб вони хочуть його запровадити.</p>
<p>Зі свого боку ми повністю готові до будь-якого розвитку подій, тому що наша центральна компонента Єдиної електронної системи нашої (еHealth), вона готова для вигрузки будь-яких даних. В нас є всі дані про вакцинацію людей, в нас є всі дані щодо захворюваності, щодо тестування і все решта, тобто ми повністю готові до будь-якого розвитку подій.</p>
<p>Я вважаю, що дуже важлива ще дискусія всередині країни щодо використання таких паспортів всередині країни, зрозуміло, що після того, коли буде охоплена більша частина населення країни.</p>
<p>Щодо довідок, щодо підробки, ще раз говорю, що коли в нас будуть паспорти вакцинації, ну, тобто воно потім відійде на другий план.</p>
<p>Щодо заробітної плати, ну, я наголошував, я тільки що говорив, яким чином ми можемо врегулювати: встановивши мінімальну заробітну плату.</p>
<p></p>
<p>ГОЛОВУЮЧИЙ. Дякую, Максим Володимирович. Дякую вам. Будь ласка, займіть своє місце в ложі уряду.</p>
<p>Шановні колеги, перед тим, як ми перейдемо до запитань до членів уряду від народних депутатів, я от просто хочу звернутися до залу з одним проханням.</p>
<p>Ми всі дуже вболіваємо за те, що робить COVID як з українцями, так і в усьому світі. Але давайте не забувати про те, що все починається з кожного з нас. І коли я дивлюся в зал і бачу 50 відсотків осіб, які не в масках, я в двадцятий раз хочу, користуючись наявністю тут уряду, звернутися до Міністерства внутрішніх справ. Шановні колеги, давайте все-таки знайдемо можливість застосувати відповідальність, рівну для всіх, в тому числі і для народних депутатів. І народні депутати повинні бути оштрафовані, і знайти можливість для цього, щоб вони були оштрафовані. Це підвищить рівень їх свідомості і вболівання за загальну справу в країні, а також поповнить державний бюджет України. Давайте будемо носити маски, щоби, не дай бог, от потім не носити квіти.</p>
<p>Шановні колеги, я переходу до запитань до членів уряду від народних депутатів. Прошу записатися на запитання. Слово для запитання надається народному депутату України Лабі Михайлу Михайловичу, фракція політичної партії "Слуга народу".</p>
<p></p>
<p>10:48:04</p>
<p>ЛАБА М.М.</p>
<p>Прошу передати Олександру Качурі. Дякую.</p>
<p></p>
<p>ГОЛОВУЮЧИЙ. Олександр Анатолійович Качура. Будь ласка.</p>
<p></p>
<p>10:48:12</p>
<p>КАЧУРА О.А.</p>
<p>Олександр Качура, фракція "Слуга народу". Моє запитання буде до міністра Степанова, тому що немає важливішого питання, ніж здоров'я українських громадян.</p>
<p>Ви знаєте, ви сьогодні цитували Маргарет Тетчер, я з вами погоджуюся, що немає бюджетних коштів - є кошти платників податків. Так от, було витрачено майже мільярд гривень коштів платників податків на закупівлю вакцини Sinovac. 23 лютого ви відповіли мені на моє депутатське звернення і вказали, що ви не знаєте, чи буде поставка до 31 березня цієї вакцини. І ви запитали у державних закупівель, а державні закупівлі вам не дали відповідь. Сьогодні 16 квітня. Чи є вже відповідь на це питання?</p>
<p>І ви знаєте, тут збирають підписи за вашу відставку. Я не поставив підпис. Тому що вважаю, що коня на переправі не міняють. Я розумію, як вам важко, але, будь ласка, переконайте весь зал, що я особисто і ті, хто цього не зробив, не помиляються в вас.</p>
<p>Дякую.</p>
<p></p>
<p>10:49:23</p>
<p>СТЕПАНОВ М.В.</p>
<p>Те, що стосується Sinovac. До нас прийшло 215 тисяч доз вакцини перші. Ми очікуємо ще 1,7 мільйона доз цієї вакцини.</p>
<p>Можу вам сказати, що я майже кожного дня спілкуюся з послом Китайської Народної Республіки в Україні, з компанією Sinovac щодо відправки цих вакцин. Я вже наголошував, що те, що зараз відбувається в світі з поставкою вакцин, не має нічого спільного з світовими законами ринку, до яких ми всі звикли, коли в контрактах є штрафні санкції, коли ти можеш на щось вплинути, коли ти можеш щось зробити. Просто країни обмежують експорт вакцин, ставлять просто заборону на експорт. Це відбувається по всіх країнах в світі, які мають на своїй території власне виробництво.</p>
<p>Нарешті ми повинні визнати: для того, щоб бути захищеними в майбутньому, а я наголошую, що це не остання світова пандемія, яка може бути, ми повинні готуватися в майбутньому. Нам треба мати власне виробництво вакцин – це буде єдиний захист від інфекційних хвороб в майбутньому. А для цього треба витрачати кошти: кошти на науку, кошти на виробництво, кошти на розробку, кошти на фундаментальну науку. Це прописні істини. Поки ми це не зрозуміємо, у нас буде завжди відбуватися така проблематика.</p>
<p>Щодо найближчих поставок, коли ми саме очікуємо. Від компанії Sinovac, згідно останнього нашого графіку, який вони нам давали, весь 1,7 мільйона доз ми повинні отримати протягом останніх днів квітня і травня цього року.</p>
<p>Окрім того, ведемо зараз з ними перемовини щодо чіткого графіку поставок вакцин в майбутньому, починаючи з червня цього року.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Слово надається народній депутатці України Климпуш-Цинцадзе Іванні Орестівні, фракція політичної партії "Європейська солідарність".</p>
<p></p>
<p>10:51:32</p>
<p>КЛИМПУШ-ЦИНЦАДЗЕ І.О.</p>
<p>Прошу передати слово Володимиру В’ятровичу.</p>
<p></p>
<p>ГОЛОВУЮЧИЙ. Володимир Михайлович В’ятрович.</p>
<p></p>
<p>10:51:39</p>
<p>В’ЯТРОВИЧ В.М.</p>
<p>Доброго дня. У мене теж запитання до міністра Степанова.</p>
<p>Пане міністре, ви дуже драматично описали ситуацію у вашому Міністерстві охорони здоров'я. Ви досить точно показали причини проблем в цьому міністерстві, зокрема це бюджет. Ви чітко вказали, що це бюджет, який знищує охорону здоров'я, що це бюджет, який завадив закупити достатньо вакцин в Україну, що це бюджет, який врешті призвів до загибелі тисячі людей.</p>
<p>У мене дуже просте до вас запитання, запитання, на яке навіть ви зможете відповісти. А який уряд вносив цей бюджет? А яка політична сила в парламенті забезпечила його ухвалення?</p>
<p>Дякую.</p>
<p></p>
<p>10:52:21</p>
<p>СТЕПАНОВ М.В.</p>
<p>Ви знаєте, дуже прикро, що ви проблеми української медицини і нестачу коштів на лікування хворих, в тому числі з COVID, сприймаєте виключно як проблеми Міністерства охорони здоров'я. Я просив же вас, може, давайте змінимо цю тезу, може, це проблема країни, яку треба вирішувати, нашої 40-мільйонної країни?</p>
<p>Так, ми наголошували на тому, що для того, щоб забезпечити відповідне фінансування української медицини, для того, щоб в нас зменшувалася смертність від тих чи інших хвороб, для того, щоб в нас продовжувалася тривалість життя, нам треба реальне фінансування нашої медицини в тому вигляді, в якому ми подавали, ще враховуючи те, що протягом 30 років ця медицина знищувалась. А те, що було останні 5-6 років, так це взагалі вакханалія просто відбувалася.</p>
<p></p>
<p>ГОЛОВУЮЧИЙ. Слово надається народному депутату України Гончаренку Олексію Олексійовичу, фракція політичної партії "Європейська солідарність".</p>
<p></p>
<p>10:53:36</p>
<p>ГОНЧАРЕНКО О.О.</p>
<p>Олексій Гончаренко, "Європейська солідарність". На жаль, маю ставити питання пану Степанову. Хоча я хочу звернути увагу, що не дарма тримають пана Степанова до сих пір на посаді, його мета – набрати на себе весь негатив щодо катастрофи з боротьбою з пандемією, це насправді є мета.</p>
<p>В усьому світі за вакцини відповідають президенти, голови урядів. Відкрийте сайт Білого дому, там особисто Байдена фото і скільки зроблено вакцин кожен день, і тому там 180 мільйонів за 3 місяці, а в нас за 2 місяці нещасні 400 тисяч. Вчора 13 тисяч вакцинувань. Такими темпами знадобиться 6 років, а ми вже маємо заяви Pfizer, що, напевно, треба буде вакцинувати людей кожного року. Ми маємо в 10 разів збільшити кількість вакцинувань. Коли ви це зробите? На жаль, питаю пана Степанова.</p>
<p>І ще питання до міністра економіки. Ви відповідальні за мобілізаційні плани, їхнє уточнення, держпідприємств та установ. Чи готові вони, зважаючи на безпекову ситуацію на кордоні України з Росією?</p>
<p>Дякую.</p>
<p></p>
<p>10:54:50</p>
<p>СТЕПАНОВ М.В.</p>
<p>Перше. Якщо вас в житті хтось десь тримає, мені здається, що це вже ваша проблема. А я працюю міністром охорони здоров'я. Це перше.</p>
<p>По-друге. Щодо вакцинації, кампанії з вакцинації і кількості вакцинацій. Я вже неодноразово наголошував, ще раз говорю вам, щоб ви, мабуть, хоч в цей раз, може, ви почуєте. Що в нас, так, виникли проблеми з поставками вакцин. Виходячи з наших контрактних зобов'язань, без COVAX ми повинні були отримати вже на сьогодні 3,9 мільйона доз вакцин. Виникли проблеми з нашими міжнародними партнерами, з країнами, які мають власне виробництво. Ви б краще поопікувалися, яким чином відновити власне виробництво, а не займались би цією демагогією і дешевим піаром.</p>
<p>Дякую.</p>
<p align=center></p>
<p>10:55:50</p>
<p>СТЕФАНІШИНА О.В. Дякую.</p>
<p>Міністр економіки, Петрашко Ігор Ростиславович, прошу дати відповідь.</p>
<p></p>
<p>10:55:55</p>
<p>ПЕТРАШКО І.Р.</p>
<p>Дякую. Щодо мобілізаційних резервів, зрозуміло, що вони сформовані згідно планів і ми повністю готові до викликів зі сторони Російської Федерації.</p>
<p align=center></p>
<p>ГОЛОВУЮЧИЙ. Будь ласка, народний депутат Вельможний Сергій Анатолійович, депутатська група "Довіра".</p>
<p></p>
<p>10:56:18</p>
<p>ВЕЛЬМОЖНИЙ С.А.</p>
<p>Сергій Вельможний, Луганщина. Передаю слово Ларисі Білозір.</p>
<p></p>
<p>10:56:27</p>
<p>БІЛОЗІР Л.М.</p>
<p>Шановні члени уряду, шановні колеги! Хочу нагадати вам, що минулого року, в березні, ми прийняли закон, який дав можливість вивести ковідні закупівлі з-під тендеру. Що це спричинило? Це нам допомогло за три місяці наситити ринок засобами індивідуального захисту, ліками.</p>
<p>Але нема нічого такого постійного, як тимчасове. На сьогоднішній день ми дали уряду право постановою робити цей перелік. На сьогодні ми маємо 400 позицій і 163 тисячі процедур, які були проведені, тендерних, на 33 мільярди гривень. Це все без контролю Держаудитслужби, без контролю правоохоронців. І навіть якщо ми виявимо, що купують там маски по 50 гривень, це є неефективне використання, за це ніхто не сяде і навіть кримінальну справу не відкриють.</p>
<p>Коли ми прикриємо нарешті цю лавочку уже розкрадання державних коштів? І коли уряд цю постанову зменшить, а не буде збільшувати за рахунок фартухів, чоботів і термоковдр та матраців?</p>
<p>Прошу пана Ляшка, який за це відповідає...</p>
<p></p>
<p>10:57:44</p>
<p>СТЕФАНІШИНА О.В.</p>
<p>Дякую.</p>
<p>Уряд постійно моніторить виконання умов цієї постанови. Я передаю слово Максиму Степанову і коротко Петрашку Ігорю для коментарів.</p>
<p></p>
<p>10:57:50</p>
<p>СТЕПАНОВ М.В.</p>
<p>Те, що стосується цієї постанови, ми почали вже зменшувати, зменшувати перелік тих речей, які там передбачені. Будемо і далі це продовжувати. Подаємо свої пропозиції в Міністерство економіки для того, щоб дійсно зменшити.</p>
<p>Те, що стосується в майбутньому, пані Лариса, ви знаєте мою позицію, спілкувалися в тому числі з одним із моїх заступників. Ми вважаємо, що треба фундаментальні внести зміни в майбутньому для того, щоб у нас був особливий порядок закупівлі під час таких викликів, як пандемія, максимально скорочений по термінах, але все ж таки з використанням системи ProZorro.</p>
<p></p>
<p>10:58:45</p>
<p>ПЕТРАШКО І.Р.</p>
<p>Дякую.</p>
<p>Дійсно, ми з Міністерством охорони здоров'я зараз якраз обговорюємо щодо повернення нормальних процедур закупівлі на фармацевтичну продукцію. І будемо виходити... Дійсно, наша загальна позиція, що закупівлі все ж таки мають повертатися в нормальне русло через систему ProZorro.</p>
<p></p>
<p>ГОЛОВУЮЧИЙ. Дякую.</p>
<p>Слово надається народному депутату Железняку Ярославу Івановичу, фракція політичної партії "Голос".</p>
<p></p>
<p>10:59:14</p>
<p>ЖЕЛЕЗНЯК Я.І.</p>
<p>Пане Перший віце-спікер, а скажіть, будь ласка, що відбувається? У нас вперше за 3 тижні проводиться "година запитань до Уряду". А де очільник уряду - Прем'єр-міністр? І чому, коли у нас є військова агресія, коли у нас є проблема з пандемією, проблема з вакцинацією і проблема з економікою, уряд раз за три тижні не може прийти у повному складі для того, щоб відповідати народним депутатам?</p>
<p>І саме тому я ще раз наполягаю від фракції "Голос", якщо уряд не хоче так приходити, то скликаємо позачергове засідання, і нехай там звітує і пан Хомчак, і пан Прем'єр-міністр, і пан Степанов.</p>
<p>А тепер, напевно, питання все ж таки до пана Степанова. Скажіть, будь ласка, а коли у нас нарешті почнеться вакцинація? Тому що ми зараз, за цей тиждень, вакцинували аж цілих 80 тисяч людей. Що це за каскад такий, коли у нас фактично з кінця березня зупинилася кількість зростання на добу вакцинацій? Коли нарешті ви почнете справді робити масову вакцинацію, як це було в Польщі, коли за цей тиждень вакцинували більше мільйона людей?</p>
<p>Дякую.</p>
<p></p>
<p>11:00:26</p>
<p>СТЕПАНОВ М.В.</p>
<p>Дякую.</p>
<p>Давайте ще раз буду намагатися за 2 хвилини все ж таки пояснити. Для того, щоб провести вакцинацію і збільшувати кількість, напевно, повинна бути вакцина, треба той препарат, яким безпосередньо будуть вакциновувати. Як я вже неодноразово наголошував і в цій залі, і говорив вам особисто, що в нас є проблеми з поставками вакцин.</p>
<p>Ще раз хочу навести цифру: 3,9 мільйона доз вакцин, які згідно контрактів, без врахування COVAX, повинні були бути поставлені нам вже до кінця квітня. На сьогоднішній день, на жаль, ми маємо тільки 700 тисяч цих доз. В чому причина? Причина в тому, що країни, які на своїх територіях мають відповідне виробництво, не дають дозвіл на експорт цих вакцин. Кошти за всі ці вакцини проплачені в повному обсязі. Як тільки вони дійдуть, як тільки вакцини надійдуть до України, відразу кількість вакцинацій буде збільшена в рази. Інфраструктуру, медичну інфраструктуру ми підготували в повному обсязі.</p>
<p>Дуже легко порівнювати зі Сполученими Штатами Америки, на території яких знаходиться два найбільших виробника вакцин, і зараз вже третій приєднався, які просто не експортують ці вакцини.</p>
<p>Тому я і наполягаю на тому, що давайте зробимо власне виробництво. Так, на це потрібно декілька років, але якщо ми почнемо зараз, ми через 3 роки будемо мати вакцини. Якщо ми почнемо через 2 роки, то будемо мати через 5. Але треба починати. А якщо б почали 5 років тому, зараз би у нас не було таких проблем.</p>
<p></p>
<p>ГОЛОВУЮЧИЙ. Слово надається народній депутатці України Констанкевич Ірині Мирославівні, депутатська група "За майбутнє".</p>
<p></p>
<p>11:02:32</p>
<p>КОНСТАНКЕВИЧ І.М.</p>
<p>Прошу передати слово Полякову.</p>
<p></p>
<p>ГОЛОВУЮЧИЙ. Поляков, будь ласка, Антон Едуардович.</p>
<p></p>
<p>11:02:40</p>
<p>ПОЛЯКОВ А.Е.</p>
<p>У мене запитання: де Прем'єр-міністр, де міністр енергетики? Кому мені задавати питання щодо тарифів, щодо реальних справ зараз у нашій країні? Що це за "недоуряд"? Що це за неповага до народних депутатів, до парламенту?</p>
<p>І запитання до пана Степанова. По-перше, припиніть свою хамську поведінку, так, як ви розмовляєте з жінкою, а тим паче з народним депутатом, будете розмовляти зі своєю жінкою.</p>
<p>А друге запитання. Коли будуть вакцинуватися наші військові? Чому вакциновано тільки 15 тисяч, а 70 військових вже померли від COVID? І чому не виплачується ковідні компенсації за хворобу та за смерть близьким родичам та лікарям? Чому 10 людей тільки отримали цю компенсацію за рік?</p>
<p>Дякую.</p>
<p></p>
<p>11:03:38</p>
<p>СТЕПАНОВ М.В.</p>
<p>Перше. Ну хамство, мені здається, більше все ж таки вам притаманно, точно не мені.</p>
<p>Тепер те, що стосується вашого запитання. Щодо вакцинації військових. У нас військові почали вакцинуватися в першу чергу. Більше того, спочатку були вакциновані всі наші військові, які знаходяться в зоні проведення операції Об'єднаних сил. А зараз в плановому порядку йде вакцинація решти військових. І ті цифри, які ви називаєте, вони не просто не відповідають дійсності, а це відверта така неправда. Це перше.</p>
<p>Наступне. Щодо безпосередньо виплат, які даються медичним працівникам. Я передам слово Марині Володимирівні Лазебній, бо саме Міністерство соціальної політики виплачує. Точно та цифра, яку ви назвали, – чергова неправда. Зараз вам Марина Володимирівна скаже, в якій кількості виплачено.</p>
<p>Дякую.</p>
<p></p>
<p>11:04:38</p>
<p>ЛАЗЕБНА М.В.</p>
<p>Дякую, шановні народні депутати.</p>
<p>Стосовно оперативної інформації по виплатам, які фінансує Фонд соціального страхування, це ми виплачуємо сім'ям загиблих медикам і виплачуємо компенсації за встановлену інвалідність, яка пов'язана з COVID.</p>
<p>У нас на сьогодні у Фонд соціального страхування надійшло актів: 600 повідомлень про смертельні випадки, 449 з них відпрацьовані; 163 випадки пов'язані з виробництвом, 286 випадків не пов'язані.</p>
<p>Тепер стосовно тих, там, де пов'язані з виробництвом, і там, де держава повинна здійснити виплати. 78 актів було закрито у 2020 році, і були зроблені виплати 36 родинам, там, де по 1,5 мільйона. По 2021 року, от зараз сказали – 10, ні, не 10, за три місяці було виплачено 51 родині виплати, пов'язані із… де медики загинули на робочому місці. 30 зараз опрацьовуються. Тільки буде підтвердження документів - будуть також зроблені…</p>
<p></p>
<p>ГОЛОВУЮЧИЙ. Слово надається народному депутату України Литвиненку Сергію Анатолійовичу, фракція політичної партії "Слуга народу".</p>
<p></p>
<p>11:05:57</p>
<p>ЛИТВИНЕНКО С.А.</p>
<p>Прошу слово передати Чорноморову Артему Олеговичу.</p>
<p></p>
<p>ГОЛОВУЮЧИЙ. Артем Олегович Чорноморов, будь ласка.</p>
<p></p>
<p>11:06:04</p>
<p>ЧОРНОМОРОВ А.О.</p>
<p>Дякую, головуючий.</p>
<p>Моє питання буде стосуватися Ігоря Ростиславовича, міністра економіки та сільського господарства, оскільки він дуже рідкий гість на "годині запитань до Уряду". Моє запитання буде як від мажоритарщика Миколаївської області, так як і від всього аграрного комітету.</p>
<p>Пане Ігорю Ростиславовичу, чи почали ви дисциплінарне розслідування згідно листа від 06.04.2021 року?</p>
<p>Друге. Чи понесе дисциплінарну відповідальність голова ДПСС за те, що призначав людей, яких затримують на хабарі через два місяці після призначення? Приклад Миколаївської області. Чи завершилось розслідування щодо бездіяльності голови ДПСС, що призвело до загибелі великої кількості червонокнижних птахів в Херсонській області, від чого збитки оцінені понад 3 мільйони гривень? Також мій виступ прошу зарахувати як запит.</p>
<p>Дякую.</p>
<p></p>
<p>11:07:01</p>
<p>ПЕТРАШКО І.Р.</p>
<p>Дякую за запитання.</p>
<p>Дійсно, звернення ми отримали. Зараз воно проходить процес опрацювання. І всі відповіді, які ви задали, ми дуже серйозно до них ставимось, і буде надано в офіційному порядку в найближчий час.<b> </b></p>
<p align=center></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>11:07:24</p>
<p>ГОЛОВУЮЧИЙ. Зінкевич Яна Вадимівна.</p>
<p></p>
<p>11:07:26</p>
<p>ЗІНКЕВИЧ Я.В.</p>
<p>Прошу передати слово Володимиру Ар'єву.</p>
<p></p>
<p>11:07:32</p>
<p>АР’ЄВ В.І.</p>
<p>Вже рік як йде пандемія, і можна було би хоч трошки подумати про те, що проблеми з киснем можуть виникнути. Зокрема, є регіони, біля яких немає виробництва кисню. І в деяких регіонах із киснем сталися великі проблеми, зокрема на Хмельниччині, так, що місцеві провладні депутати потім якось десь по своїм зв'язкам щось діставали, а потім піарилися на цьому. Але системи немає. Тим не менш, уряд ухвалює Постанову № 333 про те, що виділяються із субвенцій місцевим владам гроші на закупівлю концентраторів.</p>
<p>У мене два питання. Перше. Рік тому подумати про те, що, можливо, кисень треба виробляти, не можна було?</p>
<p>І друге питання. Хто, за якими цінами буде продавати за державні кошти концентратори? Тому що, за наявною інформацією, після постанови уряду ціни…</p>
<p></p>
<p>11:08:50</p>
<p>СТЕПАНОВ М.В.</p>
<p>Перше – те, що стосується проблем на Хмельниччині, про які ви сказали. Це питання, проблема на Хмельниччині, виникло в зв'язку з тим, що виникла проблема на Львівському хімічному заводі, в якому просто зламався один із агрегатів. Достатньо в терміновому порядку Міністерство охорони здоров'я зробило перерозподіл кисню, а це саме мова йде про рідкий кисень в цих лікарнях, з Дніпропетровської області, з інших областей спочатку 2 тонни, потім ще 20 тонн кисню, які були привезені.</p>
<p>У нас немає жодного прикладу в Україні, жодного, в якому б у нас якась лікарня залишилась без кисню, жодного. Так, у нас зараз різко виросло саме постачання кисню. Але, в той же самий випадок, ми знаходимо можливість вирішувати це питання, в тому числі додатково сертифікуючи підприємства на виготовлення медичного кисню.</p>
<p>Наступне: щодо концентраторів. Я вже відповідав на це питання, ну, вам, мабуть, було нецікаво. Ці концентратори, які виділені кошти на закупівлю цих концентраторів, вони підуть в якості субвенції безпосередньо в регіони для того, щоб вони закупили концентратори для первинного рівня. Що це означає? Що у нас є, особливо зараз, з постковідним синдромом велика кількість людей, які потребують іноді кисневої підтримки саме в амбулаторних умовах, тобто в домашніх умовах. Саме для цього і робиться закупівля цих концентраторів, щоб був обмінний фонд в сімейних наших лікарів. Я вже відповідав на це запитання.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, "година запитань до Уряду" завершена. Давайте подякуємо колегам, побажаємо успіхів у роботі.</p>
<p>Відповідно до статті 25 Регламенту Верховної Ради України, переходимо до оголошення запитів. Будь ласка, запросіть народних депутатів. Буде 8 запитів, якщо не помиляюся, до Президента України, вони потребують голосування.</p>
<p>Поки заходять народні депутати, Руслан Олексійович, два оголошення зробіть, будь ласка.</p>
<p></p>
<p>11:11:23</p>
<p>СТЕФАНЧУК Р.О.</p>
<p>Шановні колеги, відповідно до статті 60 прим. Регламенту Верховної Ради України повідомляю про створення у Верховній Раді України дев'ятого скликання міжфракційного депутатського об'єднання "Державна податкова служба України, Державна митна служба України та Бюро економічної безпеки – без корупції". Головою цього об'єднання обраного народного депутата України Леонова Олексія Олександровича.</p>
<p>Ще одне міжфракційне депутатське об'єднання - "За встановлення та законодавче забезпечення музичної індустрії України". Співголовами цього об'єднання обрано народних депутатів України Ткаченка Максима Миколайовича та Задорожнього Миколу Миколайовича.</p>
<p>Вітаю колег з міжфракційними об'єднаннями.</p>
<p></p>
<p>11:12:00</p>
<p>ГОЛОВУЮЧИЙ. Олена Костянтинівна Кондратюк.</p>
<p align=center></p>
<p align=center>Веде засідання заступник Голови Верховної Ради України</p>
<p align=center>КОНДРАТЮК О.К.</p>
<p align=center></p>
<p>11:12:07</p>
<p>ГОЛОВУЮЧА. Доброго дня, шановні колеги. Поки ви займаєте всі свої робочі місця і готуєтеся до голосування.<b> </b></p>
<p>Протягом пленарного тижня внесено 121 депутатський запит з них: до Президента України – 9 депутатських запитів, до органів Верховної Ради – 2, до Кабінету Міністрів України – 57, до керівників інших органів державної влади – 42, до керівників підприємств, установ і організацій, розташованих на території України, незалежно від їх підпорядкування і форм власності – 11.</p>
<p>На прохання народних депутатів (Горбенка, Ткаченка та інших. Всього 5 народних депутатів) їхні депутатські запити сьогодні ми не зачитуємо, а переходимо до запитів, які надійшли від вас до Президента України.</p>
<p>Отже, можемо приготуватися до голосування.</p>
<p>Ставиться на відкрите поіменне голосування підтримка запиту Олександра Сухова до Президента України щодо зобов'язання керівника Луганської обласної військово-цивільної адміністрації Гайдая С.В. виділити кошти субвенції з державного бюджету на завершення виконання робіт по об'єкту "капітальний ремонт приміщень першого поверху терапевтичного корпусу Рубіжанської міської центральної лікарні для розміщення відділення екстреної медичної допомоги".</p>
<p>Готові голосувати? Прошу голосувати.</p>
<p></p>
<p>11:13:50</p>
<p>За-219</p>
<p>Рішення прийнято.</p>
<p>Ставиться на голосування рішення про направлення попередньо підтриманого депутатського запиту до Президента України.</p>
<p>Прошу голосувати.</p>
<p></p>
<p>11:14:15</p>
<p>За-218</p>
<p>Рішення не прийнято.</p>
<p>Ставиться на відкрите поіменне голосування підтримка запиту Миколи Задорожнього <a name=s1></a>до Президента України щодо нагородження Максима Ридзанича званням Героя України (посмертно).</p>
<p>Прошу голосувати.<b> </b></p>
<p></p>
<p>11:14:46</p>
<p>За-240</p>
<p>Рішення прийнято.</p>
<p>Колеги, а можна трошки тихіше, щоб ви не кричали, кого запит, народного депутата. Ну, мене не чути, тому що вас дуже сильно чути. Дякую.</p>
<p>Ставиться на голосування рішення про направлення попередньо підтриманого депутатського запиту до Президента України. Нагадую, це запит Миколи Задорожнього. Прошу голосувати.</p>
<p></p>
<p>11:15:24</p>
<p>За-246</p>
<p>Рішення прийнято.</p>
<p>Ставиться на відкрите поіменне голосування підтримка запиту групи народних депутатів (Копитіна, Бакумова та інших. Всього 9 народних депутатів) до Президента України щодо здійснення заходів з виведення з кризи Харківського державного авіаційного виробничого підприємства. Прошу голосувати.</p>
<p></p>
<p>11:15:59</p>
<p>За-269</p>
<p>Рішення прийнято.</p>
<p>Ставиться на голосування рішення про направлення попередньо підтриманого депутатського запиту до Президента України. Прошу голосувати.</p>
<p></p>
<p>11:16:24</p>
<p>За-265</p>
<p>Рішення прийнято.</p>
<p>Ставиться на відкрите поіменне голосування підтримка запиту Анатолія Остапенка до Президента України щодо складу Консультативної ради з питань забезпечення прав і свобод захисників України. Прошу голосувати.</p>
<p></p>
<p>11:16:57</p>
<p>За-253</p>
<p>Рішення прийнято.</p>
<p>Ставиться на відкрите поіменне голосування підтримка запиту групи народних депутатів (Королевської, Солода та інших. Всього 4 депутатів) до Президента України щодо виконання рішень Конституційного Суду України, якими поновлено порушені права громадян у сфері соціального захисту населення. Прошу голосувати.</p>
<p>Шановні колеги, вибачте. Ставиться на голосування рішення про направлення попередньо підтриманого депутатського запиту Анатолія Остапенка до Президента України. Нам треба набрати 226. Прошу голосувати.</p>
<p></p>
<p>11:18:10</p>
<p>За-255</p>
<p>Рішення прийнято.</p>
<p>Наступний депутатський запит. Ставиться на відкрите поіменне голосування підтримка запиту групи народних депутатів (Королевської, Солода та інших. Всього 4 депутатів) до Президента України щодо виконання рішень Конституційного Суду України, якими поновлено порушені права громадян у сфері соціального захисту населення. Прошу голосувати.</p>
<p></p>
<p>11:18:48</p>
<p>За-164</p>
<p>Рішення прийнято.</p>
<p>Ставиться на голосування рішення про направлення попередньо підтриманого депутатського запиту до Президента України. Прошу голосувати.</p>
<p></p>
<p>11:19:11</p>
<p>За-152</p>
<p>Рішення не прийнято.</p>
<p>Наступний депутатський запит. Ставиться на поіменне голосування підтримка запиту Романа Іванісова до Президента України стосовно незадовільного екологічного стану у селищі міського типу Клевань Рівненського району Рівненської області. Прошу голосувати.</p>
<p></p>
<p>11:19:47</p>
<p>За-233</p>
<p>Рішення прийнято.</p>
<p>Ставиться на голосування рішення про направлення попередньо підтриманого депутатського запиту до Президента України.</p>
<p>Прошу голосувати.</p>
<p></p>
<p>11:20:12</p>
<p>За-229</p>
<p>Рішення прийнято.</p>
<p>Ставиться на відкрите поіменне голосування підтримка запиту Романа Лозинського до Президента України щодо припинення громадянства Аксьонова Андрія Анатолійовича.</p>
<p>Прошу голосувати.</p>
<p></p>
<p>11:20:43</p>
<p>За-204</p>
<p>Рішення прийнято.</p>
<p>Ставиться на голосування рішення про направлення попередньо підтриманого депутатського запиту до Президента України.</p>
<p>Прошу голосувати.</p>
<p></p>
<p>11:21:09</p>
<p>За-203</p>
<p>Рішення не прийнято.</p>
<p>Ставиться на відрите поіменне голосування підтримка запиту групи народних депутатів (Лозинського, Кравчук та інших. Всього 42 народних депутати) до Президента України щодо присвоєння звання Герой України (посмертно) бійцю "Айдару", волонтеру, фотокореспонденту та пластуну Віктору Гурняку.</p>
<p>Прошу голосувати.</p>
<p></p>
<p>11:21:50</p>
<p>За-252</p>
<p>Рішення прийнято.</p>
<p>Ставиться на голосування рішення про направлення попередньо підтриманого депутатського запиту до Президента України.</p>
<p>Прошу голосувати, визначатись.<b> </b></p>
<p></p>
<p>11:22:15</p>
<p>За-257</p>
<p>Рішення прийнято.</p>
<p>Вітаю, колеги. Це всі запити, які нам потрібно голосувати. Далі я переходжу до зачитування ваших депутатських запитів, шановні колеги.</p>
<p></p>
<p>11:23:09</p>
<p>ГОЛОВУЮЧА. Отже, депутатські запити.</p>
<p>Арсенія Пушкаренка до Київської міської державної адміністрації щодо вжиття невідкладних заходів для завершення реконструкції стадіону "Старт" у місті Києві.</p>
<p>Костянтина Бондарєва до голови Об'єднання співвласників багатоквартирного будинку "Червонозоряний, 4-В", голови Об'єднання співвласників багатоквартирного будинку "Червонозоряний, 4-Г" щодо витребування документів трудового характеру.</p>
<p>Костянтина Бондарєва до Товариства з обмеженою відповідальністю "Бюро технічної інвентаризації оформлення землі та нерухомості", Інституту державного управління та наукових досліджень з цивільного захисту щодо захисту порушених прав та витребування технічної документації.</p>
<p>Групи народних депутатів (Ткаченка, Шинкаренка та інших. Всього 4 депутатів) до Кабінету Міністрів України щодо забезпечення фінансування будівництва загальноосвітнього навчального закладу.</p>
<p>Групи народних депутатів (Ткаченка, Шинкаренка та інших. Всього 4 депутатів) до Комітету Верховної Ради України з питань гуманітарної та інформаційної політики стосовно необхідності всебічного розгляду звернення Одеської міської ради щодо удосконалення законодавства у сфері зовнішньої реклами.</p>
<p>Групи народних депутатів (Ткаченка, Шинкаренка та інших. Всього 4 депутатів) до Київської міської державної адміністрації щодо вжиття дієвих заходів для належного надання мешканцям послуг у сфері житлово-комунального господарства.</p>
<p>Групи народних депутатів (Ткаченка, Шинкаренка та інших. Всього 4 депутатів) до Державної служби України з питань безпечності харчових продуктів та захисту споживачів щодо порушення допустимих санітарних норм.</p>
<p>Групи народних депутатів (Ткаченка, Шинкаренка та інших. Всього 4 депутатів) до Офісу Генерального прокурора щодо неналежного проведення досудового розслідування у кримінальному провадженні.</p>
<p>Групи народних депутатів (Ткаченка, Шинкаренка та інших. Всього 4) до Кабінету Міністрів України щодо вжиття ефективних та дієвих заходів для виплати пенсійного забезпечення відповідно до вимог Закону України "Про пенсійне забезпечення осіб, звільнених з військової служби, та деяких інших осіб".</p>
<p>Групи народних депутатів (Ткаченка, Шинкаренка та інших) до Кабінету Міністрів України щодо вжиття дієвих заходів для забезпечення виплати заробітної плати педагогічним працівникам.</p>
<p>Групи народних депутатів (Ткаченка, Шинкаренка та інших. Всього 4 депутатів) до Кабінету Міністрів України щодо вжиття ефективних дієвих заходів для виконання судових рішень про виплату соціальної допомоги, передбаченої Законом України "Про статус ветеранів війни, гарантії їх соціального захисту".</p>
<p>Групи народних депутатів (Ткаченка, Шинкаренка та інших. Всього 4 депутатів) до Товариства з обмеженою відповідальністю "Оператор газотранспортної системи України" щодо газифікації населених пунктів Болградського, Білгород-Дністровського та Ізмаїльського районів Одеської області.</p>
<p>Сергія Нагорняка до Прем'єр-міністра України щодо необхідності усунення наслідків зловживань у сфері енергетики, пов'язаних із діяльністю ТОВ "УКРВУГЛЕЗБАГАЧЕННЯ ГРУП".</p>
<p>Миколи Задорожнього до Міністра оборони України стосовно нагородження Максима Ридзанича званням Героя України (посмертно).</p>
<p>Олександра Юрченка до Голови Національної поліції України, Начальника Головного управління Державної служби України з надзвичайних ситуацій у місті Києві, Постійної комісії з питань техногенно-екологічної безпеки та надзвичайних ситуацій виконавчого органу Київської міської ради (Київської міської державної адміністрації) щодо перешкоджання діяльності народного депутата України Юрченка О. М. та створенню штучних перешкод під час проведення спільної перевірки з ДСНС України стану протипожежної безпеки на провулку Ясинуватському 10, 11 в Голосіївському районі міста Києва.</p>
<p>Максима Березіна до Прем'єр-міністра України щодо збільшення виплат матеріальної допомоги та покращення соціальної підтримки громадян, постраждалих внаслідок ліквідації наслідків аварії на Чорнобильській АЕС, з метою вшанування подвигу учасників ліквідації наслідків аварії на Чорнобильській АЕС, належного забезпечення соціального захисту постраждалих внаслідок Чорнобильської катастрофи.</p>
<p>Сергія Литвиненка до Голови Фонду державного майна України стосовно надання інформації.</p>
<p>Олега Колєва до Одеського міського голови, голови Одеської обласної державної адміністрації щодо скарг від пацієнтів та волонтерів на організацію та якість надання медичної допомоги в місті Одесі та Одеській області.</p>
<p>Ірини Констанкевич до міністра захисту довкілля та природних ресурсів України, Прем'єр-міністра України щодо належного користування земельними ділянками НПП "Цуманська пуща".</p>
<p>Ірини Констанкевич до Прем'єр-міністра України, Голови Фонду державного майна України щодо передачі об'єкта права державної власності у комунальну власність територіальної громади.</p>
<p>Костянтина Касая до міністра інфраструктури України, Голови Державного агентства автомобільних доріг України щодо неналежного виконання та термінів завершення будівельних робіт під час будівництва автомобільної дороги Н-31 "Об'їзд міста Кобиляки та села Красне".</p>
<p>Олександра Гереги до міністра оборони України щодо реконструкції будівлі №57/22 військового містечка №57 у місті Хмельницький.</p>
<p>Максима Заремського до Прем'єр-міністра України щодо виділення додаткових коштів на завершення будівництва міжнародних пунктів пропуску на території Чернівецької області.</p>
<p>Максима Заремського до Прем'єр-міністра України щодо відновлення мосту в місті Сторожинець Чернівецької області, який було зруйновано під час повені 2010 року.</p>
<p>Максима Заремського до Голови Державної митної служби України щодо пришвидшення процесу відкриття міжнародних пунктів пропуску на території Чернівецької області.</p>
<p>Богдана Торохтія до Голови Державної податкової служби України щодо сплати частини чистого прибутку (доходу) до державного бюджету державними унітарними підприємствами та їх об'єднаннями, які належать до сфери управління Фонду державного майна України.</p>
<p>Тараса Батенка до Прем'єр-міністра України, Генерального директора Акціонерного товариства "Укрпошта" щодо вжиття заходів для збереження робочих місць працівників АТ "Укрпошта" у сільській місцевості та припинення масового скорочення, ліквідації сільських поштових відділень.</p>
<p>Тараса Батенка до виконувача обов'язків Голови Державної архітектурно-будівельної інспекції України щодо введення в експлуатацію об'єкта "Дитяча дошкільна установа в селі Рудники Миколаївського району Львівської області".</p>
<p>Михайла Бондаря до директора регіональної філії "Львівська залізниця" акціонерного товариства "Укрзалізниця", виконуючого обов'язки голови правління акціонерного товариства "Українська залізниця" щодо проблеми відміни окремих маршрутів приміських поїздів через населені пункти Красненської територіальної громади Золочівського району Львівської області.</p>
<p align=center></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>11:30:07</p>
<p>ГОЛОВУЮЧИЙ. Дякую, Олено Костянтинівно. Дякую, шановні колеги.</p>
<p>Пленарне засідання Верховної Ради оголошую закритим. Всім бажаю успішної роботи в комітетах та на округах.<br></p></div>
