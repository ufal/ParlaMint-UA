Стенограма пленарного засідання
19 лютого 2004
<div>
<p align=center>ЗАСІДАННЯ&nbsp;&nbsp; ОДИНАДЦЯТЕ</p>
<p align=center>Сесійний зал Верховної Ради України</p>
<p align=center>19&nbsp;&nbsp; лютого&nbsp; 2004 року, 16.00 година</p>
<p align=center>Веде засідання Голова Верховної Ради України ЛИТВИН В.М.</p>
<p>&nbsp;</p>
<p>ГОЛОВА. Шановні колеги, прошу підготуватися до реєстрації. Прошу народних депутатів заходити до сесійної зали. Ввімкніть систему "Рада".</p>
<p>&nbsp;16:01:19</p>
<p>Зареєструвалося -440</p>
<p>Зареєстровано в сесійній залі 440 народних депутатів. Вечірнє засідання Верховної Ради України оголошую відкритим. Вноситься на розгляд проект Постанови про інформацію Кабінету Міністрів України щодо збереження та цільового використання об'єктів соціального призначення в процесі їх приватизації та післяприватизаційний період. Семенюк Валентина Петрівна - голова спеціальної контрольної комісії - має слово.</p>
<p>&nbsp;</p>
<p>16:01:50</p>
<p>СЕМЕНЮК В.П.</p>
<p>Шановні колеги! Семенюк, фракція Соціалістичної партії.</p>
<p>На ваш розгляд вноситься проект Постанови про інформацію Кабінету Міністрів про стан збереження об'єктів соціального призначення в процесі їх приватизації та цільового їх використання у післяприватизаційний період. Ми його детально обсудили, обговорили на засіданні комісії.</p>
<p>Я прошу, Володимире Михайловичу, поставити його за основу, а після того, як комісії направлять мені відповіді в письмовій формі з урахуванням вчорашнього засідання комісії, яке ми проводили з освітою, ми його доопрацюєм і внесемо до сесійної зали.</p>
<p>Тут всі чітко механізми ми відпрацювали, які документи треба внести, які законодавчі документи потрібно буде нам відпрацювати. І, крім того, ми врахуємо першу частину зауважень Науково-експертного відділу, тобто фактично комісія з цим погоджується. Візьмемо його за основу. А я хочу звернутись до всіх керівників груп і фракцій: ми направили вам листи, щоб ви прислали нам зауваження і пропозиції. Прохання подати їх на наступній неділі.&nbsp; У вас тиждень є для цього часу.</p>
<p>&nbsp;</p>
<p>ГОЛОВА. Шановні колеги, я ставлю на голосування про прийняття за основу проекту Постанови Верховної Ради України про інформацію Кабінету Міністрів України про стан збереження об'єктів соціально-культурного призначення у процесі приватизації та цільового їх використання у післяприватизаційний період. Прошу голосувати.</p>
<p>&nbsp;</p>
<p>СЕМЕНЮК В.П. Прошу підтримати.</p>
<p>&nbsp;</p>
<p>16:03:27</p>
<p>За-316</p>
<p>ГОЛОВА. Рішення прийнято.</p>
<p>&nbsp;</p>
<p>СЕМЕНЮК В.П. Дякую. Керівникам комітетів прошу подати пропозиції. Дякую.</p>
<p>&nbsp;</p>
<p>ГОЛОВА. Оголошується до розгляду проект Закону про внесення змін до Закону України "Про мисливське господарство і полювання" щодо строків. Реєстраційний номер 4194. Перший заступник голови комітету Іван Олександрович Заєць має слово.</p>
<p>&nbsp;</p>
<p>16:03:55</p>
<p>ЗАЄЦЬ І.О.</p>
<p>Шановні народні депутати! Мені кажуть, що не виступай, давайте просто проголосуємо. Я думаю, що це було б найкраще. Але я все-таки кілька слів вам скажу. Я вчора доповідав цей законопроект, зокрема від нашого комітету. І я вас прошу його підтримати.</p>
<p>Про що йде мова? Мова йде про те, щоб заборонити весняне полювання, тобто у березні і квітні місяці на перелітну птицю. І чому його треба заборонити? Я наведу вам лише кілька цифр. Коли вели це полювання, так от поголів'я птиці, чисельність птиці різко скоротилася. Наприклад, гуси. Якщо в 1995 році було по статистиці 730 тисяч гусей, то зараз у 2002 році є 217 тисяч. От, дивіться, скорочення у три рази. Так само ми можемо говорити проти тирюка, так само ми можемо говорити про інших птиць. Якщо ми б розглядали сьогодні питання щодо чисельності звіра, то картина така ж сама, - зменшення у кілька разів</p>
<p>Отже, шановні народні депутати, я звертаюся до вас. Що ми залишимо нашим дітям і внукам, якщо ми не заборонимо весняне полювання? Я не говорю вже про полювання там у літньо-осінній період, але у весняний період його треба заборонити. Комітет&nbsp; за те, щоб ви підтримали цей законопроект. Тут вкралася така редакційна, правку треба внести. Треба перший абзац сформулювати таким чином.</p>
<p>"В абзаці третьому частини першої статті 19 Закону України "Про мисливські господарства та полювання" ("Відомості Верховної Ради України, 2000 рік, № 18, стаття 132) - слова "в березні-квітні" виключити".</p>
<p>Тому я, шановні народні депутати, прошу вас підтримати цей законопроект.</p>
<p>&nbsp;</p>
<p>ГОЛОВА. Зарубінський. Шановні колеги, це обговорення. Будь ласка, мікрофон Зарубінського.</p>
<p>&nbsp;</p>
<p>16:05:59</p>
<p>ЗАРУБІНСЬКИЙ О.О.</p>
<p>Дякую. Шановний Іване Олександровичу. Тут є багато прихильників мисливства. Але є і люди, які вважають, що полювати на диких тварин, на диких качок, які пролетіли 2-3 тисячі кілометрів і після цього вгодованими і в нетверезому стані їх вбивати, це не є гуманним.</p>
<p>Чи не вважаєте ви взагалі, що полювання - це є інстинкт людський, треба його відмінити? Дякую.</p>
<p>&nbsp;</p>
<p>ГОЛОВА. Дякую. Шановні колеги, прошу зняти всі питання.</p>
<p>Ми це його обговорили, зараз іде голосування, вчора ми обговорили цей законопроект. Я ставлю на голосування. З урахуванням пропозицій, висловлених щойно Іваном Зайцем, прийняти за основу законопроект про внесення змін до Закону України "Про мисливське господарство і полювання" щодо строків, реєстраційний номер 4194, за виключенням Зайця, прошу голосувати.</p>
<p>&nbsp;</p>
<p>16:07:05</p>
<p>За-261</p>
<p>Рішення прийнято.</p>
<p>Давайте пропозицію комітету.</p>
<p>&nbsp;</p>
<p>ЗАЄЦЬ І.О. Я пропоную прийняти в цілому, оскільки там немає що додати і немає що відняти, шановні. Прошу.</p>
<p>&nbsp;</p>
<p>ГОЛОВА. Заперечення є? Я не можу, он заперечення є. Хто заперечує, підніміть руку. Будь ласка, Самоплавський.</p>
<p>&nbsp;</p>
<p>16:07:31</p>
<p>САМОПЛАВСЬКИЙ В.І.</p>
<p>Шановний Володимир Михайлович, шановний Іван Олександрович.</p>
<p>Володимир Михайлович, закон потрібний. І він прийнятий давно. Ми говоримо про норму користування. І у нас діючим законодавством&nbsp; це відрегульовано.&nbsp; Полювати чи не полювати своїм наказом вводить голова Державного комітету лісового господарства, а згоду на це дає міністр екології. І якщо міністр екології не погодить весняне полювання, воно не буде проведене. І те, що Іван Олександрович говорив вчора, що 50 років його не було, це, дійсно так. Воно було тільки один раз, коли міністр був Іван Олександровичі і він його підписав. А я був міністром лісу і підписав закон, підписав свій відповідний наказ.</p>
<p>(Ш у м&nbsp;&nbsp; у&nbsp;&nbsp; з а л і)</p>
<p>Якщо б ми з ним це не підписували, його б не було.</p>
<p>Так що сьогодні в залі Верховної Ради говорити, коли полювати на гусей, на зайців, на лисиць... В нас що, немає чим займатися?</p>
<p>&nbsp;</p>
<p>(Ш у м&nbsp;&nbsp; у&nbsp;&nbsp; з а л і)</p>
<p>ГОЛОВА. Дякую.</p>
<p>&nbsp;</p>
<p>ЗАЄЦЬ І.О. Шановний Валерію Івановичу, якщо вас послухати, то Україні не потрібно мати ніякого законодавства. Для того і існує законодавство, щоб ці процеси були врегульовані. Це перше.</p>
<p>По-друге, я звертаюся до вас, народні депутати, якщо ми зараз не проголосуємо в цілому, це буде означати, що в березні почнуться...</p>
<p>&nbsp;</p>
<p>ГОЛОВА. Дякую. Виключіть мікрофон.</p>
<p>Шановні народні депутати, хто заперечує проти того, що ми проголосували в цілому?</p>
<p>Ви заперечуєте? Ні.</p>
<p>(Ш у м&nbsp;&nbsp; у&nbsp;&nbsp; з а л і)</p>
<p>Та ну, послухайте, що ви мене вчите жити!</p>
<p>Я питаю, хто заперечує, підніміть руку? От заперечують, все. Доопрацьовуйте його.</p>
<p>Оголошується до розгляду... переходимо наступного, для включення до порядку денного та прийняття рішення.</p>
<p>Прошу уваги. Проект Закону про реформування Збройних Сил України. Я ставлю на голосування про включення проекту закону про реформування Збройних Сил України до порядку денного сесії.</p>
<p>&nbsp;</p>
<p>16:10:03</p>
<p>За-342</p>
<p>Рішення прийнято.</p>
<p>З процедури Пинзеник Віктор Михайлович.</p>
<p>Який Регламент пропонує комітет?</p>
<p>&nbsp;</p>
<p>16:10:12</p>
<p>ПИНЗЕНИК В.М.</p>
<p>Шановний Володимир Михайлович, шановні народні депутати!</p>
<p>Я хочу звернути вашу увагу, що зараз буде йти мова не про качок і не про зайців - мова йтиме про долю сотень тисяч людей, яких чекає цього року скорочення.</p>
<p>Безумовно, нам треба приймати рішення. Але подивіться на документи, які нам роздані. Вони не збалансовані з точки зору соціального забезпечення, бо у бюджеті не передбачені відповідні суми.</p>
<p>У зв'язку з цим фракція "Наша Україна" пропоную, що ми не розглядали цей закон і голосували сьогодні, давайте його розглянемо окремо, завтра, можливо, вийдемо трошки за більші рамки процедури, з фінансовим обгрунтуванням, бо ми не маємо права напризволяще залишити військових: без перспективи праці, без соціального забезпечення, без житла. Тому прохання. Ми включили його в порядок денний, але розглядати його окремо, за спеціальною процедурою.</p>
<p>&nbsp;</p>
<p>ГОЛОВА. Шановні колеги, шановні народні депутати. Оскільки ми питання зараз включили до розгляду, ми його розглядаємо. Після розгляду питання ми завжди приймаємо рішення. Але це не означає, що ми будемо приймати остаточне рішення. Тим більше голова комітету на засіданні Погоджувальної ради дав інформацію народним депутатам про те, що, очевидно, доведеться йти і на друге читання з цим документом. Тому що ми розглянемо, буде ваша воля - ми приймемо за основу, а потім будемо його допрацьовувати. Будь ласка, Юрій Луценко.</p>
<p>&nbsp;</p>
<p>16:11:44</p>
<p>ЛУЦЕНКО Ю.В.</p>
<p>Луценко, Соціалістична фракція.</p>
<p>Шановні народні депутати, як відомо, військову реформу можна проводити правильно, можна проводити неправильно, а можна проводити так, як пропонує Президент Кучма: провести її без забезпечення бюджету, провести її, чохом викинувши десятки тисяч людей на вулиці без квартир, відповідного соціального забезпечення і перспектив у майбутньому.</p>
<p>Наша фракція категорично відкидає сьогодні протягування цього закону з кондачка, бо навіть назва цього закону не відповідає його наповненню. Закон абсолютно не передбачає механізми скорочення, як це вимагається в нормальній, правовій, соціальній державі. Ми категорично наполягаємо на перенесенні розгляду цього питання після доопрацювання і комітетом, і міністерством.</p>
<p>&nbsp;</p>
<p>ГОЛОВА. Андрій Шкіль, будь ласка.</p>
<p>&nbsp;</p>
<p>16:12:37</p>
<p>ШКІЛЬ А.В.</p>
<p>Дякую, Володимире Михайловичу.</p>
<p>Я хочу, в першу чергу, наголосити на тому, що ми підтримали, внесли в порядок денний - і на цьому треба було&nbsp; відкласти, тому що четвер це не той день, коли ми можемо приділити увагу такому важливому закону. На нас тиснуть і інші закони, які треба голосувати і приймати.</p>
<p>Друге, скорочення. Тут треба, взагалі, розглянути питання - скорочувати чи ні. Якщо Україна здатна утримувати 600 тис.працівників міліції, 600 тис.міліціонерів, то чому вона не може утримувати 300 тис.армії? Я ще раз кажу, армія - це дуже тонка матерія. Це люди, це обороноздатність держави, це захист цієї держави від ворогів, яких є предостатньо у нас.</p>
<p>Тому я наголошую і фракція Блоку Юлії Тимошенко, наголошую на цьому, що треба відкласти цей закон, не розглядати його зараз дуже швидко, бо це нагадує лобіювання. Лобіювання в даній ситуації, коли йдеться про людське життя, про обороноздатність держави неприпустимо. Дякую.</p>
<p>&nbsp;</p>
<p>ГОЛОВА.Народний депутат Співачук, фракція соціалістів і переходимо до розгляду питання.</p>
<p>&nbsp;</p>
<p>16:13:44</p>
<p>СПІВАЧУК В.Л.</p>
<p>Фракція соціалістичної партії України, Хмельниччина.</p>
<p>Я вважаю, що цей закон сьогодні не можна розглядати по суті, оскільки реформування Збройних Сил України, це надзвичайно серйозне питання, як з приводу національної безпеки, так і з приводу або з точки зору соціальної захищеності тих людей, які сьогодні викидаються на вулицю. В проекті закону практично немає гарантій для сотень тисяч людей, котрі присвятили себе військовій справі, котрі присвятили себе захисту вітчизни. І саме тому, розглядати цей закон сьогодні, на мій погляд, не можна. Дякую.</p>
<p>&nbsp;</p>
<p>ГОЛОВА.Шановні народні депутати, Сулковський, будь ласка.</p>
<p>&nbsp;</p>
<p>16:15:01</p>
<p>СУЛКОВСЬКИЙ П.Г.</p>
<p>Шановний Володимире Михайловичу, шановні народні депутати, це питання включено на сьогодні в порядок денний з&nbsp; самого ранку, Володимире Михайловичу, і міністр, ми дивимося, і заступники чекають доповісти це питання сьогодні. І тому відкладати його просто неможливо. Правильна ваша була пропозиція: коротко&nbsp; сьогодні заслухати, прийняти&nbsp; його за основу і до другого читання ми тоді приділимо більше уваги, обговоримо всі ті&nbsp; проблемні питання, які будуть стояти&nbsp; перед прийняттям за цей закон у цілому. Тому прошу приступити до о обговорення і прийняття за основу даного проекту.</p>
<p>&nbsp;</p>
<p>ГОЛОВА. Дякую.</p>
<p>Шановні народні депутати! Комітет пропонує такий регламент. Прошу уваги. Для доповіді міністра оборони - 15 хвилин, запитання і відповіді - 5 хвилин, співдоповідь - 10 хвилини, відповіді на запитання - 5 хвилин, протягом 15 хвилин обговорення, всього 50 хвилин. Немає заперечень?</p>
<p>Прошу Євгена Кириловича, міністра оборони до доповіді.</p>
<p>&nbsp;</p>
<p>МАРЧУК Є.К.</p>
<p>Шановний Володимире Михайловичу! Шановні народні депутати! Для того, щоб з'ясувати чому необхідно вже сьогодні у цьому році розпочати&nbsp; радикальну реформу Збройних сил України, треба сказати правду про дійсний стан&nbsp; справ у самих Збройних силах України.</p>
<p>А правда тут така. В результаті&nbsp; довготривалого хронічного недофінансування Збройних сил і практична відсутність фінансування на науково-дослідні і дослідно-конструкторські роботи закупівля озброєння та військової техніки все це призвело до катастрофічного стану у військовій науці, перш за все у&nbsp; науково-дослідній сфері і військово-промисловому комплексі. Навіть у бюджеті 2004 року, найбільшим&nbsp;&nbsp; у бюджеті за роки незалежності, на науково-дослідні і дослідно-конструкторські роботи виділяється менше 1 відсотка, на закупівлю озброєння і техніки також менше відсотка, на речове майно 0,3 відсотка. Тобто сьогодні 80 відсотків нашого бюджету йде на утримання Збройних сил.</p>
<p>Це бюджет проїдання і бюджет деградації Збройних Сил України. Сьогодні грошове утримання військовослужбовців порівняно з іншими військовими формуваннями нижче на 30 відсотків. Зарплата цивільного персоналу Збройних Сил України, а це 90 тисяч чоловік, в два рази нижче середньостатистичної зарплати по Україні. 86 відсотків працівників Збройних Сил України отримують зарплату нижче встановленого законом прожиткового мінімуму, тобто знаходяться практично на межі бідності. На медичне обслуговування в бюджеті тільки 32 відсотки від нормальних потреб, в минулому році було 16 відсотків. На пальне - 35 відсотків, а авіаційного газу всього на всього - 2 відсотки від нормальних потреб. Переважна більшість технічно-складних комплексів та зразків озброєння Збройних Сил України вже вичерпали свій ресурс або він закінчується у 2004-2005 роках. Поточне забезпечення життєдіяльності Збройних Сил України здійснюється практично з коліс, військові запаси по тилу складають біля 35 відсотків і стрімко зменшуються. Офіцери, прапорщики, військовослужбовці військової служби за контрактом до дивізії включно забезпечуються тільки польовою формою одягу. Щорічно Україна&nbsp; втрачає 9 відсотків свого бойового потенціалу.</p>
<p>За останні декілька років всі європейські країни прийшли до усвідомлення того, що не чисельність Збройних Сил визначає їх бойову могутність, а рівень їх оснащеності сучасною зброєю, новітніми засобами управління, розвідки, навченості особового складу. Саме тому майже всі наші сусіди проходять через радикальне реформування своїх збройних сил.</p>
<p>Показовою є оприлюднена зовсім недавно, декілька тижнів тому, програма реформування Збройних Сил Німеччини у найближчі декілька років, де бойові частини будуть мати чисельність всього 90 тис. військовослужбовців і біля 150 тис. - це частини забезпечення.</p>
<p>Проект закону, який ми сьогодні розглядаємо, розроблено за рішенням Державної комісії з реформування та розвитку Збройних Сил України, Ради національної безпеки і відповідно до указу Президента України та з метою законодавчого забезпечення стратегічного курсу нашої держави на створення мобільної сучасної армії, здатної виконувати завдання з оборони України, захисту її суверенітету, територіальної цілісності і недоторканості та адекватної економічним можливостям держави.</p>
<p>Досвід передових країн Європи свідчить. що збалансувати структуру бюджету можливо лише за рахунок структурної перебудови Збройних Сил, рішучого виведення з їх бойового складу надлишкового озброєння та військової техніки, позбавлення від непотрібних об'єктів інфраструктури. Це - загальносвітова тенденція.</p>
<p>Практично всі держави перейшли тривидову структуру, відбувається загальне скорочення Збройних Сил з наданням пріоритету розвитку сил швидкого реагування, якісному переозброєнню та переходу до професійної системи комплектування.</p>
<p>Широкомасштабні перетворення, які мають бути здійснені, а саме: модернізація структур Збройних Сил, подальша оптимізація їх чисельності, удосконалення системи комплектування, переоснащення озброєння - вимагають комплексного розв'язання законодавчих, оборонних, соціально-економічних, науково-технічних, економічних і інших проблем.</p>
<p>Даний проект закону встановлює правові основи приведення структури і чисельності Збройних Сил у відповідність з новими завданнями та забезпечення належного соціального захисту військовослужбовців і членів їх сімей. Таким чином хочеться підкреслити особливо зазначений законопроект має комплексний характер і охоплює як питання реформування Збройних сил, так і найважливіші напрямки соціального захисту. Саме такий підхід уряд вважає найбільш прийнятним, оскільки він враховує всю складність процесу реформування та сучасний соціально-психологічний стан у військовому середовищі.</p>
<p>До кінця 2005 року передбачається перехід до тривидової структури Збройних сил за рахунок інтеграції військ протиповітряної оборони і військово-повітряних сил в єдиний вид - повітряні сил. А також розформування управління одного оперативного командування, зниження головних командувань видів Збройних сил України та оперативних командувань, переформування управлінь авіаційних корпусів та корпусів ППО у повітряні командування, розформування близько 150 високовитратних військових структур, з яких 20 відсотків припадає на бойові та 80 на технічного і тилового забезпечення. Це ті частити і з'єднання, які за станом озброєння та військової техніки майна втратили свій бойовий потенціал. А їх утримання призводить до витрачання державних коштів, що гальмує подальший розвиток Збройних сил. Якщо взяти загальну чисельність їх особового складу, то вона є 155 тисяч чоловік, у тому числі 49 тисяч працівників.</p>
<p>Сплановано скорочення органів військового управління з'єднань та військових частин, у тому числі управління оперативних командувань - одне, управлінь корпусів - п'ять, управлінь дивізій і за їх рівнем - п'ять, і бригад - 24, полків - 17. При цьому за рахунок переходу до тривидової структури та скорочення проміжних ланок значно підвищиться ефективність управління і здешевить майже на 40 відсотків вартість утримання нового виду. Слід зазначити, що скорочення Збройних сил ніяким чином не призведе до зниження їх бойового потенціалу. Це досягатиметься за рахунок збільшення у складі з'єднання частин постійної бойової готовності та розвитку функціональних структур насамперед об'єднаних сил швидкого реагування. Крім того, бойовий склад, який складатиме основу Збройних сил у 2005 року вже зараз укомплектований найбільш боєздатним озброєнням та військовою технікою,&nbsp; те, що є сьогодні в Збройних Силах.</p>
<p>На кінець 2005 року&nbsp; у Збройних Силах України буде командувань і видів Збройних Сил - три, командувань видів; оперативних командувань - два; армійських корпусів - три; ескадра - одна; повітряних командувань - два; у складі сухопутних військ: бригад - 19, полків - 45; у складі повітряних сил: авіаційних бригад - 9, із них 6 бойових, зенітних ракетних полків&nbsp; - 16.</p>
<p>Основних зразків озброєння та військової техніки: танків буде 880, а не три з половиною тисячі, як зараз; бойових броньованих машин - 2750, це майже половина того, що сьогодні утримується; зенітно-ракетних комплексів - біля 400, і так далі.</p>
<p>Зволікання з оптимізацією бойового та чисельного складу Збройних Сил і в&nbsp; подальшому буде впливати на рівень їх підготовки до збільшення технологічної прірви, перетворення озброєння та військової техніки на металобрухт, та не вирішать розв'язання соціальних проблем військовослужбовців і членів їх сімей. А саме головне - буде втрачено час. Тому наша спільна мета - забезпечити повноцінне функціонування Збройних Сил як основного суб'єкта воєнної організації держави.</p>
<p>Таким чином, сплановані заходи щодо оптимізації бойового та чисельного складу, уникнення нераціонального витрачання Збройними Силами коштів дадуть змогу зупинити практику неефективного витрачання фінансових ресурсів, у тому числі на утримання непотрібного майна та інфраструктури і започаткувати процес щодо набуття Збройними Силами рис, притаманних провідним європейським державам.</p>
<p>Це тільки окремі аргументи і параметри необхідності реформування Збройних Сил. Детально вони та інші викладені у Програмі реформування Збройних Сил України, яка розглянути і схвалена Державною комісією з питань реформування Збройних Сил, яку очолює Прем'єр-міністр України і розглянута Радою національної безпеки і оборони.</p>
<p>Тепер найболючіше. Оскільки подібного реформування ні за масштабами, ні за своїм значенням Збройні Сили України&nbsp; ще не переживали, надзвичайно важливого, принципового значення набуває завдання розв'язання найгостріших соціальних проблем. Серед них подальше працевлаштування звільнених, їх адаптація до цивільного життя, пенсійне забезпечення, вирішення житлових проблем.</p>
<p>Зверну особливу увагу вашу на основні положення п'ятої статті, схвалення якої Верховною радою очікують усі військовослужбовці. Нею передбачається здійснювати розрахунок пенсії, виходячи з місячного грошового забезпечення на день звільнення.</p>
<p>Що це дає військовослужбовцю? Насамперед, обчислення пенсій за такими видами грошового забезпечення, як оклад за останньою посадою, оклад за військове звання, процентні надбавки за вислугу років, за вчене звання та науковий ступінь, кваліфікацію та умови служби, які зараз здійснюються у максимальних розмірах відповідно до указу Президента.&nbsp; В кінцевому варіанті це дозволить призначити пенсії звільненим військовослужбовцям у розмірах на 30 відсотків більше.</p>
<p>Пропонується також створити додаткові умови для набуття права на пенсію і тим військовослужбовцям, у яких до отримання пенсії за вислугу років залишилося менше, ніж 6 місяців. Вони будуть утримуватися за штатом впродовж цього періоду для того, щоб гарантії пенсійного забезпечення були реалізовані.</p>
<p>Законопроект передбачає підвищений рівень соціального захисту і тим військовослужбовцям, які не матимуть права на пенсію і потребуватимуть подальшого працевлаштування. Вони зможуть отримувати, окрім тих шести місяців вони зможуть отримувати протягом періоду працевлаштування до шести місяців матеріальну допомогу, а в разі реєстрації в Державній службі зайнятості допомогу по безробіттю без урахувань обмежень, які сьогодні існують відповідно до норм чинного законодавства.</p>
<p>Реформування не обійде і військові навчальні заклади, тому в законопроекті передбачається надання можливості подальшого навчання курсантів в інших навчальних закладає держави за рахунок держави, і такі документи разом з Міністерством освіти вже підготовлені.</p>
<p>Пропонується встановити додаткові гарантії щодо забезпечення житлом. У 2004 році очікується звільнення восьми тисяч 740 офіцерів та прапорщиків, які мають право на отримання житла, і у 2005-му - 10 тисяч 986 осіб, тобто на два роки це 19 з половиною тисяч.</p>
<p>Держбюджетом цього року на вирішення житлових проблем військовослужбовців передбачено 304 мільйони гривень. Крім того є ще дебіторська заборгованість перед Міністерством оборони, яка була біля десь 248 мільйонів гривень. В результаті вжитих заходів 60 вдалося відвоювати, і ще є такий ресурс в обсязі більше 200 мільйонів гривень в якості дебіторської заборгованості. Крім того є додатковий ресурс у вигляді земельних ділянок Міністерства оборони. По наших розрахунках він може дати додатково ще біля двох тисяч квартир, але в цьому буде потребуватися підтримка парламенту.</p>
<p>Реалізація норм законопроекту разом із діючими нормами Закону України "Про соціальний і правових захист військовослужбовців та членів їх сімей" забезпечить відповідний рівень захисту військовослужбовців.</p>
<p>Для прикладу. Військовослужбовець з військовим званням полковника при звільненні з посади старшого офіцера та з вислугою військової служби 25 календарних років отримає за нормами цього законопроекту пенсію в розмірі тисячу 545 гривень та вихідну грошову допомогу у розмірі 29 тисяч 725 гривень, а в разі зміни місця проживання отримає також відповідну допомогу на переїзд та перевезення багажу на себе та членів сім'ї.</p>
<p>Шановні народні депутати, фінансові ресурси, які передбачені Державним бюджетом України на цей рік забезпечують в основному можливість розпочати реформу Збройних сил, щоб призупинити модель руйнації і деградації. У 2006 році в результаті реформи 2004-2005 року виведення організмів військових, які я вже говорив, які втратили свій бойовий потенціал, а також скорочення чисельності Збройних сил - це дасть економію біля 500 мільйонів гривень, по розрахунках, які вже можна буде пустити на розвиток Збройних Сил. Такої суми не було ніколи за роки незалежності.</p>
<p>Вчора, на засіданні державного комітету оборони і державної безпеки, відбулося детальне обговорення цього законопроекту, висловлено багато слушних зауважень, в тому числі щодо назви. Вони будуть безумовно всі враховані, є позитивний висновок експертний відповідно апарату. І просив би вас, шановні народні депутати, підтримати цей законопроект. Дякую за увагу!</p>
<p>&nbsp;</p>
<p>ГОЛОВА.Запишіться на запитання, шановні колеги. На табло прізвища народних депутатів, що записалися. Василь Калінчук, фракція Аграрної партії України. Микола Нощенко буде наступним ставити питання.</p>
<p>&nbsp;</p>
<p>16:32:38</p>
<p>КАЛІНЧУК В.А. Дякую, Володимире Михайловичу.</p>
<p>Вельмишановний Євген Кирилович, сама ідея скорочення Збройних Сил України, я думаю, що в цьому залі підтримується всіма. Але в мене до вас є така запитання. Хоча ви і сказали, що в основному фінансування на 2004 рік забезпечується. Але, якщо почитати вашу пояснювальну записку, ви пишете, що на 2004 рік потрібно 690 млн.380 тис.грн. В той же час, законом "Про Державний бюджет" передбачається тільки в розмірі 368 млн., тобто майже тільки половина. А що ж ми будемо робити, на території мого округу дві величезні військові частини, що робити з тими людьми, які скоротяться? Як ми їх будемо працевлаштовувати, як ми будемо, взагалі, облаштовувати?</p>
<p>Тому, шановний Євгене Кириловичу, я хотів би почути, як це пов'язується з Державним бюджетом на 2004 рік? Дякую вам.</p>
<p>&nbsp;</p>
<p>МАРЧУК Є.К. Дякую.</p>
<p>Перш за все, що стосується пояснювальної записки, вона була підготовлена тоді, коли аргументація викладалася по першому варіанту нашого бюджетного запиту, де було 6,4 млрд., після прийняття бюджету в обсязі 4,93 млрд. Ці аргументи оновлені і на сьогодні вони складають такі величини.</p>
<p>В цілому, на всі потреби, які пов’язані з реформуванням, сьогодні в бюджеті в тому, який вами затверджений, є біля 700 млн. Зокрема, виплата вихідної допомоги при звільненні - 410 мільйонів,&nbsp; виплата грошової допомоги під час працевлаштування -&nbsp; 69 мільйонів, підйомна допомога при&nbsp; переміщенні - 14,2, оплата відряджень - 6, забезпечення&nbsp; житлом - 304, я вже сказав, і так далі.</p>
<p>Ми розуміємо, що є ще резерви для того, щоб підсилити соціальні гарантії, і такі пропозиції нам відомі. Ми&nbsp; їх гаряче підтримуємо, ясна річ, при відповідних розрахунках урядових.</p>
<p>З другого боку,&nbsp; те що&nbsp; стосується працевлаштування. МИ добре сьогодні вивчили і знаємо ринок праці. Сьогодні у нас є співпраця із національним центром зайнятості, з Міністерством праці і соціальної політики, а також з Міністерством сім'ї та молоді. Підготовлені відповідні угоди, проведена відповідна підготовка, і після прийняття цього&nbsp; законопроекту ми запускаємося в реалізацію. А що це значить, ви знаєте. На ринку праці є позитивні тенденції. Вони ще невеликі, але разом позитивні. Кількість безробітних скорочується, кількість робочих місць потроху збільшується. Але дійсно це важка, кропітка робота. Для того і підготовлені відповідні документи, які передбачають індивідуальну роботу з кожним військовослужбовцем при попередньому вивченні стану справ у частині, яка буде розформовуватися. Не&nbsp; на той момент, коли це підійшло, а за рік, за півтора до того. Тобто, якщо військова частина буде розформовуватися у жовтні 2005 року, то це не значить, що у жовтні почнеться робота з цією частиною. Буде підготовчий період, який дозволить розв'язати багато&nbsp; питань. Дякую.</p>
<p>&nbsp;</p>
<p>ГОЛОВА. Микола Нощенко,&nbsp; фракція Партії промисловців і підприємців та&nbsp; "Трудової України".</p>
<p>&nbsp;</p>
<p>16:36:12</p>
<p>НОЩЕНКО М.П.</p>
<p>Шановний Анатолію Кириловичу!</p>
<p>Нощенко, 160 виборчий округ. Реформа вже розпочалася у вас. Якщо раніше в урядові&nbsp; ложі у вас були генерали, представляли, то зараз генерали жіночої статі. У мене два запитання.</p>
<p>Перше. Я&nbsp; б хотів, щоб ви ще раз повторили мету реформа, і яка ж військова доктрина залишається: оборонна, наступальна чи допомагати сусідам. Це перше.</p>
<p>І друге. Говорячи про проблеми соціального плану, я хотів, щоб ви сконцентрували і дали відповідь, яка&nbsp; доля на сьогодні очікує 580 військових містечок, де проживає біля 500 тисяч населення. Ви знаєте, що військова частина повністю вся соціальна інфраструктура і виведення - це соціальне питання яке виходить за межі, вже вашого&nbsp; відомства. Дякую.</p>
<p>&nbsp;</p>
<p>МАРЧУК Є.К. Дякую. Мета реформування Збройних Сил - це перш за все створити умови такі, щоб військова служба була престижною, щоб військовослужбовці отримували в два, в три рази більше грошове утримання ніж вони отримують зараз, а я вам вже сказав, на 30 відсотків грошове утримання військовослужбовців менше в порівнянні з іншими силовими структурами.</p>
<p>Друге - це створити інфраструктуру таку, яка б була необтяжлива для економіки.</p>
<p>І третє. Позбавитися від бойових і інших частин, які втратили свій потенціал і ніколи вже його не відновлять. Комісія за комісією, перевіряючи, роблять висновки: частина не боєготова. 3-4 роки підряд. Питання, для чого потрібна Збройним Силам України небоєготова частина, яка з'їдає кошти, коли поруч існують нормальні частини і їх можна&nbsp; підсилити класними спеціалістами, які будуть в тих частинах, які розформовуються, тобто мова йде про, перш за все, створення сучасних&nbsp; Збройних Сил добре оснащених і виправлення гіпертрофованого бюджету, який сьогодні є.</p>
<p>Ми практично підійшли до межі, яка уже дає себе в знаки через два-три роки по засобам враження і по бойовій техніці.</p>
<p>Що стосується військових містечок. Дійсно, це також парадокс. Сьогодні, шановні народні депутати, в Бюджеті передбачено і буде витрачено більше 400 млн. гривень на утримання військових містечок - біля трьох тисяч. Значна частина з них не потрібна. І тільки в цьому році передбачено виведення із Збройних Сил біля 90 військових містечок і в наступному році ще 130, тобто 220 військових містечок тільки за два роки будуть виведені, тобто передані або органам місцевого врядування чи до комунальної власності, чи органам державної адміністрації. Але ще є в цьому плані додатковий момент.</p>
<p>Недавно уряд прийняв рішення щодо упорядкування цієї проблеми, щоб передача військових містечок не була обтяжливою ні для місцевих органів влади, ні для бюджету Збройних Сил. Детально це можна побачити в документі.</p>
<p>&nbsp;</p>
<p>ГОЛОВА. Дякую, Євгене Кириловичу. Час закінчився.</p>
<p>Слово для співдоповіді має голова Комітету з питань національної безпеки і оброни Георгій Корнійович Крючков. Підготуватися Петру Порошенку.</p>
<p>&nbsp;</p>
<p>16:40:09</p>
<p>КРЮЧКОВ Г.К.</p>
<p>Шановний Володимире Михайловичу, шановні народні депутати! Реформування Збройних Сил, у тому числі масштабні заходи, про які за дорученням уряду доповів Міністр оборони, здійснюється за політичними рішеннями Ради Національної безпеки і оборони, затвердженими указами Президента України.</p>
<p>Враховуючи гостроту проблем, які виникають прим цьому, наш комітет ініціював, а Міністерство оборони підтримало, розробку законопроекту, яким би не тільки встановлювалася нова чисельність і загальна структура Збройних Сил, як пропонувалося, а щоб увага була зосереджена на соціальних проблемах, що виникають у процесі реформування.</p>
<p>Турбота про захисників Вітчизни, які звільняються з армії, а це - 155 тис. людей, в тому числі, 105,5 тис. військовослужбовців, про членів їхніх сімей, є, за нашим переконанням, ключовою, центральною проблемою процесу реформування.</p>
<p>Не можна не зважати і на нинішній стан Збройних сил, про що говорив міністр. За роки незалежності в Україні наша армія фактично не одержала жодного нового зразка чи системи озброєнь. Українська армія оснащена в основному зброєю третього покоління, тоді як збройні сили США, НАТО четвертого і п'ятого поколінь. До того ж більша частина бойової техніки озброєнь протягом найближчих трьох-п'яти років вичерпає свій ресурс.</p>
<p>Між тим державна програма розвитку озброєнь і військової техніки, розмова про розробку якої точаться вже кілька років, досі не затверджена. Програма реформування оборонно-промислового комплексу тільки недавно згідно з Указом Президента доручено розробити. Коштів, які виділяються на утримання особового складу, а це майже 90 відсотків бюджетних призначень військовому відомству, ледь вистачає, аби більш-менш пристойно нагодувати воїнів, у яких є лише один комплект військової форми. Міністерство не має можливості розрахуватися навіть за речове утримання. Добре відомо і інші проблеми.</p>
<p>Сприймаються заходи, про які доповідав міністр, неоднозначно. Дехто вважає, що армію потрібно скоротити не до 200 тисяч, а до 100-150 чи навіть до 50 тисяч. З іншого боку, висловлюються побоювання, що будь-яке скорочення Збройних сил може загрожувати безпеці нашої країни. Ретельні розрахунки, зроблені військовими фахівцями, Міністерством оборони, Радою національної безпеки і оборони, дають підстави вважати, що запропоновані масштаби скорочення на даний час є оптимальними.</p>
<p>Аналіз розвитку геополітичної обстановки, реальних і потенційних загроз, останні події в світі, передусім акція НАТО в Югославія, американо-британська агресія свідчать, що перемогу у сучасній війні вирішують не чисельність Збройних сил, ні армади, танки, хоча без них жодна армія обійтися не може, а високоточна зброя, об'єктивна інформація, тобто ефективна розвідка, надійно захищений повітряний простір, високий професіоналізм військових. Як держава, військова доктрина якої є оборонною, Україна не може не зважати на те, що наші сусіди і на Заході, і на Сході якісно зміцнюють свої Збройні сили, спрямовуючи на це величезні кошти. На західних рубежах України зводиться нова грізна завіса, а на території наших сусідів, нових членів НАТО&nbsp; - Польщі, Румунії, Болгарії, переміщуються американські військові бази, які досі були розташовані на території Федеративної Республіки Німеччини.</p>
<p>Тому здійснюючи реформування Збройних Сил маємо дбати про те, щоб ні в якому разі не допустити зниження обороноздатності країни, переорієнтувати зусилля на переоснащення нашої армії сучасною високоточною зброєю, яку, до речі, здатний створювати і виробляти вітчизняний оборонно-промисловий комплекс.</p>
<p>Декілька зауважень в зв'язку з розглядом питання.</p>
<p>Перше. Згідно з Конституцією, визначення загальної структури чисельності, функції Збройних Сил віднесені до виключних повноважень Верховної Ради. Між тим, чисельність, яка була затверджена на початок нинішнього року, виявилась на 35 тисяч чоловік меншою, ніж встановлено законом.</p>
<p>Наш комітет неодноразово звертав увагу і Президента, і уряду, і міністерства оборони на необхідність діяти в правовому полі.</p>
<p>Друге. Параметри скорочення Збройних Сил, визначені указами Президента, стали відомі засобам масової інформації, а через них - громадськості більше, ніж півроку тому. На місцях вже давно знають які військові структури будуть реформовані, хто з армії звільнений. Люди проходять комісії і так далі. Але як будуть вирішуватись при цьому соціальні проблеми? Не вирішено. Це викликало небезпечне загострення морально-психологічної обстановки у військах і в суспільстві.</p>
<p>Кілька місяців потрібно було, щоб був підготовлений відповідний законопроект. Нарешті його схвалили урядовий комітет, державна комісія з реформування Збройних Сил і Кабінет Міністрів. Проект мною і міністром 14 листопада був направлений Президенту з прохання підтримати його і направити на розгляд Верховної Ради. Ми вважали, що законодавчу ініціативу з такого важливого питання мав би виявити саме Президент.</p>
<p>Цього чомусь не сталося. Майже місяць&nbsp; законопроект, поданий урядом, знаходився на Банковій. В документі - змінили його назву, на наш погляд,&nbsp; невдало, істотно звузили соціальну складову проекту. Після того, як 4 лютого я за дорученням комітету звернувся письмово до Президента з проханням прискорити внесення проекту закону до Верховної Ради, законопроект 6 лютого з президентської адміністрації був повернутий до Кабінету Міністрів з пропозицію внести на розгляд парламенту.</p>
<p>Скажу відверто, таку позицію глави держави - Верховного головнокомандувача&nbsp; її Збройних Сил - зрозуміти не можу. Хоча, не знаю, чи був ознайомлений Леонід Данилович Кучма з нашим зверненням.</p>
<p>Я так детально розповів про це для того, щоб наші люди , насамперед військові, знали, яким є ставлення у цій державі до таких питань.</p>
<p>Третє, реформування і розвиток Збройних Сил вирішальною мірою залежить від належного фінансування. Я далекий від того оптимізму, з яким висвітив ці питання Євген Кирилович Марчук. Ситуація набагато складніша. Уряд чомусь не виконав вимог двох указів Президента з цього питання. Тут виступить мій колега Петро Олексійович Порошенко, тому я не буду торкатися цього питання.</p>
<p>Залишається дуже гострою проблема усунення диспропорції пенсійного забезпечення громадян, які звільнилися з військової служби до 1992 року і в наступні роки. Україна є чи не єдиною країною у Співдружності незалежних держав, яка не виконала взятих на себе зобов'язань щодо справедливого пенсійного забезпечення захисників Вітчизни. Розглядаючи законопроект, більшість членів нашого комітету висловилися за те, щоб рекомендувати Верховній Раді прийняти його в першому читанні, але при цьому висловили дуже серйозні зауваження. Потрібно привести у відповідність із змістом назву закону, а головне - істотно посилити для громадян, які звільняються з армії, передбачені проектом соціальні гарантії.</p>
<p>За погодженням з Комітетом з питань бюджету ми спільно відпрацюємо питання фінансового забезпечення заходів з реформування Збройних Сил. Від правильного вирішення цього питання залежатиме, будуть здійснені у намічені строки заходи з реформування Збройних Сил чи строки їх проведення доведеться продовжити.</p>
<p>І останнє, що хотів би сказати: стан справ з реформування Збройних Сил, вирішення соціальних проблем військовослужбовців, військових пенсіонерів, членів їхніх сімей в листопаді 2002 року розглядався у Верховній Раді. Були прийняті відповідні рекомендації, постанови, які, однак, з більшості пунктів залишилися невиконаними. Проблеми, про які йшлося тоді, ще більше загострилися. На жаль, Верховна Рада не підтримала пропозицію нашого комітету обговорити на одному з Днів уряду хід виконання зазначених постанов. Так само, як сьогодні не було ухвалене рішення про проведення Дня уряду з питань забезпечення безпеки держави після знищення ядерної зброї.</p>
<p>Важко зрозуміти таку позицію більшості і так званої парламентсько-урядової коаліції.</p>
<p>Завершуючи свій виступ, закликаю народних депутатів прийняти внесений урядом законопроект за основу, маючи на увазі, що при підготовці його до другого читання комітетом&nbsp; він буде грунтовно доопрацьований з урахуванням зауважень народних депутатів і наукових експертів. Скажу відверто: був би час, можна було б повернути законопроект на повторне перше читання. Але обстановка цього не дозволяє. Військові чекають закону, і ми повинні його прийняти.</p>
<p>Дякую за увагу. І останнє, що я хотів сказати: там в наших документах записано, що підтримав пропозицію про прийняття закону за основу Комітет з питань європейської інтеграції, - це помилка. Комітет, на жаль, як мене повідомили, не розглянув, а голова комітету, на жаль, чомусь не визнав за можливе зі мною навіть поспілкуватися з цього питання.</p>
<p>Дякую за увагу.</p>
<p>&nbsp;</p>
<p>ГОЛОВА. Дякую, Георгій Корнійович. Дякую. Сідайте, будь ласка.</p>
<p>Петро Порошенко, будь ласка, від Комітету з питань бюджетної політики.</p>
<p>Шановні колеги, оскільки ми... Зараз, одну хвилиночку! Якщо потрібно - будуть запитання. Тоді нам треба продовжити час. Оскільки ми домовилися визначити такий час, але потім з'ясували, що повинен ще доповідати Бюджетний комітет, то домовилися таким чином, що зробить просто доповідь голова комітету, а потім в обговоренні вже будемо визначатися.</p>
<p>&nbsp;</p>
<p>16:49:35</p>
<p>ПОРОШЕНКО П.О.</p>
<p>Дякую, шановний Володимире Михайловичу.</p>
<p>Шановні колеги, проблема, яку ми зараз обговорюємо, є надзвичайно актуальною. І я хотів би подякувати тих народних депутатів, які причетні до обговорення, надіслали свої пропозиції по включенню до цього законопроект, оскільки на сьогоднішній день величезна кількість військовослужбовців залишилися перед небезпекою залишитися на вулиці без відповідного пенсійного забезпечення, з невизначеною долею по квартирному питанню.</p>
<p>І Комітет з питань бюджету декілька днів тому спільно з головою Комітету з питань національної безпеки і оборони з величезним представництвом Міністерства оборони: за участю міністра, п'яти заступників, - розглянув питання і прийняв відповідні рішення.</p>
<p>В першу чергу, ми розглянули питання необхідності забезпечення житлом військовослужбовців, оскільки ви знаєте, що з цього року діє новий порядок забезпечення військовослужбовців, коли за ініціативою Верховної Ради були заборонені заліки, і придбання житла для військовослужбовців сьогодні фінансується "живими" грошима. Комітет визнав позитивною цю практику.</p>
<p>Але, разом з тим, ми відзначили, що виділення коштів в Державному бюджеті на цю статтю - є вкрай недостатнім. Більше того, на сьогоднішній день мені було цікаво почути оцінку прийнятого Верховною Радою Закону України "Про Державний бюджет", який був без&nbsp; жодної коми, без жодної зміни підтриманий в цьому залі парламентською більшістю. Отримати оцінку, що цей бюджет - є бюджетом деградації Збройних Сил України. Оскільки це є свята правда, тільки казати про те тоді, коли ми голосуємо за бюджет.</p>
<p>Більше того, своїм Указом Президент України прийняв необхідність збільшення фінансування Збройних Сил до суми 6 млрд. і саме цю цифру закладали ми в парламентській резолюції, коли вимагали прийняття Закону України "Про Державний бюджет".</p>
<p>До всього цього не дослухалися окремі народні депутати. І на сьогоднішній день, на жаль, шановні колеги, нам пропонується прийняти в черговий раз фінансово не забезпечений популістський документ. Знову ж таки, якщо на сьогоднішній день одночасно, з прийняттям закону "Про реформування Збройних Сил", не будуть внесені відповідні зміни до Закону України "Про Державний бюджет", де б необхідно було б вирішити:</p>
<p>а)питання пенсійного забезпечення, збільшивши кошти на пенсії військовослужбовців;</p>
<p>б)чітко відпрацювати процедуру, що ж буде відбуватися з майном, яке буде звільнено Збройними Силами, оскільки за відсутністю чесної, прозорої процедури існує величезна небезпека, що це майно буде привласнено окремими політичними силами, які сьогодні близькі до політики;</p>
<p>третє, необхідно дійсно приділити окрему увагу і виділити необхідне фінансування на закупівлю озброєнь, Георгій Корнійович абсолютно правильно на цьому питанні наголосив, оскільки скорочення чисельності, безумовно, має бути компенсовано покращанню якості озброєнь.</p>
<p>Все це, на жаль, не передбачено в цьому законопроекті. Тому на спільному засіданні за участю Ігоря Корнійовича ми домовилися, що цей закон має розглядатися двома профільними комітетами: Комітетом з питань&nbsp; національної безпеки і оборони для того, щоб визначити&nbsp; професійний напрямок реформування Збройних сил,&nbsp; і&nbsp; Комітетом з питань бюджету, де ми маємо забезпечити належне ресурсне забезпечення норм, які будуть закладені народними депутатами&nbsp; при прийнятті цього закону.</p>
<p>Я абсолютно переконаний у тому, що це є єдиний шлях прийняття закону, який буде працювати. І єдиний шлях нарешті дати чіткі&nbsp; відповіді&nbsp; військовослужбовцям, які на сьогоднішній день залишилися фактично у розбитого корита.&nbsp; Дякую вам за увагу.</p>
<p>&nbsp;</p>
<p>ГОЛОВА. Шановні колеги! Переходимо до обговорення. Будь ласка, висвітіть прізвища народних депутатів, що записалися на виступ.</p>
<p>Олександр Кузьмук, фракція Партії промисловців і підприємців і "Трудової України". Підготуватися Євгену Кирильчуку.</p>
<p>&nbsp;</p>
<p>16:54:34</p>
<p>КУЗЬМУК О.І.</p>
<p>Шановні колеги!&nbsp; Обговорення сьогоднішнього проекту закону не є сьогодні своєчасним. Ми його повинні були обговорювати, якщо він поступив, у вересні місяці для того, щоб у державному бюджеті на 2004 рік його врахувати.</p>
<p>Да, колеги, назва і зміст проекту закону&nbsp; не&nbsp; відповідає, тому що фактично&nbsp; сьогодні нам потрібно, і це треба&nbsp; сьогодні зробити, прийняти&nbsp; проект закону, який встановлює чисельність і дає гарантоване соціальне забезпечення заходів по скороченню Збройних сил.</p>
<p>Ми сьогодні повинні визнати, що у такій чисельності, в якій є сьогодні Збройні сили України, Україна, на превеликий жаль, ніколи&nbsp; не зможе забезпечити. Для цього потрібно 25-27 мільярдів гривень.</p>
<p>А тепер, чому&nbsp; така у нас сьогодні чисельність.&nbsp; Да тому що ми визначилися тільки у 2002 році, де ж&nbsp; наше місце у світовій архітектурі безпеки, а до того покладалися тільки на свої власні цілі. І сьогодні 200 тисяч - це орієнтовна чисельність, але заходами передбачено скорочення 80-ти тисяч на 2004 рік. Це практично не менше двох армійських корпусів. Це 5 бригад механізованих, дві ракетні бригади, одна артилерійська бригада, шість артилерійських полків. Тільки на перевезення однієї бригади потрібно не менш 20 залізничних ешелонів, а люди кожна бригада - це до двох тисяч людей, а військові містечка, але маховик запущений і це правильно. І сьогодні ми повинні в обов'язковому порядку підтримати і прийняти за основу проект закону, але прийняти всім участь&nbsp; його до опрацювання.</p>
<p>Перше. Привести, змінити назву Закон повинен бути "Про чисельність Збройних Сил про гарантію соціального забезпечення заходів".</p>
<p>І друге. З таким фінансуванням вона не відповідає масштабу заходу. З таким фінансуванням потрібно збільшити і вивести чисельність Збройних Сил 200 тисяч на 2 тисячі на кінець 2006 року.&nbsp; В такому випадку гарантовано буде забезпечення заходів по скороченню Збройних сил України. Дякую за увагу.</p>
<p>&nbsp;</p>
<p>ГОЛОВА. Так. Євген Кирильчук - фракції Блоку Юлії Тимошенко. Підготуватися Юрію Кармазіну. А як це Кармазін&nbsp; третій виявився?</p>
<p>&nbsp;</p>
<p>16:57:31</p>
<p>КИРИЛЬЧУК Є.І.</p>
<p>Євген Кирильчук, фракція блоку Юлії Тимошенко, партія "Батьківщина".</p>
<p>Шановні народні депутати, шановні виборці! Дійсно, ніхто, напевно, в цьому залі не буде перечити, що потрібно реформувати наші Збройні Сили, тому що така армія, яка у нас є, вона не може не тільки захистити нас. вона не може прокормити або проіснувати, або забезпечити, або захистити сама себе.</p>
<p>Я думаю, що таку армію можуть сьогодні завоювати такі країни. як Люксембург і Монако. Бо, скажіть, якщо немає сьогодні, чим заправити літака або танку навіть для того, щоб виїхати на навчання, то про що ми ведемо мову сьогодні? Але не в цьому навіть біда. Біда в іншому.</p>
<p>Ми сьогодні стараємся проголосувать за такий закон, сирішого серед яких, ще, напевно, не було в цьому залі. Не можна поспішати, щоб людей не насмішити, щоб не сталося так, як було це із Державним бюджетом, про який ми боїмося навіть людям в вічі дивитися, прийнявши його з такими дірками і прорехами.</p>
<p>Так от, якщо взяти по суті, скажіть, у нас відпрацьована соціальна проблема підготовки до реконструкції нашої армії? ні. У нас пропрацьована фінансова програма, як забезпечити це все по порядку - спочатку подумать про людину, про тих людей, які звільняються, адже 70 тис. скорочених до цих пір ще не розраховані як слід і не забезпечені тим, чим повинен забезпечити наш уряд цих людей. А тепер до цих 70 тис. мінімум ще добавим 100 тис. бездомних, без забезпечення, без фінансування і без прожиткового мінімуму. Ми створим і&nbsp; визовемо&nbsp; такий вогонь населення і цих людей на Верховну Раду, що нам буде дуже тісно тут. Через то вважаю, що потрібно цей закон відкласти на повторне перше читання, розробити по напрямках, що стосується озброєння, соціальних питань, містечок, фінансування і навіть військово-промислового комплексу, про який ми сьогодні не згадуємо. Він у нас готовий, чи не готовий він сьогодні забезпечити нашу армію нових озброєнням?</p>
<p>Через то вважаю ще раз...</p>
<p>&nbsp;</p>
<p>ГОЛОВА. Дякую. Юрій Кармазін, фракція "Наша Україна". Степан Бульба буде виступати після Кармазіна.</p>
<p>&nbsp;</p>
<p>17:00:53</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни, "Солідарність" виборчого Блоку Віктора Ющенка "Наша Україна". Шановні народні депутати, скоро 23 лютого - День захисника Вітчизни. Спасибі, Євгене Кирилловичу, спасибі, пане Януковичу, спасибі, пане Президенте, і вам всим, що ви привітали захисників Вітчизни, тепер вони спати нормально не будуть після того, що ви пропонуєте!</p>
<p>Назва закону чи відповідає його суті чи ні? Не відповідає назва закону навіть суті закону, який ви пишете. Ви ж пишете тільки про скорочення. Хіба там є про реформування? Чому ви не послухати Георгія Манчуленка на комітеті, який категорично відстоював із знанням справи, він давно вже в цьому комітеті, що цього не можна робити? Хто сьогодні служить в армії? Це діти простих робітників, селян, службовців. Ви задоволені, що вони вже проголосували за ЄДУ, їх заставили тоді проголосувати за ЄДУ. А тепер давайте до цифр повернемося. На сьогоднішній день є чинним Закон про чисельність Збройних сил України на 2000-2005 рік, і ніхто туди не виносить змін. Там було передбачено скорочення за п'ять років Збройних сил на 25 тисяч чоловік при тому самому Головнокомандуючому, в тому числі на 15 тисяч військовослужбовців і планувалося досягти до 30 грудня 2005 року чисельності Збройних сил 375 тисяч чоловік, в тому числі&nbsp; і 295 військовослужбовців.</p>
<p>Що ж ви зараз пропонуєте? А ви пропонуєте тільки за 2004 рік скоротити чисельність на сто тисяч чоловік, в тому числі на 80 тисяч військовослужбовців.&nbsp; І, в той же час, ви даєте вказівки уряду аж через 6 місяців після набрання чинності закону розробити реальний соціальний захист. Тобто ви викидаєте людей і навіть не криєтесь від цього.</p>
<p>Я хотів би, щоб всі військовослужбовці чітко розуміли: Виборчий блок Віктора Ющенка "Наша Україна" не дасть вас образити! Ми не дамо прийняти цей законопроект. Це не пройде. Це я вам говорю напередодні Дня захисника Вітчизни. Я закликаю перестати боятися, як перестав боятися генерал служби безпеки Валерій Кравченко, який заявив куди йдуть кошти, яких ви не знаходите сьогодні, він заявив, що всупереч закону про розвідувальні органи України фінансувалася розробка опозиційних сил за кордоном, сліжка за міністрами, за всіма іншими. Це генерал служби безпеки заявляє! А ви теж їх одним махом скорочуєте. Вони ж теж військовослужбовці. 70 тисяч сьогодні, я в понеділок на тому тижні зустрічався з представниками одеського південного командування. Що ж ви робите! Ви робите по живому. Вже людей скорочуєте. Ви до прийняття...</p>
<p>&nbsp;</p>
<p>ГОЛОВА. Степан Бульба, фракція Соціалістичної партії України.</p>
<p>Дякую. Наступний буде виступати Матвієнко замість Левка Лук'яненка.</p>
<p>&nbsp;</p>
<p>17:04:15</p>
<p>БУЛЬБА С.С.</p>
<p>Шановний Головуючий, шановні народні депутати, шановні радіослухачі, ті, хто поки що служить в Збройних Силах України!</p>
<p>Напередодні Дня захисника Вітчизни вам підготувало міністерство оборони подарунок, який ви маєте запам'ятати на все життя.</p>
<p>Мова йде про спробу даним законопроектом узаконити ліквідацію нашої армії, ліквідацію, яка має назву реформування даної армії. Вона почалася з того моменту, коли Україну змусили роззброїтися, ліквідувати ядерну зброю.</p>
<p>Далі, розформували реально боєздатні аеромобільні авіаційні з'єднання частини протиповітряної оборони. В результаті цих так званих реформ ми вже не літаємо, не проводимо пуски ракет ні наземних, ні зенітних. Страшно!&nbsp; В результаті десятки тисяч колишніх військових стали безробітними і бездомними На черзі чергові 175 тисяч.</p>
<p>Запитали у міністра оборони, чому ви вважаєте, що Україна повинна мати армію у 160 тисяч військових? Відповіді&nbsp; немає. Але в законопроекті записано: "Метою реформування є створення мобільної необтяжливої для держави сучасної армії, здатної і т.д. і т.д." Ви чуєте, "необтяжливої" але "здатної"? Де наші міністри бачили таку армію? Скажімо, Польща 38 мільйонів населення, має армію 180 тисяч, але витрачає на цю армію, меншу армію в 5 разів більше, ніж ми. Польща в розрахунку на одного мешканця витрачає на оборонний бюджет в 8,5 разів більше, ніж Україна, Туреччина - в 13,5 більше, Росія - в 4,6 разів. Де ви бачили дешеву армію?&nbsp; Армію можна дешево знищити, але це буде надто дорого коштувати для країни.&nbsp; Не вистачає коштів, то, можливо, подивіться, де їх можна зекономити. Чому, скажімо, у нас війська внутрішній справ, міліції в три-чотири рази більше, ніж чисельних Збройних Сил?</p>
<p>Я як голова підкомітету з питань соціального захисту військовослужбовців, членів їх сімей і військових пенсіонерів закликаю всіх вас не голосувати за цей законопроект. Тим самим ми допоможемо тим людям, поки що є громадянами України, є нормальними людьми, є не викинутими на вулицю, є так ...</p>
<p>&nbsp;</p>
<p>ГОЛОВА. Анатолій Матвієнко, фракція Блоку Юлії Тимошенко.</p>
<p>&nbsp;</p>
<p>17:07:29</p>
<p>МАТВІЄНКО А.С.</p>
<p>Анатолій Матвієнко, Українська республіканська партія "Собор", Блок Юлії Тимошенко.</p>
<p>Шановні колеги, шановний головуючий. Чи є актуальною проблема, за яку ми сьогодні беремося? Безперечно. Чи варто її сьогодні обговорювати? Ще позавчора. Чи заслуговує сьогодні міністерство, яке вперше, можливо, серйозно заговорило за цю проблему так гостро, якоїсь підтримки? Безперечно. Але в ім'я чого? Очевидно, в ім'я забезпечення безпеки.</p>
<p>А що ми сьогодні бачимо в усьому тому, що нам пропонується? В ім'я, власне, однієї ідеї - це скорочення. Іншого з того, що я сьогодні отримав разом з вами, висновку ми зробити не можемо. Враження таке, що ми черговий раз пробуємо зробити якусь кампанійщину, тому що є якийсь мінімум, і якщо буде менше, то буде більше для тих, хто там залишиться.</p>
<p>Чому це відбувається? І я хотів би звернутися до своїх колег. Шановні народні депутати, усвідомте, яку роль вам сьогодні пропонують взяти на свої плечі!</p>
<p>Згадаймо історію. Президент України неодноразово підкреслював, що Збройні сили - це його вотчина і Верховну Раду туди допускати не збирається і на пушечний постріл. І демонстрував це своїми указами, починаючи говорити про реформу з 2002 року. Потім повторював це неодноразово. Після того він нам дозволив (я це беру у лапки) взяти на себе єдине зобов'язання - це прийняти закон про скорочення.</p>
<p>Уже давно йде безладдя в Збройних силах. І за це має відповідати сьогоднішній гарант і Головнокомандуючий. Він уже не керує процесами, процеси вже некеровані. Потрібно сьогодні із своєї голови перекласти на Верховну Раду, нам запропонувати прийняти так званий закон про реформу, а потім казали б: "Ось де винуватці всієї проблеми, яка склалася сьогодні із Збройними силами".</p>
<p>Я не проти того, щоб Верховна Рада взяла на себе ці зобов'язання. Більше того, ми сьогодні за те, щоб підтримати міністра оборони, але не в такий спосіб. Я звертаюся до пана Марчука: чому ми спішимо, куди ми летимо? Я звертаюся до Голови Верховної Ради: Володимире Михайловичу, ну, де видано, щоб така серйозна проблема: сьогодні дали законопроект і сьогодні вже його маємо голосувати. Де видано, невже нам мало уроків із бюджетом, невже нам мало уроків із реформою. Я вважаю, що ми маємо дуже серйозно підійти до цієї проблеми, тому що все те, що нам пропонується, мені видається, крім того, щоб на нас звалити, та ще й дати розікрасти те, що сьогодні можна розікрасти, бо комусь потрібно через всяке фальшування підвести нас до відповідних президентських виборів. Ми пропонуємо, сьогодні перенести на повторне перше читання, серйозні провести слухання і проголосувати це, як серйозний документ Верховної Ради. Дякую.</p>
<p>&nbsp;</p>
<p>Засідання веде МАРТИНЮК А.І.</p>
<p>&nbsp;</p>
<p>ГОЛОВУЮЧИЙ.Дякую, Анатолію Сергійовичу, шановні колеги, час відведений на обговорення питання вичерпаний, будемо визначатися.</p>
<p>Я ставлю пропозицію комітету, прийняти за основу в першому читанні законопроект за номером, реєстраційний номер 5101, законопроект "Про реформування Збройних Сил України". Прошу визначатися.</p>
<p>&nbsp;</p>
<p>17:11:16</p>
<p>За-235</p>
<p>Законопроект прийнято в першому читанні.</p>
<p>По фракціях, будь ласка. "Наша Україна" - 2, "Регіони України" - 62, комуністів - 4, партія промисловців і трудової - 41, соціал-демократи, об’єднані - 38, "Народовладдя" - 21, соцпартії - 1, Блоку Тимошенко - 2, демініціативи - 19, аграрної партії - 15, Народний вибір - 13, НДП - 12, позафракційні - 5.</p>
<p>З мотивів чого? Проект прийнято в першому читанні. Будь ласка, Марчук.</p>
<p>&nbsp;</p>
<p>МАРЧУК Є.К. Шановний Адаме Івановичу, шановні народні депутати, оскільки прозвучали такі сьогодні інформації про те, що будуть викинуті на вулицю люди, вас уважно слухають військовослужбовці всі. Я б хотів би дати деякі додаткові пояснення, яке відповідає суті у цифрах.</p>
<p>Перше.&nbsp; Сьогодні Збройні сили України складають 355 тисяч. Далі. Збройні сили Німеччини - 308 тисяч, Італії - 230, Великобританії -211, Франції - 273, я вже не порівнюю з економіками.</p>
<p>Друге. Чи будуть викинуті на вулицю? Шановні військовослужбовці, які мене слухають! Шановні народні депутати! Ніхто&nbsp; ніколи не піде на звільнення жодного військовослужбовця, коли не будуть виплачені всі передбачені законом соціальні гарантії. Не вийде у цьому році там 56 тисяч військовослужбовців по&nbsp; штату і 35 по списках, не буде 80-ти, не вийде фінансового забезпечення на таку суму, ніхто не буде нікого викидати на вулицю.</p>
<p>Друге. Чи треба поспішати? Ми запізнилися катастрофічно. Я вже приводив вам цифри.</p>
<p>Перше. Сьогодні&nbsp; 80 відсотків з лишком фінансується на утримання. Через 3-4 роки&nbsp; виходять із ладу бойові системи ракетно-артилерійські, зенітно-ракетні, на підході вихід повністю деяких інших систем, я не хочу їх деталізувати.</p>
<p>Слідуюче. Сьогодні я вам наводив&nbsp; приклади. Грошове утримання на 30 відсотків менше, ніж інших силових структур, а цивільні службовці, 90 тисяч, на рівні бідності отримують. Цей ресурс може бути тільки взятий за рахунок оптимізації структури&nbsp; бюджету.</p>
<p>Говорилося про те, що треба&nbsp; комплексного озброєння розглянути&nbsp; і так далі. Розроблена Державна програма розвитку озброєння, вона пройшла&nbsp; вже затвердження до 2010 року.</p>
<p>&nbsp;</p>
<p>ГОЛОВУЮЧИЙ. Євгене Кириловичу, дякую. У нас дуже багато&nbsp; питань.</p>
<p>Дякую. Закон прийнято у першому читанні.</p>
<p>Мотиви закінчилися, закон прийнятий,&nbsp; мотивів вже немає. Ми у другому читанні його не приймаємо .</p>
<p>Шановні колеги! Ми переходимо&nbsp; до наступного. У першому читання прийнятий законопроект.</p>
<p>Нам потрібно розглянути питання про включення до порядку денного. Є пропозиції підтримати&nbsp; пропозицію&nbsp; підтримати пропозицію профільного комітету про те, щоб ми включили до порядку денного питання про забезпечення внутрішнього ринку України мінеральними добривами на період проведення весняно-польових робіт в 2004 році. Прошу голосувати. Голосуємо дружно.</p>
<p>&nbsp;</p>
<p>Засідання веде ЛИТВИН В.М.</p>
<p>&nbsp;</p>
<p>ГОЛОВА. Іде голосування.</p>
<p>&nbsp;</p>
<p>17:15:23</p>
<p>За-143</p>
<p>Рішення не прийнято. По фракціях, будь ласка. Зараз одну хвилинку, по фракціях. "Наша Україна" - 9, "Регіони України" - 1, фракція комуністів - 55, Промисловців і підприємців "Трудова Україна" - 0, СДПУ (о) - 15, "Народовладдя" - 16, СПУ - 11, Блок Юлії Тимошенко - 0, "Демократичні ініціативи" - 0, Аграрна партія - 16, "Народний вибір" - 13, НДП - 4, поза фракційні - 3. Що? Шуфрич з мотивів, будь ласка. Зараз переходимо до розділу зі скороченою процедурою розгляду законопроектів.</p>
<p>&nbsp;</p>
<p>17:16:09</p>
<p>ШУФРИЧ Н.І.</p>
<p>Дякую, шановний Володимире Михайловичу, сьогодні на ранковому засіданні було розглянуто законопроект номер 2188 про внесення змін щодо Закону "Про політичні партії". Є прохання і пропозиція, поставте на голосування про&nbsp; повторний розгляд цього законопроекту в другому читанні сьогодні, і якщо це рішення буде прийняте, проголосувати його ще раз в другому читанні. Дякую.</p>
<p>&nbsp;</p>
<p>ГОЛОВА. Шановні народні депутати, зважаючи на те, що автором законопроекту є Олександр Олександрович Мороз, тому я поставлю на голосування таким чином: хто за те, щоб повернутися до розгляду цього законопроекту? Реєстраційний номер 1288. Повернутися до розгляду. Йде голосування.</p>
<p>&nbsp;</p>
<p>17:17:18</p>
<p>За-326</p>
<p>Шановні народні депутати, оскільки там під час другого читання всі зауваження і пропозиції були враховані, я ставлю на голосування про прийняття проекту Закону, реєстраційний номер 1288, у другому читанні і в цілому як закон. Прошу голосувати.</p>
<p>&nbsp;</p>
<p>17:17:49</p>
<p>За-321</p>
<p>Рішення прийнято.</p>
<p>Це не порушення Регламенту, оскільки я поставив на голосування. Там заперечення були, щоб в цілому прийняти. Ну Олександр Іванович! Іван Олександрович, на заважайте працювати.</p>
<p>Переходимо до розділу "Розгляд законопроектів за скороченою процедурою". Вноситься на розгляд проект Закону про внесення змін до Закону України "Про Державний бюджет України на 2004 рік" (щодо міжбюджетних трансфертів та фінансування). Порошенко Петро Олексійович, будь ласка. Хто від комітету доповідати буде? Асадчев Валерій, будь ласка. Прошу уваги! Мікрофон Валерія Асадчева.</p>
<p>&nbsp;</p>
<p>17:18:34</p>
<p>АСАДЧЕВ В.М.</p>
<p>Дякую, Володимире Михайловичу.</p>
<p>Мова в цьому законопроекті іде про помилку, яка була допущена в проекті Бюджету, вона була виявлена комітетом. Вона стосується міжбюджетних трансфертів і зокрема трансферту місту Вінниця, де була помилка на шість мільйонів сто тисяч приблизно. Я так по пам'яті просто кажу, бо нема цифр під рукою.</p>
<p>Вона була виявлена і видана Міністерством фінансів. Але наскільки ви пам'ятаєте, що коли ми приймали бюджет, то Верховна Рада не внесла жодної зміни. Ми пам'ятаємо цю процедуру. Тому просто просимо зараз це проголосувати і виправити цю помилку. Його треба проголосувати відразу у першому читанні і в цілому, бо там просто цифра міняється і все. Дякую.</p>
<p>&nbsp;</p>
<p>ГОЛОВА. Бронніков, будь ласка. Мікрофон увімкніть народного депутата Броннікова.</p>
<p>&nbsp;</p>
<p>17:19:47</p>
<p>БРОННІКОВ В.К.</p>
<p>Хотелось бы, чтобы подтверждение этому вопросу услышать из Министерства финансов. Или это ошибка, или это что-то другое.</p>
<p>&nbsp;</p>
<p>ГОЛОВА. Будь ласка, урядова ложа. Представник уряду.</p>
<p>&nbsp;</p>
<p>________________. Шановний Володимире Михайловичу, шановні народні депутати! На сьогоднішній день з цього питання зареєстровано в Верховній Раді&nbsp; вже 45 законопроектів. Пропозиції уряду зводяться до наступного. Ми пропонували всі&nbsp; ці питання розглянути в комплексі, погодити їх з Комітетом з питань бюджету і проголосувати потім в залі єдиним законом.</p>
<p>&nbsp;</p>
<p>ГОЛОВА. Шановні колеги, на превеликий жаль, представник уряду не володіє ситуацією, про що йде мова. Я просив би вас, коли ви приходите, готуватися. Уряд визнав в особі міністра фінансів першого віце-прем'єра, що під час голосування по бюджету вкралася помилка, і що її потрібно виправити цю помилку. А якщо ви не володієте питанням, будь ласка, не вводьте депутатів в оману. І тут немає жодної політики, є просто пропозиція виправити цю помилку.</p>
<p>Я ставлю на голосування пропозицію комітету про прийняття за основу і в цілому проекту Закону про внесення змін до Закону України "Про Державний бюджет України на 2004 рік" щодо міжбюджетних трансфертів та фінансування. Реєстраційний номер 4459. Прошу голосувати.</p>
<p>&nbsp;</p>
<p>17:21:28</p>
<p>За-122</p>
<p>Рішення не прийнято.</p>
<p>Будь ласка, Віктор Пинзеник. Шановні колеги, із наших політичних пристрастей, через наші політичні пристрасті буде страждати місто, будуть страждати люди. Будь ласка.</p>
<p>&nbsp;</p>
<p>17:21:43</p>
<p>ПИНЗЕНИК В.М.</p>
<p>Шановні колеги, я хочу якраз наголосити на тому, що говорив Володимир Михайлович. Скажіть будь ласка, в чому вина мешканців Вінниці, що в бюджеті допущена технічна помилка? Заручниками цієї ситуації є лікарі, вчителі міста Вінниці. І давайте не політизувати це питання. Бо треба виправити помилку, яка допущена при голосуванні за бюджет. Люди лишаються без фінансового забезпечення.</p>
<p>&nbsp;</p>
<p>ГОЛОВА. Я, шановні колеги, зараз поставлю на голосування в іншій площині. Оскільки я зразу ставив за основу і в цілому, я поставлю на голосування за основу прийняття проекту цього закону про внесення змін до закону України про Державний бюджет України на 2004 рік. Реєстраційний номер 4459. Прошу голосувати.</p>
<p>&nbsp;</p>
<p>17:22:42</p>
<p>За-165</p>
<p>Рішення не прийнято, законопроект відхилено.</p>
<p>По фракціях. Вже рішення немає. По процедурі, зараз, одну хвилинку.</p>
<p>За: Фракція "Наша Україна" - 93, "Регіони України" - 6, фракція комуністів - 0, Партія промисловців і підприємців "Трудової України" - 0, СДПУ(о) -2, "Народовладдя" - 2, СПУ - 18, Блок Юлії Тимошенко - 17, Демініціативи - 0, Аграрна партія&nbsp; - 6, "Народний вибір" - 1, НДП - 10, позафракційні - 10.</p>
<p>Матвієнко, з процедури, будь ласка.</p>
<p>&nbsp;</p>
<p>17:23:20</p>
<p>МАТВІЄНКО А.С.</p>
<p>Анатолій Матвієнко. Шановні колеги,&nbsp; я звертаюсь до вас від імені всіх депутатів Вінниччини. Я просто вас благаю, тут нема ніякої політики. Володимир Михайлович, я вас також благаю, ну, давайте, Ви скажіть своє слово ще раз.</p>
<p>Сьогодні бюджет Вінниці не може забезпечити елементарних вимог.</p>
<p>Шановні колеги, я звертаюсь до фракції комуністів, я розумію, що є політичні розбіжності. Але не винні сьогодні всі жителі 300-тисячного міста Вінниці. Ну давайте внесемо цю поправку.</p>
<p>Я просто ще раз звертаюсь до вас від всіх депутатів Вінниччини і від всіх жителів міста Вінниці. Я думаю, що це просто якась недоречність. Володимир Михайлович, поставте ще раз, будь ласка, на голосування.</p>
<p>&nbsp;</p>
<p>ГОЛОВА. Валерій Коновалюк, будь ласка, і все.</p>
<p>Ще Бюджетний комітет - і все, рішення не прийнято.</p>
<p>&nbsp;</p>
<p>17:24:14</p>
<p>КОНОВАЛЮК В.І.</p>
<p>Дякую.&nbsp; Шановний Володимир Михайлович, шановні колеги!</p>
<p>Я хотів би звернутися, Володимир Михайлович, до вас і до Міністерства фінансів: у нас, на жаль, не тільки помилка по Вінниці, а ще багато помилок в тому бюджеті, який ми схвалили. І 45 законопроектів народних депутатів по внесенню змін до Державного бюджету в лютому місяці - це про щось каже.</p>
<p>Я хочу, щоб Міністерство фінансів терміново підготувала проект закону про зміни до Державного бюджету або ми відвели окреме засідання для розгляду цих питань, тому що цих питань достатньо багато, Володимир Михайлович. І ми повинні на це реагувати комплексно і внести єдиний проект закону про внесення змін.&nbsp;&nbsp; Дякую.</p>
<p>&nbsp;</p>
<p>ГОЛОВА. Шановні народні депутати, шановні керівники бюджетного комітету, я просив би вас замість констатації врешті-решт сісти і розглянути це питання і внести один проект. Ви всі тільки гарно констатуєте.</p>
<p>Оржаховський - і все.</p>
<p>(Ш у м&nbsp;&nbsp; у&nbsp;&nbsp; з а л і)</p>
<p>Ну, що ви мене благаєте? Я вже ставив. Все вже!</p>
<p>Оржаховський, будь ласка.</p>
<p>&nbsp;</p>
<p>17:25:22</p>
<p>ОРЖАХОВСЬКИЙ А.В.</p>
<p>Дякую, Володимир Михайлович.</p>
<p>Анатолій Оржаховський, фракція комуністів.</p>
<p>Я розумію колег, які сьогодні хотіли б виправити помилку по Вінницькій області, але я хочу звернутися і до колеги народного депутата Матвієнка Анатолія Сергійовича, який говорить про те, що політики немає по цьому законопроекту.</p>
<p>Я хотів би запитати у його фракції, чи є політика, коли вони не голосували по законопроекту щодо визнання Херсонської області в агропромисловому комплексі, що постраждала у 2003 році?</p>
<p>Давайте будемо поважати один другого.&nbsp; Дякую.</p>
<p>&nbsp;</p>
<p>ГОЛОВА. Шановні колеги, щоб зняти ажіотаж, я ставлю на голосування, хто за те, щоб повернутися до розгляду законопроекту номер 4459, це про внесення змін до Закону України "Про Державний бюджет України на 2004 рік" (щодо міжбюджетних трансфертів та фінансування).</p>
<p>Прошу визначатися.</p>
<p>&nbsp;</p>
<p>17:26:36</p>
<p>За-165</p>
<p>Рішення не прийнято. Все. По фракціях, будь ласка. Ну, вже мотивів немає! Я ставив тричі на голосування!</p>
<p>Порошенко, будь ласка. Мотиви. Ну, все, шановні колеги, вже рішення не прийнято. Все. По фракціях дайте, я зачитаю.</p>
<p>"Наша Україна" - 97, "Регіони України" - 1, фракція комуністів - 0, Партія промисловців і підприємців і "Трудової України" - 0, СДПУ (о) - 2, "Народовладдя" - 4, СПУ - 20, Блок Тимошенко - 19, "Демініціативи" - 0, Аграрна партія - 2, "Народний вибір" - 0, НДП - 9, "Позафракційні" - 11. Все. Як автор законопроекту, з мотивів Порошенко. І все.</p>
<p>&nbsp;</p>
<p>17:26:55</p>
<p>ПОРОШЕНКО П.О.</p>
<p>Дякую, шановний Володимире Михайловичу.</p>
<p>Тільки що ми стали свідками знущання над 400 тисячами мешканців міста Вінниця. Через технічну помилку, яку зробило Міністерство фінансів і уряд при підготовці бюджету, коли враховували доходи другого кошика, тобто власні доходи міста Вінниці були перераховані в доходи Державного бюджету помилково у 2000 році, не доплатили з Державного бюджету більше шести мільйонів. Через це міська рада не може прийняти об'єктивно розрахований бюджет. Це заробітна плата лікарів, вчителів, ваших виборців, які в тому числі голосували за ваші партії і які сьогодні ви цим голосуванням зрадили, тільки тому що автор цього законопроекту є Петро Порошенко, який вніс цей законопроект, абсолютно технічний. І на сьогоднішній день мені шкода, коли мешканці міста Вінниця, народні депутати, які висунуті від міста, не знайшли, не наважились сьогодні проголосувати за цей законопроект.</p>
<p>Я абсолютно переконаний, що це є яскравим свідченням тої кризової ситуації, в якій опинився наш...</p>
<p>&nbsp;</p>
<p>ГОЛОВА. Дякую.</p>
<p>Оголошується до розгляду проект Закону "Про внесення змін до Закону України "Про державну соціальну допомогу малозабезпеченим сім'ям" ( щодо прожиткового мінімуму для дітей у багатодітній сім'ї). Ліля Григорович, народний депутат, будь ласка. Автор законопроекту Давидова Людмила Іванівна, співдоповідачем буде виступати.</p>
<p>&nbsp;</p>
<p>17:29:05</p>
<p>ГРИГОРОВИЧ Л.С.</p>
<p>Фракція Віктора Ющенка "Наша Україна", Народний Рух України.</p>
<p>Шановний Володимире Михайловичу, шановні народні депутати, необхідність внесення змін до закону "Про державну соціальну допомогу сім'ям з дітьми" продиктований самим життям і самим сьогоденням. Ці зміни заставляють мене вносити, ті зміни в нашому житті або ці реалії, зміни у даний законопроект і розблоковувати так звану стабільність.</p>
<p>Хочу доповісти вам, що даний законопроект, внесений на розгляд Верховної Ради 29 травня 2003 року. Після чого я неодноразово нагадували під час різних пленарних засідань, що є такий законопроект і що він має на меті підняти прожитковий мінімум для малозабезпечених багатодітних дітей на 20 відсотків. Що має на меті цей законопроект? А він виконує, власне, рішення наших парламентських слухань про демографічну кризу, де не політиками, а власне соціологами і демографами було встановлено. Якщо статус-кво залишиться незмінним із нашою найнижчою в Європі середньою заробітною платою, найнижчою мінімальною пенсією, найнижчим прожитковим мінімумом, який ми з цих причин і не проголосували, незмінним, то демографічний прогноз у нас в Україні через 10 років&nbsp; 43-44 млн.населення на Україні, а трудова еміграція буде становити відповідно не 7, а 10-12 млн.українців.</p>
<p>Саме тому, я наголошую для шановної більшості і для уряду, які підходять і кажуть, що вже все вирішено законом "Про бюджет", я вношу зміни не до закону "Про бюджет на 2004 рік", який голосується щорічно, а вношу зміни до документу більш довготривалого, більш відповідного в очах наших громадян, який називається Закон "Про державну допомогу сім'ям з дітьми".</p>
<p>З огляду на це, ми пропонуємо збільшити прожитковий мінімум цим сім'ям на 20 відсотків.</p>
<p>Шановні друзі, хочу зазначити, що йде мова про&nbsp; 137 тисяч 400 сімей, бо&nbsp; мати багатодітну сім'ю в Україні сьогодні, безумовно,&nbsp; є подвигом, який вимагає немалої громадянської мужності.</p>
<p>З огляду на те, що сьогодні дійсно у Законі про бюджет, а ми знаємо,&nbsp; що з цього&nbsp; бюджету проголосованого дуже швидко&nbsp; вилазять дуже багато недоречностей і з ліками,&nbsp;&nbsp; і з памперсами, внесено зміну, що прожитковий мінімум для дітей із малозабезпечених сімей є 110 гривень, збільшуйте на 20 відсотків - 132.</p>
<p>Але,&nbsp; переконана і прошу поставити це на голосування і хочу побачити, хто не проголосує за це, і прошу&nbsp; надрукувати у "Голосі України", якщо ми сьогодні перерахуємо ці кошти&nbsp; для малозабезпечених, багатодітних сімей, і в результаті першого і другого читання ці діти у цьому році ще можуть отримати хто дві, хто п'ять, хто десять&nbsp; гривень.</p>
<p>Шановні друзі! Це дуже суттєво.&nbsp; Це&nbsp; не шквал або вир&nbsp; соціальних пристрастей чи політичних, це просто виконання нашого конституційного обов'язку&nbsp; народного депутата України. Я прошу&nbsp; підтримати даний законопроект у першому читання, я прошу підтримати весь парламент, бо у всіх є діти, виборці і у кожного на окрузі є багатодітні сім'ї.</p>
<p>&nbsp;</p>
<p>ГОЛОВА. Дякую.&nbsp; Сідайте, Лілія Степанівна.</p>
<p>Людмила Іванівна Давидова, будь ласка.</p>
<p>Шановні колеги! Я прошу всіх сідати, ми ж роботу продовжуємо ще.</p>
<p>&nbsp;</p>
<p>17:32:57</p>
<p>ДАВИДОВА Л.І.</p>
<p>Шановні колеги! Комітет розглянув цей законопроект. Прийняття цього закону дозволить вдосконалити систему соціального захисту саме малозабезпечених, багатодітних сімей, у яких виховується троє і&nbsp; більше дітей. Рішення комітету: прийняти за основу.</p>
<p>&nbsp;</p>
<p>ГОЛОВА. Шановні колеги! Хто заперечує проти такої позиції? Чи є потреба нам його обговорювати? Можливо&nbsp; давайте приймемо за основу, і хай комітет працює.</p>
<p>Немає заперечень? Я ставлю на&nbsp; голосування про прийняття за основу&nbsp; законопроекту номер 3565 про&nbsp; внесення змін&nbsp; до Закону України "Про державну соціальну допомогу малозабезпеченим сім'ям" щодо прожиткового мінімуму для&nbsp; дітей&nbsp; у багатодітній сім'ї ( реєстраційний номер 3565). Прошу голосувати.</p>
<p>&nbsp;</p>
<p>17:33:56</p>
<p>За-299</p>
<p>Рішення прийнято.</p>
<p>Оголошується до розгляду проект... Що?</p>
<p>Оголошується до розгляду проект закону...</p>
<p>(Ш у м&nbsp;&nbsp; у&nbsp;&nbsp; з а л і)</p>
<p>Шановні колеги, ну, я прошу, сядьте. Я зараз ще пораджусь з залом. Ну, давайте будемо далі роботу продовжувати. Шановні колеги, від мене вимагають. Ну, я зараз, ну, я звернусь до більшості. Ну, до всіх звернуся, тільки сядьте. Ну, сядьте, сядьте, будь ласка, сядьте.</p>
<p>Шановні колеги, у нас нормальний був ритм. Зараз він переривається. До мене знову звертаються депутати, от ви щойно бачили, вимагають поставити на голосування про включення до порядку денного&nbsp; проекту Постанови Верховної Ради "Про інформацію Комітету з питань свободи слова та інформації про ситуацію, яка склалась навколо редакції газети "Сільські Вісті". Виключно виходячи з того, щоб ми продовжили нормальну роботу, прошу уважно послухати. Я зараз поставлю на голосування. Хто за те, щоб повернутися до розгляду цього питання? Прошу голосувати. І потім, щоб не блокували. Прошу голосувати.</p>
<p>&nbsp;</p>
<p>За - 209</p>
<p>Рішення не прийнято.</p>
<p>Я прошу ініціаторів цієї постанови працювати з фракціями і знайти узгоджену позицію. По фракціях? Будь ласка. Оголошується до розгляду проект Закону про внесення змін до Закону України "Про державну соціальну допомогу малозабезпеченим сім'ям" (щодо норм земельних ділянок для надання допомоги). Лілія Григорович - автор проекту і Людмила Давидова співдоповідачем буде виступати.</p>
<p>&nbsp;</p>
<p>17:36:16</p>
<p>ГРИГОРОВИЧ Л.С.</p>
<p>Лілія Григорович, фракція Віктора Ющенка "Наша Україна", Народний Рух України.</p>
<p>Шановні колеги, дана поправка від 20 травня минулого року. Я думаю, що колеги-мажоритарники мене зрозуміють, бо після внесення цього законопроекту у сесійну залу, ми його проголосували at-hoc у першому і другому читанні. Я це кажу для того, щоб ми не занадто пишалися тим, що ми з кожним роком дедалі більше приймаємо законів. Іноді з таким поспішним прийняттям виходять речі, які, власне, сталися внаслідок такого голосування.</p>
<p>У депутатів-мажоритарників, у нашому комітеті столи були практично завалені листами від малозабезпечених сімей від наших громадян, в зв'язку з цим вони практично позбулися додаткової державної допомоги.</p>
<p>Шановні друзі, я називаю всього-на-всього одну цифру, одна зміна - два гектари. У законопроекті. який ми так поспішно проголосували, писалося 0,6. Я хочу зазначити, що у даному законопроекті іде співмірність між додатковою квартирою, між великою покупкою, яка перевищує десятикратну величину прожиткового мінімуму і так дальше. І все це разом співміряється із площею у 0,6 гектара. Я знаю, що в Польщі така цифра є два гектари. Я знаю, що Міністерство агропромислового комплексу, Земельний комітет може заперечити і сказати, що це трішечки зависоко. Але, шановні колеги, ми не можемо брати сьогодні подушного з малозабезпеченої сім'ї із-за того, що у неї є площа земельної ділянки 0,6 гектари. Тому сьогодні для стенограми в законопроекті подано два гектари, я називаю, як можливість компромісу до першого читання 1,5 гектара. Але, шановні друзі, ми повинні це проголосувати, тому що, якщо ми будемо будувати наш бюджет на малозабезпечених, на селянах, які живуть за межею бідності і мають земельну ділянку в півтора гектара, то в кінцевому результаті ми, здається, вибудуємо дорогу не в майбутнє, а дорогу у минуле.</p>
<p>З огляду на це я прошу підтримати, повторюю для стенограми, називаю цифру 1,5 гектара, і нормально скрупульозно разом із урядом випрацювати до другого читання цю цифру. Я дуже хочу, щоб наші малозабезпечені сім'ї не тривожилися з того приводу, що ми обкладаємо їх по суті подушним. І я прошу підтримати мою пропозицію.</p>
<p>&nbsp;</p>
<p>ГОЛОВА. Дякую. Будь ласка, Людмило Іванівно. Жінка завжди вперед у нас.</p>
<p>&nbsp;</p>
<p>17:39:01</p>
<p>ДАВИДОВА Л.І.</p>
<p>Шановні колеги, комітет розглянув цей законопроект, підтримую законодавчу ініціативу, яка спрямована на створення правових засад для поліпшення підтримки малозабезпечених сімей, які проживають саме в сільських місцевості. І такі зміни з двох гектарів до півтора ми підтримуємо і просимо цей законопроект прийняти за основу.</p>
<p>&nbsp;</p>
<p>ГОЛОВА. Володимир Лещенко, з мотивів. І зараз будемо визначатися голосуванням, якщо немає заперечень.</p>
<p>&nbsp;</p>
<p>17:39:37</p>
<p>ЛЕЩЕНКО В.О.</p>
<p>Володимир Лещенко, фракція Комуністичної партії України, Чернігівщина. Шановний Володимире Михайловичу, шановні народні депутати! Я вам повинен сказати, що у більшості, у багатьох селянських господарствах якраз по два гектара. Тому півтора гектара нічого не вирішить. Я пропоную проголосувати в редакції тій, що запропонована авторами проекту і підтримати згорьовних, нещасних, сто разів обманутих селян. Дякую.</p>
<p>&nbsp;</p>
<p>ГОЛОВА. Шановні колеги, немає інших застережень? Я ставлю на голосування про прийняття за основу проекту Закону, реєстраційний номер 3527, про внесення змін до Закону України "Про державну соціальну допомогу малозабезпеченим сім'ям" щодо норм земельних ділянок для надання допомоги.</p>
<p>&nbsp;</p>
<p>17:40:37</p>
<p>За-221</p>
<p>Рішення не прийнято.</p>
<p>По фракціях, будь ласка.</p>
<p>Оголошується до розгляду проект постанови про зняття з розгляду деяких законопроектів. Реєстраційний номер 4101.&nbsp; Василь Васильович Онопенко - Голова Комітету з питань правової політики, будь ласка.</p>
<p>&nbsp;</p>
<p>17:41:04</p>
<p>ОНОПЕНКО В.В.</p>
<p>Шановний Володимир Михайлович, шановні колеги!</p>
<p>Комітет вносить на ваш розгляд проект постанови про зняття з розгляду цілого ряду законопроектів, які були предметом розгляду, а комітету ще під час третьої сесії і сьогодні втратили актуальність, в зв'язку із змінами в чинному законодавстві, зокрема проекту 1106 про кримінологічну експертизу, яку вносив Кабінет Міністрів, проект 1154 про протидію політичному екстремізму, проект 1228 про внесення змін до статті Закону України про виконавче провадження, проекти 2214, 2214-1 про парламентську більшість та парламентську опозицію в Верховній Раді України, 3050 про соціальні і правові гарантії Президента України, що припинив виконання повноважень, і 3051 - з цією ж назвою, 3438 про внесення зміни до Сімейного кодексу України щодо усиновлення дітей. Але цей законопроект Кабінет Міністрів відкликав. Тому його можна не проголосовувати.</p>
<p>Комітет прийняв одностайне рішення, що ці законопроекти підлягають відхиленню. Таке ж саме рішення прийняло Науково-експертне Управління. Є відповідні висновки.</p>
<p>Я думаю, що можна голосувати чи по кожному окремо, чи, можливо, списком, оскільки, мені здається, тут немає якихось таких глибоких питань чи протиріч.</p>
<p>&nbsp;</p>
<p>ГОЛОВА. Які&nbsp; застереження, можливо, є? Немає застережень? Можемо голосувати чи ні? Яка ваша думка? Ніхто застережень не висловлює? Ставлю на голосування про прийняття проекту постанови Верховної Ради України про зняття з розгляду деяких законопроектів, реєстраційний номер 4105 в цілому як постанову.&nbsp; Прошу голосувати.</p>
<p>&nbsp;</p>
<p>17:43:33</p>
<p>За-331</p>
<p>З процедури Лещенко, будь ласка.</p>
<p>&nbsp;</p>
<p>17:43:43</p>
<p>ЛЕЩЕНКО В.О.</p>
<p>Володимир Лещенко, фракція Комуністичної партії, Чернігівщина.</p>
<p>Шановний Володимир Михайлович, я прошу вас поставити на голосування пропозицію мою, щоб переголосувати проект закону 3527 що стосується державної соціальної допомоги малозабезпеченим сім'ям щодо норм земельних ділянок для надання допомоги.</p>
<p>Мені здається, що представники Аграрної партії не зрозуміли це питання, а якраз не хватило тільки п'яти голосів.&nbsp; Дякую.</p>
<p>&nbsp;</p>
<p>ГОЛОВА. Зрозуміло.&nbsp; Я ставлю на голосування, хто за те, щоб повернутися до розгляду законопроекту номер 3527, який доповідала Лілія Григорович?&nbsp; Прошу визначитися голосуванням.</p>
<p>&nbsp;</p>
<p>17:44:47</p>
<p>За-215</p>
<p>На жаль, рішення не прийнято.</p>
<p>Оголошується до розгляду проект постанови про зняття з розгляду деяких законодавчих актів, про внесення змін до Кримінально-процесуального кодексу України у зв'язку з підготовкою до другого читання проекту Кримінально-процесуального кодексу України.</p>
<p>Доповідач - голова підкомітету Комітету з питань правової політики Юрій Анатолійович Кармазін.&nbsp; Будь ласка, Юрій Анатолійович.</p>
<p>&nbsp;</p>
<p>17:45:13</p>
<p>КАРМАЗІН Ю.А.</p>
<p>Шановні народні депутати!</p>
<p>Юрій Кармазін, Партія захисників Вітчизни, "Солідарність", виборчого блоку Віктора Ющенка "Наша Україна".</p>
<p>Комітет з питань правової політики на своєму засіданні 24 грудня розглянув поданий народним депутатом України Онопенком проект постанови Верховної Ради України про зняття з розгляду деяких законопроектів про внесення змін до Кримінально-процесуального кодексу України у зв'язку з підготовкою до другого читання проекту Кримінально-процесуального кодексу України.</p>
<p>Проектом пропонується зняти з розгляду п'ять законопроектів, поданих на перше читання, проте не включених до порядку денного четвертої сесії Верховної Ради, і чотири проекти, які знаходяться на опрацюванні в комітеті. Ітого дев'ять проектів.</p>
<p>За своїм правовим змістом окремі положення проектів втратили свою актуальність, деякі знайшли своє втілення в проекті Кримінально-процесуального кодексу України, решту доцільно оформити у вигляді пропозицій для врахування у відповідних статтях проекту Кодексу при підготовці його до другого читання.</p>
<p>Ми пропонуємо прийняти постанову, яка так і буде називати: "Про зняття з розгляду деяких законопроектів про внесення змін до Кримінально-процесуального кодексу у зв'язку з підготовкою до другого читання проекту Кримінально-процесуального кодексу". І рекомендувати авторам законопроектів, що знаходяться на опрацюванні, переглянути ініційовані ними законопроекти про внесення змін до Кримінально-процесуального кодексу України і оформити їх положення у вигляді пропозицій для врахування у відповідних статтях проекту Кримінально-процесуального кодексу України. Доручити Комітету з питань законодавчого забезпечення правоохоронної діяльності врахувати положення законопроектів, поданих суб'єктами права законодавчої ініціативи, при підготовці проекту кодексу до другого читання.</p>
<p>Доповідь закінчена. Ми цим самим зменшимо на дев'ять проектів ті обсяги. Додаток у вас є їх, весь список цих проектів є в переліку. Я не буду зупинятися.</p>
<p>&nbsp;</p>
<p>ГОЛОВА. Дякую, Юрій Анатолійович. Борис Беспалий. Потім Ніколаєнко. Якщо з цього питання, шановні колеги.</p>
<p>&nbsp;</p>
<p>17:47:08</p>
<p>БЕСПАЛИЙ Б.Я.</p>
<p>Дякую. Шановний доповідачу і шановний Володимире Михайловичу. У мене є запитання дійсно з процедури.</p>
<p>Ще не прийнятий в новій редакції Кримінально-процесуальний кодекс. Він тільки готується. Коли і в якому варіанті він буде прийнятий, ми не знаємо. І в цілому логіка нормальна. Але чи не здається вам, що трошки зміщена послідовність? Чи не краще спочатку прийняти Кримінально-процесуальний кодекс, а потім уже подивитися, які з цих законів, а, може, ще більше знімати з розгляду, а які не знімати? Тобто, ну, запитання є. Дякую.</p>
<p>&nbsp;</p>
<p>КАРМАЗІН Ю.А. Шановний Борис Якович. Ми проаналізували уважно. В першому читанні концепція проекту прийнята. Ці положення, про які говорилося, в більшості своїй враховані в першому читанні.</p>
<p>І зараз недоречно забирати час у людей, тим більше, що законом воно не стане, бо вже ось-ось на виході в комітеті Мойсика знаходиться законодавчо забезпечений цей проект. Тому я думаю, що ваші побоювання.</p>
<p>&nbsp;</p>
<p>ГОЛОВА. Станіслав Ніколаєнко, з цього питання у вас? Будь ласка.</p>
<p>&nbsp;</p>
<p>17:48:15</p>
<p>НІКОЛАЄНКО С.М. Шановний доповідачу, шановний Володимире Михайловичу, я мушу вас проінформувати, що в знак протесту проти опозицій більшості, фракція соціалістів в зв'язку з тим, що не поставлено питання по сільським місцям, не проголосовано. Ми покидаємо зал, відмовляємося від роботи.</p>
<p>&nbsp;</p>
<p>ГОЛОВА.Ясно.</p>
<p>&nbsp;</p>
<p>КАРМАЗІН Ю.А. Я розумію позицію соціалістів, але мені дуже прикро, що саме на цьому законопроекті я закликаю Станіслава Миколайовича проголосувати за цей проект, а потім вже робити знак протесту.</p>
<p>&nbsp;</p>
<p>ГОЛОВА.Євген Кирильчук, з цього проекту у вас? Будь ласка, мікрофон Кирильчуку.</p>
<p>&nbsp;</p>
<p>17:48:56</p>
<p>КИРИЛЬЧУК Є.І. Фракція Блоку Юлії Тимошенко, партія "Батьківщина".</p>
<p>В мене до доповідача така проблема. Ми знаємо, що ЦПК виноситься десь у березні місяці, так що він швидко піде в роботу. А КПК ще невідомо, коли він буде внесений. Ми ліквідовуємо 9 законопроектів і ми створюємо велику кількість "дірок" незаповнених, ми не знаємо, коли приймемо той КПК. То, можливо, ми спішимо?</p>
<p>&nbsp;</p>
<p>КАРМАЗІН Ю.А. Шановний Євгене Івановичу, я хочу вам сказати, що ці проекти не включені до порядку денного Четвертої сесії. І вони не даремно не включені, це по-перше.</p>
<p>По-друге, що стосується підготовки КПК. Я вас запевняю, що наскільки мені відомо, то місяць-два і він буде готовий, скажемо так, демократичніший стане і тоді буде прийнятим. А зняття проектів з розгляду, воно не буде впливати на "дірки", все що треба, воно й так врегульовано в чинних законах.</p>
<p>&nbsp;</p>
<p>ГОЛОВА.Шановні колеги, я ставлю до вашого відома, що проекти кримінально-процесуального, цивільно-процесуального кодексів будуть внесені на початку березня. Ми вже домовилися, вони готові будуть до розгляду. А ці законопроекти, які пропонує комітет зняти з розгляду, воно не включено у порядок денний цієї сесії, тому треба їх просто формально вилучити.</p>
<p>Я ставлю на голосування проект Постанови Верховної Ради України про зняття з розгляду деяких законопроектів про внесення змін до Кримінально-процесуального кодексу України у зв'язку з підготовкою до другого читання проекту Кримінально-процесуального кодексу України для прийняття у цілому (реєстраційний номер 4583). Прошу голосувати.</p>
<p>&nbsp;</p>
<p>17:51:08</p>
<p>За-347</p>
<p>Рішення прийнято.</p>
<p>Оголошую про продовження роботи&nbsp; на 15 хвилин до 18.15.</p>
<p>Оголошується до розгляду проект Постанови про зняття з розгляду Верховної Ради України деяких законопроектів про внесення змін до Цивільного кодексу Української РСР та Цивільно-процесуального кодексу України. Василь Васильович Онопенко, будь ласка.</p>
<p>&nbsp;</p>
<p>17:51:39</p>
<p>ОНОПЕНКО В.В.</p>
<p>Дякую, Володимире Михайловичу.</p>
<p>Я повинен зазначити, шановні колеги, що вже із самої назви ви почули, що вносяться&nbsp; зміни до деяких законодавчих актів і кодексу, зокрема, Цивільного кодексу ще Української Радянської&nbsp; Соціалістичної Республіки, хоча вже&nbsp; з 1 січня діє новий Цивільний і Сімейний кодекси.</p>
<p>Тому&nbsp; пропонується вам рішення комітету і проект Постанови Верховної Ради про&nbsp; зняття з розгляду,&nbsp; чи&nbsp; відхилення, чи зняття,&nbsp; таких законопроектів: про внесення змін до&nbsp; статті 49-ї Цивільного кодексу Української РСР ( проект номер 3065) внесений народним депутатом України Черновецьким. Цікавий законопроект, але&nbsp; його ідеї включені у новий Цивільний кодекс; проект про внесення змін до Цивільного&nbsp; кодексу Української РСР щодо&nbsp; відповідальності роботодавців за невиконання обов'язків по страхуванню ( номер 3126) , народний депутат України...</p>
<p>&nbsp;</p>
<p>ГОЛОВА. Василю Васильовичу,&nbsp; я перепрошую. Є документи, може у когось з депутатів&nbsp; будуть застереження, тоді будемо давати пояснення.</p>
<p>&nbsp;</p>
<p>ОНОПЕНКО В.В. Прошу, я погоджуюся. Там дев'ять законопроектів і деякі зміни до ЦПК. Ці пропозиції комітетом враховані при доопрацюванні проекту Цивільного&nbsp; процесуального кодексу, який ми плануємо винести на 4 березня у третьому читанні.</p>
<p>&nbsp;</p>
<p>ГОЛОВА. Я ставлю на голосування проект Постанови Верховної Ради України про&nbsp; зняття з розгляду Верховної Ради України деяких законопроектів про внесення змін до Цивільного кодексу Української РСР та Цивільного процесуального кодексу України для прийняття в цілому, реєстраційний номер 4616. Прошу голосувати.</p>
<p>&nbsp;</p>
<p>17:53:20</p>
<p>За-334</p>
<p>Рішення прийнято. Оголошується до розгляду проект Постанови "Про зняття з розгляду проектів деяких законодавчих актів України", що стосуються соціальної політики та праці. Доповідач секретар Комітету з питань соціальної політики та праці - Ярослав Михайлович Сухий. Будь ласка, Ярослав Михайлович.</p>
<p>&nbsp;</p>
<p>17:53:42</p>
<p>СУХИЙ Я.М.</p>
<p>Шановні колеги, зазначеною постановою комітет пропонує зняти з розгляду 21 законопроект щодо яких, вже раніше, комітет виносив рішення про відхилення ряду законопроектів відкликані самими народними депутатами. Ряд законопроектів розв'язує проблематику котра розв'язана в інших законопроектах і на сьогоднішній день вже вважається врегульованою. Нагадаю, що цей процес почався ще з 12 липня 2002 року. Тому для того, аби розвантажити наш порядок денний не забивати його, коли потрібний законопроект, який має вищу актуальність пропонується зняти з розгляду законопроект 1135, 1350, 1359, 1360, 2011, 2071, 2249, 2270, 2496, 2501, 2642, 3036, 3130, 3233, 3246,&nbsp; 3275, 3307, 3332, 3465, 3525, 4013, 4113, 4278. Комітет просить підтримати проект постанови.</p>
<p>&nbsp;</p>
<p>ГОЛОВА. Так, Віктор Пинзеник, потім Андрій Шкіль.</p>
<p>&nbsp;</p>
<p>17:54:54</p>
<p>ПИНЗЕНИК В.М.</p>
<p>Віктор Пинзеник, фракція "Наша Україна".</p>
<p>Шановний Володимире Михайловичу, я наполягаю на тому, щоб з цього переліку були вилучені два проекти законів - 3036 і 3037. Я чув тезу про втрату актуальності деяких проектів. Хочу наголосити, що ці два проекти передбачають введення норм, що зобов'язують надавати і публікувати звіти про виконання бюджету Фонду страхування від нещасних випадків на виробництві та іншого страхового фонду.</p>
<p>Невже мої колеги вважають нормальним, що ми навіть не знаємо, що відбувається з багатомільярдними коштами, в яких умах надходять кошти? І куди вони направляються? Тому я наполягаю, щоб ці закони вилучити з проекту постанови і проголосувати без 3036, 3037, бо ці питання є актуальними.</p>
<p>&nbsp;</p>
<p>СУХИЙ Я.М. Я відповідаю шановному Віктору Михайловичу, що запропонована вами зміна суперечить статті 63 Закону "Про Державний бюджет", якою передбачається, що кошти фондів соціального страхування обслуговуються органами Державного казначейства. Я ще раз повторюю, це - самоврядна організація - Фонд соціального страхування. І не можна ці кошти залучати до Бюджету, бо буде те, що вже було в нас, коли в Бюджеті...</p>
<p>&nbsp;</p>
<p>ГОЛОВА. Ми вилучим, якщо ви наполягаєте. Ми вилучим і поставимо на голосування. Будь ласка, Андрій Шкіль, потім Катерина Тимофіївна Ващук.</p>
<p>&nbsp;</p>
<p>17:56:27</p>
<p>ШКІЛЬ А.В.</p>
<p>Дякую, Володимире Михайловичу.</p>
<p>От просто, знаєте, підхід вилучення законопроектів, я до доповідача хочу запитання, я не всіх їх пам'ятаю, але я даю сто відсотків, що ці всі законопроекти поступили від народних депутатів. От жодного урядового, жодного президентського не знімається. Секундочку, я закінчую. Я закінчу, потім ви будете відповідати.</p>
<p>&nbsp;</p>
<p>СУХИЙ Я.М. Конкретно назвіть номер.</p>
<p>&nbsp;</p>
<p>ШКІЛЬ А.В. Тобто складається враження, що народні депутати не кваліфіковані, не можуть підготувати якісних законопроектів, а уряд і бездоганно розумний Президент Кучма дає такі толкові, такі чудові законопроекти, що їх розглядають тут, не голосують і не балотують. Тому в принципі я хотів би, щоб це було сказано, тут не треба, можна було перераховувати номери, сказати, що всі ці законопроекти поступали від народних депутатів, і чому вони були відхилені. І це, я ще раз кажу, перетворюється на таку порочну практику. Тому що неякісні закони поступають у першу чергу від Кабміну і від Президента України сюди.</p>
<p>&nbsp;</p>
<p>ГОЛОВА. Я хочу сказати, шановні колеги, що 75 відсотків законопроектів, які вносяться на розгляд Верховної Ради, це законопроекти народних депутатів України. Вони інколи дублюють один одного, інколи вони суперечать тим, які ми прийняли. Тому є пропозиція комітету. Якщо ви наполягаєте на конкретному якомусь номері законопроекту, ми його вилучимо, і буде він чекати своєї черги для розгляду. Давайте будемо вести розмову саме у такій практичній площині.</p>
<p>Будь ласка, Катерина Ващук.</p>
<p>&nbsp;</p>
<p>17:57:47</p>
<p>ВАЩУК К.Т.</p>
<p>Шановний доповідачу, ми зверталися до вас з листом. Я не вслідкувала за всіми названими вами. Не можна знімати з розгляду наш законопроект, поданий від фракції, за номером 4131. Він про внесення змін до деяких законодавчих актів України щодо збору на обов'язкове соціальне страхування, йде подвійне оподаткування села. Так, як в збір на соціальне страхування входить як норма і визначений відсотками у фіксованому податку, прийнятий новий закон. Викресліть його з розгляду.</p>
<p>&nbsp;</p>
<p>________________. Ми не заперечуємо.</p>
<p>&nbsp;</p>
<p>ГОЛОВА. Хто наполягає, є автором законопроекту, достатньо сказати номер, ми його вилучаємо, так як це йдеться по суддях. Будь ласка, Поліщук Микола Єфремович.</p>
<p>&nbsp;</p>
<p>17:58:47</p>
<p>ПОЛІЩУК М.Є.</p>
<p>Микола Поліщук, "Наша Україна", Блок Віктора Ющенка. Шановний Володимире Михайловичу, шановні народні депутати! Ми поцікавилися по витратах коштів від фонду від нещасного випадка...</p>
<p>&nbsp;</p>
<p>ГОЛОВА. Так, будь ласка, давайте конкретний законопроект, називайте номер.</p>
<p>&nbsp;</p>
<p>ПОЛІЩУК М.Є. Я хотів би, щоб ця норма, яку говорив Пинзеник, була виключена. Чому? Тому що витрати на лікування були мільйон вісімсот тисяч, а витрати на утримання фонду були у позаминулому році 83 мільйони. Через це цю норму 3036 і 3037 треба виключити.</p>
<p>&nbsp;</p>
<p>ГОЛОВА. Так уже ж виключили, уже ж про це сказали.</p>
<p>Я прошу вас слухати.</p>
<p>Шановні народні депутати, я ставлю на голосування, за вилученням трьох законопроектів - реєстраційні номери - 3036, 3037&nbsp; і 4137 проекту Постанови Верховної Ради України для зняття з розгляду проектів деяких законодавчих актів України, що стосуються соціальної політики та праці, для прийняття в цілому, з вилученням трьох проектів законів - реєстраційний номер - 4371, прошу голосувати.</p>
<p>&nbsp;</p>
<p>18:00:15</p>
<p>За-283</p>
<p>Рішення прийнято.</p>
<p>Оголошується до розгляду проект постанови про відхилення законопроектів, які втратили актуальність та повернення законопроектів на доопрацювання.</p>
<p>Климпуш Орест Дмитрович, будь ласка, голова підкомітету Комітету з питань житлового будівництва, транспорту, житлово-комунального господарства, зв'язку. Реєстраційний номер 5119.</p>
<p>&nbsp;</p>
<p>18:00:32</p>
<p>КЛИМПУШ О.Д.</p>
<p>Дякую.</p>
<p>Шановний Володимире Михайловичу, шановні колеги!</p>
<p>Комітет наш з питань будівництва, транспорту, житлово-комунального господарства та зв'язку розглянув цілу низку законопроектів і просить вас підтримати нашу пропозицію щодо відхилення та зняття з розгляду, а також деякі повернення на доопрацювання.</p>
<p>Йдеться про законопроект про внесення змін до закону України про концесії ...</p>
<p>&nbsp;</p>
<p>ГОЛОВА. Орест Дмитрович, у нас всі депутати мають освіту, всі грамотні, вони можуть читати перед собою документи, не потрібно читати. Хто наполягає на вилученні законопроектів? Немає?</p>
<p>Я ставлю на голосування про прийняття в цілому проекту Постанови Верховної Ради України про відхилення законопроектів, які втратили актуальність, та повернення законопроектів на доопрацювання. Реєстраційний номер 5119. Прошу голосувати.</p>
<p>&nbsp;</p>
<p>18:01:42</p>
<p>За-323</p>
<p>Рішення прийнято.</p>
<p>Вноситься на розгляд проект постанови про зняття з розгляду проектів деяких законодавчих актів України, положення яких суперечать вимогам чинного законодавства, або врегульовані іншими законами та втратили актуальність. Від комітету, будь ласка, дуже коротко, прошу.</p>
<p>&nbsp;</p>
<p>__________________ . Шановні колеги, Комітет з промислової політики і підприємництва розглянув на своєму засіданні проект постанови Верховної Ради про зняття з розгляду проектів деяких законодавчих актів України, положення&nbsp; яких суперечать вимогам чинного законодавства або врегульовані іншими законами та втратили актуальність.</p>
<p>Підтримую і пропоную внести на розгляд Верховної Ради України та прийняти в цілому.</p>
<p>Зазначений проект постанови підготовлено згідно з дорученням Голови Верховної Ради України, яким запропоновано внести узагальнюючі проекти постанов щодо зняття з розгляду у Верховній Раді України законопроектів, які втратили актуальність або пропонуються до відхилення з інших підстав.</p>
<p>Це такий проект, реєстраційний номер...</p>
<p>&nbsp;</p>
<p>ГОЛОВА. Не треба.</p>
<p>Хто з народних депутатів має застереження щодо окремих законопроектів?</p>
<p>Немає? Я ставлю на голосування проект постанови Верховної Ради України для прийняття її в цілому про зняття з розгляду проектів деяких законодавчих актів України, положення яких суперечать вимогам чинного законодавства або врегульовані іншими законами та втратили актуальність.</p>
<p>Реєстраційний номер 5091. Прошу голосувати.</p>
<p>&nbsp;</p>
<p>18:03:32</p>
<p>За-339</p>
<p>Рішення прийнято.</p>
<p>Вноситься на розгляд проект постанови про зняття з розгляду проектів деяких законодавчих актів України, що стосуються агропромислового комплексу.</p>
<p>Олег Юхновський, секретар Комітету з питань аграрної політики та земельних відносин.</p>
<p>&nbsp;</p>
<p>18:03:52</p>
<p>ЮХНОВСЬКИЙ О.І.</p>
<p>Дякую, Володимир Михайлович.</p>
<p>Шановні колеги, Комітет з питань аграрної політики та земельних відносин вносить на розгляд Верховної Ради проект постанови про зняття з розгляду деяких законопроектів, що стосуються&nbsp; агропромислового комплексу. Це проекти законів: 1355, 3010, 3576...</p>
<p>&nbsp;</p>
<p>ГОЛОВА. Не треба нам читати. Якщо хтось заперечення має, хай скаже.</p>
<p>Немає? Є? Хвилинку! Кирильчук Євген Іванович. Який законопроект, скажіть, ми вилучимо його. Мікрофон, будь ласка.</p>
<p>&nbsp;</p>
<p>18:04:23</p>
<p>КИРИЛЬЧУК Є.І.</p>
<p>Кирильчук пропонує зняти із розгляду питання 3010. Це стосується релігійних організацій.</p>
<p>Шановні депутати, шановний Володимире Михайловичу, більшість цих громад будують, відновлюють, реконструюють за кошти людей, в який і немає тих коштів, храми. Я думаю, що треба зняти з них те, щоб вони платили податки за ту землю. В їх немає навіть ні граму копійки де зібрати. Зняти 3010.</p>
<p>&nbsp;</p>
<p>ГОЛОВА. Шановні народні депутати, я ставлю на голосування з вилученням проекту реєстраційний номер 3010: проект Постанови Верховної Ради України "Про зняття з розгляду проектів деяких законодавчих актів України, що стосуються агропромислового комплексу" - для прийняття в цілому як постанови. Реєстраційний номер 5006. Прошу голосувати.</p>
<p>&nbsp;</p>
<p>18:05:33</p>
<p>За-343</p>
<p>Рішення прийнято.</p>
<p>Оголошується до розгляду проект Постанови "Про зняття з розгляду проектів деяких законодавчих актів України, що стосуються проблеми свободи слова та діяльності засобів масової інформації". Микола Томенко, будь ласка.</p>
<p>&nbsp;</p>
<p>18:05:52</p>
<p>ТОМЕНКО М.В.</p>
<p>Шановні колеги, йдеться про три документи. Одна постанова депутатська, яка стосується створення тимчасової слідчої комісії по конкретній публікації ще в 2002 році втратило актуальність, є там інша схема вирішення питання і два урядові законопроекти, які стосуються порядку надсилання обов'язкових примірників. Ця проблема вже вирішена іншим законом, про друковані засоби масової інформації і проект закону про внесення змін "Про державну підтримку засобів масової інформації", який комітет не настоює і наш комітет проти, бо передбачає розширення пільг для тих друкованих засобів масової інформації, які займаються правоосвітньою діяльністю. Оскільки ніхто достеменно не визначить, що таке правоосвітня діяльність, то звісна річ, нема смислу розширювати пільги на цю категорію. Прошу підтримати.</p>
<p>&nbsp;</p>
<p>ГОЛОВА. Є застереження чи немає?</p>
<p>Я ставлю на голосування проект постанови про зняття з розгляду проектів деяких законодавчих актів України, що стосуються проблеми свободи слова та діяльності засобів масової інформації. Реєстраційний № 4363, для прийняття в цілому. Прошу голосувати.</p>
<p>&nbsp;</p>
<p>18:07:11</p>
<p>За-350</p>
<p>Рішення прийнято.</p>
<p>Вноситься на розгляд проект постанови про відхилення проектів законів України та проекту постанови Верховної Ради України. Іван Васильович Вернидубов, перший заступник голови комітету з питань боротьби з оргзлочинністю і корупцією. Будь ласка!</p>
<p>&nbsp;</p>
<p>18:07:39</p>
<p>ВЕРНИДУБОВ І.В.</p>
<p>Шановний Голово, шановні народні депутати, відповідно до доручення Верховної Ради, комітетом з питань боротьби з організованою злочинністю і корупцією, на своєму засіданні 12 березня було розглянуто: проект закону України про декларування фізичними особами доходів майна (реєстраційний номер&nbsp; 2465), проект Постанови Верховної Ради України про затвердження форми&nbsp; декларації про доходи і майно&nbsp; фізичної особи номер 2466, проект Закону України про декларування доходів та майна фізичних осіб (реєстраційний номер 2465-1) . І на засіданні 21 травня розглянуте питання - проект Закону України про легалізацію доходів майна, з яких не сплачено податки (реєстраційний номер 3228).</p>
<p>Шановні народні депутати! У зв'язку з набранням чинності 1 січня 2004 року Закону України "Про податок на доходи фізичних осіб" розгляд законопроектів у даний час є недоцільним. Практично всі пропозиції, які є у цих законопроектах, враховані за виключенням&nbsp; Закон України про легалізацію доходів майна,&nbsp; автор Бондарчук ( 3228) підходив сьогодні і він заперечує проти того, щоб знімати з розгляду. Прошу підтримати рішення комітету.</p>
<p>&nbsp;</p>
<p>ГОЛОВА. Хорошо.</p>
<p>Гмиря. Потім Пинзеник. Давайте&nbsp; говорити, який номер, ми зразу його вилучаємо.</p>
<p>Гмиря,&nbsp; мікрофон. Ви, мабуть, краще до трибуни підійдіть і скажіть, так буде швидше.</p>
<p>&nbsp;</p>
<p>18:09:28</p>
<p>ГМИРЯ С.П.</p>
<p>Уважаемые коллеги, ми, по-моему, вводим совершенно новый прецедент, когда голосуем вопрос об отклонении. Ну, отклонения голосуются всегда позитивно, не проголосовали - За, проголосовали - Против. Мы можем голосовать о снятии с расмотрения, но не в коем случае не можем голосовать вопрос об отклонении законопроекта. Это новация, которая, думаю, не нужна она только услажнит все эти процедурные вопросы.</p>
<p>&nbsp;</p>
<p>ГОЛОВА. Так. Віктор Пинзеник. Віктор Пинзеник, будь ласка. Мікрофон до Пинзеника, будь ласка.</p>
<p>&nbsp;</p>
<p>18:10:04</p>
<p>ПИНЗЕНИК В.М.</p>
<p>Шановні колеги, прохання вилучити з тексту постанови проект 3228.</p>
<p>&nbsp;</p>
<p>ГОЛОВА. Так ми вже вилучили його. Отже я ставлю на голосування з вилученням законопроекту 3228 проект Постанови Верховної Ради України "Про зняття з розгляду проектів законів України та проекту Постанови Верховної Ради України", реєстраційний номер 4408. Прошу голосувати. Там дещо ми змінили назви, не відхилення, зняття з розгляду, так як поправку вніс народний депутат Гмиря.</p>
<p>&nbsp;</p>
<p>18:10:48</p>
<p>За-311</p>
<p>Рішення прийнято.</p>
<p>Вноситься на розгляд проект Постанови про зняття з розгляду проектів законів України про внесення змін до Закону України "Про статус ветеранів війни і гарантії їх соціального захисту". Реєстраційний номер 4427. Анастасієв, будь ласка. А, Цибенко Петро Степанович.</p>
<p>&nbsp;</p>
<p>18:11:15</p>
<p>ЦИБЕНКО П.С.</p>
<p>Шановні колеги, комітет виносить на ваш розгляд проект Постанови Верховної Ради України про зняття з розгляду низки проектів законів по внесення змін до Закону України "Про статус ветеранів війни і гарантії їх соціального захисту" як такий, що потребує суттєвого доопрацювання та значних витрат Державного бюджету. Зокрема, законом Ярослава Джоджика, реєстраційний номер 2407, Сергія Матвієнкова - 2407-1, Юлії Тимошенко, раєстраційний номер 3699, пропонується надати статус учасника війни особам, які народилися з 31 грудня 32-го року по 31 грудня 44-го року автоматично, лише за датою народження. А це означає значно розширити коло потенційних отримувачів пільг і знецінення статусу учасника, ветерана війни.</p>
<p>Іншими двома законопроектами&nbsp; Комара 3402 та Волкова 3617 пропонується віднести неповнолітніх осіб учнів ремісничих училищ до учасників бойових дій та поширити статус інвалідів війни на осіб вільнонайомного складу загонів воєнізованої пожежної охорони, які брали участь у ліквідації наслідків аварії на Чорнобильській АЕС. Вони мають відповідний статус, і комітет просить підтримати цей проект постанови. Дякую.</p>
<p>&nbsp;</p>
<p>ГОЛОВА. Хто наполягає на виключенні якихось законопроектів?&nbsp; Немає.</p>
<p>Я ставлю на голосування проект постанови про зняття з розгляду проектів законів України про внесення змін до Закону України "Про статус ветеранів війни і гарантії їх соціального захисту". Реєстраційний номер 4427. Прошу голосувати.</p>
<p>&nbsp;</p>
<p>18:13:02</p>
<p>За-261</p>
<p>Рішення прийнято.</p>
<p>Оголошується до розгляду проект постанови про зняття з розгляду проектів законів України про внесення змін до Закону України "Про пенсії за особливі заслуги перед Україною". Василь Надрага, будь ласка. У нас ще тут два питання окрім цього залишилися, прошу набратися терпіння.</p>
<p>&nbsp;</p>
<p>18:13:24</p>
<p>НАДРАГА В.І.</p>
<p>Уважаемые коллеги, вам предлагается проект постановления комитета, который в своем решении отталкивался от двух вещей. В данном случае говорится о дополнениях и изменениях про закон про пенсии за особые заслуги перед Украиной.&nbsp; Мотивом принятия даного проекта постановления, который предлагается вам, было две вещи.</p>
<p>Первое. Пенсия за особые заслуги все-таки не должна девальвироваться до состояния, когда ее будут получать 80 процентов пенсионеров.</p>
<p>Второй момент. На сегодняшний момент бюджетные возможности порядка 6,5 млрд.грн., которые потребует применение этих законов, отсутствуют.</p>
<p>Исходя из этой логики комитет предлагает вас снять данные законопроекты с рассмотрения. Спасибо.</p>
<p>&nbsp;</p>
<p>ГОЛОВА. Які законопроекти? Скажіть реєстраційний номер, я вилучу. Петров, будь ласка. Реєстраційний номер&nbsp; 3675, так?</p>
<p>&nbsp;</p>
<p>18:14:18</p>
<p>ПЕТРОВ О.В.</p>
<p>Шановні колеги, я все ж пропоную не голосувати за пропозицію комітету. Бо депутатам сільських і селищних рад п'яти скликань є пропозиція встановити нормальні надбавки, які люди заслуговують. Бо це люди на громадських засадах, 25 років виконують. Ми встановили всім надбавки, і область, і таке інше. А те, що міністерство каже, що багато грошей треба, вони порахували за 4 місяці. Ось заступник міністра пише: "15 млн.грн. потрібно". Я прошу вас підтримати.</p>
<p>&nbsp;</p>
<p>ГОЛОВА. Дякую.</p>
<p>Я ставлю на голосування проект постанови, який внесений комітетом. Реєстраційний номер 4448, а ви визначайтеся, будь ласка, голосуванням.&nbsp; Йде голосування, я ж не можу, йде голосування.</p>
<p>&nbsp;</p>
<p>18:15:21</p>
<p>За-177</p>
<p>Рішення не підтримано.</p>
<p>Оголошується до розгляду проект постанови про зняття з розгляду проектів законів України про внесення змін до законів України про пенсійне забезпечення.</p>
<p>Будь ласка... Левко Лук'яненко, ми ж не підтримали цей закон... вони ж залишилися.&nbsp; Будь ласка, Мікрофон Левка Лук'яненка.</p>
<p>&nbsp;</p>
<p>18:15:49</p>
<p>ЛУК'ЯНЕНКО Л.Г.</p>
<p>Дякую, Володимир Михайлович.&nbsp; Лук'яненко, Українська республіканська партія "Собор", фракція Юлії Тимошенко.</p>
<p>Я хотів би вас, шановний пане Голово, і всіх депутатів привернути до однієї надзвичайно важливої теми. Уже у Верховній Раді багато разів розглядалося питання про пенсії за особливі заслуги. Але є така категорія, як політв'язні і репресовані. Закон був ухвалений ще за Радянської України, 18 квітня 1991 року. Від того часу кілька комісій розробляли законопроект, і до сьогоднішнього дня не&nbsp; дійшло до того, щоб його ухвалити. Я дуже прошу включити його в порядок денний, тому що він навіть не включений у цей список, який у нас тепер є. Це явна несправедливість. Верховна Рада відзначає і призначає пенсії тим, хто зміцнював комуністичну диктатуру, і не хоче розглянути...</p>
<p>&nbsp;</p>
<p>ГОЛОВА. Дякую. Це йдеться про виключення з порядку денного, а не включення в порядок денний. Левко Григорович, коли буде, тоді будемо включати.</p>
<p>Оголошується до розгляду проект Постанови "Про зняття з розгляду проектів законів України "Про внесення змін до Закону України "Про пенсійне забезпечення". Проект постанови у вас розданий.</p>
<p>У кого є застереження довкола якихось законопроектів?</p>
<p>&nbsp;</p>
<p>18:17:15</p>
<p>НАДРАГА В.І. Коллеги, одна мысль. Мы в июле прошлого года приняли Закон "О пенсионном страховании". Эти предложения касаются старого закона, нет предмета для работы. Поэтому просим снять с рассмотрения.</p>
<p>&nbsp;</p>
<p>ГОЛОВА. Я ставлю на голосування проект Постанови "Про зняття з розгляду проектів законів України "Про внесення змін до Закону України "Про пенсійне забезпечення", реєстраційний номер 5097, для прийняття в цілому. Прошу голосувати.</p>
<p>&nbsp;</p>
<p>НАДРАГА В.І&nbsp; Это уже несуществующий закон.</p>
<p>&nbsp;</p>
<p>ГОЛОВА. Прошу голосувати.</p>
<p>&nbsp;</p>
<p>18:17:50</p>
<p>За-214</p>
<p>Рішення не прийнято.</p>
<p>І останнє, шановні колеги, послухайте, про що мова йде. Під час перерви відбулося засідання Погоджувальної ради, на якій обговорювалося необхідність прийняття Верховною Радою заяви в зв'язку з випадками використання державних органів України для здійснення тиску на народних депутатів. Тому я попрошу вас проголосувати за включення, а коли буде включення, тоді я зачитаю зміст цього проекту, який підготовлений.</p>
<p>Ставлю на голосування про включення до порядку денного проекту заяви Верховної Ради України.</p>
<p>&nbsp;</p>
<p>18:18:43</p>
<p>За-202</p>
<p>Рішення Погоджувальної ради не підтримано.</p>
<p>Вечірнє засідання Верховної Ради України оголошую закритим.&nbsp; Завтра ми продовжуємо роботу о 10-ій годині за розкладом засідання на п'ятницю. Дякую за роботу.</p>
<p>&nbsp;</p>
</div>
