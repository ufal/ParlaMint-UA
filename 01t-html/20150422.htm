Стенограма пленарного засідання
22 квітня 2015
&nbsp;
<p align=center>ЗАСІДАННЯ ТРИДЦЯТЕ</p>
<p align=center>Сесійний зал Верховної Ради України</p>
<p align=center>22 квітня 2015 року, 10 година</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>10:03:31</p>
<p>ГОЛОВУЮЧИЙ. Доброго ранку, шановні колеги народні депутати! Прошу, займайте, будь ласка, свої місця. Давайте налаштуємося на роботу. Сьогодні ранкове засідання ми працюємо в пленарному режимі. Друга половина дня – робота в комітетах, що є дуже важливим. І взагалі я хотів би закцентувати увагу на те, що нам більше сьогодні потрібно працювати в комітетах для того, щоб ми отримали можливість більш якісно працювати в пленарному режимі.</p>
<p>Будь ласка, шановні колеги, займайте свої місця. Я прошу, включіть систему "Рада" для реєстрації. Колег народних депутатів прошу реєструватись.</p>
<p>&nbsp;</p>
<p>10:04:42</p>
<p>260 депутатів в залі Верховної Ради.</p>
<p>Оголошую ранкове пленарне засідання Верховної Ради України відкритим.</p>
<p>І хочу від вашого імені і від себе особисто привітати з днем народження сьогодні наших колег народних депутатів України. Голуба Владислава Володимировича давайте привітаємо. І Олексія Михайловича Рябчина давайте привітаємо. Всіх земних благ, шановні колеги! Успіхів і благополуччя.</p>
<p>Шановні колеги! Відповідно до Регламенту Верховної Ради України в середу ми маємо 30 хвилин на виступи народних депутатів. Будь ласка, прошу народних депутатів підготуватися для запису на виступ.</p>
<p>Будь ласка, якщо можливо, трошки тихіше. Будь ласка,&nbsp; реєструйтесь. Реєструйтесь,&nbsp; записуйтесь&nbsp; на виступ. Будь ласка,&nbsp; шановні колеги, запис зроблено.</p>
<p>Народний депутат Кулініч, група "Відродження".</p>
<p>Шановні колеги, я просив би, сконцентруйтесь, будь ласка,&nbsp; уважніше. Розпочинаємо нашу роботу. Будь ласка, колеги, займайте свої місця. Працюємо, будь ласка.</p>
<p>&nbsp;</p>
<p>10:07:07</p>
<p>КУЛІНІЧ О.І.</p>
<p>Олег Кулініч, група "Відродження",&nbsp; 147 виборчий округ, Полтавщина.</p>
<p>Шановний пане Голово, шановні колеги, шановні&nbsp; виборці! Сьогодні&nbsp; у суспільстві широко обговорюється відкриття ринку земель сільськогосподарського призначення. Із закликами&nbsp; до дискусії з&nbsp; цього питання звернулися Президент України та голова Адміністрації&nbsp; Президента. Як представник аграрного регіону Полтавщини&nbsp; хочу також звернути&nbsp; вашу увагу на це надзвичайно важливе питання. Безумовно, мораторій не може бути вічним. Адже вирішити, що робити із земельною ділянкою, справа&nbsp; її власника, а не держави. Держава має лише установити чіткі правила&nbsp; гри на ринку земель, а не забороняти їх купівлю-продаж.&nbsp; У той же час&nbsp; необхідно врахувати, що швидке зняття мораторію пов'язано із&nbsp; значними ризиками.</p>
<p>По-перше,&nbsp; можливий перехід&nbsp; значних&nbsp; масивів земель&nbsp; під контроль великих корпорацій, зокрема&nbsp; іноземних. І в наслідок цього відбудеться поступове витіснення малих та середніх сільськогосподарських товаровиробників і фермерів.</p>
<p>По-друге, це поширення рейдерства&nbsp; шляхом викупу земельних ділянок в середині земельних масиві та подальше блокування використання&nbsp; цього масиву.</p>
<p>По-третє, стимулювання&nbsp; відтоку населення з сіл, де сьогодні і так не вистачає робочих рук, та знищена соціальна інфраструктура села. І це не всі можливі ризики. Тому політики, які говорять про миттєве запровадження ринку сільськогосподарських земель мають, в першу чергу, обговорювати не очікувану дату зняття мораторію, а ті законодавчі рішення, які дозволять уникнути вказаних ризиків.</p>
<p>Депутатська група "Відродження" відстоює позицію, що мораторій на купівлю-продаж земель сільськогосподарського призначення повинен бути знятий, але поступово та максимально помірковано. Вкрай важливо почути людей, їх побоювання та очікування. Потрібно широке суспільне обговорення проблеми, в іншому випадку, говорити про позитивний результат буде важко. Для забезпечення широкого публічного обговорення цього питання вчора на комітеті з питань аграрної політики та земельних відносин мною була внесена пропозиція щодо проведення парламентських слухань на тему "Запровадження ринку земель сільськогосподарського призначення в Україні". Хочу проінформувати вас, що ця пропозиція була підтримана членами аграрного комітету і відповідно підготовлений проект Постанови Верховної Ради з цього питання, який буде розглянутий на наступному засіданні комітету.</p>
<p>Депутатська група "Відродження" переконана, що перед прийняттям рішення знімати мораторій чи ні Верховна Рада має почути думки усіх учасників земельних відносин. Нам необхідно обговорити це питання із залученням широкого кола політиків, представників місцевих рад та наукового середовища. Але, перш за все, ми повинні почути людей, тому що земля – це власність українського народу і саме український народ має вирішувати, як нею розпоряджатися. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Соляр, "Народний фронт". Лапін? Да, будь ласка. Народний депутат Лапін, "Народний фронт".</p>
<p>&nbsp;</p>
<p>10:10:22</p>
<p>ЛАПІН І.О.</p>
<p>Депутат Лапін, фракція "Народний фронт", Луцький мажоритарний округ.</p>
<p>Шановні колеги, ну, перш за все, хочу вам повідомити, можливо, всі бачили в новинах, що у нас був з'їзд шахтарів і основною вимогою шахтарів це була відставка такого міністра як Демчишин. Я вважаю, що це знайде підтримку і в стінах парламенту, і все ж таки ми доб'ємося відставки людини, яка може собі дозволити, як-то кажуть, "забити" на шахтарів&nbsp; і забути чий Крим.</p>
<p>Інший момент, на який я би хотів звернути вашу увагу щодо російського окупаційного&nbsp; бізнесу, який ведеться на території&nbsp; України. Ми вимагаємо, наша група&nbsp; "Самооборони" все ж таки оприлюднити&nbsp; список тих компаній щодо яких будуть&nbsp; застосовані санкції, ми вимагаємо оприлюднити список прізвищ російських бізнесменів, щодо яких можливо будуть застосовані санкції. І ми вимагаємо, щоб все-таки Президент підписав&nbsp; те рішення РНБО і щоб воно не було для ДСК (для службового&nbsp; користування), а щоб&nbsp; все-таки оприлюднити. Європа не боїться оприлюднювати тих, кого штрафують, а ми чомусь досі не можемо зрозуміти де наші вороги.</p>
<p>Ще один момент на який би я хотів звернути&nbsp; увагу. Я не можу зрозуміти, у нас що біля Чонгара є митниця, у нас&nbsp; що є там&nbsp; границя з Російською Федерацією?&nbsp; Я все-таки вважаю, що там має бути лінія фронту і ніякого поняття торгівлі з цією територією&nbsp; не повинно було присутнє. У мене дуже багато звернень громадян, які мені прямо на фейсбуці, мої знайомі, яка зараз&nbsp; знаходяться там в Криму, присилають фотографії з продукцією: "Чернігівське " пиво свіже, цукерки "Рошен". Я прошу&nbsp; вибачення, але я знаю, що ми не&nbsp; торгуємо з Кримом, я знаю, що&nbsp;&nbsp; там у нас є фронт і там є захоплена територія. Можливо хтось думає як Демчишин, що це є Кримський&nbsp; автономний округ Російської Федерації? То я вам нагадую – це є&nbsp; Україна. На запитання Демчишину: чий Крим,&nbsp; він так&nbsp;&nbsp; і не зміг відповісти, чому він&nbsp; підписав цей ганебний договір за його підписом з російським автономним округом.</p>
<p>І ще одне на що хотів би звернути увагу – це Генеральної прокуратури. Щось я&nbsp; так дивлюся, пане Шокін, до вас треба&nbsp; з "Самообороною" прийти в гості і ми плануємо до вас прийти. Тому що я дивлюся як Генеральна прокуратура почала кримінальні переслідування патріотів, в тому числі і депутатів Верховної Ради, які її критикують. Це що то таке у нас получається: прийшли, розказували, жодної кримінальної справи я не бачив по тим негідникам, які з лівої сторони від мене там в кутку сидять, а по депутатам, які&nbsp; критикують і які&nbsp; вболівають за народ ви порушуєте кримінальні справи.&nbsp; Знову ж таки кримінальні справи проти добровольців, яких звинувачують в дезертирстві – це яким абсурдним треба&nbsp; бути, щоб добровольця звинуватити в дезертирстві не платячи йому заплати, не оформлюючи на військову&nbsp; службу, зокрема і по тим хлопцям, які&nbsp;&nbsp; нашого батальйону "Айдар". Що то за бред?&nbsp; Тому я&nbsp; й звертаю вашу увагу: ждіть в гості "Самооборонівців" і депутатів до себе в кабінеті.&nbsp;</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Будь ласка, народний депутат Веселова, "Самопоміч". Альона Бабак, будь ласка, "Самопоміч".</p>
<p>&nbsp;</p>
<p>10:13:29</p>
<p>ВЕСЕЛОВА Н.В.</p>
<p>Передаю слово Бабак.</p>
<p>&nbsp;</p>
<p>10:13:43</p>
<p>БАБАК А.В.</p>
<p>Шановні українці, шановні народні депутати, кожен з вас сьогодні отримує численну купу листів від обурених громадян стосовно питання ціноутворення, його непрозорості і підвищення тарифів. Настав час, коли в Україні ми повинні говорити про професійність державного управління в питаннях ціноутворення на послугу та енергетичні ресурси, які надають суб'єкти природних монополій, якими є енергопостачальні компанії, газопостачальні, а також тепло-і водопостачальні компанії. "Самопоміч" завжди виступає за професіоналізм в питаннях державного управління.</p>
<p>Про що ми з вами сьогодні мусимо говорити? Не лише обґрунтованість чи не про обґрунтованість, підвищення цін і тарифів для наших споживачів. Ми мусимо сьогодні звертати увагу на те, що законодавство України повинно створити умови для того, щоб кожен споживач мав доступ до інформації про зміни тарифів. Що відбулося сьогодні в суспільстві? Ми просто обурені тим, що немає прозорості в питаннях формування цін і тарифів. Отже, має бути створено законодавче підґрунтя через Закон України, який сьогодні готує уряд, про національну комісію електроенергетики та комунальних послуг, який має створити всі умови для того, щоб споживач, професійне об'єднання мали доступ до розгляду тарифів перед їх затвердженням, щоб не було питанням якоїсь несподіванки змінення тарифу в три рази і щоб кожен українець не задавав питання, на які обсяги газу розрахований цей тариф, скільки ми купуємо з-за кордону, скільки ми виробляємо в Україні, якою є калорійність цього газу або під яким тиском він подається.</p>
<p>Тому сьогодні ми мусимо, в першу чергу, ми, як законодавці, звертати увагу на те, щоби саме через законодавство ми забезпечували цю прозорість у&nbsp; формування цін і тарифів.</p>
<p>Що ще необхідно для нас необхідно сьогодні зробити? Ми з вами створили робочу групу на базі трьох комітетів Верховної Ради, які мають вивчити детально і ґрунтовно підвищення цін і тарифів на комунальні послуги та енергетичні носії.</p>
<p>Що результатом роботи цієї має бути? Фактично звіт, який буде поданий Верховній Раді по вивченню ситуації з зміною тарифів, з визначенням як враховується якість комунальних послуг та енергоносіїв при формуванні тарифів, або фактично не враховується.</p>
<p>Також ми мусимо з вами звернути увагу на те, як же відбувається облік усіх енергетичних ресурсів від етапу їх виробництва до їх продажу. Тому, шановні колеги,&nbsp; давайте будемо працювати професійно&nbsp; на створення, саме, умов для того, щоб питання формування тарифів не були шоком…</p>
<p>&nbsp;</p>
<p>ГОЛОВУЮЧИЙ. Будь ласка, Анатолій Євлахов, "Блок Петра Порошенка". Будь ласка,&nbsp; Микола Томенко, "Блок Петра Порошенка".</p>
<p>&nbsp;</p>
<p>10:17:27</p>
<p>ТОМЕНКО М.В.</p>
<p>Шановні колеги! Хочу звернути увагу на серйозну подію, яка відбудеться 8 і 9 травня - 70-річчя Перемоги над фашизмом. І хотів би акцентувати увагу логіку Указу Президента і нашого рішення в українському парламенті, щоб не було тут двочитань і дискусій.</p>
<p>8 травня ми вшановуємо тих людей, які загинули в цій великій катастрофі, разом з європейським світом думаємо про примирення і те як не допустити війни, а 9 травня святкуємо Перемогу. Ніхто у нас перемогу не забере, бо хотів, у свій час, Путін забрати перемогу, а ще раніше Сталін хотів забрати перемогу. Я хочу сказати, що українці заслужили на Перемогу 9 травня, оскільки за час війни за мужність і відвагу було&nbsp; нагороджено 2,5 мільйони українців. Серед них 2 тисячі 72 українці отримали найвищу нагороду, 32 українці – двічі Герої, а уславлений Іван Кожедуб – тричі Герой. Наші солдати і офіцери чотирьох українських фронтів визволяли Польщу, Румунію, Болгарію, Чехословаччину, Югославію, Австрію і Німеччину. Під керівництвом лейтенанта Олекси Береста із Сумщини був піднятий Прапор Перемоги над Рейхстагом.</p>
<p>Друга Світова війна, капітуляція Японії, завершилася підписом нашого генерал-лейтенанта із Черкащини Кузьми Дерев'янко, який від імені Радянського Союзу зафіксував закінчення Другої Світової війни. А Україна в жовтні як держава, яка зробила найбільший внесок в перемогу над фашизмом, стала однією з 50-ти країн-засновниць Організації Об'єднаних націй.</p>
<p>Я хотів би, щоб ми чітко розуміли, що це – наша Перемога, і цю Перемогу ніхто у нас не забере – ні Сталін, ні Путін. Тому мусимо організувати роботу у такий спосіб, щоб 8 травня розповісти правду і пошанувати всіх тих, хто загинув в цій трагедії, а 9 травня відзначити ветеранів і тих людей, які принесли Перемогу.</p>
<p>Я абсолютно переконаний, що ми є та держава і нація, яка має впевненість у своїх силах і яка знає, що значить перемагати. Перемогли Гітлера, переможемо і Путіна.</p>
<p>Слава Україні! Слава українському народу!</p>
<p>&nbsp;</p>
<p>ГОЛОВУЮЧИЙ.&nbsp; Тарас Кремінь, "Народний фронт"… Павло Унгурян, "Народний фронт".</p>
<p>&nbsp;</p>
<p>10:20:25</p>
<p>УНГУРЯН П.Я.</p>
<p>Шановні колеги, я думаю, що всі ми свідомі того, що Україна йде важким, інколи дуже важким, але незворотнім шляхом реформ. Ми мусимо виправляти ту надскладну ситуацію, яка, на превеликий жаль, склалася за роки нашої незалежності. І сьогодні Україна нарешті, нарешті стає по-справжньому незалежною державою. І головним, хто це робить, є український народ. Ми з вами як слуги народу мусимо це усвідомлювати.</p>
<p>З 1 січня вступила в свою дію нова концепція бюджетної політики в Україні, вступила в дію бюджетна децентралізація. На цю тему було багато суперечок, на цю тему було багато дискусій, але сьогодні факти є наступними. Сьогодні дохідна частина, особливо місцевих бюджетів, зведеного бюджету є профіцитною. Сьогодні переважна кількість великих, середніх, малих населених пунктів у свою дохідну частину отримали додаткові серйозні ресурси.</p>
<p>Наприклад, місто Южне Одеської області. В міський бюджет – плюс 55 мільйонів гривень. Місто Одеса – наша південна Пальміра, - плюс 1 мільярд 100 мільйонів до міського бюджету. Це дуже-дуже серйозна підтримка, реальна підтримка місцевої громади. 80 відсотків екологічного податку залишається в місцевих бюджетах. Додатковий акциз 5-відсотковий залишається в місцевих бюджетах.</p>
<p>Так, дійсно, є питання. Є питання адміністрування певних податків, є питання швидкого виділення і поетапного виділення освітньої медичної субвенції через органи казначейства. Є необхідність провести дискусію про перерозподіл всередині району коштів між населеними пунктами, коштів, які збираються за рахунок додаткового акцизу, щоб ті населені пункти, які знаходяться на трасах, на автодорогах і мають на своїй території автозаправні станції і так далі, магазини, готелі, щоб вони могли ділитися з тими пунктами, які не мають цієї дохідної частини. Все це дійсно є. Але я закликаю нас, щоб в п'ятницю під час "години Уряду" ми чітко з урядом проаналізували всі позитивні сторони дохідної частини бюджету, бо вони дійсно є. І там, де потрібно скорегувати, допомогти, ми це з вами швидко зробимо.</p>
<p>Отже, реформуймося і до перемоги!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Олексій Мушак, "Блок Петра Порошенка".</p>
<p>&nbsp;</p>
<p>10:23:37</p>
<p>МУШАК О.П.</p>
<p>Шановна українська громада, шановний Головуючий, шановні народні депутати. Я хочу присвятити свій сьогоднішній виступ вабливому або одному з найважливіших завдань цього парламенту, це розділення олігархату і держави, розділення корупційних потоків, наведення в цьому порядку. Як ви знаєте, найбільше зловживання у нас відбувається в енергетичній сфері і парламент, треба йому до честі, вже зробив перші кроки для того, щоб вирішити це питання.</p>
<p>На мою думку, другий сектор, який потребує нашого втручання, це фінансова сфера, і третій, це земельна сфера.</p>
<p>Я присвячу цей виступ фінансовій сфері. Як ви знаєте, зловживання в фінансовій сфері, це може бути не тільки рефінансування непрозоре, яке призводить до скачків курсу, а також у нас є державні банки: "Ощадбанк", Держбанк та інші банки. Які в свій час, при Януковичі, набирали на&nbsp; 2 з половиною мільярди боргів через єврооблігації, далі ці кошти були роздані компаніям, наближеним до Януковича, я можу вам назвати приклад компанії "Activ Solar", це компанія Клюєва, також це торговельний центр "Гуллівер", да, в якого близько мільярда вкладено, та інші компанії. Зараз ситуація відбувається в тому що державні банки вони не можуть повернути ці 2 з половиною мільярди, оголошують дефолти. Чому це так відбувається? Тому що насправді якби, якщо ми міняємо тільки правління банку, а залишаємо кредитні комітети та інші комітети, схема працює, гроші видається. Банки користуються тим, що вони державні банки, що їхні зобов'язання гарантовані державою, і що вони мають право роздавати кредити на мертві компанії.</p>
<p>Значить, крім цього я хочу привернути вашу увагу, що в цьому році ми з вами проголосували за те, щоб 28 мільярдів гривень пішло на рекапіталізацію банків. Це більше ніж ми виділяємо на підтримку та закупівлю озброєння для армії.</p>
<p>Саме тому, мені здається, що без наведення порядку в сфері державних банків ми не зможемо мати ефективну економіку і ми будемо постійно втрачати кошти. З приводу цього питання я закінчив.</p>
<p>Я також би хотів ще сказати декілька питань по організаційній роботі нашої Верховної Ради, і мені здається, що якраз ініціативи, коли для політичних консультацій ми вже не робимо перерви, а ті, кому треба робити політичні консультації, вони йдуть консультуватися, а ми працюємо, - це є правильний крок.</p>
<p>Я також би хотів подякувати, що ми починаємо нарешті наші засідання рівно о 10-ій годині, а не так, як раніше о 10-05. І мені здається, що Верховна Рада покаже нову, принципово якісну політику в Україні.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Денис… народний депутат Лозовий, Радикальна партія. Будь ласка.</p>
<p>&nbsp;</p>
<p>10:27:04</p>
<p>ЛОЗОВОЙ А.С.</p>
<p>Андрій Лозовий, Радикальна партія. Знаєте, велика українська письменниця, наша колега Марія Матіос, у своєму романі "Москалиця" писала такі слова, що "всі дуже люблять Україну, але деякі так люблять, що ригати хочеться".</p>
<p>Ми на жаль, бачимо і дуже часто в цьому залі, коли прикриваючись патріотизмом займаються банальними політичними розправами, займаються бізнесовими передєлом і насправді їх плювати на Україну.</p>
<p>Генеральна прокуратура України готує подання на ряд народних депутатів про позбавлення депутатської недоторканості. Серед цих депутатів патріоти політв'язень Ігор Мосійчук, В'ячеслав Константиновський, Андрій Денисенко і я.</p>
<p>Зрозуміло нащо все це робиться. В самодіяльність Генеральної прокуратури я не вірю. Шокін за якого голосували олігархічні групи і злодійський блок ручний у Президента. Цілком зрозуміло, що Президентові Порошенко соратники із злодійського блоку і олігархічних груп набагато ближче? ніж партнери по коаліції. Ми всі розуміємо, що все це робиться, щоб залякати патріотів, щоб переламати нам хребет, щоб зробити нас покірними рабами, які будуть мовчати, коли комусь фабрика в Ліпецьку дорожча ніж наш Донбас, коли хтось виганяє із своєї фракції патріотів і бере поддельніков регіоналів таких, як Нестеренко, в свою фракцію, коли комусь гроші дорожчі за Батьківщину, коли хтось хоче узурпувати владу.</p>
<p>Подавайте, шановний пане Президенте, Генпрокурор подання, саджайте, але ви нас ніколи не налякаєте, ми лякані, не на тих нарвалися. Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Андрій Шипко, група "Відродження", будь ласка.</p>
<p>&nbsp;</p>
<p>10:29:02</p>
<p>ШИПКО А.Ф.</p>
<p>Андрій Шипко, Дніпропетровщина, 35 виборчий округ, місто Нікополь, Орджонікідзе, Нікопольський район.</p>
<p>Шановні народні депутати, дорогі виборці, сьогодні в нашій країні жахлива епідемія, це епідемія бідності. Люди не знають, як сплатити рахунки за газ, електроенергію, відмовляються від лікування, бо наша медицина "безкоштовна", дуже дорога. Забувають про повноцінне харчування і взагалі перебувають у стані прихованого голоду. Я хочу навести декілька цифр, після яких всім стане зрозуміло.</p>
<p>Кабінетом Міністрів затверджено прожитковий мінімум у 1 тисяча 176 гривень на місяць для дорослої працюючої людини, в день це приблизно півтора долара. І за ці кошти уряд пропонує дорослому працюючому українцю забезпечити себе повноцінним харчуванням, сплатити комунальні послуги, оплатити проїзд, купити одяг та сходити кудись в театр. Тим часом, межа бідності, за даними ООН, наприклад, у найбідніших країнах Африки становить долар 25 центрів на день і це лише на харчі. Можливо чиновники не знають, але, згідно стандартів ООН, межа бідності в Україні це 5 доларів на день або 3,5 тисячі гривень тільки на харчі і нижче не може бути і не повинно.</p>
<p>Шановні урядовці, як давно ви були в простому українському селі чи в маленькому містечку?</p>
<p>Ви знаєте як виживають люди на так званий ваш прожитковий мінімум? А знижуючи реальні цифри ви саме економите на пенсіонерах, багатодітних сім'ях, на самих бідних і не захищених. Бо, тисячу 176 гривень – це не прожитковий мінімум – це ціна знищення нашого народу.</p>
<p>Наша депутатська група "Відродження" запропонувала чіткий план захисту людей. По-перше, Кабінет Міністрів повинен терміново запровадити прожитковий мінімум відповідно до рекомендацій ООН, а це не менше 3,5 тисячі гривень&nbsp; на місяць.</p>
<p>Друге. Негайно перерахувати мінімальну заробітну плату та внести зміни до соціальних виплат і провести корегування державного бюджету.</p>
<p>Третє. Впровадити програму реембурсації, компенсації вартості ліків для населення. Звертаюсь до Голови Верховної Ради,&nbsp; шановний пане Голово, ми, група "Відродження" вимагає внести в зал і розглянути постанову про відтермінування підвищення тарифів ЖКХ, законопроект про зниження ПДВ на харчі, який вже працює в Європейському Союзі. Новий законопроект про ліки, щоб зменшити їх ціну. Ми, депутати мажоритарщики знаємо як живуть люди і переконані, ці кроки життєво необхідні і мають бути переглянуті негайно. Ми – за реальне відродження України!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Сергій Скуратовський, Віктор Галасюк, Радикальна партія.</p>
<p>&nbsp;</p>
<p>10:32:17</p>
<p>ГАЛАСЮК В.В.</p>
<p>Вітаю. Віктор Галасюк, Радикальна партія. Шановний Володимир Борисович, шановні колеги, народні депутати! Вчора я прочитав офіційну заяву міністра економіки, я сподіваюсь, що це недолугий жарт, щодо того,&nbsp; економічні пріоритети нашої держави головні – це дерегуляція і це гільйотина.</p>
<p>Так от я хочу наголосити на тому, що справжні економічні пріоритети для нашої держави це є створення робочих місць, так само як ставлять собі на мету кожна країна Європи. Перше – це створення робочих місць. Коли в країні понад 2 мільйони безробітних нам треба долати це безробіття,&nbsp; створювати робочі місця в промисловості, щоб люди випускали готову продукцію, щоб вони отримували гідну заробітну платню, щоб наповнювався Пенсійний фонд.</p>
<p>Другий пріоритет – це є залучення інвестицій. Ми сьогодні маємо зробити все, щоб залучити до себе іноземні прямі інвестиції в промисловість і реальний сектор економіки. Для того треба прийняти низку стратегічних законів, таких законів як: про державне приватне партнерство, про індустріальні парки, - і низку інших законів, які дозволять залучити сюди нові заводи, нові виробництва, щоб люди мали роботу, щоб вони жили не як жебраки і могли себе прогодувати, а не жити на ті субсидії і дотації, ніби вони не працюють. Людина має жити достойно, коли вона працює в своїй країні.</p>
<p>Третій пріоритет – це експорт. Експорт – це той драйвер, який може витягнути, та й потяг, який може витягнути нашу економіку. Тому фракція Радикальної партії послідовно наполягає, і ми вже цього року створимо експортно-кредитну агенцію, яка буде підтримувати реальних виробників в тому, щоб допомагати їм не словом, не політичною декларацією, а страхуваннями, кредитуваннями експортних контрактів. Експорт дозволить нам значно підвищити ВВП, наповнити бюджет. Тому тут треба не розмови розмовляти про дерегуляцію і гільйотину, а потрібно робити реальні кроки, для того щоб створити нові робочі місця, для того щоб здешевити кредити для реального сектору економіки, щоб вони були не по 35 відсотків - бо хто їх може взяти чи повернути? – а щоб вони були по 5-7 відсотків для вітчизняного виробника, як це роблять інші країни. Це створення потужних інвестиційних стимулів для залучення інвестицій, це стимулювання експорту. І все це дозволить дати країні жити за рахунок тих податків, які збираються в середині країни. Бо той режим роботи економіки, який існує сьогодні, коли ми беремо кредити МВФ, їх проїдаємо, купуємо закордонні товари, а за кордон вивозимо необроблену сировину, - це є ганебний шлях.</p>
<p>Тому фракція Радикальної партії наполягає на зміні економічного курсу. Захист національного виробника, масштабна програма створення робочих місць в Україні і створення інвестиційних стимулів, для того щоб ми жили в Україні, як в Європі, і не тільки політично, не тільки географічно, а і економічно. Дякую.</p>
<p><i>&nbsp;</i></p>
<p>&nbsp;ГОЛОВУЮЧИЙ. Будь ласка, Олег Ляшко, Радикальна партія.</p>
<p>&nbsp;</p>
<p>10:35:34</p>
<p>ЛЯШКО О.В.</p>
<p>Олег Ляшко, Радикальна партія. Я звертаюся до українського суспільства, до громадян України словами Ліни Костенко: "Вічна парадигма історії: за свободу борються одні, а до влади приходять інші. І тоді настає лукава, найпідступніша форма несвободи, одягнута в національну символіку, зацитькана&nbsp; національним пафосом, декорована атрибутами демократії".</p>
<p>Я хочу попередити українське суспільство про реванш тоталітаризму, який сьогодні намагається провести через цей парламентський зал. Важко уявити, що після Майдану можливі такі речі, але насправді ми сьогодні перебуваємо на тому історичному етапі, коли контрреволюція піднімає голову, коли нинішня влада намагається домовлятися з учорашніми недобитками банди Януковича і жертвами у цих злочинних домовленостях стають українські патріоти: ті, хто на Майдані виборював свободу, ті, хто боровся на фронті, на чиєму горбу нинішня влада прийшла до влади. Сьогодні революція пожирає, намагається пожерти, але зуби обламають, намагається пожерти своїх героїв. Учорашні голосування за продовження драконівських повноважень Генеральної прокуратури, за можливість узурпувати владу Президентом у Вищій раді юстиції, а отже – контролювати судову гілку влади, ведуть до реставрації диктатури Януковича. Я попереджаю українське суспільство, я попереджаю колег депутатів народних: сьогодні Президент Порошенко пришвидшеними темпами повторює спробу Януковича узурпувати владу в Україні, використати прокуратуру, як диктаторський режим, для того, щоб переслідувати політичних опонентів, для того, щоб саджати народних депутатів, якими вони не мають можливості керувати, для того, щоб керувати судами у ручному режимі, як це робив Янукович! До сих пір на посадах в Конституційному Суді сидять ті, хто допомагав ґвалтувати Януковичу Конституцію. Чому? Бо, очевидно, їхніми послугами знову хочуть скористатись. Я попереджаю українське суспільство про спробу реваншу, яка ховається під благими намірами і лозунгами за боротьбу за&nbsp; Україну, і так далі.</p>
<p>Я звертаюсь до прокурора Шокіна з яким я сьогодні говорив, який до речі не спростував інформації про те, що вони будуть вносити подання на наших депутатів. Ви перед тим як&nbsp; саджати патріотів, ви посадіть тих, хто&nbsp;&nbsp; вбивав людей&nbsp; на Майдані, ви посадіть тих, хто грабував країну, а потім беріться за патріотів.&nbsp;&nbsp; Чи "кишка слаба" садити банду Януковича і шукати тих, хто вбивав побратимів&nbsp; на Майдані?! Ганьба вам!</p>
<p>&nbsp;</p>
<p>ГОЛОВУЮЧИЙ. Шановні колеги! Мушу надати від фракції, Матвієнко Анатолій Сергійович,&nbsp; будь ласка, Матвієнко,&nbsp; будь ласка.&nbsp;</p>
<p>&nbsp;</p>
<p>10:39:03</p>
<p>МАТВІЄНКО А.С.</p>
<p>Шановні колеги! Я думаю, що абсолютно справедливо стоїть питання, що всі хто порушує закон має сидіти за гратами. Ніхто не заперечує, але немає нікому преференції, ні патріотам, ні не патріотам порушувати&nbsp;&nbsp;&nbsp; закон і тому закон має діяти для всіх.</p>
<p>Тепер стосовно звинувачень. Я думаю, що є ситуація в державі такою, що ми маємо обов'язково домагатися єдності в цій державі, ми маємо об'єднувати всіх хто сьогодні&nbsp; хоче захищати національні інтереси…</p>
<p>&nbsp;</p>
<p>ГОЛОВУЮЧИЙ. Колеги депутати, ви послухайте, що говорить&nbsp; виступаючий, поверніться&nbsp; на свої місця!</p>
<p>&nbsp;</p>
<p>МАТВІЄНКО А.С. І тому я вас прошу: не розвалюйте коаліції, не створюйте,&nbsp; будь ласка, напруги,&nbsp; а&nbsp; будь ласка,&nbsp; єднаймося&nbsp; заради&nbsp; України і це найперше, що ми маємо зробити.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую, колеги!</p>
<p>Колеги, поверніться, будь ласка, на свої місця, поверніться на свої місця, що ви&nbsp; цирк влаштовуєте! Народний депутат Лозовий, поверніться на своє місце. На милицях, з одною ногою… <i>(Шум у залі)</i> Герої! Герої на фронті, колеги! Герої на фронті. А ви займайтеся своєю справою і не заважайте один одному виступати! Ви чули, що сказав Матвієнко? Абсолютно конструктивні речі! Давайте, працюємо далі! Не робіть картинку, яка нікому не потрібна! Ну, що ви! <i>(Шум у залі)</i></p>
<p>Давайте, колеги, працюємо далі! Час на виступи вичерпаний. І треба, знаєте… Треба, ну, бути більш толерантними.</p>
<p>Колеги, будь ласка, займайте свої місця! Колеги, займайте свої місця! Володя, займайте свої місця. Ну, що ви… Давайте будемо&nbsp; працювати далі. Прошу, шановні колеги, будь ласка, займайте свої місця! Дякую за розуміння.</p>
<p>Шановні колеги, у нас на порядку денному зараз є важливе питання – питання ратифікації, проект Закону про ратифікацію… Увага! Увага, колеги! Проект Закону про ратифікацію фінансової угоди між Україною та Європейським інвестиційним банком. Проект має назву "Надзвичайна кредитна програма для відновлення України".</p>
<p>Проект Закону підготовлений Міністерством житлово-комунального господарства і регіонального розвитку. Має доповідати перший заступник міністра. Але перед тим, як ми зараз визначимо порядок розгляду, я прошу всіх заспокоїтись народних депутатів. <i>(Шум у залі)</i></p>
<p>Колеги, будь ласка, займіть свої місця! <i>(Шум у залі)</i></p>
<p>Колеги. <i>(Шум у залі) </i>Володимир Парасюк, народний депутат Парасюк. <i>(Шум у залі)</i></p>
<p>&nbsp;Важлива угода про ратифікацію. Будь ласка, займіть свої місця, прошу. Ратифікація з Міжнародним банком. Так, далі – Сергій Олексійович Тарута, Сергій Олексійович, займіть свої місця, у нас важливе питання зараз.</p>
<p>Народний депутат Івахів. Я до всіх буду звертатися зараз по прізвищам, ім'я, по батькові. Народний депутат Івахів, займіть свої місця, будь ласка. Важлива ратифікація.</p>
<p>Роман Заставний, будь ласка, займіть місця свої. Колеги. Дякую, дякую, дякую щиро.</p>
<p>Геннадій Віталійович Ткачук, будь ласка, займаємо місця і працюємо. Народний депутат Шевченко.</p>
<p>Шановні колеги, дякую за вашу увагу.</p>
<p>&nbsp;Є пропозиція розглянути цей проект Закону про ратифікацію за скороченою процедурою.</p>
<p>Прошу, займіть, будь ласка, свої місця і підготуйтеся до голосування.</p>
<p>От дивіться, трошки тихіше стало і набагато краще. Дякую вам щиро, дякую.</p>
<p>Прошу, щодо розгляду даного проекту Закону за скороченою процедурою. Прошу підтримати.</p>
<p>&nbsp;</p>
<p>10:44:59</p>
<p>За-199</p>
<p>199 – рішення прийнято.</p>
<p>Будь ласка, перший заступник міністра регіонального розвитку – Володимир Олексійович Кістіон, доповідайте. Співдоповідає голова профільного Комітету закордонних справ – Ганна Гопко.</p>
<p>&nbsp;</p>
<p>10:45:17</p>
<p>КІСТІОН В.Є.</p>
<p>Шановний Володимире Борисовичу, шановні народні депутати. 22 грудня 2014 року в місті Києві, між Україною та Європейським інвестиційним банком, підписано фінансову угоду проект "Надзвичайна кредитна програма для відновлення України".</p>
<p>Метою прийняття даного законопроекту є ратифікація фінансової угоди для забезпечення реалізації даного проекту. Загальна вартість якого складає 200 мільйонів євро, загальний період погашення 20 років, пільговий період не більше 5 років.</p>
<p>Проект "Надзвичайна кредитна програма для відновлення України" направлення на відновлення наслідків конфлікту на сході України та буде охоплювати в першу чергу райони, що зазнали негативного впливу під час проведення Антитерористичної операції у Донецькій і Луганській областях та які перебувають під контролем України, а також три суміжні області, а саме Харківську, Дніпропетровську і Запорізьку або інші конкретні населені пункти, які зазнали сильного тиску на інфраструктуру соціальних послуг в зв'язку з значним припливом внутрішньо-переміщених осіб.</p>
<p>Проект направлений на реалізацію першочергових заходів з відновлення комунальної інфраструктури на територіях, що постраждали під час АТО та розселення внутрішньо-переміщених осіб.</p>
<p>Зокрема, ремонти та заходи з підвищення ефективності об'єктів для розселення внутрішньо-переміщених осіб, відбудову та відновлення систем холодного та гарячого водопостачання, та водовідведення, а також генерації передачі, розподілу електричної та теплової енергії. Відбудову автомобільних шляхів і залізниць включаючи й уражені мости. Ремонт і реконструкція державних або громадських будівель, в тому числі і шкіл, лікарень, поштових відділень та іншої соціальної інфраструктури.</p>
<p>До кінцевих бенефіціарів, тобто виготовлювачів від реалізації проекту належать органи місцевого самоврядування, державні або комунальні підприємства, центральні органи виконавчої влади та місцеві адміністрації.</p>
<p>Очікується, що проекти будуть реалізовані впродовж 24-36 місяців…</p>
<p>&nbsp;</p>
<p>ГОЛОВУЮЧИЙ. Дайте завершити, не обмежуйте.</p>
<p>&nbsp;</p>
<p>КІСТІОН В.Є. … і будуть завершені не пізніше 2017 року. Проект підтримано Комітетом Верховної Ради України з закордонних справ, за висновком Головного науково-експертного управління угода може бути ратифікована.</p>
<p>Прошу підтримати і&nbsp; дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, співдоповідь голови профільного комітету, Ганна Гопко, будь ласка.</p>
<p>&nbsp;</p>
<p>10:47:58</p>
<p>ГОПКО Г.М.</p>
<p>Доброго дня, шановні колеги! Я хотіла, щоб ви мене почули, тому що сьогодні ми говоримо про те, що ми беремо чергових 200 мільйонів євро для того, щоб допомогти ситуації на сході. І це надзвичайно важливо для того, щоб ми забезпечили як парламент також механізми контролю, як ці гроші, ця чергова позика, будуть використані. Наскільки ефективно ми використаємо для того, щоб ситуацію в Луганській, в Донецькій областях, які контролюються Україною, також Харківська, Дніпропетровська і Запорізька області, щоб ті проекти, які будуть подані місцевими громадами, також ті проекти, які будуть відбирати в уряді, вони сприяли найбільш ефективному розвитку цього регіону.</p>
<p>Я хочу сказати, що проектом планується реалізувати протягом 2015-2020 років негативні, різні проекти, які будуть спрямовані на подолання негативних наслідків подій у східних регіонах України. В той же час я хочу сказати, що зовнішній борг України зростає. І ми маємо брати відповідальність за кожні наступні позики, які ми беремо.</p>
<p>І наш комітет, попри те, що підтримав цей проект Закону України про ратифікацію Фінансової угоди між Україною та Європейським інвестиційним банком, також дуже багато питань виникало у членів комітету, як зробити прозорим механізм залучення громадськості до витрачання цих коштів.</p>
<p>І 20 травня у комітеті будуть окремі слухання, які будуть присвячені темі "Механізми контролю для забезпечення прозорості та ефективності у використанні міжнародної допомоги, яка йде до України". Закликаю всіх депутатів, якщо ми беремо відповідальність і ратифікуємо такі угоди, ми маємо взяти відповідальність за цільове використання цих коштів. Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую. Запишіться, будь ласка, два – "за", два – "проти". Або голосуємо одразу. Голосуємо? Будь ласка, прошу, підготуйтесь до голосування. Проект Закону, внесений Президентом України,&nbsp; про ратифікацію Фінансової угоди між Україною та Європейським інвестиційним банком (реєстраційний номер 0014). Готові голосувати, шановні колеги?</p>
<p>За основу і в цілому ратифікація, Закон про ратифікацію. Прошу голосувати, шановні колеги. За основу та в цілому, прошу&nbsp; підтримати.</p>
<p>&nbsp;</p>
<p>10:50:50</p>
<p>За-263</p>
<p>Рішення прийнято. Дякую.</p>
<p>Йдемо далі, шановні&nbsp; колеги. Є питання включення в порядок денний.</p>
<p>Будь ласка,&nbsp; 2670, урядовий проект закону.&nbsp; Інформує&nbsp; голова профільного комітету Сергій Скуратовський. Включення до порядку денного, треба&nbsp; інформувати колег?&nbsp; Будь ласка, 2670: проект Закону про внесення змін до деяких законів України щодо удосконалення законодавства у сфері теплопостачання та сфері житлово-комунальних послуг. Будь ласка, урядовий законопроект. За включення до порядку денного тільки.</p>
<p>Прошу підтримати включення до порядку денного даного законопроекту. Прошу голосувати. Прошу підтримати включення до порядку денного. Колеги, голосуємо.</p>
<p>&nbsp;</p>
<p>10:52:11</p>
<p>За-192</p>
<p>Не встигли? Не встигли.</p>
<p>Колеги, ще раз, будь ласка, підготуйтесь – щодо включення&nbsp; в порядок денний проекту Закону 2670 (урядового законопроекту), в&nbsp; порядок денний сесії. На комітетах&nbsp; розглянемо&nbsp; і приймемо&nbsp; рішення щодо проекту закону.&nbsp; Будь ласка, колеги, прошу підтримати 2670. Колеги, прошу підтримати&nbsp; 2670. Прошу голосувати.&nbsp; Це тільки включення до порядку&nbsp; денного сесії. Будь ласка. Підтримайте, будь ласка.</p>
<p>&nbsp;</p>
<p>10:53:00</p>
<p>За-205</p>
<p>Я думаю, що треба коментар голови комітету. Будь ласка,&nbsp; Сергій Скуратовський, прокоментуйте законопроект. Альона Бабак? Будь ласка, Альона Бабак.</p>
<p>&nbsp;</p>
<p>10:53:26</p>
<p>БАБАК А.В.</p>
<p>Шановні народні депутати! Законопроект, який зараз ставиться для включення в порядок денний, фактично не був розглянутий безумовно на комітеті, тому що ми тільки його включаємо в порядок денний.</p>
<p>Але мова іде про законопроект, який буде врегульовувати питання встановлення цін і тарифів на житлово-комунальні послуги. Будуть вноситися зміни до статі 31 Закону України "Про житлово-комунальні послуги", які будуть виключати можливість встановлення тарифів нижче економічно обґрунтованого рівня. Це є фактично вимога до всіх міжнародних фінансових установ до України по забороні подальшого встановлення тарифів на рівні, нижчому від економічно обґрунтованого. Ми, безумовно будемо розглядати цей законопроект в комітеті, але зараз це питання просто включення в порядок денний. Тому просимо підтримати.</p>
<p>&nbsp;</p>
<p>ГОЛОВУЮЧИЙ. Колеги! Олександра Кужель, будь ласка, хвилину. Потім – Остап Семерак. І потім… По хвилині, будь ласка. Шурма ще хвилину буде. Прошу.</p>
<p>&nbsp;</p>
<p>10:54:25</p>
<p>КУЖЕЛЬ О.В.</p>
<p>Шановні колеги, фракція "Батьківщина" не підтримує включення цього законопроекту урядового, тому що ми сьогодні&nbsp; з вами маємо робочу групу, яка є слідством того, що повністю не прозорі тарифи в Україні. Це уряд повинен був створювати і робочі групи, і закон. Міністерство економіки повинно вийти було з законопроектом, які би давали можливість методології розкриття всіх тарифів. На сьогоднішній день, не маючи довіри до тарифів, приймати закон, який забороняє прийняти нижче обґрунтованого – покажіть нам, будь ласка, обґрунтування, і тоді ми вам можемо сказати, що ми згодні з вами. Наприклад, можу вам дати інформацію, шановні колеги, що з суми 7 тисячі 200 вартості газу НАК "Нафтогаз" забирає собі 3 тисячі 451 гривню на закриття дефіциту. Це є&nbsp; обґрунтована, ми це погоджували з вами і тому ми не підтримуємо цей закон.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Остап Семерак.</p>
<p>&nbsp;</p>
<p>10:55:40</p>
<p>СЕМЕРАК О.М.</p>
<p>Шановні колеги! Фракція " "Народного фронту"&nbsp; ставиться з великою&nbsp; повагою до всіх суб'єктів законодавчої ініціативи. Я хотів би&nbsp; нагадати, що зараз іде голосування про включення до порядку денного, зараз не йде мова про обговорення суті&nbsp; законопроекту. Принагідно хотів би нагадати, що вчора ми разом з вами тут&nbsp; попрацювали гарно, пройшли весь порядок денний і голосуючи вчора про включення законопроектів до порядку денного, ми голосували одним голосуванням за включення всіх законопроектів.&nbsp; Тому я би хотів закликати колег по парламенту поставити на голосування одним і вас попросити, Володимире Борисовичу, одним голосуванням всі законопроекти, які є, повторивши вчорашню практику, щоб ми не демонстрували різних підходів два дні вчора і сьогодні.&nbsp;&nbsp;&nbsp;&nbsp;</p>
<p>Дякую!</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, Ігор Шурма.</p>
<p>&nbsp;</p>
<p>10:56:46</p>
<p>ШУРМА І.М.</p>
<p>Ігор Шурма, "Опозиційний блок". "Опозиційний блок" не буде голосувати за включення до порядку денного, тому що прийняття проекту матиме наслідком тотальне збільшення вартості комунальних послуг, обговорення будемо проводити пізніше по ньому.</p>
<p>Але я звертаюся&nbsp; в черговий раз до головуючого стосовно Регламенту. Сьогодні&nbsp; був збурений зал по одній причині, що знову&nbsp; був порушений Регламент, тому що список записаних людей у виступі не передбачав надання слова Матвієнку. Я звертаюся до головуючого в черговий раз: не порушуйте Регламент, у вас на моніторі відповідно до 33-ї статті, пункт 4-й завжди є список депутатів хто виступає, не забирайте слово. Вчора ви мені&nbsp; сказали, щоб я прочитав уважно Регламент, ось книжечка, подивіться,&nbsp; вона є і у мене, і я рекомендую, щоб така книжечка була у вас за столом, і тоді буде все нормально.</p>
<p>Дякую!</p>
<p>&nbsp;</p>
<p>ГОЛОВУЮЧИЙ. Прошу секретаріат, презентуйте від мого імені депутату Шурмі діючий Регламент. Почитайте і потім будемо дискутувати, а якщо є у вас&nbsp; питання, подайте,&nbsp; будь ласка, до регламентного комітету. головуючий має право надати час для репліки, якщо був згаданий, перше. Друга позиція, час на виступи народних депутатів був вичерпаний, це для вашого відома, ви дивіться уважно на монітор.</p>
<p>Шановні колеги, будь ласка, Юрій Левченко.</p>
<p>&nbsp;</p>
<p>10:58:21</p>
<p>ЛЕВЧЕНКО Ю.В.</p>
<p>Прошу передати Михайлу Головку слово, будь ласка.</p>
<p>&nbsp;</p>
<p>ГОЛОВУЮЧИЙ. Михайло Головко, будь ласка, хвилина.</p>
<p>&nbsp;</p>
<p>10:58:26</p>
<p>ГОЛОВКО М.Й.</p>
<p>Шановні депутати! Михайло Головко, Всеукраїнське об'єднання "Свобода", 164 виборчий округ.</p>
<p>Шановні депутати, колеги, як би є ряд зауважень щодо цього закону, особливо, коли почитавши його детально, бачиш такі тези, які, в принципі, важко зрозуміти. Наприклад, тарифи повинні враховувати собівартість теплової енергії і забезпечувати рентабельність суб'єкта господарювання. У мене є запитання, а рентабельність яка повинна бути, п'ять, десять, може сто відсотків чи двісті? Це що, приватна структура, яка повинна заробляти на кишенях простого українського народу? Те ж саме, встановлені тарифи на комунальні послуги нижче економічно обґрунтованих розмірів не допускається і може бути оскаржено в суді. А в мене є запитання, а зарплати, які не можна людям прожити на сьогоднішній день, а пенсії нижче прожиткового мінімуму це допускається? Ви тільки думаєте про те, як би в черговий раз обдерти простий український народ. А хто буде думати, як захистити простих виборців, які…</p>
<p>&nbsp;</p>
<p>ГОЛОВУЮЧИЙ. Будь ласка, Іван Крулько.</p>
<p>&nbsp;</p>
<p>10:59:35</p>
<p>КРУЛЬКО І.І.</p>
<p>Іван Крулько, фракція "Батьківщина". Шановний Голово Верховної Ради, шановні колеги, цей законопроект є дуже неоднозначним і, як правильно сказала моя колега Олександра Кужель, він викликає серйозні занепокоєння у ряду народних депутатів, в тому числі у фракції "Батьківщина". І у зв'язку з тим, я хотів би внести пропозицію, відповідно до статті 93 Регламенту Верховної Ради, передбачений попередній розгляд законопроектів у комітетах. І саме після висновку комітету, стосовно доцільності включення того чи іншого питання до порядку денного сесії, Верховна Рада приймає таке рішення. Оскільки ми почули, представник комітету чітко сказала, що цей законопроект на комітеті не розглядався, тому потрібно дати зараз доручення комітету, щоб сьогодні на засіданні вони цей законопроект розглянули на предмет доцільності його включення і ми без проблем зможемо на наступний пленарний день повернутися до цього питання.</p>
<p>А зараз, оскільки цей законопроект проблемний, треба його не включати до порядку денного. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; Вікторія Сюмар.</p>
<p>&nbsp;</p>
<p>11:00:43</p>
<p>СЮМАР В.П.</p>
<p>Колеги, цей законопроект внесений урядом як терміновий і як сказала представник комітету з фракції "Самопоміч" – це дійсно вимоги наших міжнародних партнерів. І його ухвалення потрібне терміново Україні і для отримання, в тому числі, і коштів Світового банку.</p>
<p>У зв'язку з цим, те, що я спостерігаю зараз видається на певний саботаж урядових законопроектів. Очевидно, що сьогодні йдеться лише про включення до порядку денного, далі комітет буде розглядати законопроект по-суті і визначатися буде Верховна Рада. Але не включати негайні, урядові законопроекти – це, даруйте мені, криза коаліції, і це, даруйте мені, шлях в нікуди в контексті відповідальності щодо України і її економіки.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Я хочу підкреслити, що вважаю, що абсолютно справедлива позиція, ми маємо включити в порядок денний, далі зразу я його розпишу в комітет, комітет розгляне, під час&nbsp; обговорення законопроекту ми будемо визначатись щодо необхідності прийняття рішення в першому читанні, в другому читанні. Те, що сказала колега Бабак з "Самопомочі" правда абсолютна, що це наші зобов'язання і ніхто не говорить, що тарифи мають бути не прозорими, вони мають бути економічно обґрунтовані. А от що стосується економічної обґрунтованості і перевірки – це зовсім інше питання. Але, навіть, сумніву немає, про те, що цей закон є важливим, але під час обговорення ми знайдемо правильне порозуміння в цьому питанні.</p>
<p>Тому я просив би всіх, була пропозиція слушна народного депутата Семирака, про те, що тут ряд законів у нас є, які ми можемо розглянути для включення для порядку денного. Я зараз їх зачитаю і поставлю пакетом на голосування.</p>
<p>Шановні колеги! Ви визначитесь шляхом голосування. <i>(Шум у залі)</i></p>
<p>Шановні колеги, у нас є законопроекти: реєстраційний номер 2670, 2529, 2529-1, 2431, 2678, 2202, 2203, споріднений закон, 2609.</p>
<p>Шановні колеги, це питання включення до порядку денного. Я ставлю пропозицію Остапа Семерака за включення даних законопроектів до порядку денного сесії. Після цього вони направляються в комітети, ви приймаєте рішення у комітетах, рекомендуєте парламенту ухвалювати або не ухвалювати. Тому це – законне&nbsp; право кожного народного депутата. Будь ласка, відповідно ставлю на голосування за включення до порядку денного законів, які були щойно оголошені за пропозицією Остапа Семерака. Голосуємо.</p>
<p>Стоп! Стоп! А також 2431… Я його назвав. Ви не&nbsp; почули. 2431 теж.</p>
<p>Будь ласка, голосуємо, шановні колеги. Давайте підтримаємо порядок денний. Далі будемо розглядати у комітеті. За переліком. За переліком, який був оголошений.</p>
<p>&nbsp;</p>
<p>11:04:48</p>
<p>За-203</p>
<p>Рішення не прийнято.</p>
<p>Всі встигли проголосувати? Каплін не встиг, Курячий не встиг. Присяжнюк не встиг.</p>
<p>Ще раз ставлю на голосування дану пропозицію, за включення даних законопроектів в порядок денний сесії.</p>
<p>Прошу голосувати. За пропозицію Остапа Семирака. Ставлю на голосування. За включення до порядку денного законопроектів, які я оголосив. Прошу голосувати.&nbsp;</p>
<p>&nbsp;</p>
<p>11:05:34</p>
<p>За-212</p>
<p>Колеги, немає… <i>(Шум у залі)</i></p>
<p>Ляшко Олег, будь ласка, хвилину.</p>
<p>&nbsp;</p>
<p>11:05:51</p>
<p>ЛЯШКО О.В.</p>
<p>Олег Ляшко, Радикальна партія. Я звертаюся до колег по коаліції. Один із законопроектів, за який зараз ми голосуємо, - це 2678: про націоналізацію майна держави-агресора в Україні. І той, хто не підтримує той законопроект, то, очевидно, вважає за нормальне, коли Росія продовжує заробляти в Україні гроші, а потім фінансує війну проти нас на Донбасі і окупацію Криму.</p>
<p>Тому я звертаюся до всіх патріотичних народних депутатів підтримати пропозицію Голови Верховної Ради, проголосувати за весь пакет, включно із законопроектом 2678: про націоналізацію майна Російської Федерації та її резидентів в Україні.</p>
<p>&nbsp;</p>
<p>ГОЛОВУЮЧИЙ. Колеги, ще одна є пропозиція, яку озвучив Олег Ляшко.</p>
<p>Вікторія Сюмар, хвилину. І будемо далі працювати.</p>
<p>&nbsp;</p>
<p>11:06:52</p>
<p>СЮМАР В.П.</p>
<p>Шановні колеги, ну, відверто кажучи, дивна позиція, яка зараз спостерігається у Верховній Раді. Ми не хочемо включати до розгляду свого цілий пакет законопроектів. У нас достатньо бідні порядки денні, давайте визнаємо. Учора ми раніше навіть закінчили. Нам якось треба показувати людям, чим взагалі займається український парламент, окрім як саботує урядові законопроекти і не хоче розглядати депутатські законопроекти і ініціативи. Далі будуть у нас перерви, далі будуть травневі свята, далі будуть канікули, а потім ми будемо дивуватися, чому такий низький рейтинг у Верховної Ради. Я не розумію зараз неголосування фракціями коаліції включення до порядку денного цілого пакету законопроектів. Це відмова від роботи у Верховній Раді України.</p>
<p>&nbsp;</p>
<p>ГОЛОВУЮЧИЙ. Я думаю, не буде у нас ніяких канікул, шановні колеги, не буде у нас ніяких канікул. Якщо відверто, нам треба підсилювати роботу не пленарну, а в комітетах. У нас в комітетах є серйозні проблеми, коли закони, які мають там розглядатись і готуватися для розгляду на пленарному засіданні, які мають бути вже узгоджені і внесені в залу, не розглядаються в комітетах. Вот в чому сьогодні наша проблема. І це окреме питання, окреме питання, яке ми будимо обговорювати з головами комітетів, і по відвідуванню засідання комітетів. Я хочу вас запевнити, що всю цю інформацію ми зробимо публічною і відкритою, щоб всі бачили, яка відвідуваність у нас з цього приводу.</p>
<p>Колеги, я ще раз ставлю на голосування пропозицію Олега Ляшка щодо включення законопроектів 2670, 2529, 2529-1, 2431, 2678, 2202, 2203 і 2609 до порядку денного сесії парламенту до порядку денного. Далі в комітетах будемо розглядати.</p>
<p>Порошу визначатися щодо голосування включення цих законопроектів. Дві пропозиції, які ми чули від народних депутатів у залі. Будь ласка, прошу визначатися щодо цієї пропозиції. Прошу визначатися щодо підтримки цієї пропозиції.</p>
<p>&nbsp;</p>
<p>11:09:22</p>
<p>За-219</p>
<p><i>(Шум у залі)</i></p>
<p>&nbsp;Будь ласка, Олександра Кужель.</p>
<p>&nbsp;</p>
<p>11:09:32</p>
<p>КУЖЕЛЬ О.В.</p>
<p>Дуже дякую. Я хочу звернутися до наших колег з коаліції. У нас дуже багато розглянуто законопроектів, які можна виносити в зал, будь ласка, вносьте. Але це не означає, що будь-які урядові законопроекти без розгляду і необхідності буде голосувати коаліція в цілому. Є норма регламенту, ви вчора завалили законопроект, який дійсно боровся з корупцією, не голосувала особисто ваша фракція, пані Сюмар.</p>
<p>Але хочу сказати, що ми підтримаємо більшість законопроектів, але законопроект 2670 не підтримуємо, тому що треба мати висновки комісії щодо обґрунтованості, а потім приймати норму, яка забороняє.</p>
<p>Я ще раз хочу просити вас, пане Голово, поставити кожен законопроект окремо і ми дійсно подивимось, хто проти приватизації російських агресорів.</p>
<p>&nbsp;</p>
<p>ГОЛОВУЮЧИЙ. Будь ласка, Олег Березюк, від фракції. Олег Березюк, будь ласка.</p>
<p>&nbsp;</p>
<p>11:10:38</p>
<p>БЕРЕЗЮК О.Р.</p>
<p>Шановні депутати! Ви знаєте от так, от спостерігається два дні процес і це насправді, якщо ви відчуваєте, така невеличка "мишиная возня". За нею ховається качання по …… парламенту на дестабілізацію та руйнацію.</p>
<p>Шановні колеги, депутати, які мають голову власну, прошу вас від імені нашої фракції і від кожного з вас, давайте проголосуємо порядок денний і не будемо займатися "мишиною вознею". Нас качають на деструкцію коаліції і парламенту, єдиної, слабенької демократичної інституції в постреволюційній державі, як не пафосно це звучить.</p>
<p>&nbsp;</p>
<p>ГОЛОВУЮЧИЙ. Будь ласка. Остання пропозиція, яка пролунала Олега Березюка, я її поставлю зараз на голосування.</p>
<p>Колеги, давайте не будемо, не будемо створювати проблеми там де її не має. Ми ще прийняли закон до порядку денного сесії, починаємо вже його обговорювати.</p>
<p>Будь ласка, пропозиція: 2670, 2529, 2529-1, 2431, 2678, 2202, 2203 і 2609 за включення до порядку денного, за пропозицією Олега Березюка.</p>
<p>Прошу голосувати. За включення до порядку денного сесії.</p>
<p>&nbsp;</p>
<p>11:12:21</p>
<p>За-215</p>
<p>Дякую, колеги. Рухаємося далі. 2670, окремо 2670 за включення до порядку денного. Прошу визначатись голосуванням. 2670.</p>
<p>&nbsp;</p>
<p>11:12:46</p>
<p>За-195</p>
<p>Рішення не прийнято.</p>
<p><a href="http://w1.c1.rada.gov.ua/pls/zweb2/webproc4_2?pf3516=2609&skl=9" target=_blank>2609</a> – проект Закону про внесення змін до Закону України "Про гуманітарну допомогу" (щодо запровадження спрощеної процедури визнання вантажів гуманітарною допомогою). Народний депутат Юринець. Важливий законопроект, на мій погляд, 2609. Є він у списку? 2609 – за включення до порядку денного. Подивіться, будь ласка.</p>
<p>Колеги, проект Закону про внесення змін до Закону України "Про гуманітарну допомогу" (щодо запровадження спрощеної процедури визнання вантажів гуманітарною допомогою). Це питання для включення до порядку денного. Він є на сайті, візьміть зайдіть і подивитесь на нього, він зареєстрований. На сайті він є.</p>
<p>Питання гуманітарної допомоги, будь ласка. Юринець – автор. Хвилина.</p>
<p>&nbsp;</p>
<p>11:13:39</p>
<p>ЮРИНЕЦЬ О.В.</p>
<p>Оксана Юринець, фракція "Блок Петра Порошенка". Я дуже прошу в цьому залі всіх свідомих депутатів підтримати цей законопроект. Його чекають всі волонтерські організації. З ним можна ознайомитись, він є на сайті, будь ласка. Тому що це вантаж, який перевозиться, це є вантаж гуманітарний наших друзів з Європи, які помагають армії. Будь ласка, зробіть це! Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, внесений народними депутатами Юринець, Волошин, Подоляк, Шухевич, Мацола. І роздано це було, щоб так ми не показували, 10 квітня народним депутатам України. А 8-о зареєстрований.</p>
<p>2609, шановні колеги, за включення до порядку денного сесії. "Про гуманітарну допомогу" - 2609. Будь ласка.</p>
<p>&nbsp;</p>
<p>11:14:53</p>
<p>За-188</p>
<p>Не прийнято.</p>
<p><a href="http://w1.c1.rada.gov.ua/pls/zweb2/webproc4_2?pf3516=2203&skl=9" target=_blank>2203</a> – проект Закону про внесення. Дивіться по фракціям. По фракціям. "Блок Порошенка" – 100, "Народний фронт" – 12, "Опозиційний блок" – 0, "Самопоміч" – 23, Радикальна – 17, "Батьківщина" – 14, "Воля народу" – 2. Позафракційні.</p>
<p>2203. 2202.</p>
<p>Законопроект&nbsp; 2202: проект Закону про внесення зміни до підрозділу 2 розділу ХХ "Прикінцеві положення" Податкового кодексу України щодо спеціальних засобів індивідуального захисту.&nbsp; 2202.&nbsp;</p>
<p>Готові голосувати, ні, колеги?&nbsp; 2202, готові голосувати? Не готові. Колеги, підготуйтесь, будь ласка.&nbsp; <i>(Шум у залі) </i>&nbsp;Не сваріться. 2202, готові &nbsp;голосувати?&nbsp; Будь ласка, колеги,&nbsp; 2202, готові голосувати? 2202, голосуємо&nbsp; за включення до порядку денного сесії.&nbsp; Будь ласка, 2202.</p>
<p>&nbsp;</p>
<p>11:16:34</p>
<p>За-171</p>
<p>Не прийнято. <i>(Шум у залі)</i></p>
<p>Зараз він іде якраз. Заспокойтесь, будь ласка, колеги. Заспокойтеся.</p>
<p><a href="http://w1.c1.rada.gov.ua/pls/zweb2/webproc4_2?pf3516=2678&skl=9" target=_blank>2678</a> – за включення до порядку денного. 2678.</p>
<p>&nbsp;</p>
<p>11:17:23</p>
<p>За-222</p>
<p>Рішення не прийнято.</p>
<p>2431.&nbsp; 2431.&nbsp; <i>(Шум у залі) </i>&nbsp;В кінці.&nbsp; 2431. 2431, будь ласка. Ви на монітор дивіться, там все показано.</p>
<p>&nbsp;</p>
<p>11:18:01</p>
<p>За-158</p>
<p>Не прийнято.</p>
<p><a href="http://w1.c1.rada.gov.ua/pls/zweb2/webproc4_2?pf3516=2529&skl=9" target=_blank>2529</a> і 2529-1 проект Закону про внесення змін до законів України щодо відновлення районних&nbsp; у місті Києві рад. Будь ласка, Олександр Третьяков і Юрій Левченко, автори даного законопроекту. 2529, 2529-1, будь ласка. За включення до порядку денного сесії.</p>
<p>&nbsp;</p>
<p>11:18:44</p>
<p>За-166</p>
<p>Колеги, є пропозиція 2678… Тільки заспокойтесь, бо не буду ставити на голосування. 2678 – проект Закону про націоналізацію майна Російської Федерації та її резидентів. Будь ласка, визначайтесь щодо голосування.</p>
<p>&nbsp;</p>
<p>11:19:33</p>
<p>За-202</p>
<p>Немає голосів. Дякую, колеги.</p>
<p>Я думаю, що 6467… Нуль… "Самопоміч"… 21…<i>(Шум у залі)</i></p>
<p>Колеги, послухайте! Олег… В 12 годин буде перерва, ми розберемося з порядком денним, все буде нормально. Рухаємося далі. Проекти постанов.&nbsp; Ми в 12-12.30 поговоримо і я думаю, що ми знайдемо порозуміння в цьому питанні. <i>(Шум у залі)</i></p>
<p>&nbsp;Хочете перерву?</p>
<p>&nbsp;</p>
<p>ЛЯШКО О.В.</p>
<p>Заяву. Дві фракції: "Самопоміч" і Радикальна партія.</p>
<p>&nbsp;</p>
<p>ГОЛОВУЮЧИЙ. Давайте, офіційно подайте заяву і буде…</p>
<p>За заявою двох фракцій – Радикальної партії і "Самопомочі" – оголошується перерва. Але просять заміну на виступ, 3 хвилини,&nbsp; будь ласка, маєте право.</p>
<p>&nbsp;</p>
<p>11:20:48</p>
<p>ЛЯШКО О.В.</p>
<p>Шановні колеги, шановні учасники коаліції!&nbsp; Те, що зараз відбувається в залі Верховної Ради є абсолютно неприпустимим. Який ми подаємо приклад для суспільства, де коаліція&nbsp; демократична, чому вона не працює?&nbsp;&nbsp; Я звертаюсь до Голови Верховної Ради, припинити цю "порнографію",&nbsp; оголосити зараз перерву у засіданні Верховної Ради, зібрати Раду коаліції, з'ясувати чому не підтримуються законопроекти. Вийти з узгодженою позицією до зали Верховної Ради. Не смішити народ, не дискредитувати діяльність Верховної Ради, яку як правильно сказав колега&nbsp; Березюк, ідеться очевидно про цілеспрямовану політику на дискредитацію Верховної Ради і коаліції.</p>
<p>Крім того ми наполягаємо на голосуванні за законопроект про націоналізацію майна Російської Федерації в Україні. Це ганьба, коли російський агресор продовжує заробляти тут гроші і на виведені з&nbsp; України гроші убивають наших мирних громадян, жителів Донбасу, наших військовослужбовців&nbsp; і цю ганьбу ми маємо припинити! Тому просимо&nbsp; оголосити перерву, зібрати раду коаліції, вийти до парламенту&nbsp; з узгодженою позицією по всіх законопроектах і&nbsp; бути зразком для суспільства, а не дискредитувати роботу парламенту.</p>
<p>&nbsp;Дякую!&nbsp;</p>
<p>&nbsp;</p>
<p>ГОЛОВУЮЧИЙ. Я думаю, що є пропозиція іще "Блоку Петра Порошенка"&nbsp; і&nbsp; "Народного фронту"&nbsp; теж про оголошення перерви, і я думаю, що можна дослухатись до цієї пропозиції. Дуже добре, що ви дійшли до цього, що це потрібно зробити. І я, користуючись пропозицією фракцій коаліції, оголошую перерву до 12 години 30 хвилин. В 12.30 продовжуємо засідання, прошу всіх без затримок збиратися у залі.</p>
<p><b>&nbsp;</b></p>
<p align=center>ПІСЛЯ ПЕРЕРВИ</p>
<p><b>&nbsp;</b></p>
<p>ГОЛОВУЮЧИЙ. Займайте у залі свої місця, ми можемо продовжувати нашу роботу. Будь ласка. Секретаріат, запрошуйте народних депутатів до зали.</p>
<p>Будь ласка, шановні народні депутати, займаємо свої місця, продовжуємо нашу роботу.</p>
<p>Шановні колеги, займаємо свої місця, зараз проведемо сигнальне голосування, будемо розуміти, скільки у нас депутатів в залі.</p>
<p>Будь ласка, шановні колеги, займаємо свої місця зараз проведемо сигнальне голосування, Юрій Віталійович, запрошуйте фракцію. Будь ласка,&nbsp; колеги, по місцям.</p>
<p>Шановні колеги! Будь ласка, займаємо свої місця, зараз проведемо сигнальне голосування по кількості депутатів в залі, будь ласка. Займайте місця,&nbsp; голосуємо, голосуємо колеги! Сигнальне голосування, будь ласка.&nbsp;&nbsp;</p>
<p>Магічний звук.</p>
<p>&nbsp;</p>
<p>12:44:46</p>
<p>За-215</p>
<p>Давайте ще раз. 296 карточок. Да, будь ласка. Всі голосуємо "за", тоді побачимо, що воно зараз..</p>
<p>&nbsp;</p>
<p>12:45:04</p>
<p>За-230</p>
<p>Так! Будь ласка, колеги, давайте ще раз. Ще раз, колеги! Ще раз, будь ласка, сигнальним. Прошу. Всі голосуємо "за", і подивимось…</p>
<p>&nbsp;</p>
<p>12:45:38</p>
<p>За-234</p>
<p>234 голоси. 84 – "Блок Петра Порошенка", "Опозиційний блок" – 9, "Самопоміч" – 20, Радикальна – 16, "Батьківщина" – 13, "Відродження" – 3, "Воля народу" – 1. <i>(Шум у залі)</i> Позафракційних – 19.</p>
<p>Шановні колеги народні депутати! Ми зупинились з вами на включенні питань у порядок денний сесії. За наслідками наради за участю лідерів фракцій коаліції вноситься пропозиція про те, щоби розглянути питання для включення до порядок денний сесії законопроекти за списком, ще раз хочу наголосити, 2670, 2529, 2529-1, 2431, 2678, 2202, пов'язаний з цим законом 2203, 2609.&nbsp; Все, це для включення до порядку денного. Будь ласка, прошу проголосувати. Будь ласка, давайте сигнальне голосування за включення цих питань в порядок денний. Хочу наголосити, що це рішення фракцій коаліції про те, щоб таку пропозицію зараз голосувати.</p>
<p>Колеги, прошу підтримати дану пропозицію: за включення до порядку денного питань за списком, який я щойно оголосив. Прошу голосувати. Сигнальне прошу голосувати. Прошу голосувати, колеги! Сигнальне, сигнальне.</p>
<p>&nbsp;</p>
<p>12:47:55</p>
<p>За-230</p>
<p>Будь ласка, голосуємо. 230. Голосуємо за включення до порядку денного зазначених питань. Прошу голосувати. Прошу підтримати, колеги, прошу підтримати.</p>
<p>&nbsp;</p>
<p>12:48:17</p>
<p>За-228</p>
<p>Дякую, шановні колеги.</p>
<p>"Блок Петра Порошенка" – 86, "Народний фронт" – 70, "Опозиційний блок" – 0, "Самопоміч" – 21, Радикальна партія – 17, "Батьківщина" – 14, "Воля народу" – 1, і 19 – позафракційні.</p>
<p>Шановні колеги, прошу сконцентруватись на ще одному важливому питанні. За пропозицією Ради коаліції є необхідність повернутися до важливого законопроекту, який ми вчора розглядали. Прошу уваги колег народних депутатів, прошу уваги! Проект Закону 1165.</p>
<p>Ми вчора не змогли підтримати цей законопроект. Думаю, що сьогодні, переконаний, що сьогодні ми можемо його підтримати, повернутися до нього як до законопроекту, який раніше не був підтримати, і голосувати його за основу відповідно до рішення комітету, яке було надано вчора.</p>
<p>Шановні колеги, прошу всіх підготуватися і підтримати питання… Хвилину, Олег Березюк. Я прошу тишу в залі!</p>
<p>&nbsp;</p>
<p>12:49:43</p>
<p>БЕРЕЗЮК О.Р.</p>
<p>Пане Голово, справа в тому, що от зараз іде пленарне засідання, відбувається прес-конференція депутатів, 10 депутатів стоїть і дає прес-конференцію. Я пропоную заборонити проводити прес-поінт, роботу прес-поінту під час пленарних засідань.</p>
<p>&nbsp;</p>
<p>ГОЛОВУЮЧИЙ. Під ваші оплески я даю доручення Апарату, даю доручення… <i>(шум у залі) </i>&nbsp;даю доручення апарату Верховної Ради привести у відповідність роботу прес-поінта до роботи Верховної Ради України. Я відчуваю по оплескам – 226. <i>(Шум у залі)</i> Без перешкоджання роботи журналістів. Все буде враховано.</p>
<p>Шановні колеги, будь ласка, є пропозиція 1165 повернутись до розгляду даного законопроекту. Прошу його підтримати. Всі готові голосувати? 1165, колеги, підтримайте, будь ласка, за повернення до розгляду цього питання. 1165. Голосуємо, 1165. Прошу підтримати, колеги, прошу підтримати.</p>
<p>&nbsp;</p>
<p>12:51:09</p>
<p>За-219</p>
<p>Зараз ще раз. Каплін не проголосував. Бачу, бачу. 80. <i>(Шум у залі)</i></p>
<p>&nbsp;1165 – Закон про… <i>(Шум у залі)</i> Керівники фракцій, зберіть своїх депутатів, будь ласка.<i>(Шум у залі)</i></p>
<p>Колеги, проект Закону 1165 про внесення змін… про внесення змін до деяких законодавчих актів України щодо посилення ролі громадянського суспільства, що є надзвичайно важливо, в боротьбі з корупційними злочинами. Ну як можна не проголосувати<a name=_GoBack></a> за такий законопроект?</p>
<p>Проект Закону "Про внесення змін до деяких законодавчих актів України щодо посилення ролі громадянського суспільства в боротьбі з корупційними проявами".</p>
<p>Колеги народні депутати, я просив би вас ще раз сконцентруватись, заспокоїтись. Народний депутат Герасимов. Народний депутат Герасимов, Вінник. Будь ласка, по прізвищам. Тихіше вже. Так краще.</p>
<p>Голосуємо за повернення до 1165, і прошу народних депутатів підтримати повернення до цього закону. Будь ласка, давайте підтримаємо за 1165.</p>
<p>&nbsp;</p>
<p>12:53:10</p>
<p>За-230</p>
<p>Дякую, шановні колеги народні депутати.<i> </i></p>
<p>І є пропозиція прийняти за основу цей законопроект в наслідок вчора обговорення цього законопроекту у сесійній залі парламенту. Процедуру обговорення ми пройшли. 1165 за основу, прошу підтримати цей законопроект за основу.</p>
<p>Голосуємо за основу, 1165 за основу. Прошу підтримати. Тільки за основу.</p>
<p>&nbsp;</p>
<p>12:53:43</p>
<p>За-228</p>
<p>Рішення прийнято.</p>
<p>Дякую, шановні колеги. Далі ми… всі фракції експертно попрацюють і будемо рухатись далі.</p>
<p>Прошу, шановні колеги. Наступне питання порядку денного… Календарний план ми будемо розглядати завтра.</p>
<p><a href="http://w1.c1.rada.gov.ua/pls/zweb2/webproc4_2?pf3516=2619&skl=9" target=_blank>2619</a> проект Постанови про Рекомендації парламентських слухань на тему "Про зняття з експлуатації Чорнобильської АЕС, об'єкт "Укриття" та перспективи розвитку зони відчуження". Доповідає голова комітету Микола Томенко.</p>
<p>Є пропозиція розглянути його за скороченою процедурою. Пропозиція автора за скороченою процедурою.</p>
<p>Щодо розгляду за скороченою процедурою.</p>
<p>&nbsp;</p>
<p>12:54:40</p>
<p>За-199</p>
<p>Дякую, колеги. Будь ласка, Микола Томенко.</p>
<p>&nbsp;</p>
<p>12:54:47</p>
<p>ТОМЕНКО М.В.</p>
<p>Шановні колеги! Хочу нагадати, що у Верховній Раді відбулися Парламентські слухання на тему: "Про зняття з експлуатації Чорнобильської атомної електростанції об'єкту "Укриття". І за результатами цих парламентських слухань ми пропонуємо вам відповідну постанову, за результатами парламентських слухань.</p>
<p>Хочу нагадати, що цей тиждень у нас відповідальний, оскільки 26 квітня ми шануємо пам'ять жертв Чорнобиля. Я сподіваюсь, що Президент проведе відповідну нараду безпосередньо в Чорнобилі. І ми сплануємо роботу, перш за все, виходячи із спеціальної дати в наступному році. В наступному році 30 роковини. І пропозиція нашого комітету, щоб Президент, уряд і Верховна Рада тут спільно розробила план заходів до 30-річчя роковин Чорнобиля.</p>
<p>Але структура нашого документа полягає в тому, що ми один блок передбачаємо такий стратегічний. Ви знаєте, що у нас закінчується державна програма до 2016 року. І ми хотіли б, щоб уряд підготував, а ми підтримали програму на 5 років, і в перспективі до 2026 року.</p>
<p>Є один блок, який пов'язаний із власне об'єктом "Укриття". Ви знаєте, що 29 квітня відбудеться конференція донорів в Лондоні. І я Володимиру Борисовичу доповідав, і сподіваюсь, що ми завтра проголосуємо один дуже важливий законопроект до цієї конференції донорів. І відповідно отримаємо останній транш коштів, який необхідний, щоб ми врешті закінчили об'єкт "Укриття" і саркофаг. І тоді світу показали, що ми здатні вирішувати такого рівня складні завдання.</p>
<p>І третій блок питань, це соціальні законопроекти. Ми пропонуємо з урядом опрацювати і проаналізувати ті скорочення соціальних програм, які, на нашу думку, виявилися неправильними. Ті, які підтвердили свій статус для того, щоб чорнобильці розуміли, що ми не зняли питання чорнобильських соціальних програм і разом з урядом виправили ті помилки, які мали місце.</p>
<p>Отож, пропозиція підтримати..</p>
<p>&nbsp;</p>
<p>ГОЛОВУЮЧИЙ. Не обмежуйте, будь ласка. Все, завершили, Миколо Володимировичу? Дякую.</p>
<p>Будь ласка, колеги, є необхідність два – "за", два – "проти"? Немає. Є пропозиція підтримати даний проект постанови за основу і в цілому (реєстраційний номер 2619). Ви чули доповідь голови профільного комітету. Будь ласка, прошу голосувати 2619 за основу і в цілому. Займіть свої місця, колеги, давайте підтримаємо 2619.</p>
<p>&nbsp;</p>
<p>12:57:42</p>
<p>За-247</p>
<p>Рішення прийнято. Дякую, шановні колеги.</p>
<p>Наступне питання. 2570. Проект Постанови про Звернення Верховної Ради України до Президента Російської Федерації про необхідність дотримання Комплексу заходів щодо виконання Мінських угод та звільнення незаконно утримуваного народного депутата України VIII скликання Надії Савченко. Доповідає Іван Крулько.</p>
<p>Є пропозиція автора розглядати за скороченою процедурою.&nbsp; Будь ласка,&nbsp; пропозиція –&nbsp; за скорченою процедурою.</p>
<p>&nbsp;</p>
<p>12:58:30</p>
<p>За-195</p>
<p>Дякую.</p>
<p>Будь ласка, Іван Крулько, потім&nbsp; співдоповідь голови комітету Ганни Гопко.</p>
<p>&nbsp;</p>
<p>12:58:40</p>
<p>КРУЛЬКО І.І.</p>
<p>Шановний Голово Верховної Ради, шановні народні депутати, на ваш&nbsp; розгляд пропонується законопроект № 2570.&nbsp; Це законопроект, який стосується нашої колеги, народного депутата&nbsp; України Надії Савченко, яка незаконно утримується у московській буцегарні, і парламент &nbsp;має надалі робити всі кроки для того, щоб звільнити&nbsp; народного депутата&nbsp; України&nbsp; і члена&nbsp; ПАРЄ&nbsp; із-за ґрат&nbsp;&nbsp; з Москви.</p>
<p>Я хотів&nbsp; би сказати, що Комітет&nbsp; у&nbsp; закордонних&nbsp; справах&nbsp; дуже детально опрацював цей проект постанови. І вчора були запропоновані деякі уточнення до проекту Звернення, який&nbsp; ми зараз&nbsp; будемо голосувати. Тому за дорученням авторів цієї постанови я використаю&nbsp; час для того, щоб зачитати це звернення. Я прошу головуючого дати можливість це зробити.</p>
<p>Звернення&nbsp; Верховної Ради&nbsp; до&nbsp; Президента Російської&nbsp; Федерації&nbsp; про&nbsp; вимогу звільнення незаконно утримуваного народного депутата України Надії Савченко, всіх інших заручників і незаконно утримуваних осіб, відповідно до пункту 6 Комплексу заходів з виконання Мінських угод (від 12 лютого 2015 року). 12 лютого 2015 року учасники Тристоронньої контактної групи у складі представників України, Росії та спецпредставника Голови ОБСЄ підписали у Мінську Комплекс заходів щодо виконання Мінських угод. Також була підтримана Декларація Президента України, Президента Французької Республіки, Канцлера Федеративної Республіки Німеччина та Президента Російської Федерації стосовно реалізації Комплексу заходів щодо виконання Мінських угод, прийнятого 12 лютого 2015 року. Україна дотримується послідовного виконання пунктів Комплексу заходів щодо виконання Мінських угод, у тому числі пункту 6 щодо забезпечення звільнення і обміну всіх заручників і незаконно утримуваних осіб на основі принципу всіх на всіх, який мав завершитися не пізніше на 5 день після відводу важкого озброєння. Україна 7 березня завершила відвід важкого озброєння від лінії зіткнення, як передбачено Комплексом заходів.</p>
<p>Верховна Рада України 11 грудня 2014 року Постановою затвердила Звернення Верховної Ради до Канцлера Федеративної Республіки Німеччина Ангели Меркель, Президента Французької Республіки Франсуа Олланда, Президента Російської Федерації Володимира Путіна щодо звільнення протиправно утримуваної під вартою в Російській Федерації народного депутата України восьмого скликання, члена Постійної делегації Верховної Ради України в ПАРЄ Надії&nbsp; Вікторівни Савченко.</p>
<p>Верховна Рада України 13 січня 2015 року Постановою затвердила Звернення Верховної Ради до Державної Думи Федеральних зборів Російської Федерації та Президента Російської Федерації щодо звільнення української льотчиці та народного депутата України восьмого скликання Надії Вікторівни Савченко. На зазначені звернення російська сторона не відреагувала.</p>
<p>З огляду на пункт 6 Комплексу заходів щодо виконання Мінських угод (від 12 лютого 2015 року), підтриманого Президентом Російської Федерації, Президентом України, Президентом Французької Республіки і Федеральним Канцлером ФРН, та схваленого Резолюцією Ради безпеки ООН (від 17 лютого 2015 року) (№2202), а також на Протокол за результатами консультацій Тристоронньої контактної групи щодо спільних кроків, спрямованих на імплементацію Мирного плану Президента України Петра Порошенка та ініціативи Президента Росії (від 5 вересня 2014 року) Верховна Рада України звертається до Президента Російської Федерації з вимогою. Перше: звільнити&nbsp; від незаконного ув'язнення на території Російської Федерації&nbsp; народного депутата&nbsp; України, члена&nbsp; постійної&nbsp; делегації&nbsp; України в ПАРЄ Надії Савченко, яка 17 червня&nbsp; 2014 року була захоплена терористичними формуваннями на Сході&nbsp; України, незаконно переміщена через державний кордон і утримується під вартою на території Російської Федерації.&nbsp;</p>
<p>Друге: звільнити від незаконного ув'язнення всіх громадян&nbsp; України у тому числі&nbsp; українського режисера Олега Сенцова , які були захоплені в полон на території&nbsp; України, перевезені на територію Російської Федерації та всупереч їх волі незаконно там утримуються. Третє: використати весь свій вплив на незаконні збройні&nbsp; формування, які діють в окремих районах Донецької та Луганської областей з метою невідкладного звільнення заручників та&nbsp; незаконно утримуваних&nbsp; осіб за принципом всіх на всіх.</p>
<p>Дякую, колеги, за увагу і прошу одноголосно підтримати цей важливий проект постанови.</p>
<p>&nbsp;</p>
<p>ГОЛОВУЮЧИЙ. Будь ласка, запишіться два – "за", два – "проти". Вибачте,&nbsp; Іванна Климпуш-Цинцадзе від комітету,&nbsp; будь ласка. Прошу, пані Іванно.</p>
<p>&nbsp;</p>
<p>13:03:23</p>
<p>КЛИМПУШ-ЦИНЦАДЗЕ І.О.</p>
<p>Шановний пане Голово, шановні колеги! Комітет&nbsp; у&nbsp; закордонних справах на своєму засіданні&nbsp; 22 квітня 2015 року розглянув&nbsp; внесений народними&nbsp; депутатами Іваном Крульком та іншими проект Постанови Верховної Ради&nbsp; України про звернення Верховної Ради&nbsp; України до Президента Російської федерації про вимогу звільнення незаконно утримуваного&nbsp;&nbsp; народного депутата&nbsp; України&nbsp; VІІІ скликання&nbsp; Надії Савченко, всіх інших заручників і незаконно утримуваних&nbsp; осіб відповідно до пункту 6-го комплексу заходів щодо&nbsp; виконання Мінських угод від 12 лютого&nbsp; 2015 року.&nbsp; Законопроектом як&nbsp; ви розумієте, пропонується звернутися до Президента Російської Федерації&nbsp; із закликом щодо дотримання комплексу заходів, щодо виконання Мінських&nbsp; угод та звільнення незаконно утримуваного народного депутата&nbsp; України VІІІ скликання&nbsp; Надії&nbsp; Савченко та інших громадян&nbsp; України, які були захоплені в полон, перевезені на територію Російської Федерації і всупереч їх волі незаконно утримуються в Росії. Прийняття постанови сприятиме дотриманню їх&nbsp;&nbsp; конституційних прав як громадян&nbsp; України.</p>
<p>Відповідно до пояснювальної записки авторів законопроекту&nbsp;&nbsp; постанови прийняття цього проекту закону не призведе до додаткових витрат з державного бюджету України. За результатами розгляду на своєму засіданні Комітет у закордонних справах рекомендує Верховній Раді України прийняти цей проект постанови за основу та в цілому із запропонованими комітетом змінами та доповненнями, які щойно були зачитані паном Крульком у повному остаточному варіанті цієї постанови. Хочу зауважити, що комітет вважає за доцільне звертатися до Президента Російської Федерації Володимира Путіна з такою вимогою, оскільки він є одним з гарантів виконання комплексу заходів з виконанням Мінських угод і має важелі для вирішення питання щодо звільнення народного депутата України Надії Савченко та інших громадян України, які незаконно утримуються на території Російської Федерації.</p>
<p>&nbsp;</p>
<p>ГОЛОВУЮЧИЙ. Будь ласка, не обмежуйте, завершуйте, будь ласка.</p>
<p>&nbsp;</p>
<p>КЛИМПУШ-ЦИНЦАДЗЕ І.О. Прошу підтримати таке рішення комітету і підтримати, проголосувати постанову за основу та в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую, колеги. Два – "за", два – "проти". Є необхідність? Є. Будь ласка, два – "за", два – "проти", запишіться, будь ласка.</p>
<p>Народний депутат Величкович Микола, "Народний фронт". Будь ласка. Вікторія Сюмар?</p>
<p>&nbsp;</p>
<p>13:06:04</p>
<p>ВЕЛИЧКОВИЧ М.Р.</p>
<p>Прошу передати слово…</p>
<p>&nbsp;</p>
<p>ГОЛОВУЮЧИЙ. Вікторія Сюмар, а потім Олег Ляшко.</p>
<p>&nbsp;</p>
<p>13:06:20</p>
<p>СЮМАР В.П.</p>
<p>Шановні колеги, ну, очевидно, що вся країна сьогодні з болем, величезним болем, спостерігає за долею української героїні Надії Савченко. Дуже дякую і фракції, і Юлії Тимошенко, зокрема, за те, що сьогодні це питання постійно піднімається в українському парламенті. Але з приводу цієї постанови.</p>
<p>Ми розуміємо, що вона має політичний характер. Давайте будемо чіткими в своїх політичних оцінках. Політична оцінка є в тому, що Володимир Путін порушує фактично Мінські домовленості, утримуючи Надію Савченко. Давайте будемо чіткими і назвемо її дуже конкретно і правильно, про не припустимість порушення Мінських домовленостей, і утримання в заручниках Надії Савченко. І це не звернення, просто про дотримання, а це конкретно і правильно. Це є фіксація факту політичного і це є неприпустимо. Росія порушує світовий світопорядок після другої Світової війни почавши війну в Україні, порушує всі принципи гуманізму утримуючи заручників фактично, які незаконно були полонені на території України і ми маємо це чесно визнавати.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Олег Ляшко.</p>
<p>&nbsp;</p>
<p>13:07:39</p>
<p>ЛЯШКО О.В.</p>
<p>Олег Ляшко, Радикальна партія. Безумовно наша фракція за негайне звільнення нашої колеги народного депутата України, члена ПАРЄ Надії Савченко із російського полону, де вона тримається заручником. Але водночас ми не можемо підтримати вказаний проект постанови, коли уважно ви її, шановні колеги, прочитаєте його текст, то це, знаєте, його можна назвати по-іншому: "нижайшее прошение". От ми виконуємо, ми такі хороші, але ви використайте, шановний Путін, свій вплив на незаконні озброєнні формування, ви виконуйте, будь ласка,&nbsp; свою частину і так далі. Це "прошеніє" може ще і на колінах треба було прочитати, а не стоя з високою головою.</p>
<p>Савченко в полоні не ламається, так от ми з неї повинні брати приклад, ми повинні жорстко відстоювати позиції України. Надія – голодує, Надія своє життя віддає, Надія своє здоров'я угробила в російському полоні, але вона не зрадила Путіна.&nbsp; Я уявляю скільки разів до неї приходили, щоб вона підписала якісь там "прошенія" до Путіна і її б&nbsp; одразу звільнили, але для неї честь,совість і честь країни на першому плані, для нас має бути так само. Тому ми голосуємо другий текст постанови про запровадження санкцій проти Путіна, за незаконне ув'язнення Надії Савченко, за це ми голосуємо. Ми голосуємо будь-яку вимогу про звільнення Надії Савченко, але це не має бути "прошеніє" до агресора. Ні – це "прошеніє", почитайте текст, який ви написали. Ми не будемо принижуватись перед Путіним, Путін убиває наших людей, Путін окупував наш Крим і наш Донбас. І тому єдиний спосіб – це вибивати ворога, а не просити його ніжайше, вклонятися, щоб він зупинився.</p>
<p>&nbsp;</p>
<p>ГОЛОВУЮЧИЙ.&nbsp; Ірина Геращенко, "Блок Петра Порошенка". Ірина Геращенко, "Блок Петра Порошенка", будь ласка.</p>
<p>&nbsp;</p>
<p>13:09:52</p>
<p>ГЕРАЩЕНКО І.В.</p>
<p>Шановні колеги, я хочу нагадати, що вчора наша фракція якраз&nbsp; звернулася до авторів цієї постанови з&nbsp; проханням, принаймні, відредагувати її, щоб, дійсно, це була констатація факту, а не звернення до лідера країни-агресора про щось там з проханням до нього. Тому що це не є припустимим для Верховної Ради&nbsp; України, звертатися до лідера країни-агресора з проханням.</p>
<p>Я хочу наголосити на тому, що наша політична сила, наша фракція, і "Солідарність", і партія "УДАР, і Президент Порошенко роблять все необхідне для того, щоб весь світ знав про особисту роль керівника країни-агресора і в арешті, і в утриманні Надії Савченко і в тому, щоб консолідувати світ задля її звільнення.</p>
<p>Президент Порошенко вчора мав відповідні зустрічі з Червоним Хрестом, сьогодні під час свого візиту до Франції питання Надії Савченко він піднімає під час зустрічі з президентом Олландом. Ми хочемо наголосити, що й сьогодні українська делегація парламентська у повному складі, яка бере участь у Парламентській асамблеї Ради Європи, і де сьогодні так само обговорюється українське питання, піднімає питання відносно того, що не виконано і резолюцію ПАРЄ щодо звільнення Надії Савченко, яка є не тільки членом українського парламенту, а й членом делегації в Раді Європи.</p>
<p>Чесно вам скажу, шановні колеги, ми зараз маємо дилему відносно цієї постанови, тому що ми підтримуємо її, тому що ми є послідовні у тому, що все, що залежить від нашої політичної сили, від кожного депутата, від БПП для звільнення Надії, ми будемо робити.</p>
<p>Але хочемо звернутися до наших колег депутатів, от давайте все-таки будемо відповідальні в нашій законодавчій роботі, щоб ми все-таки продукували той продукт, який має сенс. Тому що, скажу чесно, що, ну, от сенсу в подібних постановах я особисто так само не бачу. Ну, не буде, на жаль, Путін їх читати. І ми маємо консолідуватися у тому, щоб об'єднати світ у тиску проти агресора. Отут…</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, на порядку денному в процесі обговорення - у нас є ця постанова, - була висловлена пропозиція… Будь ласка, 30 секунд - автор. І будемо переходити до голосування.</p>
<p>&nbsp;</p>
<p>13:12:19</p>
<p>КРУЛЬКО І.І.</p>
<p>Шановний Голово Верховної Ради! Я від авторів цієї постанови хотів би зазначити, що ми підтримуємо редакційну зміну, яка була зачитана представником фракції "Народного фронту" Вікторією Сюмар, стосовно уточнення назви цього звернення, де йде мова про неприпустимість незаконного утримування народного депутата та термінового її звільнення.</p>
<p>Я прошу, щоб те, що було під стенограму зачитано Вікторією Сюмар, було проголосовано зараз в цілому.</p>
<p>&nbsp;</p>
<p>ГОЛОВУЮЧИЙ. З пропозицією Вікторією Сюмар ви…</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p><i>&nbsp;</i></p>
<p>ГОЛОВУЮЧИЙ. Редакційно виправити відповідно до назви. В варіанті комітету, за рішенням комітету з цією правкою. В рішенні комітету, і провести техніко-юридичні правки. Так?</p>
<p>Все, тоді голосуємо в варіанті комітету. Голосуємо з цією пропозицією і техніко-юридичними правками.</p>
<p>&nbsp;</p>
<p>13:13:39</p>
<p>За-249</p>
<p>Рішення прийнято. Дякую, шановні колеги.</p>
<p>Наступне питання: 2571. Є пропозиція голосувати 2571 без обговорення. Комітет підтримує? Автор підтримує? 2571 в редакції комітету з техніко-юридичними правками за основу і в цілому. В редакції комітету. Будь ласка, "за".</p>
<p>Я не там натиснув.</p>
<p>&nbsp;</p>
<p>13:14:20</p>
<p>За-248</p>
<p>Колеги, я прошу переголосувати. Я не проголосував. <i>(Шум у залі)</i></p>
<p>Є пропозиція, шановні колеги, повернутись, порушено моє право, як народного депутата. <i>(Шум у залі)</i></p>
<p>Прошу повернутись до розгляду заяви з проекту Постанови 2571. За повернення. Прошу за повернення підтримати.</p>
<p>&nbsp;</p>
<p>13:15:02</p>
<p>За-230</p>
<p>Дякую, колеги, що підтримали, дякую.</p>
<p>За основу та в цілому в редакції комітету 2571, прошу голосувати, прошу підтримати, 2571.</p>
<p>&nbsp;</p>
<p>13:15:23</p>
<p>За-256</p>
<p>Дякую, шановні колеги.&nbsp; Ідемо далі.</p>
<p>Проект постанови про проведення парламентських слухань на тему: "Про військово-медичну доктрину України", має відбутися 20 травня 2015 року. голова комітету.</p>
<p>Будь ласка, народний депутат Корчинська, доповідайте. Є пропозиція скороченою процедурою. Прошу голосувати.&nbsp; Ну є ж пропозиції в комітету, як же ми можемо…</p>
<p>За скорочену. Дякую.</p>
<p>&nbsp;</p>
<p>13:16:06</p>
<p>За-206</p>
<p>&nbsp;</p>
<p>13:16:20</p>
<p>КОРЧИНСЬКА О.А.</p>
<p>Шановний Голово, шановні народні депутати, є дві пропозиції, або зразу проголосувати за необхідність проведення таких парламентських слухань з військово-цивільної доктрини, або я вам зачитаю повністю протокол. <i>(Шум у залі)</i></p>
<p>У даному разі ми просимо підтримати парламентські слухання на тему "Про військово-медичну доктрину України" згідно вимог Регламенту Верховної Ради, проект Постанови Верховної Ради України про проведення цих слухань 20 травня 2015 року, реєстраційний номер 2115 (від 12.02.2015 року).</p>
<p>Підтримуємо чи читаю протокольне рішення?</p>
<p>&nbsp;</p>
<p>ГОЛОСИ ІЗ ЗАЛУ. Підтримуємо.</p>
<p>&nbsp;</p>
<p>КОРЧИНСЬКА О.А. Дуже вдячна за довіру.</p>
<p>&nbsp;</p>
<p align=center>Веде засідання Перший заступник Голови Верховної Ради України А.В.ПАРУБІЙ</p>
<p>&nbsp;</p>
<p>13:16:58</p>
<p>ГОЛОВУЮЧИЙ. Дякую.</p>
<p>Отже, зал вже визначився з цього приводу. І тому я пропоную відразу перейти до голосування. І ставлю на голосування проект Постанови про проведення парламентських слухань на тему "Про військово-медичну доктрину України" 20 травня 2015 року, (2115).</p>
<p>Порошу підтримати. Пан Абдуллін нагадує зелена кнопка і прошу підтримати даний законопроект. Прошу голосувати, будь ласка.</p>
<p>&nbsp;</p>
<p>13:17:36</p>
<p>За-246</p>
<p>Дуже вам дякую за підтримку. І, шановні колеги, дивіться, який в нас є регламент роботи. В нас лишилося, ну менше години до кінця нашої роботи. Ще є ряд постанов і ряд законопроектів першого читання. Деякі автори чекають дуже довго і тому я дуже прошу, щоб коли є дуже важлива пропозиція, коли є дуже важлива правка до того чи іншого законопроекту, ми входимо в широке обговорення. Коли нема аж таких великих застережень, давайте ми будемо намагатись, щоб ми вичерпали порядок денний і не переносили питань. Це пропозиція і прохання до залу.</p>
<p>І я зараз переходжу до наступного питання.</p>
<p><a href="http://w1.c1.rada.gov.ua/pls/zweb2/webproc4_2?pf3516=2110&skl=9" target=_blank>2110</a> – проект Постанови про проведення парламентських слухань на тему: "Сімейна політика України - цілі та завдання" і запрошую до слова доповідача Унгуряна… <i>(Шум в залі)</i></p>
<p>Я думаю, що дане питання об'єднує весь зал і якщо не має застережень в авторів, я за пропозицією залу його відразу поставлю на голосування.</p>
<p>Нема заперечень?</p>
<p>&nbsp;</p>
<p>ГОЛОСИ В ЗАЛІ. Нема!</p>
<p>&nbsp;</p>
<p>ГОЛОВУЮЧИЙ. Дуже добре. Отже, ставлю на голосування проект Постанови про проведення парламентських слухань на тему: "Сімейна політика України - цілі та завдання", номер 2110. Прошу проголосувати за прийняття даної постанови. Будь ласка.</p>
<p>&nbsp;</p>
<p>13:19:12</p>
<p>За-247</p>
<p>Дуже дякую за розуміння і підтримку.</p>
<p>Ми переходимо до наступного проекту Постанови про створення Тимчасової спеціальної комісії Верховної Ради України з питань майбутнього, номер 2219 і, я думаю чи є потреба? Це є узгоджене питання всім залом. І якщо немає заперечень в залі, я поставлю на голосування.</p>
<p>Отже, голосуємо проект Постанови про створення Тимчасової спеціальної комісії Верховної Ради України з питань майбутнього № 2219. Прошу підтримати. Будь ласка, голосуємо.</p>
<p>&nbsp;</p>
<p>13:20:09</p>
<p>За-212</p>
<p>Не всі осягнули важливість прийняття постанови про майбутнє. Не всі встигли проголосувати? Давайте, спробуємо ще раз. Є прохання виступити. Будь ласка. До трибуни, так? Будь ласка, включіть мікрофон. Ми послухаємо аргументи і потім в обговоренні - Лілія Гриневич, так? Будь ласка, включіть мікрофон на трибуні.</p>
<p>&nbsp;</p>
<p>13:20:41</p>
<p>СКРИПНИК О.О.</p>
<p>Доброго дня, шановні колеги! На ваш розгляд вноситься Постанова 2219 про комітет майбутнього. Чому, для чого призначена ця комісія. Власне мені здається, що у нас відсутня площадка, на якій би ми могли говорити і обговорювати питання, які носять нетактичний, неоперативний характер.</p>
<p>Більшість законів, які ми з вами зараз розглядаємо, на жаль, вони є такими затиканнями дір корабля, який знаходиться в дуже складному, в складній ситуації. А нам треба думати про те, що буде далі, що буде через 5 років, через 10. Яка буде освіта? Чим ми будемо займатися в світі, де наша буде конкурентна перевага? Власне тому і є ідея створити комітет мабутнього, ми можемо зараз вибрати, на жаль, комісію майбутнього. Ідея, що була підтримана академіком Юхновським, але, на жаль, до цього часу ми не спромоглися, тобто в принципі це є в якійсь мірі тест на зрілість. Наскільки ми готові думати не тільки про сьогодення, а думати про те, що буде через 10-15 років. Де Україна знайде себе в світі?</p>
<p>Яким чином я бачу можливу роботу цієї комісії? Це в першу чергу площадка для розмови з суспільством. Коли суспільство, ті люди, які мають візію бачення розвитку разом з парламентом, разом формують бачення, яке доноситься назад до суспільства, і ми таким чином&nbsp; формуємо суспільну думку і міняємо, як міняємо парламент, так міняємо і суспільство. От власне і все, про що я хотів сказати. Дякую&nbsp; за увагу.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Шановні колеги,&nbsp; я, знаєте, почав з того, у нас лишилося&nbsp; 50 хвилин. Це&nbsp; 50 хвилин – це&nbsp; не багато. Деякі автори&nbsp; законопроектів місяцями. Я дуже&nbsp; прошу в&nbsp; тих&nbsp; 50 хвилин не виходили&nbsp; із&nbsp; залу, залишатися на робочих місцях, сконцентруватись і свої невідкладні справи відкласти&nbsp; на період після сесії. Я прошу депутатів, які щойно покинули&nbsp; зал, повернутися в зал, повернутись на свої робочі місця, не ганьбити себе і парламент. Будь ласка, повертаємося у зал. Зараз я дам слово Лілії Гриневич для виступу, потім&nbsp; ми будемо голосувати за повернення. І я думаю, що&nbsp; ми найдемо підтримку&nbsp; у залі.</p>
<p>Прошу, Лілія Гриневич. Включіть мікрофон.&nbsp;&nbsp;</p>
<p>&nbsp;</p>
<p>13:23:07</p>
<p>ГРИНЕВИЧ Л.М.</p>
<p>Шановні колеги, Комітет з питань науки та освіти одноголосно підтримав&nbsp; цей проект постанови. Створення такої комісії – це&nbsp; не українське ноу-хау. Такі комісії майбутнього діють у більшості &nbsp;парламентів держав&nbsp; Європейського Союзу. При парламентах діють органи з науково-технологічної експертизи законодавчих рішень, бо ми приймаємо&nbsp; з вами ситуативні рішення. Так,&nbsp; ми&nbsp; повинні реагувати&nbsp; на проблеми&nbsp; сьогодення, але ми маємо&nbsp; також&nbsp; прогнозувати, яким чином це відіб'ється у майбутньому&nbsp; і в стратегії розвитку&nbsp;&nbsp; нашої країни. В Швеції діє&nbsp; Комісія з питань майбутнього. У Німеччині діє&nbsp; Бюро технологічної експертизи. В Ізраїлі –&nbsp;&nbsp; Комісія з питань майбутніх поколінь. У Великобританії –&nbsp; Парламентський офіс науки і технології.</p>
<p>Ми пропонуємо тимчасову комісію&nbsp; за зразком&nbsp; такої, яка діє у Фінляндії. Вона&nbsp; у них діяла&nbsp; 7 років і коли себе виправдала,&nbsp;&nbsp; то стала комітетом постійно діючим. Давайте&nbsp; зробимо цей перший крок. Навіщо?&nbsp; Бо саме створення такої комісії&nbsp; нам дозволить враховувати перспективи розвитку суспільства і економіки, щоб закони&nbsp;&nbsp; відповідали науковим&nbsp; прогнозам і технологічним тенденціям.&nbsp; Тому комісія буде займатися, в першу чергу, тим, що буде аналізувати напрямки науково-технічного та інноваційного розвитку і прогнозувати перспективи різноманітних програм та проектів, які розробляються в державі.</p>
<p>Шановні колеги, ми… ті, хто вміють бачити майбутнє, той вміє управляти сучасним. Тому дуже прошу вас не втратити цю можливість і зараз проголосувати за цю комісію, а далі вона повинна виправдати свою діяльність.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Шановні колеги, я прошу повернутися в зал і підготуватись до голосування. Я хочу підтвердити, подібні комісії існують в більшості парламентів європейських держав. Це розробка стратегії, це розробка далекосяжних планів нашої роботи. Я думаю, треба дати можливість, щоб комісія могла працювати, а ми вже будемо її результати оцінювати тут в парламенті.</p>
<p>Тому я зараз ставлю на голосування повернення до голосування проекту Постанови про створення Тимчасової спеціальної комісії Верховної Ради України з питань майбутнього 2219, і прошу колег депутатів підтримати. Голосуємо за повернення до голосування, будь ласка.</p>
<p>&nbsp;</p>
<p>13:26:03</p>
<p>За-228</p>
<p>Ми зробили вагомий крок у майбутнє – повернення. Тепер давайте зробимо ще один голосуванням за постанову в цілому. У нас появився знову шанс. Тому є прохання проголосувати за проект Постанови про створення Тимчасової спеціальної комісії Верховної Ради України з питань майбутнього 2219. Прошу колег депутатів підтримати. Будь ласка, голосуємо.</p>
<p>&nbsp;</p>
<p>13:26:44</p>
<p>За-228</p>
<p>Дякую. Дякую за підтримку. Ми скористались нашим шансом і наше майбутнє в надійних руках. Переходимо до наступного… Все правильно: хто не проголосував, той у майбутнє не попаде.&nbsp;</p>
<p>Наступний законопроект проект Закону про внесення змін до статті 50 Закону України "Про землеустрій" щодо спрощення процедури виготовлення проектів землеустрою для відведення земельних ділянок (1280). Є прохання від авторів, щоб ми розглядали за скороченою процедурою. Прошу підтримати,&nbsp; будь ласка, голосуємо за скорочену процедуру.</p>
<p>&nbsp;</p>
<p>13:27:34</p>
<p>За-183</p>
<p>Дякую за підтримку!</p>
<p>І до доповіді запрошується народний депутат&nbsp; України Нечипоренко Валентин Миколайович,&nbsp; будь ласка.</p>
<p>&nbsp;</p>
<p>13:27:44</p>
<p>НИЧИПОРЕНКО В.М.</p>
<p>Доброго дня,&nbsp; шановні колеги! Нечипоренко Валентин, група "Відродження". Законопроект дуже простий, має технічний характер і ви знаєте, я б його назвав би законопроект "розрив замкнутого кола".&nbsp;&nbsp; Що у нас іноді&nbsp; виникає: людині виділена земельна ділянка, людина на цій земельній ділянці збудувала будівлю, потім іде оформляти, або земельну ділянку, отримувати&nbsp; державний акт, або будинок. Для того, щоб отримати державний акт на землю їй кажуть "покажіть документи на будинок" і вона іде&nbsp; в архітектуру, а їй кажуть "покажіть державний акт&nbsp; на землю", земля тільки&nbsp;&nbsp;&nbsp;&nbsp; виділена. Тому і пропонується розірвати це замкнуте&nbsp; коло і документи на будинок&nbsp; надавати лише тільки в тому випадку, якщо вони&nbsp; виготовлені.</p>
<p>Що ми бачимо&nbsp; тут? По-перше,&nbsp; прийнятий Закон щодо&nbsp; податків на нерухомість, бюджет недоотримує у зв'язку з тим,&nbsp; що&nbsp; люди не можуть ввести будівлю в експлуатацію. Людям виділені земельні ділянки, вони їх не можуть&nbsp; отримати на них державні&nbsp; акти. Я знаю, спілкувався з колегами з приводу того, що цей закон він не до кінця все&nbsp; враховує, бо є ситуація в селах і є ситуація в обласних&nbsp; центрах, тому що є забудови першої, другої&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; і третьої категорії. Тому треба, я вважаю, треба цей закон прийняти тільки за основу,&nbsp; далі щоб народні&nbsp; депутати внесли правки до цього Закону,&nbsp; щоб їм не могли&nbsp; скористатися ті, хто захопили землі або мають незаконне будівництво і вже тільки виносять його на друге читання. Але його приймати треба, бо треба рухатися. Люди мають землю не до кінця оформлену, люди мають будинки не оформлені, має, є і існує замкнуте коло, яке не можна розірвати.</p>
<p>&nbsp;</p>
<p>ГОЛОВУЮЧИЙ. Дякую вам. До співдоповіді запрошується голова Комітету з питань аграрної політики Кутовий Тарас Вікторович, будь ласка.</p>
<p>&nbsp;</p>
<p>13:30:06</p>
<p>КУТОВИЙ Т.В.</p>
<p>Шановні колеги, автор дуже детально описав, насправді не складна проблема, але хочу сказати, що у зверненнях до аграрного комітету громадян, приблизно 15 відсотків звернень якраз і стосується цієї проблеми. І дуже добре, що автор наголосив на цій проблемі, вона дійсно існує. І питання замкнутого кола, яке сьогодні є в оформленні "нерухомість", "земельна ділянка" потрібно розірвати.</p>
<p>Комітет на своєму засіданні 23 грудня прийняв рішення прийняти цей законопроект за основу і в цілому, перш за все, для вирішення питань, які сьогодні існують в селі. Сьогодні автор з цієї трибуни заявив, що, в тому числі на його тверде переконання, потрібно його підтримати лише в першому читанні для того, щоб доопрацювати до другого читання. Насправді ми не думаємо, що якісь додаткові моменти можна буде додати на другому читанні, а в контексті корегування самого законопроекту, я думаю, що там мало що можна відкоригувати. Тому рішення, повторюся, є прийняти за основу і в цілому, прошу підтримати даний законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам. Ми визначимось в ході голосування чи за основу і за основу в цілому.</p>
<p>Скажіть, будь ласка, шановні колеги, є потреба в обговоренні даного законопроекту? Нема, так. Є потреба, так? Давайте тоді, вибачте, шановні колеги, хто настоює і має важливі правки, я буду тому надавати слово. Але, прохання, коротко і шляхом репліки.</p>
<p>Будь ласка, Кривошея від мікрофону.</p>
<p>&nbsp;</p>
<p>13:31:47</p>
<p>КРИВОШЕЯ Г.Г.</p>
<p>Дякую. Доброго дня, шановні друзі! Фракція "Народний фронт" буде підтримувати цей законопроект лише в першому читанні. І я хотів би повернутися до того, що автором було вже попередньо сказано, чому саме? Та правка і ті зміни, які пропонуються внести автору. Воно може стосуватися тільки звичайних будівель, малих хат, в селах, в сільських місцевостях та районних центрах, а саме, першої, другої категорії складності. Третя, четверта і п'ята категорії складності ні в якому разі не мають права надавати можливість по рішенню сесії без наявної на те будівлі і відповідних документів, отримувати відповідній послідовності документ.</p>
<p>Чому? Ми&nbsp; бачимо, що зараз складається за складна ситуація в місті Києві з незаконними забудовами. Не дай Бог ми не внесемо правки ці до другого читання&nbsp; ми зробимо все можливе і не можливо для того, щоб незаконні багатоповерхові будівлі, які є зараз не лише в місті Києві, а &nbsp;по всій Україні просто за один рішенням сесії будуть узаконені, цього допустити не можемо.&nbsp;&nbsp;</p>
<p>Тому я хотів би звернути увагу ще раз, що фракція "Народний фронт"&nbsp; буде голосувати в першому читанні, вносити свої пропозиції і зауваження до&nbsp; нього перед другим читанням. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую дуже вам за роз'яснення.</p>
<p>Отже, ми маємо ситуацію, коли і автор законопроекту і одна з фракцій просять прийняти тільки за основу. І тому, давайте ми підемо, я думаю, що це не змінить ситуацію зараз в залі, тому я пропоную проголосувати за основу і щоб ми змогли, якщо є заперечення, згідно Регламенту, доопрацювати даний законопроект.</p>
<p>Отже, я ставлю на голосування проект Закону про внесення змін до статті 50 Закону України "Про землеустрій" щодо спрощення процедури виготовлення проектів землеустрою для відведення земельних ділянок номер 1280, в першому читанні за основу. Прошу підтримати, прошу проголосувати, будь ласка.</p>
<p>&nbsp;</p>
<p>13:34:02</p>
<p>За-190</p>
<p>Дякую вам.</p>
<p>Звичайно, що ще раз товариство, я ще раз дуже прошу сконцентруватись, лишається десять хвилин, потерпіти десять хвилин, шановні колеги, друзі до завершення нашої роботи.&nbsp; Я дуже прошу депутатів, які в понад важливих питаннях покинули зал, повернутися в зал і зайняти свої робочі місця. Будь ласка,&nbsp; хто ще є в кулуарах? Секретаріат, повідомте, що йде голосування, в зал. І поки депутати збираються, будь ласка, Кутовому для… від трибуни, для репліки, одна хвилина. Будь ласка.</p>
<p>&nbsp;</p>
<p>13:34:46</p>
<p>КУТОВИЙ Т.В.</p>
<p>Шановні депутати, ну, я бачу ситуацію по голосам. Насправді, закон не складний. Я ще раз повторюсь, про що йдеться мова. І тут повністю підтримую зауваження нашого колеги з "Народного фронту", що, дійсно, напевно, що на другому читанні треба ті питання, про які&nbsp; він сказав, врегулювати.</p>
<p>Але законопроект, насправді, дуже важливий. Сьогодні є колізія: людина хоче оформити під хатою своєю в селі землю, а не може її оформити, оскільки немає документів відповідних на землю. Звретається оформити документи на землю, кажуть, давайте документи на хату. Тому це дуже важливе питання. Воно, можливо, дріб'язкове, але для кожного жителя села сьогодні, для багатьох з них це стало великою проблемою.</p>
<p>Я дуже прошу підтримати цей законопроект у першому читанні, оскільки він вирішує 90 відсотків проблем якихось маленьких сьогодні селян у селі. Він не тягне за собою ніяких додаткових бюджетних витрат, тому прошу його підтримати.</p>
<p>Дякую вам.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Будь ласка, Насалик, одна хвилина. Автор – по завершенню. Потім Івченко, потім автор в кінці, одну хвилину.</p>
<p>Ну, якщо вимагають, то буде Радикальна фракція. Але зараз я дав слово Насалику. Будь ласка. Включіть, будь ласка, мікрофон депутату Насалику.</p>
<p>&nbsp;</p>
<p>13:35:54</p>
<p>НАСАЛИК І.С.</p>
<p>Шановні друзі! Чому ми постійно Верховною Радою вмішуємося в місцеве самоврядування? Немає маленьких проблем, великих проблем по землі? Ми постійно вмішується.</p>
<p>На попередньому пленарному засіданні ми передали функції місцевого самоврядування Архбудконтролю, і ми повністю даємо їм можливість зараз&nbsp; відрегульовувати незаконне будівництво. Але давати можливості зараз узаконювати незаконне будівництво не має права ніхто, тим більше, Верховна Рада. Це є повністю функції місцевого самоврядування.</p>
<p>Дякую. Прошу не підтримувати цей законопроект.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Будь ласка, Івченко включіть мікрофон. І від Радикальної парті…</p>
<p>&nbsp;</p>
<p>13:36:36</p>
<p>ІВЧЕНКО В.Є.</p>
<p>Шановні колеги, я дуже прошу підтримати комітет, підтримати голову комітету, це дуже важливий законопроект.</p>
<p>У нас сьогодні склалася ситуація, коли 80 відсотків хат в селах, в гірських населених пунктах, не оформлені.</p>
<p>Земля в 50 відсотках не оформлена. Вони беруть рішення сесії і не можуть дійти до кінця. Чому? Тому що потребується спочатку по одному законодавству повністю провести проект землеустрою, оформити земельну ділянку, по іншому законодавству потребується безпосередньо оформити нерухомість. Одне до іншого прив'язано. І тому люди просто не можуть фізично це зробити.</p>
<p>Даним законопроектом ми розділяємо безпосередньо оформлення нерухомості і земельної ділянки. Таким чином, ми дамо можливість людям оформлювати свої і землю, і майно безпосередньо за цим законопроектом.</p>
<p>Просимо в першому читанні підтримати. І, дійсно, є пропозиції наших колег: може, третю, четверту чи п'яту категорію ще…</p>
<p>&nbsp;</p>
<p>ГОЛОВУЮЧИЙ. Прошу дати завершити. Чи ви, в принципі, завершили? Ну, скажіть ще 10 секунд.</p>
<p>&nbsp;</p>
<p>13:37:50</p>
<p>ІВЧЕНКО В.Є.</p>
<p>Прошу підтримати в першому читанні, а далі ми відпрацюємо всі по третій, четвертій і п'ятій категорій між першим і другим читанням. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Чижмарь. Ви з місця, так? Тоді з місця включіть, будь ласка, мікрофон. Радикальна партія, Чижмарь.</p>
<p>&nbsp;</p>
<p>13:38:07</p>
<p>ЧИЖМАРЬ Ю.В.</p>
<p>Шановні колеги, цей законопроект вже знаходиться три місяці у стінах парламенту. І три місяці ми говоримо про те, що він дає можливість узаконювати незаконне будівництво в містах і селах, в тому числі багатоповерховими будівлями, в тому числі і промислові, в тому числі узаконювати самозахоплення і прирощення територій. Але, на жаль, за три місяці законопроектники не внесли інший закон на поправку. Тому в мене є дуже великий сумнів саме змісту цього закону, хоча ми всі прекрасно розуміємо, що на селі, особливо садиби, які були за радянських часів і не оформлялися нові акти, вони мають цю проблему.</p>
<p>Але я вважаю, що даний закон треба відхилити. І нехай вони вносять його вже з тими правками в перше читання, як це обумовлено… Ну, щоб не було жодних сумнівів, під кого він робиться. Дякую.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Будь ласка, Тарас Кутовий. Теж репліка для роз'яснення. І потім автор законопроекту на завершення.</p>
<p>&nbsp;</p>
<p>13:39:02</p>
<p>КУТОВИЙ Т.В.</p>
<p>Шановні колеги, щодо зауваження народного депутата, мого колеги з фракції Насалика. Мова не йде про оформлення нерухомості, мова йде тільки про оформлення земельної ділянки. І я чітко зачитаю витримку з Порівняльної таблиці з законом. Мова йде про наступне. Сьогодні говориться, що для того, щоб оформити земельну ділянку, необхідно правовстановлюючі документи на об'єкти нерухомого майна розташовані на земельній ділянці. Поправка фактично, цього законопроекту, говорить: "За умови, якщо права власності на такі об'єкти зареєстровані", про нерухомість тут взагалі не йде мова. Тобто якщо є зареєстровані права власності на хату – оформлюєш земельну ділянку, але, якщо таких прав немає, то так само, якщо ти живеш там 40 років всією сім'єю, від покоління до покоління в селі на цій земельній ділянці, то оформлюєш цю земельну ділянку без права власності на хату, тому що його не можна зареєструвати відповідно&nbsp; без права власності на землю. І саме в цьому, лише в одному цьому реченні полягає поправка.</p>
<p>Тому прошу підтримати. Я думаю, з усією повагою до колеги з Радикальної партії, мова насправді, так є виключення, але, я ще раз повторюся. Більше 10-ти відсотків, майже 15-ти, ми проаналізували звернень людей сільської місцевості, що</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Через хвилину буде голосування, тому я прошу депутатів повернутися в зал до своїх робочих місць, не покидати зал.</p>
<p>&nbsp;І зараз слово для автора – Ничипоренка Валентина. І потім буде коротка репліка для Оксани Продан. Будь ласка.</p>
<p>&nbsp;</p>
<p>13:40:43</p>
<p>НИЧИПОРЕНКО В.М.</p>
<p>Шановні, звертаю вашу увагу. В законі йдеться не про узаконене будівля, а в законі йдеться про земельну ділянку. Людина, яка отримала від сільської ради, від сесії, від районної ради отримала земельну ділянку, потім збудувала хату, не може потім отримати державний акт. Це момент перший. А будівлю нехай узаконює.&nbsp; Я 100 відсотків згоден, що це має стосуватися лише тільки будівель першої-другої категорії.</p>
<p>І далі. Подивіться, ми кажемо, що в бюджеті постійно дира. Скільки таких хат по Україні – десятки і сотні тисяч, люди з них не платять податок з нерухомості, вони хочуть платить, готові платить. Тобто прийде час і хати дозволено узаконювати, але там, де людна на виділеній їй землі збудувала звичайний будинок, а не там, де в місті Києві збудували мегаполіс.</p>
<p>Тому я і прошу в першому читанні…</p>
<p>&nbsp;</p>
<p>ГОЛОВУЮЧИЙ. Дайте 10 секунд завершити.</p>
<p>&nbsp;</p>
<p>НИЧИПОРЕНКО В.М. Я тому й пропоную, і погоджуюсь з усіма: в першому читанні, щоб ви далі дали такі поправки, які не уможливлять…</p>
<p>&nbsp;</p>
<p>ГОЛОВУЮЧИЙ. Дякую вам. Оксана Продан, 30 секунд, репліка, будь ласка. Включіть мікрофон.</p>
<p>&nbsp;</p>
<p>13:42:13</p>
<p>ПРОДАН О.П.</p>
<p>Шановні колеги! Шановні колеги, звертаю вашу увагу, що цей законопроект жодним чином не вмішується в повноваження органів місцевого самоврядування. Право все одно оформлення у органів місцевого самоврядування. Ми&nbsp; просто уточнюємо процедуру оформлення, для того, щоб для оформлення проекту на землевідведення ліцензіат взяв документи і оформлював без підробки, без жодних додаткових якихось кроків.</p>
<p>Прошу підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дуже вам дякую. Шановні колеги, ми провели дуже детальне обговорення, ми змогли почути всі аргументи і я думаю, що в нас є всі підстави, щоб ми повернулись до голосування по цьому законопроекту. А для того я попрошу депутатів зайти в зал, зайняти свої робочі місця і зараз я за пропозицією автора, і комітету ставлю на голосування питання про повернення до голосування проекту Закону про внесення змін до статті 50 Закону України "Про землеустрій", 1280.</p>
<p>Прошу підтримати повернення до голосування 1280. Будь ласка, голосуємо.</p>
<p>&nbsp;</p>
<p>13:43:34</p>
<p>За-221</p>
<p>Не всі встигли. Я ще раз… На повернення я можу ставити кілька раз. Я щиро скористаюсь своїм правом, і хочу наголосити для авторів закону, для комітетів і від ваших фракцій залежить чи ваш закон пройде, чи не пройде. Тому дисциплінуйте свої фракції, будь ласка. І я ще раз ставлю на питання повернення до голосування за проект Закону, номер 1280. Будь ласка, голосуємо за повернення до голосування. "За", будь ласка.</p>
<p>&nbsp;</p>
<p>13:44:18</p>
<p>За-232</p>
<p>Дякую вам за підтримку.</p>
<p>Тепер я<a name=Temp></a> ставлю на голосування, наголошую, за основу. Усі, які є поправки, ми зможемо внести між першим і другим читанням. Ну, ці пропозиції ми можемо врахувати, пане Олег, під час розгляду.</p>
<p>Отже, ставлю проект Закону про внесення змін до статті 50 № 1280 в першому читанні за основу. Прошу підтримати перше читання за основу. Будь ласка, голосуємо.</p>
<p>&nbsp;</p>
<p>13:44:59</p>
<p>За-231</p>
<p>Дуже вам дякую. Переходимо до розгляду проекту Закону про внесення змін до Закону України "Основи законодавства України про охорону здоров'я" № 1193 і прошу проголосувати за скорочену процедуру.</p>
<p>Будь ласка, ставлю на голосування розгляд даного питання за скороченою процедурою. Голосуємо.</p>
<p>&nbsp;</p>
<p>13:45:32</p>
<p>За-167</p>
<p>Дуже вам дякую.</p>
<p>Запрошую до доповіді народного депутата України Бублика Юрія Васильовича. Будь ласка, до мікрофону. І нагадую, я на правах головуючого продовжую засідання на 15 хвилин. І я дуже прошу, щоб ми змогли дійти порядок денний в залишений час. І прошу залишатись на місцях для голосування,&nbsp; для роботи нашої.</p>
<p>Будь ласка, доповідайте.</p>
<p>&nbsp;</p>
<p>13:45:58</p>
<p>БУБЛИК Ю.В.</p>
<p>Юрій Бублик, Всеукраїнське об'єднання "Свобода", 145 виборчий округ. Шановне товариство, шановні колеги! Авторами законопроекту розроблений, депутатською групою Всеукраїнське об'єднання "Свобода", законопроект. Пропонується внести зміни до статей 3 та 40 Закону України "Про основи законодавства України про охорону здоров'я" з метою визначення поняття лікарська таємниця та визначення основних правових засад дотримання лікарської таємниці.</p>
<p>В умовах розвитку правової держави далі більше уваги приділяється проблемі захисту прав та законних інтересів людини, яка посідає найважливіше місце у суспільному житті. До основних завдань держави належить охорона життя і здоров'я людини. Стаття 32 Конституції України гарантує кожному охорону особистого життя. Не допускаються збирання, зберігання, використання та поширення конфіденційної інформації про особу без її згоди, крім випадків, визначених законом. Зазначена&nbsp; конституційна норма відтворила положення&nbsp; міжнародних документів, зокрема статті 12 Загальної декларації прав людини, статті&nbsp; 17&nbsp; Міжнародного пакту&nbsp; про громадянські&nbsp; і політичні&nbsp;&nbsp; права, стаття 8 Конвенції про захист прав&nbsp; людини та основоположних свобод.</p>
<p>Одним з різновидів професійної таємниці, що забезпечує конфіденційність особистого життя особи, є лікарська таємниця.&nbsp; Правове регулювання лікарської таємниці в Україні передбачено&nbsp; 285, 286 Цивільного кодексу та статтею&nbsp; 39, 40 Основ законодавства України&nbsp; про охорону здоров'я.&nbsp; Але норма статті 286 Цивільного кодексу України&nbsp; містить тільки визначення права на таємницю&nbsp; про стан здоров'я, не даючи&nbsp; при цьому визначення поняття "лікарська таємниця".</p>
<p>Стаття 40 Основ&nbsp; законодавства України&nbsp; про охорону здоров'я, яка називається&nbsp; "Лікарська таємниця", теж не містить чіткого&nbsp;&nbsp; визначення&nbsp; цього поняття. Відповідно до&nbsp; зазначеної статті&nbsp; медичні працівники й інші особи, яким у зв'язку&nbsp;&nbsp; з виконанням професійних&nbsp; або службових обов'язків стало відомо…</p>
<p>&nbsp;</p>
<p>ГОЛОВУЮЧИЙ. Дайте, будь ласка,&nbsp; 10 секунд завершити.</p>
<p>&nbsp;</p>
<p>БУБЛИК Ю.В.&nbsp; 10 секунд, не встигну. 20.</p>
<p>&nbsp;</p>
<p>ГОЛОВУЮЧИЙ.&nbsp; 20 секунд.</p>
<p>&nbsp;</p>
<p>БУБЛИК Ю.В.&nbsp;&nbsp; Відповідно до&nbsp; зазначеної статті&nbsp; медичні працівники й інші особи, яким у зв'язку&nbsp;&nbsp; з виконанням професійних&nbsp; або службових обов'язків стало відомо про хворобу, медичне обстеження, огляд і результати, інтимну й сімейну сторону життя громадянина, не мають права&nbsp; розголошувати ці відомості.</p>
<p>Охорона лікарської таємниці в Україні характеризується&nbsp; відсутністю&nbsp; чіткого законодавчого регулювання, а саме нормативного…</p>
<p>&nbsp;</p>
<p>ГОЛОВУЮЧИЙ. Ну, завершуйте. 10&nbsp; секунд – це&nbsp; для завершення, а не для продовження промови.&nbsp; Будь ласка, 10 секунд.</p>
<p>&nbsp;</p>
<p>БУБЛИК Ю.В. Шановні колеги, просимо підтримати цей законопроект, оскільки в ньому&nbsp; іде чітке формулювання терміну "лікарська таємниця, щоб цим терміном не&nbsp; зловживали…</p>
<p>&nbsp;</p>
<p>ГОЛОВУЮЧИЙ. Дякую&nbsp;&nbsp; дуже вам.</p>
<p>До співдоповіді запрошується голова Комітету з питань охорони здоров'я&nbsp; Богомолець Ольга Вадимівна. Будь ласка.</p>
<p>&nbsp;</p>
<p>13:49:05</p>
<p>БОГОМОЛЕЦЬ О.В.</p>
<p>Шановні колеги,&nbsp; голова Комітету&nbsp; охорони здоров'я Ольга Богомолець. Звертаю вашу увагу на те, що комітет підтримав Закон про лікарську таємницю. Але ми дійшли до згоди разом з авторами цього законопроекту про те, що&nbsp; під час проведення антитерористичної операції, пошуку тіл, доставки волонтерами поранених в лікарню найкраще, найоптимальніше в цей момент відтермінувати цей закон. Тому я прошу цю позицію, узгоджену з авторами законопроекту, вас підтримати. Так, цей закон потрібен, лікарську таємницю потрібно дотримуватись. Але ми спільно з авторами законопроекту просимо Голову Верховної Ради, головуючих і вас, депутатів, підтримати перенесення цього законопроекту, оскільки він має двояке трактування на після завершення антитерористичної операції. Дякую.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Наскільки я розумію, дана позиція є узгоджена з авторами законопроекту і тому на правах головуючого переношу розгляд даного законопроекту на більш пізніший період, який буде, знову ж таки, узгоджений комітетом і авторами даного законопроекту.</p>
<p>І останній на сьогодні заключний проект Закону про внесення змін до деяких законодавчих актів України щодо посилення державного захисту громадян (1386). І є прохання від авторів, щоб ми його розглянули за скороченою процедурою. Будь ласка, голосуємо за скорочену процедуру, прошу підтримати. Прошу включити голосування.</p>
<p>&nbsp;</p>
<p>13:50:47</p>
<p>За-112</p>
<p>Я розумію, що не всі встигли проголосувати. Я тому попрошу ще раз народних депутатів на робочі місця повернутись включно з головами фракцій, дисциплінуватись і ще раз є прохання проголосувати за розгляд даного питання за скороченою процедурою. Будь ласка, підтримайте. Голосуємо, будь ласка. Включіть голосування.</p>
<p>&nbsp;</p>
<p>13:51:23</p>
<p>За-136</p>
<p>Шановні колеги, ну, ми зараз ввійдемо в безкінечний розгляд даного питання. Я думаю, ми маємо його почати, має бути доповідь. Потім ми зможемо визначитись шляхом голосування. Шановні колеги, я ставлю ще раз. Я дуже прошу народних депутатів зайняти робочі місця. Я дуже прошу, товариство.&nbsp;&nbsp;</p>
<p>Депутат Насалик, депутат Насалик, я прошу повернутись на робочі місця і голосувати. Якщо ми зараз не проголосуємо за скорочену процедуру, я згідно Регламенту почну розгляд даного питання за повною процедурою, і тому&nbsp; я дуже&nbsp; прошу відповідально до голосування&nbsp; підійти. І я ще раз ставлю на голосування питання про розгляд проекту Закону 1386 за скороченою процедурою,&nbsp; будь ласка, прошу проголосувати.&nbsp;&nbsp;</p>
<p>&nbsp;</p>
<p>13:52:32</p>
<p>За-160</p>
<p>Дуже вам дякую!</p>
<p>Запрошую до доповіді народного депутата&nbsp; України Яценка Антона Володимировича,&nbsp; будь ласка.&nbsp;&nbsp;</p>
<p>&nbsp;</p>
<p>13:52:43</p>
<p>ЯЦЕНКО А.В.</p>
<p>Шановний Головуючий, шановні народні депутати! На сьогоднішній день, я впевнений, кожен з вас стикався з такою проблемою, коли звертаються громадяни, особливо це люди, які не мають юридичної&nbsp; освіти, зачасту старі люди, які придбали певну річ в кредит, в банківських установах, а потім, коли несвоєчасно сплатили вони транш по кредиту, то нараховуються необмежені відсотки. Наприклад у мене є знайомий в окрузі, який звернувся, спочатку він взяв кредит 6 тисяч, а зараз набігло&nbsp; вже 64 тисячі у нього тобто фактично&nbsp; банки і інші установи фінансові обдирають сьогодні людей, і вони змушені платити необмежену пеню.&nbsp; І є рішення&nbsp;&nbsp;&nbsp; Конституційного суду, на жаль, що подвійна ставка&nbsp; НБУ в Законі про відповідальність за не своєчасне&nbsp; виконання грошових зобов'язань стосується лише підприємств, установ і організацій, а не стосується простих громадян&nbsp; тобто сьогодні, ще раз кажу, що необмежений розмір пені.</p>
<p>Тому я пропоную прийняти&nbsp; Закон, яким внести зміни про відповідальність за несвоєчасне виконання грошових зобов'язань і поширити дію&nbsp; даного Закону на фізичних осіб. Хочу сказати, що дуже здивований позицією був профільного комітету, який констатував, що це є дійсно&nbsp; проблема і серйозна, і її треба вирішувати, але чомусь, мабуть на прохання деяких банків, хочуть повернути закон на доопрацювання автору.</p>
<p>І також не погоджуюсь з позицією Науково-експертного управління, які кажуть, що треба вносити зміни до Закону "Про захист прав споживачів". Але він не стосується ніяким чином споживачів фінансових послуг.</p>
<p>То хотів би всіх попросити все ж таки, хто вийшов, повернутися до залу і підтримати цей закон, бо він стосується простих громадян, яким ми дамо можливість, щоб з них не забирали квартири і інші речі шахрайським способом. Дуже дякую і прошу всіх підтримати цей закон. Дякую за увагу.</p>
<p>&nbsp;</p>
<p>ГОЛОВУЮЧИЙ. Дуже вам дякую і запрошую до співдоповіді голову Комітету з питань фінансової політики і банківської діяльності Дзензерського. Його нема і тому буде доповідати Рибалка. Будь ласка, включіть мікрофон.</p>
<p>&nbsp;</p>
<p>13:55:11</p>
<p>РИБАЛКА С.В.</p>
<p>Шановні колеги, Комітет Верховної Ради України з питань фінансової політики і банківської діяльності на своєму засіданні 20 січня 2015 року розглянув проект Закону України про внесення змін до деяких законодавчих актів щодо посилення державного захисту громадян (реєстраційний номер 1386), внесений народним депутатом України Антоном Яценко. Законопроект спрямований на посилення контролю за діяльністю банків та фінансових установ в частині обмеження розмірів фінансових санкцій,&nbsp; за порушення позичальниками умов кредитних договорів. Також пропонується внести зміни до порядку заміни кредитора у зобов'язанні.&nbsp; Законопроект має на меті посилення прав позичальників фізичних осіб.</p>
<p>На сьогодні є дуже актуальним питання захисту споживачів фінансових послуг, а особливо врегулювання сплати ними неустойки, обмеження її розміру подвійною, обліковою ставкою НБУ, встановлення відповідальності за порушення цих положень тощо. Отже, проблеми, на вирішення яких спрямований законопроект, потребують правового врегулювання. Але її необхідно вирішувати комплексно через реформування системи споживчого кредитування та захисту прав споживачів фінансових послуг.</p>
<p>Головне науково-експертне управління Апарату Верховної Ради у своєму висновку зазначає, що поданий законопроект доцільно відхилити. Національний банк України у своєму висновку пропонує законопроект відхилити. Враховуючи викладене, комітет Верховної Ради рекомендує Верховній Раді України проект Закону України про внесення змін до деяких законодавчих актів щодо посилення державного захисту громадян (реєстраційний номер 1386), внесений народним депутатом України Антоном Яценко, повернути на доопрацювання суб'єкту правової законодавчої ініціативи. Дякую за увагу.</p>
<p>&nbsp;</p>
<p>ГОЛОВУЮЧИЙ. Дуже вам дякую за доповідь. Ми маємо і висновок Головного експертного управління відкликати законопроект, ми маємо і висновок комітету повернути суб'єкту законодавчої ініціативи, але тим не менше згідно Регламенту першою я поставлю пропозицію на голосування даного законопроекту за основу. Але перед тим я хочу спитати у зали, чи є необхідність і потреба в обговоренні, я бачу, що тільки Каплін просить&nbsp; репліку, вже від фракції не двоє, давайте визначтесь хтось один. Давайте Каплін одну хвилину для репліки, Яценко ще як автор буде мати ще завершальну одну хвилину і Левченко, одну хвилину, вибачте, Головко. І вже після тих виступів проведемо голосування. Будь ласка,&nbsp; Каплін.</p>
<p>&nbsp;</p>
<p>13:57:18</p>
<p>КАПЛІН С.М.</p>
<p>Я дуже перепрошую, що, можливо, мій виступ буде дещо не по темі, але не вимикати, дати дозволити мені виступити. Зараз під Верховною Радою України знаходиться біля тисячі шахтарів, профспілкові організації. У них вчора відбувся з'їзд на якому були, так само, присутні народні депутати України. Ми не можемо ігнорувати присутність наших співгромадян біля Верховної Ради України, ви знаєте, що сьогодні були деякі не дуже хороші прецеденти, пов'язані з проривом їх до Адміністрації Президента, вони зустрілися з керівництвом Адміністрації Президента і сьогодні біля Верховної Ради. У мене є прохання, давайте сформуємо групу з їх представників і щоб керівництво Верховної Ради, можливо з лідерами фракцій зустрілися і вислухали шахтарів. Це буде достойно, правильно і ми почуємо їх вимоги, і включіть, будь ласка,&nbsp; трансляцію, щоб вони чули, що ми звернули увагу на їх присутність тут. Це профспілкові організації, які ми повинні чути обов'язково і завжди. Дякую.</p>
<p>&nbsp;</p>
<p>ГОЛОВУЮЧИЙ. Дуже вам дякую за дану інформацію. Хочу повідомити, наскільки мене повідомили шахтаря вже колоною рушили до Кабінету Міністрів України. І тому зараз вже немає чого включати трансляцію у нас лишилося кілька хвилин. Але хочу звернутись з закликом до депутата Капліна, особливо до профільного комітету, тому що їх питання носять вузькопрофільний характер, зараз після завершення піти до людей, говорити з ними, немає нічого важливішого і кращого ніж діалог з суспільством щоденний. Я прошу, власне, до цього діалогу і, навіть, якщо вони біля Кабміну ніщо не заважає і вам і іншим піти для того, щоб почути їхні питання, і дати гарантії, що ми їх чуємо і ми будемо вирішувати ті питання, які вони ставлять перед владою. Дякую вам.</p>
<p>І зараз Головко, а потім вже автор. Головко, будь ласка, з трибуни. Включіть мікрофон.</p>
<p>&nbsp;</p>
<p>13:59:32</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода". Шановні депутати, колеги! Саме законопроект, який полягає в тому, щоб захистити&nbsp; наших громадян, особливо від тиску банківської системи, є дуже важливий. Тому що ми сьогодні стикнулися з тою ситуацією, коли сотні тисяч українців страждають від вакханалії щодо такої безвідповідальної політики банків. Багато хто звинувачує, що гроші взяли, ви повинні повертати, але ніхто не питав, не ставив умови, чому і під які умови їх тоді віддавали.</p>
<p>Більше того, ми бачимо ті факти шахрайства, де банки заздалегідь знали, що клієнт не поверне кошти, і давали ці кредити, розуміючи, що гроші не будуть повернуті. Але вони мали з цього&nbsp; зиск і мали з цього&nbsp; інтерес.</p>
<p>І тому ми&nbsp; повинні ставити подвійну відповідальність: не тільки позичальник повинен думати, як повернути кошти, а так само, банки повинні думати, кому вони дають, під які умови, і не змінювати ті умови, заганяти людей у кабалу і безвихідну ситуацію.</p>
<p>Тому будь-які закони підтримки&nbsp; громадян потрібно ухвалювати.</p>
<p>Дякую! Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Героям слава!</p>
<p>І завершальний виступ, Яценко. Включіть на трибуні мікрофон. Одна хвилина.</p>
<p>&nbsp;</p>
<p>14:00:33</p>
<p>ЯЦЕНКО А.В.</p>
<p>Шановні друзі! Я все ж таки хочу нагадати в цій залі всім, незалежно від політичних переконань, що нас всіх обирали люди,&nbsp; а не банки. Ще раз підкреслюю: люди, а не банки.</p>
<p>То я дуже прошу всіх підтримати цей закон. А скільки… От, знаєте, я відчув, коли ще доповідав у комітеті, що таке банківське лобі, і що немає, як кажуть, ніякого сенсу когось у чомусь переконувати. На жаль. То зараз це буде тест, як ставляться у нас політичні сили до свого народу по цьому закону. Дякую дуже. Прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Дуже дякую.</p>
<p>Отже, після детального обговорення я можу ставити на голосування і ставлю на голосування проект Закону про внесення змін до деяких законодавчих актів України щодо посилення державного захисту громадян, 1386, за основу.</p>
<p>Прошу визначатись шляхом голосування. Включіть, будь ласка, систему голосування. Голосуємо.</p>
<p>&nbsp;</p>
<p>14:01:44</p>
<p>За-78</p>
<p>Дякую. Дана пропозиція не набрала необхідної кількості голосів. Я думаю, що голос Абдулліна, який не встиг, не буде вирішальним в голосуванні.</p>
<p>І тому я ставлю на голосування - вже останню, товариство, - наступну пропозицію6 повернути суб'єкту права законодавчої ініціативи на доопрацювання. Отже, ставлю на голосування пропозицію: повернути суб'єкту права законодавчої ініціативи на доопрацювання проект Закону про внесення змін до деяких законодавчих актів України щодо посилення державного захисту громадян (№ 1386). Прошу визначитися шляхом голосування. Будь ласка.</p>
<p>&nbsp;</p>
<p>14:02:36</p>
<p>За-98</p>
<p>Дуже вам дякую. Дана законодавча ініціатива не набрала необхідної кількості голосів. Таким чином, ми вичерпали наш порядок денний. І, шановні колеги, я хочу сказати важливу річ: у нас був важкий початок робочого дня, але для мене є дуже важливий момент, як, напевно, для усіх вас, в найбільш важкі і критичні моменти ми можемо зібратися, обговорити – і вийти на позитивні рішення по найбільш складних аспектах нашої діяльності. Я думаю, в тому є і велика сила нашої коаліції, що коли виникають моменти непорозумінь, ми маємо достатньо сили і, найважливіше, достатньо відповідальності, щоб зібратися і працювати системно, працювати активно. Я переконаний і вірю, що ми будемо уникати надалі непорозумінь. Я впевнений, що у нас не відбудеться ніяких змін не тільки в структурі, а й в управлінні нашою коаліцією. І я переконаний, що сьогодні ми дали добрий сигнал для нашої наступної роботи.</p>
<p>На тому ранкове засідання Верховної Ради завершене. Завтра о 10-ій ранку збираємося в залі і продовжуємо нашу непросту, але таку важливу для держави роботу. Дякую. До побачення.</p>
<p>&nbsp;</p>

