Стенограма пленарного засідання
23 травня 2012
<div>
<p align=center>ЗАСІДАННЯ ТРИДЦЯТЬ ДЕВ'ЯТЕ</p>
<p align=center>Сесійна зала Верховної Ради України</p>
<p align=center>23 травня 2012 року, 10.00 година</p>
<p align=center>Веде засідання Голова Верховної Ради України&nbsp; В.М.ЛИТВИН</p>
<p>&nbsp;</p>
<p>ГОЛОВУЮЧИЙ. Доброго ранку,&nbsp; шановні народні депутати, запрошені та гості Верховної Ради України! Прошу, шановні колеги,&nbsp; підготуватися до реєстрації. Увімкніть систему "Рада".&nbsp;</p>
<p>10:00:34</p>
<p>Зареєструвалося в сесійній&nbsp; залі 418 народних депутатів. Ранкове засідання Верховної Ради України оголошую відкритим.</p>
<p>Шановні колеги! Сьогодні день народження народних депутатів України Олександра Буряка і Зої Шишкіної. Я прошу привітати наших колег, побажати їм здоров`я і успіхів. <i>&nbsp;(Оплески)</i></p>
<p>&nbsp;Шановні народні депутати, надаю вам інформацію про результати роботи Верховної Ради України на пленарних засіданнях 22 травня.</p>
<p>Розглянуто&nbsp; 68 питань порядку денного. За результатами їх розгляду прийнято 4 закони та 9 постанов, 17 законопроектів прийнято за основу, 2 законопроекти повернуто&nbsp; на доопрацювання суб`єкту права законодавчої ініціативи, 4 законопроекти та 2 проекти постанов відхилено.</p>
<p>Шановні народні депутати, відповідно до статті 25 Регламенту у середу передбачено виступи народних депутатів з заявами, повідомленнями, наданням інформації.&nbsp; Прошу народних депутатів записатися на виступ.</p>
<p>Будь ласка, прізвища народних депутатів виведіть на інформаційне табло. Ремез, фракція Народної Партії. Хто буде виступати?</p>
<p>&nbsp;</p>
<p>10:02:16</p>
<p>РЕМЕЗ В.В.</p>
<p>Народна Партія. Прошу передати слово Шпаку Василю Федоровичу.</p>
<p>&nbsp;</p>
<p>ГОЛОВУЮЧИЙ. Василь Шпак. Будь ласка, ваш виступ. Наступним буде виступати Сергій Гордієнко.</p>
<p>&nbsp;</p>
<p>10:02:35</p>
<p>ШПАК В.Ф.</p>
<p>Шановні колеги, шановні виборці! Останнім часом актуальним постало питання оформлення спадщини особливо людям, які проживають на селі. Щоб оформити спадщину на земельну ділянку, будинок тощо необхідно зібрати десятки різних довідок. За кожну потрібно заплатити доволі відчутну суму. Причому вартість довідок визначається організаціями на свій розсуд, де розбіжності в різних районах можуть сягати в сумі до 100 відсотків. А у нотаріуса вартість послуг за так&nbsp; званою домовленістю сторін, що&nbsp; законодавчо дозволено, визначається в сумі&nbsp; до 2 тисячі гривень.</p>
<p>Так при оформленні спадщини на будинок і земельний пай жителька смт. Литичів Хмельницької&nbsp; область заплатила за заяву, подану в нотаріальну контору, 360 гривень, а потім&nbsp; до оформлення в&nbsp; нотаріальну контору ще 1 тисячу 32 гривні, в земельний відділ –&nbsp; 280 гривень, в БТІ –&nbsp;&nbsp; 420 гривень, приватному оцінщинку –&nbsp; 1тисячу 200 гривень, за інші довідки разом –&nbsp; 580 гривень.&nbsp; Крім того, сплатила&nbsp; податок 800 гривень за кожні 10 квадратних метрів житлової площі. Разом затрати на оформлення склали 8 тисяч гривень. При тому що вартість&nbsp; самого будинку оцінена значно меншою. Процедура оформлення сплачення&nbsp; займає по часу до півтора року, при цьому людині потрібно побувати по декілька разів у районному чи обласному центрі.</p>
<p>Безумовно, документи спадкоємця і&nbsp; довідки на право отримання спадку потрібно подавати в повному обсязі. А ось що стосується порядку отримання цих довідок і&nbsp; встановлення ціни за них,&nbsp; їх потрібно терміново впорядкувати, як за часом отримання, місцем оформлення, так і по вартості.&nbsp;</p>
<p>З огляду на указані факти, вважаю, що Міністерству юстиції необхідно встановити найбільш простий, раціональний і зручний для людей варіант оформлення спадку.&nbsp; Вважаю за доцільне повернути сільським радам право проведення нотаріальних дій. При цьому спадкоємець,&nbsp; подавши заяву у сільську раду і сплативши пошлину в розмірі не більше&nbsp;&nbsp;&nbsp; середньомісячної мінімальної зарплати в Україні, яка же залишається в бюджеті сільської ради і в трьохмісячний термін повинен отримати документ на спадок. Ця норма також дасть можливість сільським радам засвідчувати людям інші угоди між фізичними і юридичними особами. Така практика діє в сусідніх державах Європи. Мою заяву прошу вважати депутатським запитом до Прем'єр-міністра України. Дякую за увагу.</p>
<p>&nbsp;</p>
<p>ГОЛОВУЮЧИЙ. Сергій Гордієнко, фракція комуністів. Наступним буде виступати Андрій Шкіль.</p>
<p>&nbsp;</p>
<p>10:05:35</p>
<p>ГОРДІЄНКО С.В.</p>
<p>Шановний головуючий, колеги, шановні громадяни України, щойно на адресу фракції Компартії України надійшло повідомлення, що на державному заводі імені Шевченка у місті Харкові, починаючи з 2008 року працівникам мається заборгованість по зарплаті 34 мільйони гривень.</p>
<p>27 місяців робітникам взагалі не виплачують заробітну плату, безпрецедентний випадок. І ми звертаємо увагу Прем'єр-міністра України і Генеральної прокуратури України. Це державний завод.</p>
<p>Наступне. Низкою законів України та постанов Кабінету Міністрів&nbsp; України впорядковане безоплатний та пільговий відпуски лікарських засобів за рецептами лікарів у разі амбулаторного лікування окремих груп населення за певними категоріями захворювань. Витрати пов'язані з оплатою вартості лікарських засобів покладено на органи охорони здоров'я за місцем проживання, де ці ліки відпускаються.</p>
<p>До депутатів фракції Компартії України надходить багато звернень громадян з приводу того, що місцеві органи виконавчої влади дали, підкреслюю, усну вказівку керівництву лікарняних закладів не виписувати рецептів на ліки інвалідам, які мають на це право відповідно до законів України. Мало того, на особистих прийомах громадян керівники органів виконавчої влади цинічно заявляють, що не виписували і виписувати не будемо, бо немає коштів. А для того, щоб купити ці ліки – ідіть і жебракуйте. Оце і всі соціальні ініціативи. Це викликає обурення людей, які мають нещастя бути інвалідами, мають мізерні пенсії, соціальні допомоги та не можуть звести кінці з кінцями.</p>
<p>Особливо гострою є ця проблема для сімей, які мають хворих дітей-інвалідів, для яких щоденне прийняття ліків є умовою життя, а такі ліки за своєю вартістю недоступні для них. Через це людей багато просто помирає. Люди справедливо звертають увагу на те, що такого не допускала собі жодна попередня влада, і що це є цинічною формою прискорення вимирання нашого населення, яке запроваджено. Суттєво погіршує ситуацію закриття лікарняних закладів в сільській місцевості та непомірні ціни на медикаменти.</p>
<p>З огляду на вище зазначене, змушений вкотре порушувати цю проблему і прошу прем’єр-міністра Миколу Яновича Азарова, Раїсу Василівну Богатирьову дати доручення вивчити та вирішити цю гостру проблему.</p>
<p>Однією з форм вирішення питання є надання місцевим бюджетам цільових субвенцій на забезпечення пільгових категорій безоплатними ліками. Необхідно поставити жорсткі вимоги до органів місцевої і виконавчої влади щодо забезпечення надання первинної та невідкладної медичної допомоги.</p>
<p>Я прошу даний виступ і стосовно першої проблеми направити до Прем’єр-міністра України, Генеральної прокуратури, щодо виплати заробітної плати на заводі імені…</p>
<p>&nbsp;</p>
<p>ГОЛОВУЮЧИЙ. Завершуйте будь ласка.</p>
<p>&nbsp;</p>
<p>ГОРДІЄНКО С.В.&nbsp; … на державному заводі імені Шевченка у Харкові. І до Прем’єр-міністра України і Міністра охорони здоров’я – щодо забезпечення ліками. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Сергій Сас, фракція "БЮТ - "Батьківщина". Колега Шкіль передає право на виступ. Наступним буде виступати Давиденко.</p>
<p>&nbsp;</p>
<p>10:09:07</p>
<p>САС С.В.</p>
<p>Шановний Голово! Шановні колеги! Для фракції "БЮТ - "Батьківщина" ключовими залишаються питання звільнення лідера української опозиції Юлії Тимошенко та інших політв’язнів. Сьогодні спливає 264 день від тоді, як Юлія Володимирівна перебуває за гратами і понад 7 місяців прикута до ліжка через хворобу.</p>
<p>Ми вважаємо, те, що відбувається з Тимошенко, є помстою їй, політичній силі, яку вона очолює, а також більш ніж 11 мільйонам громадян, які підтримали її на президентських виборах, десяткам мільйонів тих, які їй співчувають і підтримують сьогодні.</p>
<p>Слава Богу, це розуміє Україна, це розуміє світ.</p>
<p>Інструментом помсти влада обрала катування. Цей термін в Україні має конкретне юридичне визначення: катуванням є нелюдське, таке, що принижує людську гідність поводження або покарання. Незаконне ув'язнення, позбавлення права на захист, позбавлення впродовж тривалого часу права на медичне обстеження та лікування, безпрецедентне проведення судового засідання тривалістю 12 годин в камері слідчого ізолятора без перерви і свідків, надання обезболюючих засобів виключно за умови згоди брати участь у слідчих діях, порушення семи кримінальних справ, нанесення тілесних ушкоджень – це безумовно є катуванням. Є катування – значить є кати, і ми назвемо згодом їх імена.</p>
<p>На ці події адекватно відреагували міжнародні інституції. Міжнародні ізоляція України стає реальністю. Водночас парламент України самоусунувся від відповідальності за процеси в державі і, на жаль, рухається у фарватері президентської політики. Діалог більшості з опозицією відсутній. В парламенті діє не сила закону, а закон сили. Європа поставила чіткі вимоги перед Україною: гармонізувати кримінальне законодавство з європейськими нормами, звільнити політв'язнів. За ініціативою нашої фракції ще 16 лютого зареєстрований законопроект Віктора Швеця на цю тему. Більшість продовжує його методично блокувати, як і 6 попередніх з цієї тематики. Невже більшість не розуміє, що кожен наступний день перебування Тимошенко за гратами – це безповоротні втрати влади парламенту України? і якщо проти Тимошенко буде порушено не 7,&nbsp; а ще 27 справ і вона буде оголошена серійним вбивцею, учасником підпалу Рейхстагу чи лідером сомалійських піратів, цьому вже&nbsp; ніхто не здивується. Якщо так буде йти далі, то єдиним способом залишитися при владі стане посилення репресій і тотальний терор. І не лише&nbsp; по відношенню до опозиції. Шановна більшість, ви готові до цього? Шановні! Поїдьте до Биківнянського лісу і остудіть голови, задумайтесь над цим! Ще поки є час і ви не перейшли останню межу, зупиніться…</p>
<p>&nbsp;</p>
<p>ГОЛОВУЮЧИЙ. Мікрофон, будь ласка…</p>
<p>Іван Заєць, право на виступ передає колега Давиденко. Наступним буде виступати Зубов.</p>
<p>&nbsp;</p>
<p>10:12:29</p>
<p>ЗАЄЦЬ І.О.</p>
<p>Шановні народні депутати! Іван Заєць, Українська Народна Партія. Завтра до порядку денного включено законопроект про засади державної мовної політики номер 9073. Я вже сьогодні закликаю депутатів за жодних умов не голосувати за цей законопроект.</p>
<p>Чому він з'явився? Дехто із народних депутатів вважає, що цей законопроект з'явився для того, щоб представники Партії регіонів відволікли увагу наших громадян від провалів в соціальній політиці і в економічній політиці. Насправді проблема глибше. Ті два провокатори, які подали цей законопроект, вони хочуть запалити сьогодні Україну, роз'єднати громадян, віддалити регіон від регіонів і таким чином правити у цій Україні.</p>
<p>Ви маєте зрозуміти, що на сьогоднішній день чинне законодавство встановила такий статус-кво, який задовольняє як україномовних, так і російськомовних. Ніхто сьогодні не посягає на російську мову. Чого ж ми фактично, ви фактично цим законопроектом хочете зруйнувати державність української мови, хочете позбавити сьогодні українців найголовнішої вартості буття – це українську мову.</p>
<p>Тому ви робите це свідомо і нема чого прикриватися різними хартіями і іншими речами. Ваше завдання – завдання провокаторів з тим, щоб Україну сьогодні запалити.</p>
<p>Я хочу звернутися до українців-патріотів, які є в Партії регіонів, які є в "Блоку Литвина". Не будьте українцями, в яких хата з краю. Врешті-решт зрозумійте, що це речі буття нації, що це речі буття української держави. Якщо ви схилите голову перед тими двома провокаторами, якщо ви на засіданні своїх фракцій не висловитеся проти цього законопроекту, ви будете подібні тим, хто краде, і той, хто драбину тримає. Злодій не тільки той, хто цупить, а й той, хто драбину тримає.</p>
<p>Ви ж переконували, коли створювали парламентську більшість, що ви не будете вносити у цю залу питань, які будуть роз'єднувати українців, які будуть спрямовувати регіон на регіон. Але що ви робите на практиці? Ви на практиці якраз чините іншу політику, ви свою міжусобість&nbsp; запускаєте не тільки в цьому залі, ви її запускаєте серед наших громадян, серед нашої України. Хіба це&nbsp; головне сьогодні питання? Це питання сьогодні вирішене і Конституцією, і іншими законопроектами. Але те, що ви робите, ви робите дуже погано і робите&nbsp; на зле Україні. Ви приспали Україну і хочете&nbsp; збудити її у вогні, цього вам&nbsp; не вийде.</p>
<p>&nbsp;Тому я ще раз звертаюся до патріотів і до українців, які у фракції&nbsp; Партії регіонів і БЮТ. Якщо ви проголосуєте&nbsp; за цей законопроект, ви не одержите жодного голосу на виборах ні у центрі, ні на півночі, ні на заході&nbsp;&nbsp;&nbsp;&nbsp; України, ви будете прокляті своїми батьками і своїми дітьми. Ви повинні розуміти, що ви замахнулися на&nbsp; найбільшу цінність&nbsp; української нації. Це наша земля, це наша держава, і ми нікому її не віддамо.<i>&nbsp; </i></p>
<p>&nbsp;</p>
<p>ГОЛОВУЮЧИЙ. Валентин&nbsp; Зубов, фракція Партії регіонів.&nbsp; Наступним буде&nbsp; виступати Микола Кульчинський.</p>
<p>&nbsp;</p>
<p>10:15:46</p>
<p>ЗУБОВ В.С.</p>
<p>Валентин Зубов, политическая партия народна "Трудовой союз Украины".</p>
<p>Уважаемый Владимир Михайлович, уважаемые коллеги народные депутаты! Я сегодня хочу посвятить свое выступление одной из&nbsp; самых актуальных проблем для сегодняшней Украины. Уже 14 лет как народный депутат и как гражданин&nbsp; я имею возможность наблюдать&nbsp; постепенное, целеустремленное, постоянное ухудшения украинско-российских отношений. Я&nbsp; гражданин Украины, но мне не безразлично, что происходит сегодня&nbsp; в нашем&nbsp; политикуме. Определенные силы целенаправленно проводят политику на именно эскалацию ухудшения отношений между&nbsp; Россией и&nbsp; Украиной. Посмотрите, как отреагировали&nbsp; средства массовой информации на предложение&nbsp; России вступить Украины в Евроазиатский союз.&nbsp; Я не хочу сейчас комментировать&nbsp; по деталям этот вопрос. Я знаю, что такая позиция&nbsp; иронически снисходительная противоречит национальным интересам Украины, потому что&nbsp; те люди, которые делают все, чтобы ухудшались эти отношения,&nbsp; не понимают,&nbsp; что происходит в современном мире.&nbsp; Мы до сих пор не научились&nbsp; видеть дальше своего носа. А истинное положение в мире&nbsp; таково, что современная цивилизация медленно,но неуклонно идет к закату. Идет к закату потому, что ликвидируются, уменьшаются те природные продовольственные ресурсы, на базе которых функционирует современная цивилизация. И если вы, дорогие друзья, думаете, что по мере развития этой проблемы нам помогут Соединенные Штаты и Евросоюз, вы глубоко заблуждаетесь, потому что в ближайшие 50 лет проблема продовольственного выживания будет одной из самых актуальных в мире. Поэтому славянские народы: Россия, Белоруссия, Украина, должны сделать все, чтобы опять вернуться к единству и представлять себя на международной арене, очень мощный рычаг воздействия на международную политику, и помогать решать друг другу эти проблемы.</p>
<p>Я говорю об этом, потому что это объективный процесс, который нужен Украине, это не потому, что говорит Иванов, Петров или Зубов. Я понимаю, что справа мы уже слышали в 1991 году, отдадим землю крестьянам. Отдали и в результате уничтожили село, но те, кто добился этого, сидят, жируют в этом зале, не имея тех проблем, с которыми сталкивается сегодня житель села и Украина, которая теряет плодородные земли, теряет природный ресурс и в целом теряет село.</p>
<p>Я думаю, дорогие друзья, и обращаюсь к нашим избирателям, "Народно-трудовой Союз Украины" сделает все, чтобы добиться воссоединения России, Украины и Белоруссии. И мы призываем наших избирателей, призываем к тому, чтобы они голосовали только за тех, у кого в программе партии есть это …</p>
<p>&nbsp;</p>
<p>ГОЛОВУЮЧИЙ. Микола Кульчинський, будь ласка. Передає право на виступ. Наступною буде виступати Марина Перестенко, фракція комуністів.</p>
<p>&nbsp;</p>
<p>КУЛЬЧИНСЬКИЙ М.Г.</p>
<p>Шановні народні депутати, шановні українці! Знову напередодні виборів провладна більшість намагається задобрити свій електорат черговим Законом про мову. Вже 20 років регулярно ця карта розігрується, як перший пункт тези: "Розділяй і володарюй", адже розділити за мовною ознакою багатонаціональну Україну – це найпростіше. Але чи таким безневинним є законопроект, запропонований депутатами Ківаловим і Колесніченко, проект Закону про засади державної мовної політики.</p>
<p>При детальному його вивченні дивуєшся, як можуть депутати українського парламенту на 21-му році української незалежності знущатися з державної мови. Якщо ще перші шість статей просто грішать новелами, що їх такі поважні юристи як автори законопроекту здавалося б не мають право допускати, то, починаючи зі статті 7 викладені постулати, фактично, знищують українську мову як державну в Україні. Введено поняття "регіональна мова", а це означає – російська, якою буде повністю підмінено мову державну. Цим законопроектом передбачено змінити мову з державної української на російську в усіх сферах суспільного життя в 13-и із 27-и адміністративно-територіальних одиниць України. Про це чітко написано в пояснювальній записці до зазначеного законопроекту. Таким чином стає очевидним факт беззаперечної наявності п'ятої колони у Верховній Раді, яка систематично і наполегливо продукує антиукраїнські законопроекти. Адже це уже другий аналогічний законопроект.</p>
<p>Нам, народним депутатам України, вистачило честі і совісті не голосувати за перший законопроект, тепер же очевидно, що з допомогою метода батога і пряника провладна більшість назбирала необхідну кількість голосів, якщо законопроект вже в четвер планується до розгляду. Чому ще я кажу. Що п'ятої колони? А хіба інакше&nbsp; можна пояснити той факт, що розгляд цього питання передбачається одразу після винесення рішення верховного суду Російської Федерації про ліквідацію загальноросійської громадської організації "Об'єднання українці в Росії"?</p>
<p>Минулого року з нашої ініціативи 71 народний депутата від блоку "Наша Україна – Народна самооборона" своїм підписом засвідчили відданість захисту державного статусу української мови та зобов'язання не підтримувати прийняття законів, які обмежують її публічне застосування. Сьогодні ми підтверджуємо цю нашу позицію. Також закликаємо інших народних депутатів, не залежно від того, до якої політичної партії вони належать, не допустити чергової наруги над українською мовою у незалежній Україні.</p>
<p>Дякую за увагу. І залишок свого часу я прошу передати Івану Зайцю.</p>
<p>&nbsp;</p>
<p>ГОЛОВУЮЧИЙ. Будь ласка. Я просив би шановного колегу так не робити, по-перше, бо такого немає, щоб передавати частину часу. Будь ласка, 30 хвилин, Іван Заєць. Секунд.</p>
<p>&nbsp;</p>
<p>10:22:22</p>
<p>ЗАЄЦЬ І.О.</p>
<p>Добре. Секунд. Шановні народні депутати, у своєму виступі я обмовився, я хотів закликати Блок Володимира Литвина, а закликав фактично БЮТ. Я і так переконаний в тому, що БЮТ не буде голосувати, що він оберігає ці питання. Тому я прошу пробачення. І звертаюся до Партії регіонів і до партії Блоку Литвина, не робити шкоди собі і своїй державі, і своєму народові. Дякую.</p>
<p>&nbsp;</p>
<p>ГОЛОВУЮЧИЙ.&nbsp; А я, шановні народні депутати, я закликаю Івана Зайця думати про себе, приходити весь час на роботу і не давати іншим наряди. Хто як буде голосувати чи не буде голосувати – то інша справа. Ви в себе розберіться в своїй конторі, і буде тоді все нормально.</p>
<p>Марина Перестенко.</p>
<p>Я вам говорю, розберіться в себе.</p>
<p>Валерій Бевз.</p>
<p>А то ви тут сидите тут в сесійній залі 22 роки, 22 роки даєте наряди, і країну доборолися до самого краю.</p>
<p>Будь ласка. Сидіть там.</p>
<p>&nbsp;</p>
<p>10:23:18</p>
<p>БЕВЗ В.А.</p>
<p>Дякую, Володимире Михайловичу. Шановний Володимире Михайловичу,&nbsp; шановні колеги! До народних депутатів фракції Комуністичної партії України, до профільних комітетів, переконаний, до багатьох із вас дуже часто звертаються громадяни, які визнані потерпілими у кримінальних справах щодо порушення їх конституційний прав та відшкодування моральної та майнової шкоди, заподіяної злочинами, учиненими проти життя та здоров’я особи, неналежного законодавчого врегулювання цих питань, а також необхідності прийняття закону про відшкодування зазначеної шкоди за рахунок держави.</p>
<p>Слід зазначити, що 8 квітня 2005 року Україною&nbsp; підписано, але поки не ратифіковано Європейську конвенцію від 24.11.1983 року щодо відшкодування збитків жертвам насильницьких злочинів.</p>
<p>Фактично на сьогодні єдиним механізмом відшкодування заподіяної шкоди в Україні&nbsp; залишається пред'явлення потерпілим цивільного позову до особи, яка вчинила злочин. З метою більш досконалого вивчення вказаної проблеми нами було проаналізовано відповідні статистичні дані та надано керівництво правоохоронних та судових органів інформацію щодо злочинів, вчинених проти такої категорії громадян. Зокрема &nbsp;<a name=Temp></a>протягом 2010 і 2011 років зареєстровано 37 тисяч 841 злочин проти життя та&nbsp; здоров'я особи, з них загинуло 5 тисяч 826 осіб. На жаль,&nbsp; у відповідних формах статзвітності ведення обліку інформації щодо стану виконання судових рішень з питань відшкодування потерпілим заподіяної шкоди органами державної виконавчої служби не передбачено. В той же час за інформацією, наданою Державною пенітенціарною службою України станом на 1 січня&nbsp; 2012 року загальна кількість засуджених, які відповідно до вироків суду мають вказані позови, становить понад 33 тисяч, а сума за даними позовами складає понад 529 мільйонів гривень.</p>
<p>Ми найближчим часом запропонуємо проект закону, передбачивши в ньому створення відповідного фонду з метою відшкодування потерпілим у&nbsp; кримінальних справах заподіяну їм шкоду за рахунок держави. До того ж ідею створення такого фонду&nbsp; підтримують і силові відомства.&nbsp; На жаль, на сьогодні існує ситуація, коли до Європейського суду звертається надзвичайно багато людей, і на сьогоднішній день&nbsp; це 10 тисяч&nbsp; 250 заяв.</p>
<p>Тому я вважаю, що було б абсолютно логічним, якби ми створили такий фонд і виконували свої зобов'язання перед громадянами не через Європейський суд, а за рахунок можливостей нашої держави. Це підніме авторитет держави на міжнародній арені та і в середині нашої країни. Дякую.</p>
<p>&nbsp;</p>
<p>ГОЛОВУЮЧИЙ. Дякую вам також.</p>
<p>Володимир Стретович, фракція "Наша Україна – Народна&nbsp; самооборона" . Наступним буде виступати Васютін.</p>
<p>&nbsp;</p>
<p>10:26:24</p>
<p>СТРЕТОВИЧ В.М.</p>
<p>Володимир Стретович, "Наша Україна – Народна&nbsp; самооборона", Партія Християнсько-Демократичний Союз.</p>
<p>Шановні колеги, вийти на цю трибуну мене&nbsp; покликала замітка в нашій парламентській газеті "Голос України" під заголовком "У Росії заборонили українські організації". Журналіст пише: "Верховний Суд Російської Федерації ухвалив рішення про&nbsp; ліквідацію організацій українців у Росії та Федеральної національно-культурної автономії "Українці Росії", які об'єднували&nbsp;&nbsp;&nbsp; 67 регіональних українських співтовариств.</p>
<p>Причина. Форма звітності українсько-громадських організацій не&nbsp; відповідає нормам. Цікаво, невже&nbsp; бюрократична звітність являє загрози&nbsp; ракетно-ядерній Росії, а цивілізовано можна було зробити зауваження, надати юридичну допомогу, нарешті оголосити попередження – не закривати. Ні, закрити і крапка.</p>
<p>Насправді ліквідували українські організації за організацію заходів пам'яті про Голодомор в Україні, за конференцію "Україністика в Росії. Історія, стан, тенденції розвитку". Ліквідували тому, що Кремль не бажає, щоб у Росії були українські організації, які б об'єднували етнічних українців.</p>
<p>В свої молоді роки, будучи студентом Національного університету,&nbsp; я чотири сезони відбув на новобудовах Сибіру, створюючи паливно-енергетичний комплекс Росії. Будував дороги і магазини на Сахаліні. Сьогодні ж, коли наші сусіди ведуть таку політику, я хочу запитати до них, до всіх громадян України: а чи дотримуються наші сусіди договору про дружбу, взаємоспівробітництво та допомогу 1999 року? Стаття 12 цього договору, який є актом внутрішнього законодавства як України, так і Росії говорить, що високі договірні сторони гарантують право осіб, що належать до національних меншин, повністю ефективно здійснювати свої права людини і основні свободи, користуватися ними без будь-якої дискримінації в умовах повної рівності перед законом. Високі договірні сторони сприятимуть створенню рівних можливостей і умов для вивчення української мовив Російській Федерації та російської мови в Україні, підготовка педагогічних кадрів для викладання&nbsp; цих мов в освітніх закладах і надаватимуться з цією метою рівноцінно державну підтримку. Ви може навести приклад, що в Росії є хоча би одна українська школа з українською мовою навчання? Да ви не знайдете її з сірником.</p>
<p>Тому я хочу сказати також про те, що Росія в цих умовах порушує один з концептуальних принципів міжнародного права, а саме – повага до прав людини, яка зафіксована в заключному акті наради з безпеки співробітництва в Європі 1975 року.</p>
<p>І завершуючи, хочу сказати ще одне: стаття 12 оцього закону, який називається Конституція України говорить, що держав, українська держава дбає про задоволення національно-культурних і мовних потреб українців, які проживають за межами держави. В зв'язку з цим питанням, будь ласка, оформите мій запит до Прем'єр-міністра України, до міністра закордонних справ і запитайте, як наше зовнішньополітичне відомство вживало заходів по недопущенню дискримінації наших співвітчизників в Росії.&nbsp;</p>
<p>Дякую за увагу.&nbsp;</p>
<p><i>&nbsp;</i></p>
<p>10:29:31</p>
<p>КОЖАРА Л.О.</p>
<p>Добрий ранок, шановні народні депутати.</p>
<p>Серед важливих зовнішньополітичних подій останнього часу відзначу участь Президента України у саміті НАТО в Чикаго 20-21 травня, а також візит Прем’єр-міністра України Миколи Азарова до Брюсселя з метою участі в 15-му засіданні Ради з питань співробітництва "Україна-ЄС".</p>
<p>Із проголошенням позаблокового статусу України відносини Києва з НАТО позбулися заполітизованості та набули рис прагматичної і конструктивної взаємодії. В її рамках на чиказькому саміті Україна проголосила намір збільшити внесок у реалізацію лісабонської стратегії НАТО із завершення військової операції в Афганістані. Зокрема, Київ виступив з такими ініціативами.</p>
<p>Перше. Продовження співпраці у використанні стратегічної транспортної авіації для завершення військової операції в Афганістані.</p>
<p>Друге. Поповнення українського персоналу інструкторами армійської авіації.</p>
<p>Третє. Приєднання до ініціативи "Коаліція відданих контрибуторів".</p>
<p>І останнє. Розширення участі в проекті підготовки фахівців з Афганістану та країн Центральної Азії, які спеціалізуються на боротьбі з нелегальним обігом наркотиків.</p>
<p>Ці ініціативи здобули позитивну оцінку з боку лідерів країн – членів НАТО, що знайшло відображення у підсумковому документі саміту. Чиказький саміт став гарним майданчиком для проведення Президентом України низки двосторонніх зустрічей, у тому числі з лідерами Польщі, Туреччини, Румунії, Азербайджану і Афганістану.</p>
<p>Важливе значення з точки зору енергетичної диверсифікації мають результати переговорів Президента України з керівництвом найбільших нафтогазових компаній США "Exxon Mobil" і "Chevron". Зокрема домовленості щодо участі американських компаній в розробці газоносних ділянок на території України.</p>
<p>Говорячи про робочий візит Прем’єр-міністра України до Брюсселя як його безпосередній учасник, відзначу позитивний, довірливий тон спілкування представників європейської сторони з українською делегацією. Європейський Союз відзначив прогрес України у здійсненні реформ. Зокрема, позитивну оцінку здобули новий Кримінально-процесуальний кодекс та Закон України про громадські об’єднання.</p>
<p>Важливе значення мало обговорення лібералізації візового режиму Україна – Європейський Союз. Європейський Союз надав високу оцінку зусиллям української влади у цій сфері, а Єврокомісар Штефан Фюле пообіцяв розглянути та вирішити всі зауваження до роботи візових органів країн-членів ЄС. Окрему увагу під час саміту було приділено обговоренню гуманітарної сторони справи Тимошенко. Глава уряду відзначив готовність української сторони забезпечити максимальне дотримання прав пані Тимошенко під час касаційного процесу, а також запросив європейських юристів взяти участь у…</p>
<p>&nbsp;</p>
<p>ГОЛОВУЮЧИЙ. Шановні колеги, час на виступи завершився, на превеликий жаль. Час завершився, на жаль. Ну, 1 хвилина, будь ласка. 1 хвилину, будь ласка, тоді. Ну, будь ласка, я ж кажу 1 хвилину. (<i>Шум у залі</i>) Ну, ще, коли червоне світло загориться, тоді вже…</p>
<p>&nbsp;</p>
<p>10:33:09</p>
<p>ПРОКОПЧУК Ю.В.</p>
<p>Дякую. Шановні колеги! Шановний головуючий! Нещодавно заступник&nbsp; Генерального прокурора Ренат Кузьмін заявив про причетність Юлії Тимошенко до вбивства Євгена Щербаня. Цю справу 16-річної давнини цинічно, безпідставно шиють лідеру опозиції, розуміючи, що реакція світового співтовариства на сфабриковані за командою Януковича так звані "газові справи" носить для України загрозливий характер, а саме загрозу повної міжнародної ізоляції з усіма її наслідками, Янукович, "сотоварищи" вигадують все нові і нові кримінальні казки Юлії Тимошенко. Тваринний страх перед тим, що Юлія Володимирівна вийде і візьме участь в політичному житті, робить сьогодні цю справу, що фактично Янукович дійшов до абсурду і маразму разом з тими, хто готує такі справи. А саме, коли в 1996 році в Донецькому аеропорту застрелили народного депутата, бізнесмена Євгена Щербаня і його дружину, справу розкрили і аж тепер, знайшовши жертву в особі Юлії Тимошенко, прокуратура заворушилися. В період з 1995 по 1998 роки стались…</p>
<p>&nbsp;</p>
<p>ГОЛОВУЮЧИЙ. Дякую. 10 секунд. Ну, що ви дочитаю, дочитаю – 10 секунд...</p>
<p>&nbsp;</p>
<p>ПРОКОПЧУК Ю.В. Ні! Це важливо, тому що там в Донецьку вбивали і підприємців, і журналістів, і відомих політиків! І хто керував тоді Донецькою областю? Пан Янукович – голова адміністрації. Хто керував правоохоронними органами? Ті, що сьогодні керують ними в Україні. Тому ми вимагаємо створення тимчасової слідчої комісії…</p>
<p>&nbsp;</p>
<p>ГОЛОВУЮЧИЙ. Дякую. Шановні народні депутати, переходимо до розгляду питань визначених розкладом на 23 травня. Оголошується до розгляду Проект Закону про ратифікацію Угоди між Кабінетом Міністрів України та Урядом Республіки Кіпр про міжнародні автомобільні перевезення. Кіпр, Кіпр, сказав.</p>
<p>Якщо немає заперечень, то давайте розглянемо це питання за скороченою процедурою. Прошу голосувати за цю пропозицію.</p>
<p>&nbsp;</p>
<p>10:35:33</p>
<p>За-197</p>
<p>Рішення прийнято.</p>
<p>Доповідач – заступник міністра інфраструктури Демидович Дмитро Володимирович. Співдоповідач – заступник голови Комітету з питань європейської інтеграції Степан Володимирович Курпіль.</p>
<p>&nbsp;</p>
<p>ДЕМИДОВИЧ Д.В.</p>
<p>Доброго дня вам, шановні депутати, на ваш розгляд виноситься проект Закону про ратифікацію Угоди між Кабінетом Міністрів України та Урядом Республіки Кіпр про міжнародні автомобільні перевезення.</p>
<p>В угоді врегульовані питання, пов'язані з міжнародними перевезеннями пасажирів і вантажів автотранспортними засобами, які зареєстровані на території держави однієї з договірних сторін. Ратифікація угоди сприятиме активізації процесу двостороннього співробітництва між Україною і республікою Кіпр, налагодженню нових зв'язків між суб'єктами підприємницької діяльності обох країн, підвищенню ролі України у сфері міжнародних автомобільних перевезень.</p>
<p>Враховуючи те, що реалізація положень угоди створить умови для активізації процесу двосторонніх міжнародних зв'язків між Україною та урядом Кіпру, прошу вас підтримати даний законопроект. Дякую вам за увагу.</p>
<p>&nbsp;</p>
<p>ГОЛОВУЮЧИЙ. Дякую, Дмитро Володимирович, вам також. Сідайте, будь ласка.</p>
<p>Степан Володимирович Курпіль.</p>
<p>&nbsp;</p>
<p>10:36:57</p>
<p>КУРПІЛЬ С.В.</p>
<p>Шановний Голово, шановні народні депутати,&nbsp; Комітет з питань європейської інтеграції розглянув на своєму засіданні&nbsp; проект Закону України&nbsp; про ратифікацію Угоди між Кабінетом Міністрів України та Урядом Республіки Кіпр про міжнародні автомобільні перевезення, внесений Кабінетом Міністрів&nbsp;&nbsp; України, і&nbsp; ухвалив&nbsp; рішення рекомендувати Верховній&nbsp; Раді України прийняти його в цілому.</p>
<p>Приймаючи таке рішення, народні депутати, члени комітету&nbsp; виходили з того, що ратифікація угоди спрямована насамперед&nbsp; на створення&nbsp; та функціонування&nbsp; надійного правового механізму міжнародного&nbsp; рівня для реалізації і активізації процесу двосторонніх міждержавних зв'язків&nbsp; між Україно та Республікою Кіпр у сфері міжнародних автомобільних перевезень.</p>
<p>Комітет з питань європейської інтеграції визнав зазначений законопроект таким, що не суперечить міжнародно-правовим зобов'язанням України та законодавству Європейського Союзу.&nbsp; Крім того, ухвалення зазначеного проекту сприятиме&nbsp; завершенню внутрішньодержавної процедури&nbsp; щодо набуття&nbsp; угодою&nbsp;&nbsp;&nbsp; чинності згідно з&nbsp; законодавством України.</p>
<p>Зазначу також, що рішення нашого комітету узгоджується&nbsp; з узагальнюючим висновком&nbsp; Головного&nbsp; науково-експертного управління&nbsp; Апарату Верховної Ради України, в якому наголошується, що ця угода може бути ратифікована. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, доповідь і співдоповідь зроблена. Якщо є потреба&nbsp; висловитися щодо цього проекту закону, прошу&nbsp; записатися.</p>
<p>Народний депутат Кравчук Василь, фракція БЮТ.</p>
<p>&nbsp;</p>
<p>10:38:58</p>
<p>КРАВЧУК В.П.</p>
<p>Передаю слово Стешенко.</p>
<p>&nbsp;</p>
<p>ГОЛОВУЮЧИЙ. Будь ласка, Олександр Стешенко, фракція "БЮТ – "Батьківщина". Наступним виступатиме Олег Зарубінський.</p>
<p>&nbsp;</p>
<p>10:39:02</p>
<p>СТЕШЕНКО О.М.</p>
<p>Шановна президія, шановні колеги! Я&nbsp; не буду забирати&nbsp; часу, принаймні не більше, ніж головний доповідач, так скромно говорив про цей&nbsp; ратифікаційний документ.&nbsp;</p>
<p>Фракція "Блок Юлії Тимошенко – "Батьківщина" досить ретельно підходить до усіх ратифікаційних документів, працює аналітичний центр досить відповідально. І я змушений заявити, що ми усвідомлюємо, що слідом за успішним функціонуванням фінансової системи транспортна система, її розвиток, розгалуження займає друге місце для успішного функціонування економіки будь-якої країни. Але в даному випадку ми маємо пам’ятати про одну досить серйозну річ.</p>
<p>Свого часу Прем’єр-міністр Микола Азаров заявляв про те, що в кінці кінців нова обрана влада прийме виважене рішення, і ми припинимо функціонування кіпрської офшорної зони. Саме тому, підтримуючи цей документ, ми пролонгуємо нашу діяльність в цій офшорній зоні і, таким чином, ми відмовимося від раніше взятих, можливо, політичних, але все-таки зобов’язань.</p>
<p>Фракція відповідально заявляє про те, що цей ратифікаційний документ підтримувати не буде. Дякую.</p>
<p>&nbsp;</p>
<p>ГОЛОВУЮЧИЙ. Олег Зарубінський, фракція Народної Партії. Наступним буде виступати Руслан Князевич.</p>
<p>&nbsp;</p>
<p>10:40:51</p>
<p>ЗАРУБІНСЬКИЙ О.О.</p>
<p>Олег Зарубінський, фракція Народної Партії. Шановні колеги, в мене в руках угода, яку ми зараз будемо ратифіковувати, тому в мене немає абсолютно жодних причин про щось розмовляти. Це текст угоди, в тексті угоди нічого не сказано про те, що тільки що було сказано. Тут іде мова про автомобільні перевезення. Хто розбирається в міжнародному праві, знає, що такі угоди між Україною та іншими країнами носять рамковий характер. Це значить, що вона не є ексклюзивною. Це значить, що Україна досягла певних домовленостей з конкретною країною про автомобільні перевезення і пропонуємо нам ратифікувати цю угоду. Ну, мені більше за все, я не скажу, подобається, але я вважаю, що найважливіше тут статті 6 і 7, які стосуються якраз вантажних перевезень, бо це мова йде не про туристичний потік, а мова йде про економічний розвиток і економічні взаємини між нашими&nbsp; країнами. Я думаю, що парламент національний має підтримувати покращання економічних взаємин з будь-якою країною, тим більше з країною Європи.</p>
<p>Але я хотів би наголосити на іншому до тих, хто розробляв цей&nbsp; текст угоди, і погодитися з думкою Науково-експертного управління з приводу того, що треба в супроводжуючих документах давати все, що ви маєте давати. Тобто не селективно підходити&nbsp; - те, що у вас є під руками, і ви в парламент вносите, а все, про що йдеться. Дивіться, зазначається в Пояснювальній записці (ось вона переді мною), що "є погодження з відповідними органами державної влади". Де довідка? Де документи про це погодження? Це має бути в супроводжуючих матеріалах. Це є правило.</p>
<p>Другий момент.&nbsp; Зазначається, що стосовно&nbsp; цього проекту отримано висновок Міністерства юстиції України.&nbsp; Де цей висновок? Де зміст цього висновку?</p>
<p>Народні депутати, приймаючи&nbsp; рішення про ратифікацію, мають бачити, який є висновок, наскільки він є позитивний, що там відзначається і так далі. Зверніть, будь ласка,&nbsp; увагу на такі речі. Вони є важливими.</p>
<p>Сама угода, безумовно…</p>
<p>&nbsp;</p>
<p>ГОЛОВУЮЧИЙ.&nbsp; Руслан Князевич, фракція "Наша Україна – Народна самооборона".</p>
<p>&nbsp;</p>
<p>10:43:19</p>
<p>КНЯЗЕВИЧ Р.П.</p>
<p>Шановний&nbsp; Голово! Шановні колеги! Ви знаєте, вже той поспіх, з яким сьогодні ратифікуємо&nbsp; документ, який був підписаний, фактично внесений, в&nbsp; квітні-місяці,&nbsp; говорить про те. що не так все просто.</p>
<p>Йде мова про те, що, справді, є&nbsp; проблема довкола денонсації Угоди Радянського Союзу щодо подвійного оподаткування&nbsp; з Кіпром, яка впродовж 20 років так і не найшла можливості бути розв`язаною в стінах парламенту. тільки наша каденція, наскільки я пригадую, спроб було десь може (за моєї пам`яті) 4 чи 5 це питання&nbsp;&nbsp; вирішити, але, на превеликий жаль, завжди знаходилися аргументи в залі, щоб його так і не зняти. А отже треба якимось чином натомість&nbsp; запропонувати нібито інші способи співпраці з Кіпром і вирішення інших питань. Тому що, наприклад,&nbsp; я так до кінці і не розумію які можуть бути транзитні перевезення автотранспортом через Кіпр. Кіпр – це острів. І я не знаю як український транспорт, куди він мав би їхати по Європі через Кіпр. Він може якимось чином, скажімо, доїжджати до Кіпру, це я можу розуміти, але для&nbsp; цього не треба&nbsp; спеціальної рамкової угоди, бо є угода з Європейським Союзом. І я вам нагадаю, що Кіпр – це, на всякий випадок, все ж таки країна, яка входить до складу Європейського Союзу. Але, зважаючи на те, що до того часу, поки не буде вирішено питання щодо денонсації угоди Радянського Союзу про вільне оподаткування, позиція нашої фракції не міняється. Ми наполягаємо на тому, що будь-які угоди, що стосуються Кіпру, ми можемо розглядати тільки після того, як буде вирішено це основоположне і мені здається вкрай важливе питання, про яке так багато вже декларувала влада. Пора його вирішувати сьогодні, тому пропонуємо вирішити це питання в пакеті. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, більше ніхто не наполягає на обговоренні цього питання? Значить, розгляд питання завершено. Шановні колеги, я після завершення виступів народних депутатів повинен був сказати про те, що з приводу пропозицій, вимог, які прозвучали у виступах, Секретаріат має підготувати відповідні доручення, це по-перше.</p>
<p>По-друге, відносно цього питання, шановні колеги, на превеликий жаль, ми всі говоримо про необхідність денонсації цієї, але тут, в сесійній залі, за поданням ви знаєте, якої кількості народних депутатів, яких не можна звинуватити в тому, що вони належать до більшості, був внесений проект закону про те, що Верховній Раді України забороняється виступати з законодавчими ініціативами щодо денонсації угод, що, до речі, є грубим порушенням Конституції України, в якій чітко визначено, що не може робити народний депутат: вносити закон, проект закону про Державний бюджет, все інше – це право народного депутату. І я підписав звернення до Конституційного суду, пояснення про те, що цей закон є нікчемним і його не можна приймати.</p>
<p>Тому, шановні колеги, давайте ми на себе всі візьмемо відповідальність за прийняття таких… за прийняття таких рішень і далі не будемо їх допускати, бо ми обрізаємо повноваження конституційні Верховної Ради України всі разом і потроху.</p>
<p>А тепер, шановні колеги, ставиться на голосування пропозиція комітету про схвалення Закону України про ратифікацію Угоди між Кабінетом Міністрів України та Урядом Республіки Крип… Кіпр (перепрошую ще раз) про міжнародні автомобільні перевезення (реєстраційний номер 0250). Прошу голосувати.</p>
<p>&nbsp;</p>
<p>10:46:59</p>
<p>За-261</p>
<p>Закон прийнято.</p>
<p>Оголошується до розгляду проект Закону про ратифікацію Угоди між Кабінетом Міністрів України та Урядом Французької Республіки про спільне виробництво фільмів (реєстраційний номер 0253).</p>
<p>Пропозиція розглядати питання за скороченою процедурою. Ставлю цю пропозицію на голосування.</p>
<p>&nbsp;</p>
<p>10:47:36</p>
<p>За-225</p>
<p>Рішення прийнято.</p>
<p>Доповідач – перший заступник міністра культури Юрій Петрович Богуцький. Співдоповідач – Степан Володимирович Курпіль. Будь ласка.</p>
<p>&nbsp;</p>
<p>БОГУЦЬКИЙ Ю.П.&nbsp;&nbsp;</p>
<p>Шановний Володимире Михайловичу,&nbsp; шановні народні депутати! Проект Закону України про ратифікацію Угоди між Кабінетом Міністрів України та Урядом Французької Республіки про спільне виробництво фільмів підготовлено у відповідності до Закону України "Про міжнародні договори України" та зумовило необхідність ратифікації Угоди між Кабінетом Міністрів України та Урядом Французької Республіки про спільне виробництво фільмів.</p>
<p>Вказана Угода не лише відкриває можливість українським і французьким продюсерам спільно створювати фільми, але і сприятиме розвитку кіноосвіти, обміну кадрами, проведенню спільних кінематографічних заходів.</p>
<p>Проект закону схвалено Кабінетом Міністрів України та підтримано комітетами Верховної Ради&nbsp; України. Прошу підтримати і дякую вам за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам також. Сідайте, будь ласка.</p>
<p>Степане Володимировичу, будь ласка, рішення комітету.&nbsp;</p>
<p>&nbsp;</p>
<p>10:48:57</p>
<p>КУРПІЛЬ С.В.</p>
<p>Шановний Голово, шановні народні депутати! Законопроектом&nbsp; пропонується ратифікувати Угоду між Кабінетом Міністрів України та Урядом Французької Республіки про спільне виробництво фільмів, підписано 14 травня 2011 року у місті Канни.</p>
<p>Положення угоди передбачають надання фільмам, які мають статус фільмів спільного виробництва, усіх пільг, передбачених законодавством у галузі кінематографії на території держав сторін угоди.</p>
<p>Ратифікація зазначеної угоди сприятиме відродженню та розвитку кіновиробництва в Україні, а також розширенню партнерських взаємовигідних відносин між Україною та&nbsp; Французькою Республікою у сфері кінематографії, що у свою чергу надасть імпульс для розвитку&nbsp; культурних і економічних зв'язків між двома державами.</p>
<p>Комітет Верховної Ради України&nbsp; з питань європейської&nbsp; інтеграції на своєму засіданні розглянув зазначений законопроект і&nbsp; прийняв рішення&nbsp; рекомендувати Верховній Раді України прийняти його в цілому. Рішення нашого комітету узгоджується з висновками Головного науково-експертного управління Апарату Верховної Ради України,&nbsp; Комітетів Верховної Ради України у закордонних справах та з питань культури і духовності. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Шановні колеги, будь ласка, запишіться на обмін думками з приводу цього документу.</p>
<p>Володимир Бондаренко, фракція "БЮТ – "Батьківщина". Наступним буде виступати Олег Зарубінський.</p>
<p>&nbsp;</p>
<p>10:50:38</p>
<p>БОНДАРЕНКО В.Д.</p>
<p>Володимир Бондаренко, "Блок Юлії Тимошенко" . Безумовно, будь-яке співробітництво у&nbsp; цій сфері нам треба підтримати, але не з усіма. З французами – можна, з росіянами – ні. Тому що останнім часом вийшло&nbsp;&nbsp;&nbsp; понад 10 фільмів у Росії, які паплюжать українську націю, український народ, які показують українців людьми недосконалими з точки зору інтелекту, людьми, які займаються тільки злочинною діяльністю або роблять прямо злочини на екрані. Таким чином ми перетворилися сьогодні в очах російських кінематографістів у націю ізгоїв. Тому треба сьогодні відтворювати, дійсно, історичну правду, а французи є видатними в сфері кіномистецтва, ми знаємо і старе французьке кіно, і сучасне французьке кіно.</p>
<p>Тому&nbsp; абсолютно підтримую ідею такої співпраці. Я думаю, така співпраця може бути з іншими європейськими країнами, зокрема з Італією, яка створила цілу низку хороших фільмів, та з іншими країнами. Але ще раз підкреслюю, сьогодні в основному це&nbsp;&nbsp;&nbsp; &nbsp;співробітництво йде лише навколо Росії. Навіть деякі українські режисери, які знімали фільми, вони виявилися чомусь антиукраїнськими ці фільми: і той же Бортко, і інше. Там у Бортко, наприклад, як так можна було допустити, щоби закликали козаки за царя за батюшку іти. Це той цар-батюшка Петро і матушка Катерина, які зруйнували Січ, зламали стержень українського народу – козацтво. Тому чомусь так наша влада активно тягне нас до співробітництва з російськими кіностудіями, а відходить або не хоче працювати. Тому будемо підтримувати от цей законопроект. І хай Бог дасть, щоб ми створили разом з французами хороші фільми. Дякую.</p>
<p>&nbsp;</p>
<p>ГОЛОВУЮЧИЙ. Олег Зарубінський, фракція Народної Партії. Наступним буде виступати&nbsp; Руслан Князевич.</p>
<p>&nbsp;</p>
<p>10:52:37</p>
<p>ЗАРУБІНСЬКИЙ О.О.</p>
<p>Олег Зарубінський, фракція Народної Партії.&nbsp; Шановний Володимире Михайловичу, шановні колеги, хотілось би продивитися на цю угоду і з точки зору дійсно, з ким вона підписується.</p>
<p>Ні для кого не секрет, що французький кінематограф, розуміючи це, я усвідомлюю, що сприйняття того чи іншого кінематографу – речі достатньо суб'єктивні. Але і експерти, і глядачі вважають французький кінематограф ледве не кращим в світі. Те, що він кращий в Європі – це точно, а дехто каже, що він і кращий в світі.</p>
<p>На тлі того мотлоху, який наводнює Україну сьогодні, дійсно мотлоху з різних країн, якраз співпраця з представниками кращої кінематографічної країни дасть можливість Україні розвивати і свій кінематограф і більше того, просувати його на міжнародний ринок. В тому числі, і з точки зору економіки, з точки зору комерції.</p>
<p>Тому угода прописана достатньо деталізовано: і в адміністративному контексті, і у фінансовому контексті, і в організаційному контексті. Я думаю, що немає жодних заперечень щодо її ратифікації.</p>
<p>Фракція Народної Партії підтримає цю угоду. Дякую.</p>
<p>&nbsp;</p>
<p>ГОЛОВУЮЧИЙ. Руслан Князевич, фракція..</p>
<p>&nbsp;</p>
<p>10:53:54</p>
<p>КНЯЗЕВИЧ Р.П.</p>
<p>Прошу Карпуку Володимиру Григоровичу слово передати.</p>
<p>&nbsp;</p>
<p>ГОЛОВУЮЧИЙ. Володимир Карпук, будь ласка, мікрофон.</p>
<p>&nbsp;</p>
<p>10:53:58</p>
<p>КАРПУК В.Г.</p>
<p>Володимир Карпук, "Наша Україна - Народна самооборона". Ми підтримуємо питання ратифікації Угоди між урядом України і урядом Французької Республіки. І вважаємо, що, можливо, ця угода буде сприяти детальному вивченню законодавства Франції,&nbsp;де на скільки захищається вітчизняне виробництво і кінопрокат. Скажімо, законодавством Франції передбачено, що якщо в кінотеатрах демонструються фільми іноземного виробництва, зокрема від захисту від фільмів Голівуду, то кінопрокатники сплачують 20 відсотків коштів, отриманих від прокату, в фонд розвитку вітчизняного кіновиробництва. І тому, певне, там оця державна увага до кіновиробництва і сприяє тому, що французьке кіновиробництво є дійсно одним з кращих в світі.</p>
<p>Тому ми підтримуємо і зокрема просимо Міністерство культури звернути увагу на те, щоб ми мали змогу захиститися і від тих самих російських фільмів, таких як "Матч–2", "Мы из будущего -2" і інші, де будто бы провідні українські актори грають антиукраїнські ролі. Дякую.</p>
<p>&nbsp;</p>
<p>ГОЛОВУЮЧИЙ. Да, будь ласка, Чечетов. Вже виступ був від, Бондаренко виступав.</p>
<p>&nbsp;</p>
<p>10:55:24</p>
<p>ЧЕЧЕТОВ М.В.</p>
<p>Уважаемый Владимир Михайлович! Уважаемые коллеги! Ну, я не пойму, как разнятся диаметрально декларирования о Европе, о европейской интеграции, о европейской перспективе с тем, что предлагается? А что предлагается? Предлагается следующее.</p>
<p>Чтобы руководить рукой художника, что рисовать! Предлагается руководить рукой музыканта, что ему писать, какую музыку играть. Руководить рукой писателя, что ему писать, какой роман или какой стишок, да. Да куда мы придём?!</p>
<p>Поэтому Партия регионов, которая ведёт Украину в Европу, выступает за свободу творчества художников, музыкантов, поэтов, писателей! В этом – расцвет Украины! А закон предлагаем ратифицировать. Спасибо.</p>
<p>&nbsp;</p>
<p>ГОЛОВУЮЧИЙ. Шановні народні депутати! Обговорення питання завершено. Комітет пропонує підтримати проект Закону про ратифікацію Угоди. У виступах звучала така ж думка від народних депутатів.</p>
<p>Ставиться на голосування пропозиція про схвалення Закону України про ратифікацію угоди між Кабінетом Міністрів України та Урядом Французької Республіки про спільне виробництво фільмів. Прошу голосувати.</p>
<p>&nbsp;</p>
<p>10:56:59</p>
<p>За-374</p>
<p>Рішення прийнято.</p>
<p>Шановні народні депутати, нам потрібно розглянути низку проектів законів щодо їх включення до порядку денного. Оголошується до розгляду питання про включення до порядку денного проекту…</p>
<p>Будь ласка, Олександр Єфремов.</p>
<p>&nbsp;</p>
<p>10:57:24</p>
<p>ЄФРЕМОВ О.С.</p>
<p>Уважаемые коллеги, я хотел бы, чтоб вы обратили внимание. К сожалению, где-то час, в течение часа в Украине произошло трагическое событие, в автомобильной катастрофе погиб Герой Украины Возницкий Борис Григорьевич, внесший огромный вклад в сохранение культурных ценностей нашего государства. Я просил бы всех вместе почтить память этого выдающегося человека минутой молчания.</p>
<p>&nbsp;</p>
<p>ГОЛОВУЮЧИЙ. Шановні колеги, прошу вшанувати пам'ять.</p>
<p><i>(Хвилина мовчання)</i></p>
<p>Дякую. Шановні колеги, оголошується до розгляду питання про включення до порядку денного проекту Постанови про необхідність врегулювання з Російською Федерацією взаємовідносин з питань повернення Україні сум заощаджень громадян України, що були станом на 1 січня 1992 року акумульовані в Ощадбанку СРСР і є власністю громадян України.</p>
<p>Ну, до речі, шановні колеги, в нас тут є проект постанови і проект закону. Може ми їх будемо разом розглядати чи ні? А? Разом чи окремо? Окремо? Ну, будь ласка, доповідач - В'ячеслав Кириленко. Співдоповідач – Олег Білорус.</p>
<p>&nbsp;</p>
<p>10:58:57</p>
<p>КИРИЛЕНКО В.А.</p>
<p>В'ячеслав Кириленко, Партія "За Україну!" Шановні колеги, це питання, для вирішення якого вже 20 років Україна немає політичної волі. 1996 року, як ви знаєте, ми ухвалили рішення, що Україна самотужки повертає заощадження своїм громадянам, а&nbsp; це не багато, не мало –&nbsp;&nbsp; 132 мільярди гривень. Зараз станом на сьогодні на цю хвилину повернено&nbsp; порядка 10 мільярдів гривень, що складає 8,1 відсотки. Таким чином на сотні років&nbsp; ця процедура буде розтягатися вперед, якщо Україна і надалі буде займатися&nbsp; цим самотужки. Разом з тим ці гроші не&nbsp; пропали безвісти, а&nbsp; вони опинилися у системі російського&nbsp; тоді ще совєтського, а з 1 січня 1992 російського Ощадбанку і це 84,3 мільярда рублів.</p>
<p>Ми ще у позаминулому скликання з академіком Юхновським рахували, і він як економіст дійшов до висновку, що&nbsp; рахувати треба, враховуючи тодішній курс&nbsp; рубля до долара, а він сягав 56 копійок за 1 долар США. І таким чином за нашими підрахунками ніякі не 132 мільярди гривень, а 150,5 мільярдів доларів США&nbsp; наших українських заощаджень&nbsp; осіло на рахунках Ощадбанку СРСР, а тепер Росії.</p>
<p>Тому я пропоную нарешті&nbsp; повернутися до цього&nbsp; питання і взяти свою політичну волю&nbsp; в кулак для того, щоби порушити це питання перед Російською Федерацією, яка, зрозуміло, що ніяких боргів&nbsp; перед Україно не визнає і визнавати не хоче, принаймні поки не має&nbsp; з цього приводу офіційного рішення парламенту. Тому я пропоную&nbsp; внести постанову, яка зобов'яже уряд офіційно порушити перед урядом Російської Федерації&nbsp;&nbsp; питання про повернення&nbsp; втрачених заощаджень українських громадян.&nbsp; Дякую за увагу.</p>
<p>&nbsp;</p>
<p>ГОЛОВУЮЧИЙ. Від комітету – голова Комітету&nbsp; у закордонних справах Олег Григорович Білорус, будь ласка.</p>
<p>&nbsp;</p>
<p>11:01:18</p>
<p>БІЛОРУС О.Г.</p>
<p>Шановний Голово, шановні народні депутати! Відповідно до статті 93 Регламенту Верховної Ради Комітет у закордонних справа уважно&nbsp; розглянув&nbsp; внесений проект постанови, яку доповідав автор, і підкреслює, що мова йде&nbsp;&nbsp;&nbsp;&nbsp; &nbsp;лише про 84 мільярди рублів, які належать безпосередньо громадянам України і є їх власністю. Цим законопроектом пропонується в порядку контролю з боку Верховної Ради ще раз доручити Кабінету Міністрів порушити в переговорах перед Російською Федерацією питання про поетапне врегулювання взаємовідносин в сфері розподілу між державами зобов'язань колишнього "Ощадбанку СРСР" та повернення громадянам, підкреслюю, України 84,3 мільярди рублів, що були станом на 1 січня 1990 року акумульовані, "Ощадбанком СРСР" вивезені з України.</p>
<p>Комітети Верховної Ради байдуже, пасивно, часом негативно поставились, і безнадійно, поставились до цього питання. Разом з тим, Комітет у закордонних справах на своєму засіданні 25 квітня цього року одностайно ухвалив рекомендувати Верховній Раді прийняти загадану постанову і цим самим стимулювати покращення відноси України з Росією, це важливо. Дякую.</p>
<p>&nbsp;</p>
<p>ГОЛОВУЮЧИЙ. Дякую вам, Олег Григорович, також.</p>
<p>Шановні колеги, будь ласка, запишіться на висловлення свого ставлення до цього проекту. Так, будь ласка, прізвища. Павло Жебрівський, фракція "Наша Україна – Народна самооборона". Наступним буде виступати Володимир Бондаренко.</p>
<p>&nbsp;</p>
<p>11:03:40</p>
<p>ЖЕБРІВСЬКИЙ П.І.</p>
<p>Павло Жебрівський, Українська платформа "Собор".</p>
<p>Шановні колеги, відразу скажу тим, хто буде звинувачувати автора цієї постанови в тому, що це якийсь антиросійський випад. Жодного антиросійського випаду з цього приводу не існує. Є питання врегулювання відносин між державою Росія і державою Україна. Власне, Україна, держава до сих пір не підписала угоду про так званий нульовий варіант, на якому настоювала Росія. Я переконаний, що брати на себе відповідальність за те, за що, по великому рахунку, у великій мірі, не несе Україна – це несправедливо по відношенню до українського народу.</p>
<p>Всі чітко знають, що в останній день фактично російський Ощадбанк вилучив фінансовий ресурс з Ощадбанку України. Для цього всього є всі підтверджуючі документи. І тим проросійським політикам, які будуть агітувати не підписувати і не голосувати за цю постанову, я хочу сказати, полюбіть свій народ, тоді ви будете добре відноситись до чужих країн, до чужого народу. Бо якщо той, хто не підтримає цю постанову, значить, він готовий, є засланим козачком в український парламент і працює на іншу державу, на інший народ.</p>
<p>Я переконаний, що крім цього питання нам потрібно врегулювати питання про закордонну власність, нам потрібно багато-багато речей врегулювати в відносинах між Росією і Україною. Сьогодні йде питання і український парламент має захищати інтереси українського народу. Ви – народні депутати України. І через це я переконаний, що на сьогоднішній день в парламенті не знайдеться жодного депутата, який не готовий підтримувати якраз цю постанову, для того щоб врегулювати правовідносини і для того щоб посилити дружбу між українським і російським народом. Бо якщо не буде невирішених питань, то тоді не буде претензій&nbsp;один до одного. І якраз відсутність претензій і…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ЖЕБРІВСЬКИЙ П.І.&nbsp; … приведе до дружби двох великих народів і сусідів.&nbsp; Дякую.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Володимир Бондаренко, фракція "БЮТ – "Батьківщина". Наступний буде виступати Ярослав Сухий.</p>
<p>&nbsp;</p>
<p>11:06:10</p>
<p>БОНДАРЕНКО В.Д.</p>
<p>Володимир Бондаренко, "Блок Юлії Тимошенко".</p>
<p>Нинішня влада, збираючись керувати країною, декларувала одну позицію, дуже серйозну: ми налагодимо&nbsp; негайно&nbsp; прекрасні стосунки з Росією; ми отримаємо абсолютно дешевий газ від Росії; ми будемо з ними дружити, мирно&nbsp; жити. От живемо мирно.</p>
<p>Сьогодні вперта позиція Російської Федерації нічим не ламається, наприклад, в тій же боротьбі з українським сільським господарством, коли наші сири свідомо, якісні сири не приймаються для того, щоб розвалити&nbsp; українське сільське господарство.</p>
<p>Я хочу сказати, що гроші "Зовнішекономбанку" свого часу таким же чином як і Ощадбанку були вкрадені в Росії. Ті гроші, які знаходились у юридичних і фізичних осіб в один день були переведені&nbsp; на московські рахунки, це вже в період незалежної України. Потім був відкритий український "Укрексімбанк", і ми тепер ним користуємося. На той час наші старші брати просто забрали. Так забрали фрески Михайлівського собору, і видатний&nbsp; вчений, він сьогодні вже покійний, Лихачов писав, що "як ми можем їх віддати, адже світова&nbsp; громадськість звикла&nbsp; бачити їх у Російському музеї або в "Ермітажі". Як їх&nbsp; вернути в Україну? Для чого?&nbsp;&nbsp;</p>
<p>Тобто вони навіть дивуються, як можна вкрадене майно вернути в Україну.</p>
<p>Те саме стосується посольських комплексів. Понад 200 посольських комплексів свого часу були абсолютно без будь-яких на те підстав – я підкреслюю – передані тільки&nbsp; Російській Федерації. Я знаю як наші дітки в Китаї, де територія посольства&nbsp; Росії тепер в Китаї 64 гектари, а наші дітки поневірялися декілька років у французькому посольстві – ходили в школу французьку, бо наші "брати" не пускали туди наших&nbsp; дітей.</p>
<p>Так хочу сказати, що так от і з цими грошима. Ви мене вибачте, сьогодні чітко зрозуміло, що тут є велике лобі Російської Федерації. Сьогодні плакати висять по&nbsp; всій Україні "Твой выбор!", а не "Твій вибір!". Оцей "твой выбор"&nbsp;він сьогодні насувається на Україну, тому сьогоднішнє голосування покаже, хто є українець, а хто…</p>
<p>&nbsp;</p>
<p>ГОЛОВУЮЧИЙ. Ярослав Сухий, фракція Партії регіонів.</p>
<p>&nbsp;</p>
<p>11:08:32</p>
<p>СУХИЙ Я.М.</p>
<p>Українець в першу чергу – це толерантна і освічена людина. Звертаюсь до "засланого козачка", 1.01.1991 Росія з Ощадбанку України нічого не вилучала, не було в природі такого банку, Ощадбанк України створений в незалежній Україні. Росія обнулила всі рахунки&nbsp; в ощадкасах України, а Ощадбанк належав Союзу Радянських Соціалістичних Республік. І давайте спокійно без демагогії і політиканства. Ключовим словом у виступі голові комітету сьогодні були слова: "Україна повинна ще раз спробувати поставити це питання". Колеги, я вам нагадую, освіченим українцям, 1 червня 2000 року Верховна Рада України прийняла Постанову про боргові зобов'язання держави перед громадянами України, яким відновлено грошові заощадження, поміщені в період до другого січня 1992 року в установах Ощадного банку, яким було доручено Кабміну України порушити перед Російською Федерацією питання про врегулювання взаємовідносин з питань, що стосуються розподілу між державами зобов'язань колишнього&nbsp; Ощадбанку Радянського Союзу перед громадянами та повернення Україні 84,3 мільярда рублів, що були станом на 1 січня 1991 року акумульовані в Ощадному банку Радянського Союзу з ощадкас України.</p>
<p>Я хочу тепер вияснити, так, може, Кабмін, в якому працював нинішній автор, колишній перший заступник голови профільного комітету міністром, віце-прем'єр-міністром затиснув в кулак волю, чи вони щось інакше в кулак тиснули? Чому ні кроку не було зроблено на шляху до того, аби поставити це питання перед Російською Федерацією? В такому ракурсі, як поставлено зараз питання в цьому проекті – це звичайнісіньке політиканство і демагогія.</p>
<p>&nbsp;</p>
<p>ГОЛОВУЮЧИЙ. Шановні народні депутати, хто від фракцій ще не виступали, буде виступати? Значить, завершили.</p>
<p>Шановні колеги, очевидно, що в цьому питанні потрібно було б внести ясність і надати вичерпну інформацію нашим громадянам, а насамперед, очевидно, Верховна Рада&nbsp; мала б мати ясність в цьому питанні.</p>
<p>Чому я про це кажу? У 1996 році Верховна Рада&nbsp; прийняла Закон про державні гарантії повернення заощаджень громадянам. І по суті справи перекреслила будь-яку можливість встановлення істини, бо вона взяла на себе всі борги. Я подивився хто голосував, підніміть зараз подивіться, хто голосував тоді за цей документ. Це по-перше.</p>
<p>По-друге. Ми, якщо я не помиляюся, під час каденції 2002 року по 2006 створювали слідчу комісію, яка вивчала це питання. І я повинен сказати, шановні колеги, який був проти в тому числі, щоб ця комісія працювала, щоб встановити істину, хто дав вказівку підписати відповідний документ Прем'єр-міністру України тодішньому, який підписав цей документ.</p>
<p>Тому, я думаю, що нам треба в цьому питанні розібратися, як в тих всіх інших питаннях, коли обікрали людей. Я знову ж таки згадую пропозицію щодо того, щоб довести до кінця справу про банк "Україна". Заблокували це питання, не розглянули ми. А так людей обікрали зліва, справа, з центру, з-за меж України, а ми демонструємо політику. Очевидно, нам треба серйозно вивчити цю проблему і подивитися, які є правові позиції. А просто емоції, взаємні звинувачення вони абсолютно нічого не дадуть.</p>
<p>З урахуванням обговорення і доповіді, які відбулися, я ставлю на голосування пропозицію про включення до порядку денного проекту постанови (реєстраційний номер 10187) про необхідність врегулювання з Російською Федерацією взаємовідносин з питань повернення Україні&nbsp; сум заощаджень громадян України, що були станом на 1 січня 1992 року акумульовані в Ощадбанку СРСР і є власністю громадян України.</p>
<p>Будь ласка, йде голосування, визначайтесь.</p>
<p>&nbsp;</p>
<p>11:13:25</p>
<p>За-140</p>
<p>По фракціях, будь ласка. Партія регіонів -&nbsp; 3, "БЮТ – "Батьківщина" – 98, "Наша Україна – Народна&nbsp; самооборона"&nbsp;&nbsp; - 27,&nbsp; комуністів – 0, Народна Партія – 0, "Реформи заради майбутнього" – 5, позафракційні – 7.</p>
<p>&nbsp;</p>
<p>ГОЛОС ІЗ ЗАЛУ. Ганьба!</p>
<p>&nbsp;</p>
<p>ГОЛОВУЮЧИЙ. Я просив би не кричати "ганьба", бо на себе вийдете, шановні колеги, ще . Треба заспокоїтись… <i>(Шум у залі)</i> Заспокойтесь, заспокойтесь…</p>
<p>Оголошується до розгляду проект Закону про внесення змін до Закону України "Про державні гарантії і відновлення заощаджень громадян України"&nbsp; (щодо зобов'язання держави врегулювати з Російською Федерацією питання про повернення Україні сум заощаджень громадян України, що були станом на 1 січня&nbsp; 1992 року акумульовані в Ощадбанку СРСР і є власністю громадян України) (10181). Для включення до порядку денного.</p>
<p>Слово для доповіді має автор В'ячеслав Кириленко. Співдоповідь буде робити Хара Василь Георгійович.</p>
<p>&nbsp;</p>
<p>11:14:27</p>
<p>КИРИЛЕНКО В.А.</p>
<p>В'ячеслав Кириленко, партія "За Україну!"&nbsp; Шановні виборці! Шановні колеги!&nbsp; Я якраз політичних оцінок давати не буду, тому що і так давно всім все ясно, і немає сенсу на це витрачати час.</p>
<p>Але я хочу сказати, що та проблема, про яку щойно говорив&nbsp; Голова Верховної Ради, може бути розв'язана саме моїм законопроектом, точніше змінами до 2 статті діючого Закону "Про відновлення заощаджень громадян". Правильно, ця&nbsp; редакція статті 2 в теперішньому законі говорить про те, що тільки Україна зобов'язана ці&nbsp; гроші повертати. А я пропоную додати частину другу, яка звучить так: "держава зобов'язується врегулювати з Російською Федерацією питання про повернення Російською Федерацію&nbsp; в Україну сум заощаджень громадян України, що акумулювались на кореспондентських рахунках установ&nbsp; Ощадбанку ощадкас…", -&nbsp; далі за текстом, -&nbsp; "і були перераховані на рахунок правління Збербанку колишнього СРСР". Тобто і формально юридично я&nbsp; пропоную сформулювати все абсолютно точно і коректно.</p>
<p>От в мене тут є роздруківка по&nbsp; роках з 1997 року, скільки ж грошей громадянам давала українська держава із бюджету? Ну, це копійки. Тому що українська держава повинна весь бюджет цілий і ще два таких же давати в рік тільки на повернення заощаджень громадян.</p>
<p>Я хочу нагадати, що&nbsp; 2011 рік, минулий, ця цифра сягнула нуля, нуль гривень нуль копійок. Цей рік, 2012 поки що – нуль гривень нуль копійок. Я розумію, що зараз почнуть по тисячі давати, бо вибори. А після виборів знову припинять.</p>
<p>Тому&nbsp; я пропоную не маніпулювати в політичних цілях цим питанням, а внести зміни до законодавства, які чітко скажуть, що українська держава продовжує виконувати зобов'язання перед своїми громадянами, але також і починає роботу з Російською Федерацією, у якій гроші наших громадян опинилися. Повторюю, це 150 з половиною мільярдів доларів по тодішньому курсу. Прошу підтримати.</p>
<p>&nbsp;</p>
<p>ГОЛОВУЮЧИЙ. Так, Василь&nbsp; Георгійович, будь ласка, висновок комітету. Може, там передбачити, не держава зобов'язується, а уряду якось доручення. Бо держава воно звучить абстрактно.</p>
<p>&nbsp;</p>
<p>11:16:49</p>
<p>ХАРА В.Г.</p>
<p>Как бы некрасиво выглядели все слова, сказанные с этой трибуны относительно данного законопроекта, я убежден, что у него нет перспективы.</p>
<p>Ну, во-первых, первое –&nbsp; Закон про державні гарантії відновлення заощаджень громадян України регулирует только внутри украинские отношения и не может регулировать международные отношения.&nbsp;</p>
<p>Во-вторых, насколько мы понимаем, и это уже не первый проект и не первый раз мы на это тему говорим, у России нет обязательств перед нами по данному вопросу.</p>
<p>Третье. Проект не предлагает никаких механизмов решения данного вопроса.</p>
<p>И четвертое, если мы хотим решать эти вопросы, их нужно решать только в рамках международного права. То есть тот механизм решения, который предлагается автором, он не выполним. И из этого можно делать вывод, что просто для того, чтобы попиариться&nbsp; в защиту интересов вкладчиков, которые потеряли свои гроши, а результатов достичь через&nbsp; законопроект невозможно.</p>
<p>Поэтому я считаю, что вносить его в повестку дня и тратить время на рассмотрения бесплодного законопроекта совершенно нет необходимости. Есть много других вопросов, которые нужно рассматривать. Спасибо.</p>
<p>&nbsp;</p>
<p align=center>Веде засідання Перший заступник Голови Верховної Ради</p>
<p align=center>України&nbsp;А.І.МАРТИНЮК</p>
<p>&nbsp;</p>
<p>ГОЛОВУЮЧИЙ. Якщо є бажаючі взяти участь, прошу записатись.</p>
<p>Будь ласка, Аржевітін.</p>
<p>&nbsp;</p>
<p>11:18:40</p>
<p>АРЖЕВІТІН С.М.</p>
<p>Шановні народні депутати! Давайте говорити фактами. По-перше, про те, що були вивезені чи вилучені з України 85 мільярдів рублів, (а це більше 150 мільярдів доларів), на той час, це є факт. І це визнають всі, і це закріплено в угодах, які були зафіксовані в 1991-1992 роках.</p>
<p>І дійсно, я пригадую, коли я був керівником в Київському обласному управлінні, прийшла телеграма з правління, з Москви про те, що у селі переселення Кагарлицького району Київської області недораховано 0,25 копійок, просимо негайно. 25 копійок переслали в Москву із якогось села переселення Кагарлицького району! Це до відома, як працював механізм. Хто хоче в цьому пересвідчитись, підніміть всі постанови Держбанку, ну, тодішнього Госбанку і Ощадбанку. І ви впевнитесь, до підписання міждержавних угод який рух був цих грошей!</p>
<p>І тому говорити, що Росія не винна, Москва не винна, - це є неправильне твердження.</p>
<p>Далі. Дійсно, Україна брала на себе в 1992 році 13 березня відповідальність, що вона буде гасити перед своїми українцями ці кошти за однієї умови, коли будуть розподілені активи Держбанку чи Госбанку тодішньої країни. Москва цього не зробила, хоча сказала, що це є власність Москви. Я думаю, як немає підстави?! Є підстави це стверджувати.</p>
<p>Тому, на мій погляд, потрібна тільки політична воля. Між іншим, почитайте ноту протесту Міністерства закордонних справ від 1992 року, нашого, українського, яке теж стверджує, що ви, будь ласка, розподіліть зобов’язання Держбанку на всі республіки, а там було 20 процентів золотовалютних резервів України з 15 республік, це шалені чи великі гроші. І якби Москва поділила, українці повинні були, наша влада віддати українцям. Тому юридичні підстави є, потрібна тільки політична воля нашої країни. Прошу підтримати.</p>
<p>&nbsp;</p>
<p>ГОЛОВУЮЧИЙ. Володимир Бондаренко. Будь ласка, Терьохін.</p>
<p>&nbsp;</p>
<p>11:20:59</p>
<p>ТЕРЬОХІН С.А.</p>
<p>Доброго дня, шановні народні депутати! Сергій Терьохін, "Блок Юлії Тимошенко". Так сталося, що в 1992 році я був у складі державної української делегації, яка 4 місяці провела в Москві, ми якраз намагалися знайти формулу розподілу активів-пасивів колишнього Радянського Союзу. Так от, може вам сказати, що в міждержавному протоколі, який був підписаний Прем'єр-міністром Фокіним і Прем'єр-міністром Росії Єльциним, було зафіксовано право української держави на 17,62 відсотки на всі активи Радянського Союзу і зобов'язання Москви повернути вилучені протягом 1990-1991 років не тільки гроші в "Ощадбанк Радянського Союзу", але і "Держбанк", "Госбанк", "Зовнішекономбанк" і Держстрах. І оці всі гроші складали 126 мільярдів російських рублів по курсу 1,54 до долара. От, зараз можете порахувати.</p>
<p>Що далі сталося. В 2000 році, дійсно, я був автором знову тієї постанови разом з покійним Вадимом Гетьманом. Ми нічого не підписували з Російською Федерацією, крім в 1996 році Україна отримала обмінного, так званого обмінного, листа від клубу, Лондонського клубу кредиторів, Тріше був такий його голова. Де пропонувалося Україні визнати нульовий варіант і відмовитися від цих грошей. Цей обмінний лист був відхилений Україною.</p>
<p>І останнє. Російська Федерація на міжнародному рівні сама себе об'явила і багатьма країнами визнана як правонаступник Радянського Союзу, що стосується активів і пасивів колишнього Радянського Союзу. Тому, виникає всі міжнародні підстави до звернення до Російської Федерації з питанням відшкодування оцих всіх грошей і не тільки, і розподілу Гохрану, припустимо, Алмазного фонду і так…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ТЕРЬОХІН С.А. І на останнє. Я вам нагадую, що царський займ був відданий Російською Федерацією Франції знаєте в якому році? В 1996 році. Повністю. Так-от давайте все-таки не замилювати це питання і приймемо цей законопроект.</p>
<p>&nbsp;</p>
<p>ГОЛОВУЮЧИЙ. Дякую. Так, будь ласка, 1 хвилина, Чечетов.</p>
<p>&nbsp;</p>
<p>11:23:43</p>
<p>ЧЕЧЕТОВ М.В.</p>
<p>Уважаемый Адам Иванович, уважаемые коллеги, в то время, когда мы сегодня ведем непростые, сложные, напряженные переговоры с Россией о том, чтобы уменьшить похоронную цену на газ, я еще раз повторяю, похоронную цену на газ, которая досталась нам от прошлой власти, которая задавила буквально нашу экономику, в это время как нож в спину переговорному процессу вносится этот законопроект, который, правильно было сказано, по сути ничего не решит, но политически внесет в переговорный процесс огромный минус.</p>
<p>Поэтому абсолютно прав голова комитета Василий Хара, который говорит: "По сути этот закон ничего не решает и не надо тратить время на его рассмотрение". Просьба не голосовать.</p>
<p>&nbsp;</p>
<p>ГОЛОВУЮЧИЙ. Каплієнко, хвилина.</p>
<p>&nbsp;</p>
<p>11:24:41</p>
<p>КАПЛІЄНКО В.В.</p>
<p>Дякую, Адаме Івановичу. Ви знаєте, після, на мій погляд блискучого виступу пана Терьохіна, який довів і відкрив ту ситуацію, яка відбувалася саме в 1992 році, от скажу особисто від себе. Ви знаєте, чого ми боїмося? От чого ми сьогодні в парламенті б'ємо копья і боїмося підняти питання, від якого залежать статки наших мам, бабушек, дідів, які мали гроші, і вони їх були позбавлені примусово.</p>
<p>Ну, чого ми боїмося підняти це питання? То маємо на сьогоднішній день всі підстави для того, щоб про це говорити. І якщо ми хочемо побудувати з нашим північним сусідом – Російською Федерацією, до якого ми відносимося з великою шаною, рівні відносини, то треба піднімати такі питання, тому що дорослі&nbsp;люди говорять про все. І те, що факт боргу існує, то&nbsp; те&nbsp; безперечний факт. Давайте знайдемо політичну волю саме у парламенті і спробуємо об'єднатися і дати товчок цьому процесу. бо без нас цього у державі не зробить ніхто. Давайте підтримаємо. Дякую.</p>
<p>&nbsp;</p>
<p>ГОЛОВУЮЧИЙ. Від фракцій вже виступали.&nbsp;&nbsp;&nbsp; Мотивів немає.</p>
<p>Я ставлю на голосування пропозицію&nbsp; включити до порядку денного&nbsp; сесії проект Закону про внесення&nbsp; змін до Закону&nbsp; України про державні гарантії&nbsp; відновлення заощаджень&nbsp; громадян України (реєстраційний номер 10181). Прошу визначатись.</p>
<p>&nbsp;</p>
<p>11:26:27</p>
<p>За-148</p>
<p>По фракціях. Партія регіонів – 2, "БЮТ – "Батьківщина" – 98, "Наша Україна" – 33, комуністи, Народна Партія – не голосували, "Реформи" – 8, позафракційні – 7.</p>
<p>Розглядаємо питання&nbsp; включення&nbsp; до порядку денного проекту Постанови про звернення до Президента України&nbsp; з пропозицією про звільнення з посади Голови Державної пенітенціарної служби&nbsp; Лісіцкова О.В.</p>
<p>Будь ласка, доповідає Томенко. Прошу.</p>
<p>&nbsp;</p>
<p>11:27:10</p>
<p>ТОМЕНКО М.В.</p>
<p>Шановні колеги, дана&nbsp; законодавча ініціатива&nbsp; Томенка, Міщенка, Князевича, Прокопчука, Петрука, Деревляного, Парубія і Філенка є реакцією на ситуацію, яка&nbsp; сьогодні у системі Державної пенітенціарної служби&nbsp; України. Ця ситуація пов'язана не лише з резонансними справа, не лише&nbsp; з перебуванням там лідерів політичної опозиції, вона пов'язана з тим, що щоденно ми маємо інформації&nbsp;&nbsp;&nbsp;&nbsp;&nbsp; про спеціальну,&nbsp; скорумповану, аморальну і&nbsp; нелюдяну систему, де знаходяться люди, значна кількість з яких&nbsp; не мають жодного відношення до тих звинувачень, які їм надають.</p>
<p>Історія з фільмом, який зробив&nbsp; Костянтин Усов "Лук'янівка. Тюрма № 1" дуже чітко продемонструвала, які моральні цінності є в керівника української пенітенціарної служби. Коли ми тут його слухали і задавали йому запитання про те, що він буде робити, як буде реагувати на ці принципи аморальності і корупції, які в цій системі, він сказав: "Це фотомонтаж. Це відео підробили і ми нічого не визнаємо". Може, фотомонтаж є те, що одного з героїв документального фільму Максима Подугольнікова побили і сказали: "Нічого з Усовим фільми знімати про СІЗО". Чи фотомонтажем є щоденна інформація про знущання, яка там знаходяться люди?</p>
<p>Ви знаєте ситуацію, яка продовжується стосовно Тимошенко. У нас уже вожді пенітенціарної служби, вони вже виступають як пропагандисти і політики, більш активніші чим лідери парламентської більшості. Вони коментують цю політичну ситуацію. Вони розповідають, що камери за Тимошенко, вони то стежать, але вони якимись фіраночками їх закривають. Хто закриває, коли закриває? Що там відбувається? Чому відбувається побиття Тимошенко? Чому Юрія Луценка при лікуванні допустили до його, що гепатит С він отримав?</p>
<p>Тому, якщо немає совісті і моралі у керівника пенітенціарної служби, ми вимагаємо…</p>
<p>&nbsp;</p>
<p align=center>Веде засідання Голова Верховної Ради України&nbsp; В.М.ЛИТВИН</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ТОМЕНКО М.В. Ми вимагаємо, щоби звільнив його Президент. І якщо би в кожній цивілізованій країні після таких фактів, які були наведені фільми, після таких фактів стосовно Тимошенко, Луценко, він би сам мусив написати заяву. Якщо він не має совісті це зробити, ми звертаємося до Президента, щоб він звільнив з посади Лісіцкова і навів порядок в пенітенціарній службі України.</p>
<p><i>&nbsp;</i></p>
<p>ГОЛОВУЮЧИЙ. Швець Віктор Дмитрович. Хто буде? Юрій Прокопчук? Будь ласка, від комітету.</p>
<p>&nbsp;</p>
<p>11:29:56</p>
<p>ПРОКОПЧУК Ю.В.</p>
<p>Шановний головуючий, шановні колеги! Дійсно, реальна ситуація в пенітенціарній системі, те, що стало вже явним, завдячуючи журналістським розслідуванням, і я хочу подякувати від всіх журналістам, що вони сьогодні роблять справу за прокурорів, за основну наглядову в державі інстанцію, інституцію, яка має досліджувати це, говорить про те, що навіть в Київському СІЗО творяться жахливі речі.</p>
<p>І до того ж заяви&nbsp; пана Лісіцкова, його заступників, які стосуються безпосередньо справи Юлії Тимошенко, перебування її; про те, що не відбувається&nbsp; там і стеження якесь надмірне, що записи не ведуться, але&nbsp; при тому відбулося… замах на життя спочатку в Лук`янівському СІЗО шляхом ненадання&nbsp; протягом 20 хвилин медичної допомоги, потім події, які відбулися уже в Качанівському ізоляторі, тобто в Качанівській колонії, де два нелюди в погонах жорстоко побили Юлію Тимошенко, говорять&nbsp; про те, що, дійсно, необхідно&nbsp; вживати заходів.</p>
<p>До того ж я хочу сказати,&nbsp; при перебуванні групи народних депутатів в Качанівській колонії ми зустріли там одну неустановлену особу, яка не має документів, не представляється хто він, але тим часом перебуває на території Качанівської колонії. Так от все зрозуміло: оцей "смотрящий" без імені, без повноважень, без посади саме і є тими, хто сьогодні безпосередньо впливає на процеси. А відповідно це зо хрещення безпосередньо керівника пенітенціарної&nbsp; установи пана Лісіцкова.</p>
<p>Тому вважаємо, що необхідно не тільки&nbsp; звільнити пана Лісіцкова з його посади, а й&nbsp; порушити розслідування по&nbsp;&nbsp; його службовій діяльності і порушити&nbsp; кримінальну справу за замах на вбивство політичного лідера…&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, шановні… Шановні народні депутати! Запишіться, якщо є потреба обговорити це питання. Будь ласка, прізвища народних депутатів виведіть на табло.&nbsp; Володимир Мойсик, фракція "Наша Україна – Народна самооборона". Хто? Андрій Парубій? Будь ласка.</p>
<p>&nbsp;</p>
<p>11:32:32</p>
<p>ПАРУБІЙ А.В.</p>
<p>Доброго дня, шановні депутати! Парубій Андрій.&nbsp; Я хочу сказати, що це&nbsp; питання вже давно набуло&nbsp; великого розголосу&nbsp; загальносуспільного. І, власне, розслідування, яким займалися&nbsp; громадські активісти, яким займалися журналісти і та інформація, яку ми маємо&nbsp; про знущання над Юлією Володимирівною &nbsp;Тимошенко, це вже стала проблема не тільки українська, вона вийшла на загально світовий аспект і вже для всього світу стає просто комедійним. Державна структура, яка дозволяє знущання і переслідування громадян України, які там перебувають. І тому в будь-якій цивілізованій державі це питання було би давно вирішено. Я розумію, що тут, в залі є люди різних політичних поглядів, але ідеться в цілому про честь нашої держави, бо завтра тим переслідуванням може піддатися знайомий, товариш чи будь-хто інший з громадян України, коли попаде в ту злочинну систему, Прошу визнач яку перетворилася, власне, ця служба. Тому я закликаю, не залежно від політичних поглядів, незалежно від вподобань, проголосувати за даний законопроект для того, щоб показати, що Україна є цивілізована держава, вона йде в Європейський Союз, а не перетворюється поступово в поліцейську державу. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Ольга Боднар, фракція "БЮТ – "Батьківщина". Андрій Шкіль, будь ласка. Наступним буде виступати Володимир Олійник.</p>
<p>&nbsp;</p>
<p>11:34:06</p>
<p>ШКІЛЬ А.В.</p>
<p>Дякую. Шановні народні депутати, шановна президія, шановні, в першу чергу, наші телеглядачі і радіослухачі! Сьогоднішнє питання,&nbsp; постанова, яка обговорюється, звичайно, я погоджуюсь з автором, що це мав би зробити Президент, він би мав після того, як ця людина, яка очолює пенітенціарну службу, нахамила спочатку в сесійній залі парламенту, потім в кулуарах, пізніше продемонструвала повне невігластво і невідповідність своїй посаді під час роботи, працюючи з людьми в першу чергу, він демонстрував до них нелюдське ставлення. Тому я вважаю, що, звичайно, розраховувати на те, що він напише заяву про відставку і піде на неї, не доводиться. Але просто&nbsp; ви подивіться, яке ставлення всієї служби до народних депутатів, до простих людей, до тих, хто, насправді, має бути, має охоронятися в першу&nbsp; чергу, наголошу, охоронятися і це торкається невинних людей, які перебувають у слідчому ізоляторі. Бо у слідчому ізоляторі перебувають невинні люди, вина котрих не доведена судом.</p>
<p>Юлії Тимошенко, яка перебувала в слідчому ізоляторі, не була&nbsp; надана медична допомога, коли вона втратила свідомість, Юлії Тимошенко не була надана медична допомога тоді, коли вона потребувала постійного захисту і догляду з боку лікаря. Як це не назвати тортурами? Тобто ми можемо зараз пенітенціарну службу і її очільником назвати тортурською службою, вони тортурують людей, а не захищають їх. В цьому їхнє завдання. І таке завдання перед ними ставить, звичайно, керівництво.</p>
<p>Тому я хотів би, щоб ми всі усвідомили, що такі люди мають бути, я погоджуюся, не тільки звільнені, а і притягнуті до відповідальності. І час цьому&nbsp; настане. Це буде торкатися і не двох, а трьох так званих офіцерів, які гамселили Юлію Тимошенко у її камері і знущалися над нею. Ми притягнемо до відповідальності усіх.</p>
<p>А зараз пропонуємо Президентові звільнити негідника, який займає цю посаду. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Володимир Олійник, фракція Партії регіонів.</p>
<p>&nbsp;</p>
<p>11:36:20</p>
<p>ОЛІЙНИК В.М.</p>
<p>Шановні колеги! Фракція Партії регіонів не буде підтримувати цю постанову. І ось чому.</p>
<p>Проблема, безперечно, пенітенціарної системи існує і потрібно її вирішувати. Але виникла вона не сьогодні, вона виникла і тоді, коли були ви при владі і своєю бездіяльністю нічого не робили, щоб змінити ситуацію на краще. Ви навіть і сьогодні відмовилися підтримати Кримінально-процесуальний кодекс, який суттєво змінить ситуацію у цій системі. Тому що буде менше людей туди попадати. Будуть уже задіяні такі речі, які є ганебними для України, коли люди сплять по черзі. І в цьому відношенні вам потрібно швидше включатися в процес модернізації цієї системи.</p>
<p>Слідуюче. Якщо взяти цю постанову і почитати Пояснювальну записку, то багаточисельні порушення. Але потрібно навести факти, які мають відношення прямо до виконання обов’язків голови служби і неналежне виконання головою служби своїх обов’язків. Він же діє, Лисицький Олександр, чітко, в рамках своїх повноважень. І всі ті коментарі, які дає голова і його підлеглі – це вимога закону.</p>
<p>Якщо говорити про факт побиття, то давайте чесно говорити, в цій постанові треба або в Пояснювальній записці вказати про те, що є постанова про відмову порушень кримінальної справи, проведена перевірка, близько 80 громадян було опитано, особисто Генеральний&nbsp; прокурор України Віктор Пшонка дав пояснення журналістам, показав про те, що це все не відповідає дійсності. І народ простий знає, що&nbsp; для того, щоб підтвердити факт побиття треба зняти побої. Навіть відмова в участі в цих простих речах свідчить про те, що побиття не було. Припиняйте маніпулювати на такому важливому факторі як здоров'я, бо гріх берете на душу.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Шановні народні депутати! Зараз переходимо до голосування. Обговорення завершено.</p>
<p>Ставиться на голосування пропозиція про включення до порядку денного проекту Постанови про звернення до Президента України з пропозицією про звільнення з посади&nbsp; Голови Державної пенітенціарної служби України Лісіцького (реєстраційний номер 10400). Прошу визначайтесь.</p>
<p>&nbsp;</p>
<p>11:39:06</p>
<p>За-135</p>
<p>Рішення не прийнято.</p>
<p>По фракціях, будь ласка. Партія регіонів – 0, "БЮТ – "Батьківщина" – 98, "Наша Україна – Народна&nbsp; самооборона" – 31, комуністів - 0, Народна Партія – 0,&nbsp;&nbsp; "Реформи заради майбутнього"&nbsp; - 0, позафракційні – 6.</p>
<p>Шановні народні депутати! Вноситься на розгляд проект Закону про внесення змін до Кримінального та Кримінально-процесуального кодексів України (щодо звільнення від покарання за хворобою) (реєстраційний номер 10450) для розгляду його&nbsp; щодо включення до порядку денного.</p>
<p>Доповідач – народний депутат України Тарас Чорновіл. Співдоповідач від комітету, хто буде? Віктор Швець, будь ласка.</p>
<p>&nbsp;</p>
<p>11:40:00</p>
<p>ЧОРНОВІЛ Т.В.</p>
<p>Шановний Володимире Михайловичу, шановні колеги народні депутати України! Даний законопроект, власне, має під собою два завдання.</p>
<p>Перше завдання гуманітарне, яке стосується будь-якого українця, який будучи засуджений, маючи достатньо добре&nbsp;реноме, щоб його готова була прийняти інша держава світу, маючи певні якісь гарантії тощо, щоб це там виконання, покарання дальшого повернення тощо, щоб для цього дав відповідне рішення наш український суд на згоду таку на вивезення, власне, на направлення такої людини на лікування в межах України або за кордоном. І маючи стан здоров'я, який робить згідно з діючими вже нормами Кримінального і Кримінально-процесуального кодексу, який не дає можливості справедливо відбувати покарання такій людині, використати два права, які гарантуються Конституцією на здоров'я і на життя.</p>
<p>Це право на лікування, призупинення відбування покарання, яке вже існує сьогодні в Кримінальному кодексі, але в межах держави або за межами держави. Ці речі фактично не суперечать вже існуючим сьогодні нормам Кримінального і Кримінально-процесуального кодексу. Але їх відсутність чітко виписаності дає можливість Генеральному прокурору і міністру юстиції робити заяви, що такі речі в кожному конкретному випадку виконати неможливо. Це є перша річ. Ми створюємо можливість для цього факту. Навіть теж саме лікування тої ж Юлії Тимошенко в Харкові, чи Юрія Луценка в лікарні швидкої медичної допомоги було вже незаконним. Цей закон це допускає.</p>
<p>І другий момент, який передбачає політичний фактор. Сьогоднішнє голосування фактично, оскільки ми розуміємо, що сьогодні йде мова,&nbsp; в першу чергу про одну людину, яку тут часто згадують. Є відповіді на питання: чи ми готові робити хоч якісь зрушення, в тому числі і в її справі? Це питання&nbsp; має зараз лягти перед розглядом на Раді Європи, на ПАРЄ. І ми знаємо, що відклали прийняття резолюції до четверга саме з розгляду цього питання сьогодні в залі Верховної Ради. І ми маємо на це дати відповідь: ми готові чи ми не готові дальше давати якісь кроки…</p>
<p>&nbsp;</p>
<p>ГОЛОВУЮЧИЙ. Завершуйте, все у вас? Так, голова Комітету з питань законодавчого забезпечення правоохоронної діяльності Віктор Дмитрович Швець.</p>
<p>&nbsp;</p>
<p>11:42:22</p>
<p>ШВЕЦЬ В.Д.</p>
<p>Шановний Володимире Михайловичу, шановні народні депутати, Комітет з питань законодавчого забезпечення правоохоронної&nbsp; діяльності розглянув на своєму засіданні, внесений народним депутатом Тарасом Чорноволом законопроект, який передбачає можливість законодавчого врегулювання питання про &nbsp;лікування осіб, які перебувають в ув’язненні і які захворіли під час відбування покарання, лікування за межами України. На мій погляд, якщо б зараз можна було сказати так, то чинне законодавство України і зараз не забороняє лікування осіб, які перебувають в ув’язненні, лікування за межами України. Але, для того, щоб зняти будь-які законодавчі неврегульованості з цього питання і щоб зняти будь-які сумніви, мені видається, що законопроект Тараса Чорновола є абсолютно правильним і доцільним.</p>
<p>В зв’язку з тим, що він стоїть на захисті конституційний гарантій українських громадян на життя і надання кваліфікованої медичної допомоги, комітет переважною більшістю голосів ухвалив рішення рекомендувати Верховній Раді прийняти цей законопроект в першому читанні за основу. Не зважаючи на те, що він потребує деякого техніко-юридичного доопрацювання.</p>
<p>В проекті постанови, до речі, комітет пропонує, щоб Верховна Рада доручила комітету при підготовці його до другого читання обов’язково врахувати питання про внесення до Кримінально-виконавчого кодексу.</p>
<p>Шановні колеги! Я хотів би вам сказати ще наступне. Ви подивіться, в якому стані була Юлія Володимирівна Тимошенко, коли влада незаконно ув’язнила її у в’язницю. Це була повна, повна здоров’я і величезних політичних перспектив людина. Це була життєрадісна людина. А зараз вона перебуває на межі життя і смерті. І це все зробила влада.</p>
<p>&nbsp;</p>
<p>ГОЛОВУЮЧИЙ. Завершуйте будь ласка.</p>
<p>&nbsp;</p>
<p>ШВЕЦЬ В.Д. Одну хвилиночку. Влада все робить для того, щоб Тимошенко не просто позбавлена була волі, а щоб вона була позбавлена і життя. Тому, шановні колеги, давайте станемо на захист конституційних прав громадян. Давайте дамо можливість особам, які потребують лікування, щоб держава забезпечила їм таку можливість, лікування за кордоном. Дякую за увагу. Прошу підтримати.</p>
<p>&nbsp;</p>
<p>ГОЛОВУЮЧИЙ. Запишіться будь ласка на обговорення цього питання.</p>
<p>Володимир Бондаренко, фракція "БЮТ – "Батьківщина". Наступний буде виступати Ярослав Сухий.&nbsp;</p>
<p>&nbsp;</p>
<p>11:45:24</p>
<p>БОНДАРЕНКО В.Д.</p>
<p>Володимир Бондаренко, "Блок Юлії Тимошенко".</p>
<p>Безумовно, фізичний стан людини, яка перебуває в ув'язненні, це надзвичайно важливе питання і тому лікар, який є у нашій фракції, Сергій Шевчук, буде говорити більш компетентно. Дякую.</p>
<p>&nbsp;</p>
<p>ГОЛОВУЮЧИЙ. Шевчук Сергій, мікрофон.</p>
<p>&nbsp;</p>
<p>11:45:45</p>
<p>ШЕВЧУК С.В.</p>
<p>Спасибі, пане Володимире! Шановні колеги, я хочу, щоб ви згадали один факт тут з нашого парламентського буття. В минулих скликаннях ми позбавили недоторканності одного нашого&nbsp; колегу, його судили, і всі ми, всі парламентарі знали, що він хворий невиліковно. Через декілька місяців він помер. Тобто цей законопроект не про Юлію Тимошенко, йде про набагато інші, вищі цілі. Адже найбільше покарання будь-кого – це далеко не ізоляція в тюрмі чи в СІЗО. Якщо людина хвора, найбільше покарання це буде тоді, коли залишити її без допомоги, коли вона стає інвалідом, а потім помирає і знає, що ніхто їй не допоможе. Безумовно, фактор політично вмотивованого процесу Юлії Тимошенко має місце. Очевидно і автор ініціативи на це зважував. Адже вчора відбулися дебати в Європарламенті і вчора практично було прийнято рішення, яке уже завтра буде конкретизоване. Це рішення про те, що не може бути ніякої угоди між ЄС і Україною без розв'язання питання про політичні переслідування в Україні. Це вже є факт.</p>
<p>І ще, я хотів би звернути увагу на те, що автор законопроекту написав висловив свою ініціативу стосовно тих, хто сьогодні не є в ізоляції, хто ще буде під слідством. Йдеться про те, що ті, хто ще будуть осуджені, так само можуть за станом хвороби недопущені до суду і проліковані. Тобто йдеться про тих, хто сьогодні, можливо, при владі, а завтра, при зміні влади, вони будуть осуджені. Я…</p>
<p>&nbsp;</p>
<p>ГОЛОВУЮЧИЙ. Ярослав Сухий, фракція Партії регіонів. Наступний буде&nbsp; виступати Юрій Кармазін.</p>
<p>&nbsp;</p>
<p>11:47:41</p>
<p>СУХИЙ Я.М.</p>
<p>Шановні колеги, я прошу звернути вашу увагу на соціально-політичне звучання цієї пропозиції. Наша пошта, пошта народних депутатів України, радіо FM, телебачення сьогодні переповнені біллю і розпачем&nbsp; батьків наших маленьких громадян, дітей України, які не мають змоги, не мають коштів для того аби виїхати лікуватися, обстежитися за кордоном.</p>
<p>Це зовсім окрема тема, чому Україна не може надавати такі медичні послуги. Але є такі показання, коли дитину може врятувати негайна, термінова допомога за кордоном. В державі на це немає коштів.</p>
<p>В той же час аби подивитися на радикуліт однієї екзальтованої особи скликають медиків з Канади, з Німеччини. Я не знаю, де межа цинізму та лицемір'я авторів шабашу навколо Качанівської виправної колонії. Можливості лікуватися і обстежуватися за кордоном дає одна установа – державний бюджет України.</p>
<p>То для кого цей законопроект? Хто має кошти, а без дозволу держави поїхати лікуватися за кордоном? Ті злодії, ті жуліки, які на волі наколядували одна мадам 12 мільярдів, хтось трошки менше, чи авторитетні пахани, які можуть і мають кошти аби виїхати туди ще й з дозволу і за освячення української держави. Цей законопроект ні про що. Цей законопроект – це знущання над здоровим глуздом. Його включати до порядку денного не можна.</p>
<p>&nbsp;</p>
<p>ГОЛОВУЮЧИЙ. Юрій Кармазін, фракція "Наша Україна - Народна самооборона".</p>
<p>&nbsp;</p>
<p>11:49:35</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни, українська опозиція.</p>
<p>Шановні народні депутати, шановний український народе, запропонований проект є спосіб порятунку чинної влади, порятунку не тих людей, хто захворів, знаходячись в місцях позбавлення волі. А я хотів би нагадати тим, хто не знає, що ще з 2000 року є спільний наказ Міністерства охорони здоров'я та пенітенціарної служби, який передбачає,&nbsp;що люди, які&nbsp; захворіли, які ми розглядаємо зараз, які є у Луценка, у Тимошенко, мають бути звільнені з перебування з-під варти. Але для цього треба&nbsp; подання Пенітенціарної системи. Для цього має пенітенціарна система не носити пагонів, для цього пенітенціарна система має підпорядковуватися тим інституціям, які підпорядковані&nbsp; і контролюються&nbsp; громадським суспільством. У нас поки цього&nbsp; не відбувається. Через це і відбувається те, що є.</p>
<p>Тут казали про когось, хто накрав&nbsp; 11 чи 20 мільярдів. Очевидно, мова йде про&nbsp; пана Фірташа, про 11 мільярдів&nbsp; кубів газу, яке ви зробили через можливість Стокгольмського так званого арбітражу, узаконили, але це трошки більша сума. Тут, можливо, йде мова про ті&nbsp;&nbsp; мільярди, які зараз списали, про які у "Зоряному"&nbsp; говорилося, як передумова до виборів, можливо, ті мільярди?</p>
<p>А в цьому ж проекті мова йдеться про дуже прості речі.&nbsp; ….пропонується записати про звільнення&nbsp; від покарання за хворобою і всього-на-всього. І ніякі бюджетні кошти&nbsp; нікуди&nbsp; відправляти нікому тут не потрібно абсолютно.</p>
<p>Науково-експертне управління написало, що вносити&nbsp; зміни якось важко&nbsp; до&nbsp; нового КПК, бо шахрайським способом&nbsp; прийнятий інший КПК. Та&nbsp; треба приймати до цього, який є зараз, бо&nbsp; той&nbsp;&nbsp; вступить тільки через 6 місяців і то нормально…</p>
<p>&nbsp;</p>
<p>ГОЛОВУЮЧИЙ. Шановні колеги, обговорення&nbsp;&nbsp; питання завершено.</p>
<p>Ставиться на голосування пропозиція про включення&nbsp; до порядку денного проекту Закону&nbsp; про внесення змін&nbsp; до Кримінального та Кримінально-процесуального кодексів України (щодо звільнення від покарання за хворобою) (реєстраційний номер 10450).</p>
<p>&nbsp;</p>
<p>11:52:19</p>
<p>За-131</p>
<p>Рішення не прийнято.</p>
<p>По фракціям, будь ласка. Партія регіонів – 0, "БЮТ – "Батьківщина" – 96, "Наша Україна – Народна самооборона" – 29, комуністів – 0,&nbsp; Народна Партія – 0, "Реформи заради майбутнього" – 1, позафракційні – 5.</p>
<p>Шановні колеги, дві фракції: фракція "БЮТ – "Батьківщина", фракція "Наша Україна – Народна самооборона" відповідно до Регламенту вимагають оголосити перерву для того, щоб провести консультації і зробити заяви. Будь ласка, хто буде виступати з заявою? Андрій Кожем'якін зробить заяву.</p>
<p>&nbsp;</p>
<p>11:53:08</p>
<p>КОЖЕМ’ЯКІН А.А.</p>
<p>Доброго дня! Заява фракції "БЮТ – "Батьківщина".</p>
<p>Вже 4 місяць з моменту ухвалення Резолюції Ради Європи провладна більшість вперто не хоче виконувати свої конституційні обов’язки і ухиляється від виконання міжнародних зобов’язань по дотриманню основних прав і свобод громадян в Україні. Парламентська асамблея Ради Європи, членом якої є Україна, поставила перед владою чіткі вимоги деполізувати кримінальне законодавство України, припинити політичні репресії і звільнити політичних в’язнів. Але більшість методично блокує будь-які законодавчі ініціативи, які б дозволили виконати вимоги євроспільноти. Законопроекти, які пропонує опозиція, навіть не включаються до порядку денного, ті ж, які включені, вони блокуються. Таким чином, вся відповідальність за міжнародну ізоляцію повністю ляже і лягає на провладну парламентську більшість.</p>
<p>Більше того, в той час, коли Єропейський парламент зараз розглядає проект найбільш жорстокої резолюції щодо ситуації в Україні, більшість демонстративно відмовилась підтримати законопроекти, які б дозволили деполізувати українське кримінальне законодавство і виконати вимоги європейської спільноти. Вже зараз відомо, що головним положенням резолюції Європарламенту є список умов, розблокування, підписання і ратифікація угоди про асоціацію. Ключовою вимогою Європарламенту до української влади є необхідність пояснити до початку виборчої кампанії ситуацію з ув’язненими, яким винесений вирок по політично мотивованих справах.</p>
<p>Сьогоднішній день опозиції і поведінка більшості в цій залі – це була остання спроба напередодні голосування Європейським парламентом прийняття надзвичайно жорстокого рішення по відношенню до України виконати вимоги попередніх резолюцій Європарламенту та ПАРЄ по деполізації&nbsp;365, 364 статей Кримінального&nbsp; кодексу. Більшість щойно їх провалила. І провалює постійно 4 місяці. Таким чином, саме&nbsp; провладна більшість нищить усі євроінтеграційні процеси України і цілеспрямовано веде нашу державу до повної ізоляції, до тупику.</p>
<p>Фракція "БЮТ – "Батьківщина" не буде брати участі у цьому фарсі, і сьогодні вкотре робить&nbsp; демарш і покидає цей зал. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати! Я пропоную, щоб ми зараз зробили перерву, подумали, обдумали і далі продовжимо роботу&nbsp; про події, які відбувалися і відбуватимуться&nbsp; сьогодні, завтра і в наступні дні.</p>
<p>Оголошується перерва до 12 годин 30 хвилин.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні колеги, прошу займати свої місця, будемо продовжувати засідання.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Після 28 жовтня 2012 року, після виборів… Да, я думаю, що буде можливість. Так, я прошу вас, шановні колеги.</p>
<p>Оголошується до розгляду&nbsp; питання про включення до порядку денного&nbsp; проект Закону про внесення змін до Закону України "Про особливості приватизації підприємств Державної акціонерної компанії "Укррудпром" (щодо відповідальності покупця за невиконання зобов'язань умов приватизації).</p>
<p>Антоніна Болюра.&nbsp; Ні. Одну хвилиночку. Від комітету хто буде виступати? <i>(Шум у залі) </i></p>
<p>Я ставлю… одну хвилиночку. Я ставлю на голосування пропозицію до порядку денного проект Закону (реєстраційний номер 10266) про внесення змін до Закону України "Про особливості приватизації підприємств Державної акціонерної компанії "Укррудпром" (щодо відповідальності покупця за невиконання зобов'язань умов приватизації).</p>
<p>Будь ласка, визначайтесь шляхом голосування. Автора немає. Ну, що ж поговорити? Поговорити можна, коли б автор же ж доповів.</p>
<p>&nbsp;</p>
<p>12:30:53</p>
<p>За-40</p>
<p>Рішення не прийнято.</p>
<p>&nbsp;</p>
<p>ЛЯШКО О.В. З мотивів.</p>
<p>&nbsp;</p>
<p>ГОЛОВУЮЧИЙ. Нема мотивів. Зараз&nbsp; буде можливість поговорити.</p>
<p>Оголошується до розгляду проект Закону про внесення змін до Закону України "Про статус і соціальний захист громадян, які постраждали внаслідок Чорнобильської катастрофи" (щодо соціального захисту вдів (вдівців) та дітей померлих громадян, які постраждали внаслідок Чорнобильської катастрофи) на предмет включення до порідку денного. Автор – народний депутат України Володимир Яворівський, будь ласка. І від комітету, і Глазунов від комітету буде виступати.</p>
<p>&nbsp;</p>
<p>12:31:33</p>
<p>ЯВОРІВСЬКИЙ В.О.</p>
<p>Шановні виборці, шановні народні депутати, тут сидить осіб Іван Степанович Плющ, сидить Іван Степанович Плющ, який може пригадати, як двадцять з гаком років тому з цієї трибуни мені довелося обстоювати перші чорнобильські закони про соціальний захист людей, які потерпіли в результаті Чорнобильської катастрофи. Тоді ця тема неймовірно гострою, болючою, вона сприймалася буквально на нервах. Але тоді парламент, де теж були дуже різні політичні погляди, але він прийняв ці закони, гуманні закони. І якби мені тоді хтось, Іване Степановичу, і вам, якби хтось тоді сказав, що через 20 з гаком років нам доведеться бачити, як чорнобильці будуть виступати і протестувати за те, що в них урізають саме оті, закладені в ті закони, що їм урізають оці пільги, малесенькі, нещасні ці пільги і будуть виступати сьогодні фактично майже єдиним фронтом, опріч там Андрєєва, який там прислуговує, сьогодні підтанцьовує владі, і що будуть проводитися чорнобильські страйки, це справді так.</p>
<p>Цей законопроект я готував разом із чорнобильцями, із чорнобильцями справжніми, не дутими, не тими, які під когось лягають. Суть цього законопроекту&nbsp; дуже проста. З’ясувалося, що сьогодні… По-перше, що чорнобильці майже поголовно фактично вимирають, і в більшості випадків їхня смерть пов’язана із перебуванням у Чорнобилі. Через те оголилася велика проблема, коли залишаються іноді їхні діти, коли залишаються їхні дружини або помирає дружина, ще раз кажу, коли її смерть пов’язана із перебуванням в Чорнобилі, яка була під впливом радіації. Щоби цим людям дати можливість хоч підтримати їх трішки, щоб вони могли вижити. Йдеться, за точними підрахунками, всього-на-всього, я наголошую, всього-на-всього про тисячу осіб, які потребують оцієї допомоги.</p>
<p>Через це я вніс цей законопроект. Хоч чесно скажу, у мене…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, завершуйте.</p>
<p>&nbsp;</p>
<p>ЯВОРІВСЬКИЙ В.О.&nbsp; …в те, що ви підтримаєте. Хоча варто було би це зробити. Я переконаний, що це зробити потрібно.</p>
<p>&nbsp;</p>
<p>ГОЛОВУЮЧИЙ.&nbsp; Народний депутат Глазунов від комітету буде виступати. А потім обговорити треба.</p>
<p>&nbsp;</p>
<p>12:34:01</p>
<p>ГЛАЗУНОВ С.М.</p>
<p>Шановний Володимире Михайловичу,&nbsp; шановні народні депутати! Комітет на своєму засіданні уважно розглянув зазначений законопроект. На жаль, суб’єкти законодавчої ініціативи не надали фінансово-економічних обгрунтувань до законопроекту та пропозицій, змін до законодавчих актів України щодо скорочення витрат бюджету, тобто &nbsp;джерел додаткових надходжень до&nbsp; бюджету до досягнення збалансованості бюджету.</p>
<p>І, по-друге, хотів би зауважити, що в даному законопроекті пропонується вилучити положення діючого Закону про статус і соціальний захист громадян, які постраждали внаслідок Чорнобильської катастрофи, щодо поширення на неповнолітніх дітей і громадян, віднесених до категорії номер&nbsp; один пільг стосовно вступу поза конкурсом до державних вищих закладів освіти, професійно-технічних закладів освіти та на курси для професійного навчання з обов'язковим наданням&nbsp; гуртожитку на час навчання тим, хто не має житла, і виплатою підвищеною стипендією в порядку та розмірах, встановлених Кабінетом Міністрів України,&nbsp; незалежно від навчання на території України, що протирічить&nbsp; статті 22 Конституції України.</p>
<p>Хотів би сказати, що Головне науково-експертне управління Апарату Верховної Ради України вважає, що за результатом розгляду його доцільно направити на доопрацювання. Ми теж рахуємо, що доцільно доправити на доопрацювання і вважаємо, що&nbsp; його треба авторам доопрацювати, а&nbsp; потім вносити в зал. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, запишіться, будь ласка, на обговорення цього питання.&nbsp; Так, прізвище народних депутатів виведіть на&nbsp; інформаційне табло. Будь ласка, Ляшко.</p>
<p>&nbsp;</p>
<p>12:35:53</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>От, шановні громадяни України, які мають статус&nbsp; чорнобильців, які постраждали, це мільйони українських громадян. Зверніть увагу, який важливий законопроект обговорюється, про те, як&nbsp; захистити ваші права. І немає в залі жодного бажаючого виступити для&nbsp; того, щоб обговорити проблему сьогоднішнього життя чорнобильців. Мільйони українських громадян своє життя у 1986 році, здоров'я клали, щоб ми з вами от тут сьогодні сиділи в Раді. І ніхто з вас не натиснув кнопку, щоб взяти слово і сказати, що я&nbsp; буду голосувати за закон, який&nbsp; підвищує рівень соціального забезпечення громадян, постраждалих від Чорнобильської катастрофи. От, люди добрі, яку ми сьогодні маємо більшість у Верховній Раді. Вони зовсім не думають про ваші інтереси. Вони не знають, як ви живете, що вам болить. Вони не знають, що у вас не вистачає ні на ліки, ні на кусок хліба. Бо якби вони знали, якби вони переймалися вашими проблемами, то вони б тут стояли і агітували за цей закон. А крім Ляшка нікого немає. От вам і влада. Розказують перед виборами і те вам дадуть, і те дадуть. Спочатку заберуть, у цьому році запозичують 100 мільярдів гривень, запозичують, щоб перед виборами уряд Азарова виплатив пенсії, виплатив зарплати, дав по тисячі гривень. А завтра треба буде ці 100 мільярдів дітям&nbsp; і онукам нашим повертати. От яку політику веде влада. Вони зараз не підтримують Закон про підвищення виплат чорнобильцям, мотивуючи тим, що в бюджеті нема грошей. На начальників гроші є. Азаров 20 тисяч пенсії в місяць получає. 45 тисяч зарплату місяць получає, йому за те, що нічого не робить, тільки країну розвалює. І там половина таких у Раді. і в Кабінеті Міністрів. Їм у бюджеті гроші є. А людям, які життя поклали, здоров'я віддали – на них грошей немає.</p>
<p>Ганьба вам від українського народу, від чорнобильців!</p>
<p>&nbsp;</p>
<p>ГОЛОВУЮЧИЙ. Так, Олійник, фракція БЮТ, одна хвилина.</p>
<p>&nbsp;</p>
<p>12:38:33</p>
<p>ОЛІЙНИК В.С.</p>
<p>Шановний головуючий, шановні чорнобильці, 26 років минуло з часу&nbsp; найбільшої техногенної катастрофи в історії людства – аварії на Чорнобильській станції. На жаль, за 26 років наслідки Чорнобильської катастрофи, особливо в соціальній, медичній площині не меншими, а навпаки зростають.</p>
<p>Я хотів би назвати лише одну цифру. Сьогодні в Україні нараховується 112 тисяч інвалідів, які отримали статус інвалідності внаслідок дії Чорнобильської катастрофи. На жаль, Законом України "Про Державний бюджет на 2012 рік" рішенням Конституційного Суду&nbsp; фактично знищена система соціального захисту чорнобильців. Ця система, яка була прийнята в 1991 році і закладена в базовому Законі про статус і соціальний захист громадян, які постраждали внаслідок Чорнобильської катастрофи.</p>
<p>На сьогоднішній день бюджет дає змогу владі фактично не виплачувати тих сум, які передбачені&nbsp; законом чорнобильцями, чорнобильцям. Тобто фактично закон не діє.</p>
<p>Завтра Верховна Рада буде розглядати ще один закон про гарантії держави щодо виконання судових рішень. Цей закон до кінця знищить систему соціального захисту чорнобильців. Цим законопроектом, який зараз пропонується до розгляду, пропонується лише одне: дати можливість…</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Петро Цибенко.</p>
<p>&nbsp;</p>
<p>12:39:50</p>
<p>ЦИБЕНКО П.С.</p>
<p>Дякую. Фракція комуністів, Петро Цибенко, голова Ради ветеранів України. Шановні радіослухачі! Шановні громадяни України! Перед цим виступав один із представників фракції, жодного представника якої немає в цьому залі. Апелював до більшості. Але його рідненька фракція побудувала чергову барикаду, мабуть, в буфеті. Жодної людини немає. І вона сьогодні киває на когось.</p>
<p>Я хочу сказати позицію фракції Компартії України з цього приводу. Фракція Компартії України буде підтримувати цей проект закону, зважаючи на те, що ми послідовні в своїх діях щодо соціального захисту найбільш незахищених верств населення. Оскільки розуміємо, що мова йде про ті речі, які не підтримувати не можна.</p>
<p>Я розумію, що є питання щодо можливості цього документу. Але спільними зусиллями ми можемо знайти варіанти його вирішення, пошуку коштів для його вирішення. Фракція Компартії України….</p>
<p>&nbsp;</p>
<p>ГОЛОВУЮЧИЙ. Анатолій Семинога, будь ласка.</p>
<p>&nbsp;</p>
<p>12:41:03</p>
<p>СЕМИНОГА А.І.</p>
<p>Дякую. Шановні колеги! Ми дійсно заборгували чорнобильцям, тим людям, які спасли і нашу державу, і всю Європу від страшної техногенної катастрофи. Але в той же час ми повинні давати собі звіт в тому, що ми повинні приймати якісні закони. Бо приймаючи неякісні закони, ми тим самим породжуємо проблеми, які є сьогодні, в тому числі і в чорнобильцях.</p>
<p>Комітет прийняв, на мій погляд, абсолютно правильне і зважене рішення. Даний законопроект потребує доопрацювання. Тому що він не відповідає вимогам і нині діючого законодавства. Він сьогодні не стикується зі статусом людей, які є ветеранами Великої Вітчизняної війни. До нього дуже багато конкретних, реальних зауважень.</p>
<p>Тому рішення направити його на доопрацювання, на мій погляд, є сьогодні виваженим і правильним. Я прошу підтримати саме це рішення. Дякую.</p>
<p>&nbsp;</p>
<p>ГОЛОВУЮЧИЙ. Григорій Смітюх, будь ласка.</p>
<p>&nbsp;</p>
<p>12:42:02</p>
<p>СМІТЮХ Г.Є.</p>
<p>Дякую, Володимир Михайлович! Я спеціально назву фамилию пана Ляшка, щоб він мав можливість дати репліку, якщо йому можливість Голова Верховної Ради предоставит, тому що він говорить зовсім незрозумілі для мене речі. Чому я говорю так. візьміть місяць, трошки більше місяця, назад – ми прийняли зміни до Державного бюджету. Згідно цих змін на соціально-економічний розвиток, соціально-економічну підтримку, нашого населення було виділено більше 33 мільярдів гривень, в тому числі, по цим категоріям населення,&nbsp; які ви говорите.</p>
<p>Наведу приклад в тому плані, що тільки пенсія щодо ліквідаторів наслідків Чорнобильської станції в результаті аварії з 1800 гривень збільшилася в цьому році, збільшується, до&nbsp; 3 тисяч 511 гривень. Ну, треба ж говорити правду, і треба говорити людям не просто лозунги,&nbsp; а говорити конкретні речі.</p>
<p>Це вперше уряд Азарова по ініціативі Президента внесли зміни, і Верховна Рада, наша фракція в тому числі, підтримали ці зміни до бюджету, внесли суттєві зміни. Якщо подивитися ці зміни, вони чітко і ясно опубліковані, то ви побачите, що ці зміни…</p>
<p>&nbsp;</p>
<p>ГОЛОВУЮЧИЙ. Завершуйте, 5 секунд.</p>
<p>&nbsp;</p>
<p>&nbsp;СМІТЮХ Г.Є. … це дуже великої категорії населення, і в тому числі і Чорнобильської катастрофи. Не спекулюйте цим!</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, завершили розгляд питання. Справді, ситуація така, що чорнобильці потребують збільшення фінансування з державного бюджету. Для того, щоб виконати всі чорнобильські закони треба 75 мільярдів гривень. Лише десята частина покривається відповідними видатками. Я нагадаю для всіх нас. А ми всі тут уболівальники за народ, особливо за чорнобильців, особливо перед виборами, що в 2008 році 228 народних депутатів проголосували про зупинку або відтермінування, або взагалі повністю відміни законів, цілої низки, ціною 105 мільярдів гривень. Тому якщо потрібно, я ще попрошу, щоб ще раз опублікували прізвища народних депутатів. щоб не кивали ми пальцями один на одного.&nbsp;Проблема існує. Давайте будемо займатися її розв'язанням, а не голим популізмом абсолютно. Ми не можемо прийняти рішення про направлення законопроекту на доопрацювання, не включивши його в порядок денний.</p>
<p>Тому ставиться на голосування пропозиція про включення до порядку денного проекту закону, реєстраційний номер 10275. Будь ласка, приймайте рішення.</p>
<p>&nbsp;</p>
<p>12:44:50</p>
<p>За-40</p>
<p>Рішення не прийнято.</p>
<p>По фракціях? Будь ласка. Партія регіонів, "БЮТ - "Батьківщина" – 0, "Наша Україна - Народна самооборона" – 7, комуністів – 25, Народна Партія і "Реформи заради майбутнього" – по одному, позафракційні – 6.</p>
<p>Оголошується до розгляду проект Закону про внесення змін до Закону України "Про вищу освіту" (щодо збільшення кількості бюджетних місць у державних вищих навчальних закладах). Андрій Павловський, будь ласка. Немає?</p>
<p>Ставлю на голосування пропозицію про включення до порядку денного проекту закону, реєстраційний номер 10154. Автор доповість, обговоримо.</p>
<p>&nbsp;</p>
<p>12:45:44</p>
<p>За-35</p>
<p>Рішення не прийнято.</p>
<p>Проект Закону про внесення змін до Закону України "Про освіту" (щодо державних гарантій педагогічним та науково-педагогічним працівникам) (10173) Дубовий, будь ласка. Немає Дубового. Ставлю на голосування пропозицію… А від комітету, будь ласка, Луцький. Оробець, будь ласка, від комітету.</p>
<p>Давайте так розберемося, шановні колеги, давайте так, якщо є доповідач – доповідає, від комітету є доручення – доповідає. Ну, раз ви вийшли – доповідайте. Але ж я не бачу, щоб комітет вас уповноважив на доповідь.&nbsp; Будь ласка, Леся Оробець. Будь ласка, будь ласка.</p>
<p>&nbsp;</p>
<p>12:46:35</p>
<p>ОРОБЕЦЬ Л.Ю.</p>
<p>Доброго здоров'я, шановні колеги. Ви знаєте, як оце говорити про соціальні гарантії вчителям, так оце дня не вистачає, доповідачів немає, немає часу і так далі. Тим не менше&nbsp; я сьогодні доповім цей законопроект. Почну з того, що йдеться про&nbsp; соціальні&nbsp; гарантії педпрацівникам. Цей&nbsp; законопроект внесений колегою від опозиції, але правди ради кожна політична сила, яка зараз присутня у парламенті без винятку обіцяла те ж саме вчителям, а саме: перше – підняти соціальний статус, друге – підняти&nbsp;&nbsp;&nbsp;&nbsp; привабливість вчительського фаху.</p>
<p>Про що йдеться? Об'єктом цього закону&nbsp; передбачено низку змін, принципових змін до&nbsp; Закону&nbsp;&nbsp; "Про освіту".</p>
<p>Перше.&nbsp; Призначення педагогічним та науково-педагогічним працівникам пенсії у розмірі&nbsp;&nbsp; 80 відсотків від суми заробітної плати, на які нараховуються страхові внески на загальнообов'язкове державне страхування.</p>
<p>Друге. Збільшити даним&nbsp;&nbsp;&nbsp;&nbsp; категоріям&nbsp; надбавку за вислугу років щомісячно у відсотках до зарплати: понад 3 роки – до 20 відсотків, понад 10 років – до 30 років, понад 20 років – до 50 відсотків, а також виплату&nbsp; допомоги на оздоровлення у розмірі місячного&nbsp; податкового окладу, але не менше, як трьох прожиткових мінімумів, для працездатних осіб&nbsp; при наданні щорічної відпустки.</p>
<p>І третє. Усунення залежності&nbsp;&nbsp; права педагогічних працівників, які працюють у сільській місцевості і селищах міського типу, а також пенсіонерів, які раніше&nbsp; працювали педагогічними працівниками у цих населених пунктах і проживають у них, право на&nbsp;&nbsp;&nbsp;&nbsp; безоплатне користування&nbsp; житлом з опаленням і освітленням від величини доходу, яке дає право на додаткову соціальну пільгу.</p>
<p>Колеги, більшість&nbsp; зауважень, які є у науково-експертного управління, зводяться до двох категорій зауважень: перше – грошей нема, друге – є технічні моменти.</p>
<p>Щодо першого хочу нагадати, що стаття 61 Закону "Про освіту"&nbsp; вимагає фінансування освітніх потреб у розмірі&nbsp; 10 відсотків від&nbsp; ВВП, при цьому&nbsp; ми регулярно виділяємо вдвічі менше,&nbsp; а після розкрадання доходить як мінімум, у чотири рази&nbsp; менше, ніж потребують вчителі.</p>
<p>Друге.&nbsp; Щодо технічних норм. Думаю, що&nbsp; Комітет з питань освіти&nbsp; і науки абсолютно…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ОРОБЕЦЬ Л. Ю. … підготувати і виправити всі технічні умови.</p>
<p>Тому, колеги,&nbsp; пропоную підтримати так, як обіцяли виборцям перед виборами. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, будь ласка, якщо потрібно обговорювати, запишіться. Прізвища. Михайло Чечетов, фракція Партії регіонів. Потім Кармазін.</p>
<p>&nbsp;</p>
<p>12:49:08</p>
<p>ЧЕЧЕТОВ М.В.</p>
<p>Уважаемый Владимир Михайлович, уважаемые коллеги! Давайте мы изначально разберемся с точки зрения процедуры. Вот когда закон включен в повестку дня и автор по объективным причинам или субъективным отсутствует, этот законопроект уже является, как говорится, собственностью парламента и мы должны его рассматривать. Но когда есть инициативный законопроект от автора, который еще не включен в повестку дня, и автор демонстративно не является в парламент, то, я думаю, это унижение для депутатов рассматривать законопроект, автора которого нет, автора, который взял и вытер ноги об людей, которые сидят в парламенте. Мы сидим, работаем, автор ушел, вытер об нас ноги, где-то в буфете или пиво пьет, а мы должны рассматривать проект.</p>
<p>Я предлагаю те законопроекты, где авторов нет, которые стоят на включение, не рассматривать без авторов. Ну, сколько мы будем себя унижать? Плюнули нам в лицо, мы вытерлись. Они пошли пиво пить или Бог знает, куда пошли, а мы еще должны рассматривать? Спасибо.</p>
<p>&nbsp;</p>
<p>ГОЛОВУЮЧИЙ. Юрій Кармазін, будь ласка, фракція "Наша Україна – Народна самооборона".</p>
<p>&nbsp;</p>
<p>12:50:35</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни, українська опозиція.</p>
<p>Шановні народні депутати! Я хотів би вам нагадати, що законопроекти внесли: народний депутат Павловський, народний депутат Дубовий, і попередній законопроект, про який зараз ви говорили, пане Михайло, він внесений був Павловським. Це син нашого покійного колеги, дуже хороший наш колега, старанно працює. Принаймні він чітко вичитав в передвиборчій програмі "Україна для людей", де Президент України, тоді ще кандидат в Президенти, гарантував збільшення кількості бюджетних місць у державних вищих навчальних закладах до 75 відсотків. Що зробив Павловський, просто зробив нормою закону те, що гарантував ваш кандидат в Президенти. Що поганого? Чому ви не підтримали, свого Президента не підтримуєте? Ви обтираєте ноги об свого Президента, щоб ви знали.</p>
<p>Тепер ваш Президент гарантував іншу річ. Він гарантував, що заробітні плати у вчителів, у лікарів будуть прирівняні до державної служби. Було таке? записаний такий пункт чи ні?</p>
<p>Покажу зараз програму, вона у мене весь час з собою, програма Президента Януковича весь час з собою – постійного ношення. Як Конституція, так і програма Президента зараз, тепер.</p>
<p>Так от. Що ж тут поганого написано? Призначення і виплата пенсій в розмірі 80 відсотків із суми заробітної плати – рівно стільки, скільки державним службовцям. Ось що пропонують.</p>
<p>До речі, зараз виступала наша молода колега Леся Оробець. Вона&nbsp; говорила про думку комітету. Одноголосно комітет&nbsp; підтримав рішення про те, що треба підтримати цей законопроект в першому читанні. Хоча я бачу, що його можна було прийняти в цілому. Саме про це я вас і прошу прийняти. І зупинити витік&nbsp; мозгів, виїзд мозгів педагогічних кадрів…</p>
<p>&nbsp;</p>
<p>ГОЛОВУЮЧИЙ.&nbsp; Одна хвилина. Задирко, Ляшко і Цибенко.</p>
<p>&nbsp;</p>
<p>12:53:00</p>
<p>ЗАДИРКО Г.О.</p>
<p>Дякую,&nbsp; Володимире Михайловичу. Депутатська група "Реформи заради майбутнього".</p>
<p>Наша депутатська група буде підтримувати&nbsp;&nbsp; цей законопроект. І чому? Тому що насправді це&nbsp; виборчі зобов`язання дуже багатьох людей, які сидять в цьому залі. Обіцяли педагогічним працівникам прирівняти їх до держслужбовців. І ми розуміємо, що це можна зробити тим, що дати їм пенсію&nbsp; 80 відсотків від посадового окладу. Тому насправді це виборче зобов`язання у тому числі і Президента.</p>
<p>Я хотів би сказати, що&nbsp;&nbsp; насправді цей законопроект вирішує дуже і дуже важливе питання. Якщо сьогодні піти в&nbsp; середню школу, то ви там побачите, що там люди працюють практично пенсійного віку. Тому що в школі дуже низькі заробітні плати.</p>
<p>Законопроектом передбачено збільшення&nbsp; заробітної плати, якщо люди… там відбувається заохочення. Якщо люди працюють в школі, 3 роки відпрацювали –&nbsp; 20&nbsp; відсотків, 10 років відпрацювали – 30 відсотків, 20 років відпрацювали – 50 відсотків до посадового окладу. Тобто таким чином ми&nbsp; просто спасаємо сьогодні школу. Ці…</p>
<p>&nbsp;</p>
<p>ГОЛОВУЮЧИЙ. Дякую. Олег Ляшко, потім Петро Цибенко.</p>
<p>&nbsp;</p>
<p>12:54:17</p>
<p>ЛЯШКО О.В.</p>
<p>Дякую. Олег Ляшко, "Радикальна партія". Колега Чечетов зараз плачеться, щоб нього витерли ноги і&nbsp; плюнули в обличчя, а ви витерли ноги, влада, Партія регіонів, ви витерли ноги об увесь український народ. Ви довели країну до ручки, ви людей пустили з протягнутою рукою. Я ось зараз їду на зустрічі з вчителями однієї із шкіл Чернігівщини. Я купив із собою фарбу, книжки, зошити, ручки, бо у них нема ніде нічого, от до чого ви довели освіту. І тому учителям, педагогічним працівникам, працівникам взагалі системи освіти мають бути державні гарантії, так само як державним службовцям. Директор школи має отримувати пенсію як голова районної адміністрації, начальнику… прибиральниця в школі повинна отримувати пенсію як депутат Чечетов, от тоді в нас буде рівень освіти, от тоді в нас буде повага, от тоді в нас будуть високоосвічені люди. А коли, вибачте, вчителів опустили нижче плінтуса і жлобитесь, нічого їм е даєте, а потім хочете освіту мати.</p>
<p>&nbsp;</p>
<p>ГОЛОВУЮЧИЙ. Петро Цибенко.</p>
<p>&nbsp;</p>
<p>12:55:28</p>
<p>ЦИБЕНКО П.С.</p>
<p>Дякую. Фракція комуністів, Петро Цибенко. Я взяв слово від фракції для того, щоб захистити своїх колег освітян. Я 20 років пропрацював в школі і, мабуть, дещо знаю про школу і вчительський, вчительську працю. Найперше, я хочу не погодитись з тезою представника Партії регіонів, шановного пана Чечетова. Мова іде про те. що багато честі буде, якщо ми будемо голосувати законопроект по автору. Ми голосуємо або не голосуємо за мільйони людей, які працюють у цій сфері за жалюгідні копійки. На превеликий жаль, ми любимо вчителів тричі на протязі року: в День знань, в День працівника освіти і перед виборами.&nbsp; То я хочу, щоб ми все-таки були послідовними в цій роботі.</p>
<p>Я хочу сказати, що в цьому законопроекті немає нічого нового. Наша колега Катерина Семенівна Самойлик пропонувала на цю тему кілька законопроектів, на жаль, вони не були прийняті. Отже, фракція буде послідовно, будучи послідовною…</p>
<p>&nbsp;</p>
<p>ГОЛОВУЮЧИЙ.&nbsp; Петро Степановичу, ще додам, що четвертий день люблять –&nbsp; 8 Березня. Бо як правило, школа – це жіноче обличчя, теж всі люблять.</p>
<p>Репліка, Михайло Чечетов. Прізвище звучало.</p>
<p>&nbsp;</p>
<p>12:56:57</p>
<p>ЧЕЧЕТОВ М.В.</p>
<p>Уважаемые коллеги, я беру декларацию головы Радикальной партии. Там одна зарплата депутата. Но когда мы посчитали, сколько стоит реклама его партии по Украине, когда посчитали стоимость двух "рендж роверов", где он ездит с десятью охранниками, это вырастает в несколько десятков миллионов. Вопрос возникает: откуда деньги?<i> (Шум у </i><i>залі)</i> Откуда гроші, да. Где деньги взяли. И второй вопрос. Ответьте. <i>(Шум у </i><i>залі)</i><i></i></p>
<p><i>&nbsp;</i></p>
<p>ГОЛОВУЮЧИЙ.&nbsp; Я прошу вас, я прошу! Прізвище не називали. Олегу Валерійовичу, я прошу вас! Олегу Валерійовичу, не зловживайте, я прошу вас. Підійдіть і скажіть.</p>
<p>Шановні народні депутати, ставлю&nbsp; на голосування пропозицію про включення до порядку денного проекту Закону про внесення змін до Закону України "Про освіту" (щодо державних гарантій педагогічним та науково-педагогічним працівникам) (10173), прошу голосувати.</p>
<p>&nbsp;</p>
<p>12:58:19</p>
<p>За-98</p>
<p>Рішення не прийнято.</p>
<p>По фракціях, будь ласка. Партія регіонів – 0, "БЮТ – "Батьківщина" – 1, "Наша Україна – Народна самооборона" – 25, комуністів – 25, Народна Партія – 20, "Реформи заради майбутнього" – 19, позафракційні – 8.</p>
<p>Шановні народні депутати, прошу розглянути пропозицію про включення до порядку денного проекту Закону про внесення змін до деяких законодавчих актів України щодо виплати грошового забезпечення особам, які надають соціальні послуги із догляду дітям-інвалідам та інвалідам першої групи. Реєстраційний номер 10240. Валерій Сушкевич, мікрофон. Є Валерій?</p>
<p>Від комітету Петро Цибенко, будь ласка.</p>
<p>&nbsp;</p>
<p>12:59:06</p>
<p>ЦИБЕНКО П.С.</p>
<p>Дякую. Фракція комуністів, Петро Цибенко. Шановні колеги, я думаю,&nbsp; що ця тема&nbsp; розмови, яка закладена в проект цього проекту закону, вона абсолютно аполітична і немає ніякого відношення&nbsp; до тих пристрастей, які можуть розгорітися або які&nbsp; певною мірою розгорілися в залі. Мова йде про дітей-інвалідів&nbsp; і запитань, які пов'язані з наданням їм необхідної допомоги.</p>
<p>Хочу сказати, що де-факто мова йде&nbsp;&nbsp;&nbsp; про дві речі абсолютно конкретні. По-перше, надання статусу зайнятим матерям, які виховують дітей-інвалідів підгрупи "а", тобто дітей, де матерям&nbsp; дітей, які є інвалідами&nbsp; з дуже важкими формами захворювання. І друга абсолютно конкретна проблема&nbsp; -&nbsp; збільшити розмір одержуваної ними матеріальної допомоги від держави.</p>
<p>Шановні колеги, у даному випадку йде мова про внесення змін до чинного законодавства&nbsp; в частині надання допомоги родинам, де є діти-інваліди. Ми давно і постійно, прямо кажучи, говоримо з вами про одну проблему. Коли мова йде про інвалідів, то ми говоримо, що&nbsp; інваліди не повинні або їх батьки ходити по великим і малим кабінетам, випрошуючи щось чи то пільгу, чи якусь копійчину. Має працювати інший&nbsp; принцип. У нашій державі, яку ми&nbsp; всі хочемо бачити цивілізованою, за такими дітьми, за такими родинами, не вони мають ходити за грішми, а гроші або соціальні послуги, ліки, допомога мають ходити за ними.</p>
<p>Отже, я прошу підтримати включення&nbsp; до порядку денного цього&nbsp;&nbsp;&nbsp; законопроекту&nbsp; надзвичайно важливого. Дякую.</p>
<p>&nbsp;</p>
<p>ГОЛОВУЮЧИЙ. Якщо потреба&nbsp; є обговорити, запишіться, будь ласка. Прізвища народних депутатів покажіть.</p>
<p>Володимир Яворівський, фракція "БЮТ – "Батьківщина".</p>
<p>&nbsp;</p>
<p>13:01:28</p>
<p>ЯВОРІВСЬКИЙ В.О.</p>
<p>Блок Юлії Тимошенко, місто Кіровоград.</p>
<p>Я не можу не передати слово Олегу Ляшку.</p>
<p>&nbsp;</p>
<p>ГОЛОВУЮЧИЙ. Олег Ляшко.</p>
<p>&nbsp;</p>
<p>13:01:42</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, ну, ви чуєте як, коли ми говоримо про серйозні питання: про рівень соціального забезпечення українських громадян, про злочинну владу як кивають на інших і розказують, сам дурак.</p>
<p>От виходить колега Чечетов, розказує, що в мене як в лідера Радикальної партії там дві машини, 10 охоронців. Да я щодня їжджу по областях і всі люди знають, що я один ходжу серед людей. Бо мені немає потреби ховатися від людей, бо їх на відміну від вас не дурю і не обкрадаю. Це ви, коли чорнобильці, афганці штурмували Верховну Раду, ви як щурі по підземних переходах тікали, щоб вас не зажали в кутку і не повідбивали ребра і все, що у вас там є. А я був разом з цими людьми на площі один&nbsp; і всі вони підходили мені тиснули руку і дякували, що є такий народний депутат.</p>
<p>Давайте проведемо експеримент, пане Чечетов, пішли разом в народ – ви і я. І ми побачимо, пройдемося по Хрещатику, що залишиться після вас, коли ви пройдете по Хрещатику,&nbsp; від мене. І ви побачите, що я йтиму з отакими букетами роз, а ви будете обідраний, голий і без трусів бігти. Бо вас роздягнуть і носаками поб'ють. Отак люди вас не люблять. Того ви ховаєтесь за охороною і ви думаєте, що&nbsp; всі так.</p>
<p>Я опозиційний діяч, я знаю, що мене Господь Бог охороняє і люди мене охороняють і мені немає потреба тратити гроші на охорону. Я трачу свої гроші на лікування людей, на підтримку храмів, на соціально-економічний розвиток територій. От куди я трачу гроші. А ви їх тратите, ви жерете ікру чорну, красну ложками, лопатами. А Азаров каже: хай люди йдуть лопатою собі на життя заробляють. Так я приніс лопату Азарову, кажу: "Покажи, як можна лопатою на життя заробити, коли єгипетська картопля продається. А наші селяни продати не можуть". От чому Чечетов і ви, регіонали боїтеся іти до людей, бо вас люди ненавидять, бо край вам буде, як казав Шевченко.</p>
<p>&nbsp;</p>
<p>ГОЛОВУЮЧИЙ. Юрій Кармазін, фракція "Наша Україна - Народна самооборона.</p>
<p>&nbsp;</p>
<p>13:04:02</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни, українська опозиція.</p>
<p>Шановні народні депутати! Шановний український народе! Підтверджую, хоч іноді він буває неправий, але Ляшко охорони не має. Підтверджую.</p>
<p>Тепер що стосується законопроекту. Шановні народні депутати! Дуже прикро, що у нас законопроекти в день опозиції не голосуються. От я спеціально зараз буду вам нагадувати всі обіцянки вашого Президента, якого зараз, який вже зараз Партію регіонів, очевидно, не влаштовує, я так розумію. Як думають і ряд депутатів із регіонів, чому вони і не виконують його обіцянки. В тому числі підвищення соціальних стандартів.</p>
<p>До одних із цих підвищення соціальних стандартів є абсолютно справедливий Закону 10240, який зараз доповідався. По якому Петро Цибенко, наш колега сказав, що він однозначно має бути включений в порядок денний. Тому що питання абсолютно правильно поставлене колегою Сушкевичем, який вніс цей законопроект. Він запропонував: одному з батьків, усиновителю, піклувальнику – надбавка за догляд за дитиною виплачується незалежно від факту роботи, навчання чи служби.</p>
<p>Що ми цим виграємо? Ми виграємо для держави те, що їй не треба в інтернат цю дитину здавати.</p>
<p>Інше. Закон про соціальні послуги, також Сушкевич запропонував хорошу пропозицію. Це нова стаття 7 прим. "Грошове забезпечення особам, які надають соціальні послуги окремим категоріям громадян". Є витратна частина? Є. Але вона мізерна і не йде в порівняння з тим, як ви не обіцяючи зниження, обіцяючи зниження витрат на утримання органів влади, фактично їх підвищили на 15 мільярдів.</p>
<p>І на кінець, Володимире Михайловичу, до вас питання. Законопроект 6442 про порядок відшкодування шкоди, завданої громадянину незаконними діями...</p>
<p>&nbsp;</p>
<p>ГОЛОВУЮЧИЙ. Який законопроект? Да, іде через те, що менше треба нам, шановні колеги, практичніше працювати, а менше виголошувати політичних гасел. Да!</p>
<p>&nbsp;</p>
<p>КАРМАЗІН Ю.А.&nbsp;(<i>Не чути</i>)</p>
<p>&nbsp;</p>
<p>ГОЛОВУЮЧИЙ. Я ще раз хочу вам сказати, Юрій Анатолійович, в середу порядок денний, тобто розклад засідань формується за пропозиціями опозиційної фракції. Оце їхня пропозиція і я не порушую ті політичні домовленості, які були. Все!</p>
<p>&nbsp;</p>
<p>КАРМАЗІН Ю.А.&nbsp;(<i>Не чути</i>)</p>
<p>&nbsp;</p>
<p>ГОЛОВУЮЧИЙ. Дякую! Дякую! Геннадій Задирко? Да? Будь ласка.</p>
<p>&nbsp;</p>
<p>13:06:59</p>
<p>ЗАДИРКО Г.О.</p>
<p>Дякую, Володимире Михайловичу! Депутатська група "Реформи заради майбутнього", Геннадій Задирко, Миколаївщина. Ну, хотілось би подякувати нашому колезі Сушкевичу за законопроект, бо законопроект дуже добрий і потрібний насправді.</p>
<p>І наша депутатська група буде голосувати за включення його в порядок денний. Чому? Тому що дійсно цей законопроект вирішує дуже і дуже багато проблем і питань. От, уявіть собі – сім'я, дитина інвалід. І зрозуміло, що в сім'ї не тільки фінансовий тягар, а моральний, психологічний тягар. І звичайно, з цією дитиною по лікарнях, по консультаціях. І зайвих коштів просто немає. І цей законопроект вирішує дуже важливе питання, тому що дитина-інвалід І групи, він потребує постійного з боку опікунів чи з боку батьків постійної уваги. І це дуже і дуже непроста робота. А це реально робота! І цим законопроектом передбачається…</p>
<p>&nbsp;</p>
<p>ГОЛОВУЮЧИЙ. Так, шановні народні депутати, ставлю на голосування пропозицію про включення до порядку денного проекту Закону про внесення до деяких законодавчих актів України щодо виплати грошового забезпечення особам, які надають соціальні послуги з догляду дітям-інвалідам та інвалідам І групи (реєстраційний номер 10240).</p>
<p>&nbsp;</p>
<p>13:08:44</p>
<p>За-78</p>
<p>Рішення не прийнято.</p>
<p>По фракціях? Будь ласка. Партія регіонів – 2, "БЮТ –"Батьківщина" – 0, "Наша Україна – Народна самооборона" – 21, комуністів – 24, Народна Партія – 5, "Реформи заради майбутнього" – 19, позафракційні – 7.</p>
<p>Шановні колеги, пропоную розглянути питання про включення до порядку денного проекту Закону про внесення змін до деяких законів України щодо адміністративних посад в судах. Шустік є? Немає.</p>
<p>Ставлю на голосування пропозицію про включення до порядку денного проекту Закону про внесення змін до деяких законів України щодо адміністративних посад в судах.</p>
<p>&nbsp;</p>
<p>13:09:36</p>
<p>За-17</p>
<p>Рішення не прийнято.</p>
<p>Шановні народні депутати, тепер проект Закону про внесення змін до Закону України "Про судоустрій і статус суддів" щодо удосконалення окремих положень діяльності Верховного Суду України (реєстраційні номери 10076, 10076-1). Сергій Ківалов є? Немає. Шустік є? Це автори законопроекту. Немає.</p>
<p>Ставлю на голосування… А, є Дмитро Притика. Будь ласка. Який є одним з авторів цього законопроекту. Будь ласка, Дмитро Микитович.</p>
<p>&nbsp;</p>
<p>13:10:16</p>
<p>ПРИТИКА Д.М.</p>
<p>Шановні колеги, основним завданням законопроекту, яким вносяться зміни до Закону України "Про судоустрій і статус суддів" щодо удосконалення окремих положень діяльності Верховного Суду України, є забезпечення передбаченого Конституцією України та законами України принципу незалежності суду шляхом чіткого законодавчого врегулювання окремих питань щодо матеріального забезпечення суддів, а також ефективної роботи Верховного Суду України з метою оперативного виконання ним завдань, визначених чинним законодавством.</p>
<p>Авторами законопроекту пропонується розширити повноваження Верховного Суду та передбачити право Верховного Суду надавати судам рекомендаційні роз'яснення на основі узагальнення судової практики та аналізу судової статистики.</p>
<p>Також пропонується змінити назву керівних посад в Верховному Суді, які очолюють судові палати. Актуальність законопроекту&nbsp; обумовлено необхідність вдосконалення&nbsp; окремих положень роботи Верховного Суду України&nbsp; з метою&nbsp; підвищення ефективності його діяльності, як найвищого&nbsp; судового органу. Законопроект розроблено з врахуванням рекомендацій&nbsp; міжнародних установ, у тому числі&nbsp; рекомендацій Європейської комісії за демократію через право.</p>
<p>Комітет з питань правосуддя&nbsp;&nbsp; просить Верховну Раду включити цей законопроект до&nbsp; порядку дня і розглянути по суті.</p>
<p>&nbsp;</p>
<p>ГОЛОВУЮЧИЙ. Все у вас, Дмитро Микитович.</p>
<p>Шановні колеги, ставиться на голосування&nbsp; пропозиція…&nbsp;</p>
<p>Запишіться, будь ласка. Ярослав Сухий, фракція Партії регіонів.&nbsp;</p>
<p>&nbsp;</p>
<p>13:12:17</p>
<p>СУХИЙ Я.М.</p>
<p>Шановні колеги, цей законопроект повертає авторитет&nbsp; Верховного Суду України, який останнім часом&nbsp; дещо похитнувся. В силу різних перетрубацій і реорганізацій,&nbsp; які мали справу у судовій системі,&nbsp; ми просто зобов'язані підняти авторитет і підвищити&nbsp; ефективність&nbsp; роботи Верховного Суду України&nbsp; з метою оперативного виконання ним&nbsp; завдань,&nbsp; визначених чинним законодавством. Я пропоную включити питання до порядку денного.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Володимир Карпук. Передаєте Кармазіну?&nbsp; Юрій Кармазін, будь ласка.</p>
<p>&nbsp;</p>
<p>13:12:58</p>
<p>КАРМАЗІН Ю.А.</p>
<p>Я ж вам&nbsp; казав, Володимире Михайловичу, мінуточну.&nbsp; Юрій Кармазін, Партія захисників Вітчизни,&nbsp; українська опозиція.</p>
<p>Ми з Володимиром Карпуком&nbsp; тут маємо спільну точку зору з приводу&nbsp; того, що повертати авторитет треба сьогодні. А питання, а хто ж цей авторитет&nbsp; упустив? Був найвищий&nbsp; авторитет&nbsp; у Верховного Суду, за Конституцією це&nbsp; найвищий орган судової влади, а той&nbsp; Закон "Про судоустрій і статус суддів,&nbsp; який ви прийняли,&nbsp; його повністю обрізав. Тепер ви&nbsp; частинками, частинками, коли&nbsp; критикує вже&nbsp; міжнародне співтовариство, щось збираєтесь повернути.</p>
<p>Я не проти тих позиція, які висловив колега Притика, ні, але вони надзвичайно кастровані&nbsp; ще, як для повноцінного&nbsp; Верховного Суду України, яким він&nbsp; передбачений Конституцією. Тому ці позиції доповнюються тим законопроектом 10076Прим., який внесла колега Олена Шустік. Що такого вона запропонувала, що Верховний Суд, виявляється, має право вести і аналізувати судову статистику, вивчати і узагальнювати судову практику, знайомитись в судах з практикою застосування законодавства, надавати їм методичну допомогу. Вдумайтесь, на сьогоднішній день Верховний Суд України позбавлений взагалі цих повноважень. Він не знає, що відбувається в судах нижчого рівня. Він не може давати роз’яснення. Він не може скасовувати роз’яснення пленумів судів нижчого рівня. Ну, це ж маразматично, оце побудували судову систему.</p>
<p>Через це, я вважаю, що законопроект Шустік, він більш серйозний, більш, скажемо так, всеохоплюючий і його треба було б приймати за основу і доповнити положеннями законопроекту Ківалова і Притики. За це рішення прошу вас включити в порядок денний…</p>
<p>&nbsp;</p>
<p>ГОЛОВУЮЧИЙ. Так, шановні колеги, ставиться на голосування пропозиція про включення до порядку денного проекту Закону про внесення змін до Закону України "Про судоустрій і статус суддів" щодо удосконалення окремих положень діяльності Верховного Суду України (реєстраційні номери: 10076, 10076-1).</p>
<p>&nbsp;</p>
<p>13:15:49</p>
<p>За-270</p>
<p>Рішення прийнято.</p>
<p>Шановні колеги, вношу на розгляд пропозицію про розгляд питання про включення до порядку денного проекту Закону про внесення змін до деяких законодавчих актів України (щодо збільшення соціальних виплат та заробітних плат) (реєстраційний номер 10214).</p>
<p>Доповідач – Арсеній Петрович Яценюк. Співдоповідач – Хара Василь Георгійович.</p>
<p>&nbsp;</p>
<p>13:16:21</p>
<p>ЯЦЕНЮК А.П.</p>
<p>Шановний&nbsp; члени парламенту! Розгляд питання&nbsp; про включення до порядку денного&nbsp; можливе тільки в тому випадку, коли та табло з`являється 226 голосів. Саме тому переконаний, що Партія&nbsp; регіонів&nbsp; підтримає соціальні ініціативи опозиції, які зараз будуть виголошені.</p>
<p>Мова йде про те, що ми пропонуємо на розгляд Верховної Ради України комплексний закон, який передбачає системні реформи в соціальні сфері.</p>
<p>В першу чергу, я розпочну з пенсійного забезпечення. Сьогодні пенсії розраховуються за середньою заробітною платою від 1900 гривень до 900&nbsp; гривень. Осучаснення пенсій&nbsp; останній раз відбувалося 4 роки тому&nbsp; за середньою заробітною платою 2006 року. Перше, що пропонує даний&nbsp; законопроект, це перерахунок пенсій, їх осучаснення і збільшення&nbsp; пенсій, як було передбачено законом, який був скасований цією провладною&nbsp; більшістю, на 334 гривні в середньому&nbsp; для 10 мільйонів українських пенсіонерів.</p>
<p>Друге. Даний закон передбачає комплексний&nbsp; підхід до&nbsp; вирішення нарахування пенсій. За цим законом таке нарахування буде&nbsp; здійснюватися за мінімальним прожитковим рівнем для непрацездатних і в процентному співвідношенні в залежності від категорії громадян – від 110 до 150 відсотків, відповідно до такого&nbsp; мінімального прожиткового рівня.</p>
<p>Третє. Даний закон передбачає необхідність&nbsp; перерахування взагалі мінімального прожиткового&nbsp; рівня і збільшення його на 30 відсотків. Мова йде про те, що сьогоднішній споживчий кошик&nbsp; і мінімальний прожитковий рівень не відповідають жодним економічним&nbsp; стандартам та й, власне, стандартам виживання людини. За ці гроші можна&nbsp; жити перших 10 днів з того моменту, коли їх виплатили. А інші дві декади жить немає за що.</p>
<p>Третє. Даний законопроект передбачає встановлення державної допомоги малозабезпеченим сім`ям, виходячи також з встановлених прожиткових мінімумів, які повинні бути збільшені мінімально на 30 відсотків. На нашу позицію, такий рівень&nbsp; повинен складати&nbsp; не менше 2400 гривень.</p>
<p>Наступне.&nbsp; Даний законопроект передбачає скорочення всіх&nbsp; витрат…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ЯЦЕНЮК А.П. Даний закон передбачає скорочення всіх&nbsp; витрат на Президента, уряд і Верховну Раду до рівня 2009 року.</p>
<p>Прошу підтримати&nbsp; закон.</p>
<p>&nbsp;</p>
<p>ГОЛОВУЮЧИЙ. Хара Василь Георгійович, будь ласка. Голова Комітету з питань соціальної політики та праці.</p>
<p>&nbsp;</p>
<p>13:18:53</p>
<p>ХАРА В.Г.</p>
<p>Уважаемые коллеги, законопроект данный не имеет никакой перспективы, крайне популистский, предвыборный и не имеет никаких экономических основ, такая себе щедрость с барской руки. Автор законопроекта был министром экономики, должен понимать, что, как минимум, нужно было хотя бы представить, в соответствие с Регламентом, финансово-экономическое обоснование к своим предложениям.</p>
<p>Второе. Законопроект не соответствует принципам государственного пенсионного страхования, поскольку дифференцированный размер пенсии зависит, первое, от стажа страхования, то есть от стажа работы и размера заработной платы. А тут я даю кому – 10 процентов, кому – 30 процентов, кому – 50 процентов.</p>
<p>Далее, размер тарифа первого разряда увели… 120 процентов от минимальной заработной платы. Просто нужно знать элементарное, что единой тарифной сетки у бюджетников по тарифу первого разряда выполняется работа&nbsp; простая, неквалифицированная и должна быть на уровне минимальной заработной платы. А тут предлагается ее… кстати, сегодня, к сожалению, она даже не составляет минимальной зарплаты, нужно еще довести ее до уровня минимальной заработной платы. Перерасчет всех пенсий, ну, мы с вами знаем, что благодаря инициативам Президента Януковича уже началось осовременинее пенсий, пересчет их. Но автор как бывший министр экономики должен понимать, для этого нужны ресурсы, не желание, не слово с трибуны, а ресурсы.</p>
<p>Далее, оплата многодетным… малообеспеченным семьям устанавливается на уровне прожиточного минимума. Тоже хочу сказать, что процесс выравнивания начался благодаря социальным инициативам Президента, но это нужно делать постепенно, потому что ресурсы не позволяют сказать и сразу сделать.</p>
<p>Ну, и, конечно, самое важное, уважаемые коллеги, где взять дополнительно 136 миллиардов в бюджет? Автор об этом не знает, законопроект не имеет перспективу и его не нужно вносить в повестку дня. Спасибо.</p>
<p>&nbsp;</p>
<p>ГОЛОВУЮЧИЙ. Так, шановні колеги, запишіться, будь ласка, на висловлення своїх позицій з приводу цього законопроекту.</p>
<p>Леся Оробець, фракція "Наша Україна – Народна самооборона".</p>
<p>&nbsp;</p>
<p>13:21:18</p>
<p>ОРОБЕЦЬ Л.Ю.</p>
<p>Передаю слово Арсенію Яценюку.</p>
<p>&nbsp;</p>
<p>ГОЛОВУЮЧИЙ.&nbsp; Арсеній Яценюк, будь ласка.</p>
<p>&nbsp;</p>
<p>13:21:23</p>
<p>ЯЦЕНЮК А.П.</p>
<p>Шановні члени парламенту, нічого дивного в тому, що фракція Партії регіонів відмовляється приймати комплексний закон, який спрямований на відновлення соціальної справедливості. Я розумію, що на багато краще державні кошти і кошти народу України відправляти на резиденції державні, на чартерні літаки, на новобудови, на збільшення зарплати чиновників, на утримання Президента Януковича, на утримання Кабміну, тільки не на 46 мільйонів українців, які мають повне законне право на отримання цих коштів.</p>
<p>А тепер щодо джерел. Джерела в цьому законопроекті дуже чітко визначені. І хотілося би, щоб голова комітету витрачав час на те, щоб читати, що написано в законопроекті і звідки беруться джерела.</p>
<p>Перше. Мова йде про скорочення всіх витрат на утримання Адміністрації Президента, Кабінету Міністрів, Верховної Ради&nbsp; і іншої чиновнічої раті, яка представлена Партією регіонів. Витрати на такі зацяцяньки збільшилися за останні два роки при владі Партії регіонів на 10 мільярдів гривень.</p>
<p>Друге. Цей закон передбачає продаж 13 державних резиденцій. Саме тих резиденцій, якими користується Президент і вся ваша свита. Загальною вартістю сотні мільйонів доларів.</p>
<p>Третє. Цей закон передбачає заборону використання чартерними літаками. Саме тими чартерними літаками, якими літає Партія регіонів за рахунок коштів платників податків. І на кожну годину такого польоту витрачає 100 тисяч гривень. Цього вистачає, щоб фінансувати школу в селі, школу, яку ви закриваєте кожен день.</p>
<p>Наступне. Ми передбачаємо ліквідувати схему офшорних компаній, саме тих офшорних компаній, які також під контролем Партії регіонів. І саме тих офшорних компаній, на які ви вивели сотні мільйонів гривень за останніх декілька років. 52 мільярдів гривень – це додаткові доходи, які ми вбачаємо від скасування угоди про усунення подвійного оподаткування.</p>
<p>Далі. Наведення порядку на митниці. За нашими підрахунками, півтора мільярда гривень щомісяця не переходить до державного бюджету. Це…</p>
<p>&nbsp;</p>
<p>ГОЛОВУЮЧИЙ.&nbsp; Турманов, фракція Партії регіонів. Потім – Павленко.</p>
<p>&nbsp;</p>
<p>13:23:39</p>
<p>ТУРМАНОВ В.І.</p>
<p>Уважаемые коллеги, в среду, как всегда, у нас день оппозиции и мы слушаем наших коллег, которые так пекутся о нашем народе.</p>
<p>Я хочу вам напомнить,&nbsp; не может такого&nbsp; случится, что за два года при вашей власти было все здорово, все социальные стандарты решались, школы ремонтировались, дороги были хорошие, а вот влада эта&nbsp; пришла сегодня и за два года&nbsp; все развалила. И вы это прекрасно понимаете. Врете вы полной программе.</p>
<p>Назовите мне, когда 33 миллиарда за&nbsp; всю историю вашей влади вы выносили&nbsp; в парламент, назовите хоть один год. А я вам называю. Девятый год. В этом зале Партия регионов&nbsp; полгода блокировала эту&nbsp; трибуну, не давала вам работать по одной причине: поднимите нищенские социальные стандарты. Что вы заявляли на всю страну? Если это сделать, развал всей финансовой системы в Украине. Вы врали. Сегодня Владимир Михайлович подтверждает, и давайте, мы, наверное, проголосуем и скажем, кто есть кто сегодня, и скажем ту правду, когда в 2009 году вы заморозили на 105 миллиардов&nbsp;&nbsp; все социальные&nbsp;&nbsp;&nbsp; выплаты. И вы голосовали, 228 голосов, это ваша влада была.</p>
<p>Я хочу сказать коротко о профессии шахтеров, об угольной отрасли. Вы ж ее завалили, вы ж зарплату не платили. Регресники, которые три месяца не получали регрессы, единственный источник их него существования. И вы сегодня здесь рассказываете. Сегодня мы подняли пенсии, сегодня мы подняли социальные стандарты. Да надо больше, да надо лучше, но сегодня мы должны оценивать наши результаты по&nbsp; состоянию экономического состояния в&nbsp; нашем государстве. А вы были при власти, вы ничего не делали, вы популисты были тогда и сегодня…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>Павленко, будь ласка. Олег Зарубінський, будь ласка.</p>
<p>&nbsp;</p>
<p>13:25:54</p>
<p>ПАВЛЕНКО С.Г.</p>
<p>Сергій Павленко, фракція Народної Партії. Прошу передати слово колезі Зарубінському.</p>
<p>&nbsp;</p>
<p>ГОЛОВУЮЧИЙ. Будь ласка, Зарубінський.</p>
<p>&nbsp;</p>
<p>13:26:09</p>
<p>ЗАРУБІНСЬКИЙ О.О.</p>
<p>Олег Зарубінський, фракція Народної Партії.</p>
<p>Шановні колеги, на щастя, не всі є хворими на амнезію (безпам'ятство). 2008 рік. В Міжнародний валютний фонд відвозиться таємний меморандум, в якому є три речі ключові: зобов'язання України і тодішньої в 2008 році влади, давайте згадаємо: перше – заморозити зарплати, друге – заморозити пенсії і третє – суттєво підняти тарифи всі і комунальні платежі для наших городян (2008 рік).</p>
<p><a href="http://w1.c1.rada.gov.ua/pls/zweb2/webproc4_2?pf3516=2009&skl=7" target=_blank>2009</a> рік. Мною вноситься в стіни цього парламенту законопроект&nbsp; про достатньо суттєве підняття мінімальної зарплати і прожиткового мінімуму. Ті, хто сьогодні пропонує всілякі підвищення перед виборами – не дали жодного голосу.</p>
<p><a href="http://w1.c1.rada.gov.ua/pls/zweb2/webproc4_2?pf3516=2008&skl=7" target=_blank>2008</a> рік. Витрати на Кабінет Міністрів&nbsp; зросли на 17,5 відсотків (2008 рік). Витрати на Верховну Раду зросли, а витрати на Президента, Адміністрацію зросли на більше ніж 27 відсотків.</p>
<p>Шановні друзі, без коментарів. Бо лицемірство і лицедійство не коментується. Дякую.</p>
<p>&nbsp;</p>
<p>ГОЛОВУЮЧИЙ. Шановні народні депутати, ставиться на голосування пропозиція про включення до порядку денного проекту Закону про внесення змін до деяких законодавчих актів України (щодо збільшення соціальних виплат та заробітних виплат) (реєстраційний номер 10214).</p>
<p>&nbsp;</p>
<p>13:27:58</p>
<p>За-59</p>
<p>Рішення не прийнято.</p>
<p>Шановні колеги, пропонується до розгляду питання для включення до порядку денного, а саме: проект Закону про внесення змін до розділу ХХ "Перехідні положення" Податкового кодексу України (щодо розвитку масового туризму в Україні та упередження спекулятивному завищенню вартості готельних послуг під час проведення ЄВРО-2012). Сергій Терьохін, будь ласка. Немає.</p>
<p>Ставлю на голосування пропозицію про включення питання до порядку денного.</p>
<p>&nbsp;</p>
<p>13:28:45</p>
<p>За-31</p>
<p>Рішення не прийнято.</p>
<p>Шановні колеги, оголошується до розгляду проект Закону про Національне антикорупційне бюро.</p>
<p>Як ми його будемо розглядати? За повною процедурою чи ні? Скільки статей тут у нас? Будь ласка, доповідач – народний депутат України Арсеній Яценюк. Співдоповідач – перший заступник голови комітету Геннадій Москаль.</p>
<p>За скороченою чи за повною, як ви пропонуєте?</p>
<p>&nbsp;</p>
<p>13:29:30</p>
<p>ЯЦЕНЮК А.П.</p>
<p>Як скажете, Володимире Михайловичу. Давайте, якщо за повною, про корупцію поговоримо, думаю, правда?</p>
<p>&nbsp;</p>
<p>ГОЛОВУЮЧИЙ. Ну, будь ласка. Будь ласка.</p>
<p>&nbsp;</p>
<p>ЯЦЕНЮК А.П. Є про що говорити.</p>
<p>Шановні члені парламенту! На ваш розгляд пропонується комплексний Закон про Національне антикорупційне бюро. Коротка історія цього питання полягає в тому, що парламент декілька разів намагався створити орган, який реально бореться з корупцією. Проте, так і жодного разу такий законопроект в стінах парламенту не був проголосований і причини абсолютно зрозумілі.</p>
<p>Сьогодні в Україні низка правоохоронних органів займається боротьбою з корупцією. Це органи прокуратури, це органи Міністерства внутрішніх справ, це органи Служби безпеки, це низка контрольних ревізійних управлінь і інших підрозділів, які всі активно борються з корупцією. Вони побороли корупцію. Тому що кожен з них, хто бореться з корупцією, її очолив! Кожен з них, який, за сьогоднішнім законом, має повноваження в боротьбі з корупцією, є одним з тих, кого треба саджати і є одним з тих, хто є реальним корупціонером! Мова йде про те, що сьогодні в Україні масштаби корупції за останні 2 роки пересягнули всі можливі і неможливі межі.</p>
<p>Погляньте на статистику і на те, яким чином Україна оцінюється як країна з неймовірним рівнем корупції. Так, "Transparency international" за 2011 рік дає цифру про те, на якому місці Україна знаходиться по рівню корупції – 134-е. Ми посідаємо це місце разом з такими просунутими, демократичними країнам, як і власне кажучи Україна, якою рухає Президент Янукович, а саме – Зімбабве, Того і Сієра-Ліоне.</p>
<p>Швейцарська компанія IMD, яка проводила рейтинг найбільш корумпованих країн Європи, визначила про те, Україна включена на самий нижчий рівень щаблини по найбільшій корупційності. Компанія Ernst &amp; Young проводила дослідження серед українців і серед підприємців про те, який рівень корупції в країні. 91 відсоток всіх підприємців сказали, що з них беруть хабарі. Без хабара в країні нічого не можна вирішити! Без хабара сьогодні не можна влаштувати дитину в дитячий садок, тому що за це треба платити хабар. Без хабара неможливо отримати рішення суду. А його можна отримати будь-яке, все залежить від суми грошей, які приносять в конверті. Без хабара не можна влаштуватись на роботу. Без хабара не можна отримати жодне державне замовлення. Без хабара неможливо отримати жодну державну підтримку. Без хабара неможливо отримати жоден підряд, в тому числі і на Євро 2012, на інфраструктурні проекти, на будь-що, що передбачає гроші.</p>
<p>Сьогоднішня корупція очолена чинним Президентом і чинною партією влади. такого рівня корупції,я к є сьогодні у країні, ніколи не було. Чи є можливість побороти цю корупцію? Звичайно є. І в цьому є завдання об'єднаної опозиції демократичних парламентських сил. Тотальні зміни влади і зміни системи боротьби з корупцією – це те, що стоїть на порядку денному країни. В першу чергу, мова йде про те, що корупція, яка очолюється главою держави, главою уряду і провладною партією, ніколи не буду подолана. Тому наше основне завдання – це зміна влади. Наше основне завдання – це нова, якісна українська влада, яка не буде очолювати корупцію, а буде переслідувати тих, хто були задіяні в корупції і проведе повну і тотальну антикорупційну люстрацію.</p>
<p>Який орган необхідний для країни. Вважаємо, що десятки підрозділів, так званих підрозділів по боротьбі з корупцією виконують тільки одну функцію – вони збирають дань, вони збирають гроші з українців, у них машини, хати, літаки.</p>
<p>Це ті люди, які начебто повинні боротися з корупцією, але саме вони її сьогодні очолили. З огляду на це ми пропонуємо відібрати повноваження у десятків сьогоднішніх структур, які за відповідним законодавством, це Кримінально-процесуальний закон, це Закон України "Про Службу безпеки України", це Закон України "Про міліцію", це Закон України про контрольно-ревізійну службу, які начебто борються з корупційними правопорушеннями.</p>
<p>На ваш розгляд представлений закон, який передбачає створення єдиного органу – Національне антикорупційне бюро. Звідки така пропозиція виникла і чий досвід брався при розробці даного законопроекту? В 30-х роках в Сполучених Штатах Америки корупція не була така як в Україні, тому що такої корупції як в Україні важко знайти взагалі в історичних описах як минулого так і майбутнього.</p>
<p>Але в Сполучених Штатах боротьба з корупцією і бандитизмом, тому що це фактично бандитизм, були вирішені в 30-х роках через створення Федерального бюро розслідувань. Ту саму ідею пропонуємо ми і така сама ідея&nbsp; була запроваджена у низці європейських країн. Наприклад, у наших партнерів Польщі так само створений єдиний національний антикорупційний орган. Даний антикорупційний орган перебирає на себе всю підслідність по всім корупційним діянням, які передбачені сьогоднішнім кримінальним законом.</p>
<p>Окремо треба зупинитися на тому, що для країни необхідно змінити як Кримінальний, так і Кримінально-процесуальний кодекси, так як чинні норми законодавства про боротьбу з корупцією дають настільки незрозуміле визначення як корупційних діянь, так і неадекватність покарання, що сьогодні корупціонери часто-густо знаходяться саме в кабінетах влади і, на жаль, в стінах парламенту.</p>
<p>Тому наше завдання – це створення нового національного антикорупційного бюро. Створення такого бюро не буде здійснюватись за рахунок додаткових витрат державного бюджету. Мова йде про те, що ми створимо це бюро на базі фінансування тих витрат, які отримують сьогодні низка правоохоронних органів. Ми заберемо з фінансування і матеріально-технічне забезпечення в сьогоднішніх органів по боротьбі з корупцією, які її очолюють, і передамо в новий національний антикорупційний орган.</p>
<p>Друге. Підвідомчість і підпорядкованість такого&nbsp; органу.&nbsp; У зв'язку з тим, що Президент Янукович не конституційно повернув&nbsp; собі всі повноваження ті, яких не&nbsp; мав жоден президент да і, власне, не має сьогодні&nbsp;&nbsp;&nbsp; жоден президент у&nbsp; жодній республіканській країні і&nbsp; президентській державі, ми вважаємо, що такий орган повинен бути підпорядкований Верховній Раді України. Президент має право внесення подання&nbsp; на керівника такого органу, проте виключно&nbsp; парламент приймає рішення про призначення&nbsp; керівника&nbsp; Національного антикорупційного бюро – це&nbsp; відновить баланс влади у країні. Ті, хто очолюють корупцію, не можуть з нею боротися.&nbsp; Таким чином&nbsp; Президент не&nbsp;&nbsp; може призначати керівника&nbsp; Національного антикорупційного бюро. Парламент поверне собі повноваження: повноваження по контролю, повноваження&nbsp; по збалансованості&nbsp; з президентською владою, повноваження по розмежуванню трьох влад.</p>
<p>Наступне наше&nbsp; завдання – це&nbsp; антикорупційна люстрація. І саме у повноваженнях&nbsp; Національного антикорупційного бюро передбачено, що це&nbsp; бюро зобов'язано&nbsp; провести люстрацію всіх чиновників, починаючи з Президента України і закінчуючи керівником рядової районної&nbsp; адміністрації. Мова йде про перевірки&nbsp;&nbsp; статків і маєтків, як цих чиновників, так&nbsp; і членів їх сімей. Підкреслюю окремо&nbsp; про членів сімей. Ця поправка, яка вносилася опозицією до Закону України "Про боротьбу з корупцією" не внесена Партією регіонів, тому що Партія регіонів&nbsp;&nbsp;&nbsp; чудово усвідомлює, якщо&nbsp; оприлюднити реальні декларації про те, скільки грошей&nbsp; вкрадено з бюджету на користь партії влади це десятки мільярдів, і ці гроші, як правило, записані сьогодні на&nbsp; членів сімей.&nbsp; Тому наше&nbsp; завдання – це перевірити&nbsp; статки, маєтки, доходи і&nbsp; витрати всіх державних чиновників і членів сімей.</p>
<p>Не є таємницею про те, що&nbsp; члени уряду&nbsp; і Адміністрації Президента в цьому році показали&nbsp; декларації, які на нашу вимогу були прийняті. Тільки по задекларованим даним те, що показав Президент, глава Адміністрації, Прем'єр і всі міністри, доходи влади, а це 20 людей, у минулому році&nbsp; зросли на півтора&nbsp; мільярда гривень – це тільки те, що вони&nbsp; показали у деклараціях. Загальні доходи&nbsp;&nbsp; сьогоднішньої двадцятки людей складають 2,1 мільярда гривень &nbsp;– це те, що також показали в декларації. А загальні активи сьогоднішньої партії влади складають 26 мільярдів доларів – це підрахунки кореспондентів. Ця сума рівна загальним доходам державного бюджету. Як же склалось так, що 20 людей володіють тим, чим не володіє 46 мільйонів українців?</p>
<p>Наш Закон про боротьбу з корупцією і наш Закон про національне антикорупційне бюро – це реальна війна з корупцією, це реальна війна сьогодні з тими, які грабують народ України, це реальна перемога у боротьбі з корупцією і знищення владного корупційного класу як такого. Прошу прийняти закон.</p>
<p>&nbsp;</p>
<p align=center>Веде засідання Перший заступник Голови Верховної Ради</p>
<p align=center>України&nbsp;А.І.МАРТИНЮК</p>
<p>&nbsp;</p>
<p>ГОЛОВУЮЧИЙ. Запишіться на запитання, якщо є. Так, будь ласка, 5 хвилин, Ляпіна.</p>
<p>&nbsp;</p>
<p>13:39:26</p>
<p>ЛЯПІНА К.М.</p>
<p>Дякую. Ксенія Ляпіна, партія «За Україну!». Арсенію Петровичу, я думаю, що ви добре розумієте, що цей закон навряд чи можна очікувати, що сьогоднішня влада виконає. І навряд чи можна очікувати, що сьогоднішня більшість в парламенті буде насправді призначати на посаду голови антикорупційного бюро людину, яка здатна і хотіла б боротися з корупцією. Я думаю, що всі ми розуміємо, що це, скоріше, закон для майбутнього. Чи я правильно це розумію?</p>
<p>&nbsp;</p>
<p>ЯЦЕНЮК А.П. Шановна пані Ксенія! На превеликий жаль, складається така ситуація, що при голосуванні всіх законопроектів опозиції – це закони, дійсно, майбутнього, тому що Партія регіонів не підтримує жодну ініціативу опозиції: ні по перерахунку пенсій, ні по збільшенню заробітних плат, ні по боротьбі з корупцією, ні по забороні про ліквідацію середніх шкіл, ні по забороні по закриттю лікарень. Жодна ініціатива сьогодні опозиції не підтримується. Чому? Тому що вони закривають лікарні і гроші витрачають на свої особисті активи й доходи, тому що вони крадуть мільярди і думають, що за це ніхто не буде нести відповідальності. Відповідальність обов’язково прийде. Закон про національне антикорупційне бюро буде прийнятий.</p>
<p>І нагадаю, що в нас в пакеті окрім цього закону є внесення змін до Закону України "Про боротьбу з корупцією" і низка процесуальних змін до Кримінально-процесуального кодексу. Також мова йде про якісно нові статті в Кримінальному кодексі. Це наш антикорупційний пакет. З цим пакетом ми&nbsp;ідем на вибори. Цей пакет буде прийнятий&nbsp; зразу після парламентської кампанії 2012 року демократичною більшістю, яка буде в цьому залі.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Ярослав Джоджик.</p>
<p>&nbsp;</p>
<p>13:41:11</p>
<p>ДЖОДЖИК Я.І.</p>
<p>Ярослав Джоджик, Українська Народна Партія.</p>
<p>Шановний Арсен Петрович, на сьогоднішній день українське законодавство не містить жодної прямої норми, яка змушує декларувати видатки вищих посадових осіб, а і членів їх сімей. І наше законодавство не зобов`язує&nbsp; правоохоронні органи не тільки відстежувати&nbsp; невідповідність доходів і видатків, а і у випадку, якщо є така невідповідність, притягувати до відповідальності&nbsp; таких посадових осіб.</p>
<p>Як ви вважаєте, чи може бути взагалі реальна боротьба з корупцією до того&nbsp; часу, поки не буде введено ось це&nbsp; обов`язкове декларування видатків посадових осіб і членів їх сімей, і обов`язок правоохоронних структур&nbsp; - відстежувати цю відповідність.</p>
<p>&nbsp;</p>
<p>ЯЦЕНЮК А.П. Шановний&nbsp;&nbsp; колего Джоджик, щиро дякую вам за запитання. Саме в цьому й була різниця між законопроектом, який вносила опозиція, і законопроектом, який прийнятий провладною більшістю.</p>
<p>Нагадаю вам, що&nbsp; при прийнятті&nbsp; Закону України "Про боротьбу з корупцією" опозиція наполягала:</p>
<p>Перше. На обов`язковому декларуванні всіх витрат всіх&nbsp; державних чиновників.</p>
<p>Друге. на включення&nbsp; до декларації про доходи і витрати державних чиновників&nbsp; не тільки безпосередньо&nbsp; чиновників і членів&nbsp; прямої&nbsp; родини, яких визначили як "ті особи, які разом проживають з чиновником, дружина і діти", а всіх, хто знаходиться в родинних стосунках.</p>
<p>Знаючи про те, що опозиція наполягає фактично&nbsp; на розкритті всього майна, яке є у державних чиновників, тому що не таємниця про те, що… хто у нас самі багаті від партії влади? Не міністри. Жінка, родичі, трат, сват – всі отримують незрозуміло звідки мільярдні статки. Саме тому пропозиція опозиції була відхилена. Єдина норма, яку вони включили, передбачає декларування &nbsp;одноразової…</p>
<p>&nbsp;</p>
<p>ГОЛОВУЮЧИЙ. Аркаллаєв. Карпук, будь ласка.</p>
<p>&nbsp;</p>
<p>13:43:37</p>
<p>КАРПУК В.Г.</p>
<p>Шановний Арсенію Петровичу, дякую за ваш важливий законопроект.</p>
<p>І&nbsp;&nbsp; суттєвою новелою, диспозицією новою вашого законопроекту є підпорядкованість, підзвітність і контроль Верховної Ради за діяльністю Національного антикорупційного бюро, а також надання права парламенту звільняти і призначати керівника, його першого заступника та заступників. Але, як вчора сказали, що так як курс нашої гривні буде гнучким, невідомо яким гнучким, так і політика національного бюро може бути гнучкою, в залежності, які хвилі будуть саме в парламенті. Оскільки ми бачимо, що ці зміни чи не є загроза підпорядкування певним політичним силам, саме діяльності Антикорупційного бюро і використання його для боротьби з іншими політичними силами, наданий час це з опозицією. Хоча, навіть, я розумію, про відносність якогось незалежного органу і внесення змін до Конституції, якщо створювати такий орган. Дякую.</p>
<p>&nbsp;</p>
<p>ЯЦЕНЮК А.П. Дякую за запитання. Тільки завершу ще відповідь на попереднє питання, яке стосувалося декларації.</p>
<p>Партія регіонів залишила тільки одну норму, яка передбачає обов'язковість декларування витрат, це разові витрати у розмірі 150 тисяч гривень. Сто п'ятдесят тисяч гривень – це 150 місяців середньої заробітної платні українців. Ну, таким чином вони, напевно, витрачають 150 тисяч гривень в день. Таким чином вони себе позбавили, фактично, необхідності здійснювати декларування витрат.</p>
<p>Щодо вашого запитання. Завдання цього закону – це відновлення балансу влади в країні. Погляньте, що відбувається зараз в цих стінах. Чи впливає хоча б на щось народний депутат, який знаходиться у стінах парламенту. Парадокс при чому в тому, що я зараз не кажу про опозицію, тому що опозиція з народом, вона може заблокувати трибуну і її почують. Чи впливають щось оті, які представляють сьогоднішню владу. Єдиний депутат, це той, який навчався махати руками і приймає рішення за членів парламенту, за що голосувати, за що не голосувати. Завдання цього закону: дати для парламенту повноваження, дати для парламенту повноваження, які збалансують необмежену владу чинного Президента. Сьогодні парламент перетворився в управління Адміністрації Президента…</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Від комітету –&nbsp; Москаль Геннадій Геннадійович. Будь ласка.</p>
<p>&nbsp;</p>
<p>13:46:14</p>
<p>МОСКАЛЬ Г.Г.</p>
<p>Шановні народні депутати! Так просипайтеся трошки, шановні, обговорення йде про серйозне питання, а ви розвели бардак з корупцією, ще й слухати не хочете.</p>
<p>Шановні народні депутати! 22 листопада 2010 року у Брюсселі на засідання комісії "Україна-Європейський Союз" Президенту України пану Януковичу був вручений План дій з лібералізації візового режиму. Президент України його взяв. І якщо взяв, шановна Партія регіонів, ви повинні це виконувати. Написано чітко: створення єдиного та незалежного антикорупційного органу. Або проти вступу нас до Європейського Союзу, або ви проти лібералізації і безвізового режиму, або ви просто недалекі люди. Якщо Президент взяв, ви повинні підтримати його. Це раз.</p>
<p>Друге. Шановні, ми ж не виконали основні зобов’язання, які ми взяли міжнародні. І якраз в цьому законі вони мають бути виконані. Це перевірка вас шановних. Хто каже, щоб я говорив потихше, я буду ще громче говорити, щоб сьогодні чула вся Україна. Якщо ви не проголосуєте, це ваша перевірка на вшивість: чи ви хочете боротися з корупцією, чи ви дальше хочете її, дійсно, очолити.</p>
<p>Той закон, який був прийнятий щодо запобігання і протидії корупції абсолютно нічого не дав. Чому сьогодні Міністерство юстиції засекретило єдиний реєстр корупціонерів? Бо там одні голови сільських рад, депутати сільських рад і саме більше головні спеціалісти районних державних адміністрацій,&nbsp; це 90 відсотків. Всього виявлених корупційних правопорушень складає 15 відсотків від того закону, який колись був&nbsp; розроблений паном Омельченком в 1975 році. Сьогодні фактично немає ніяких показників. Сьогодні, якщо йти далі,&nbsp; по 150 тисяч, Арсеній Петрович не&nbsp; сказав до кінця, що&nbsp; 150 тисяч – це по 16 позиціям можна абсолютно не&nbsp; декларувати.</p>
<p>Шановна Партія регіонів, просніться! 98 відсотків населення України&nbsp; немає доходу 150 тисяч гривень в рік, немає такого доходу. А ви задекларували одноразово по 16 позиціям – це&nbsp; 2 мільйона 400 тисяч гривень витрачати без всякої декларації. Ви знаєте, що в Англії&nbsp; діє Закон&nbsp; про боротьбу з&nbsp; корупцією, який прийнятий ще&nbsp; в 1895 році,&nbsp; і він діє по&nbsp; сьогоднішній день. А ми абсолютно не могли навіть&nbsp; виконані взяті на&nbsp; себе міжнародні обов'язки і внести поняття "корупції" у Кримінальний кодекс України. І нам сказали з&nbsp; Адміністрації Президента: є хабар. Хабар – це є хабар, вибачте, а корупція – це є корупція.</p>
<p>&nbsp;Сьогодні люди говорять, що як гроші збираються&nbsp; в селі, куди вони везуться? В район. Якщо збираються з району, везуться в область. Якщо з області, то везуться в Київ. От куди вони потрапляють в Києві, от для&nbsp; цього має бути створений незалежний&nbsp; антикорупційний&nbsp; орган. Куди вони йдуть? В Адміністрацію Президента, вони йдуть у Верховну Раду, вони йдуть в Кабмін, у міністерства, у Верховний Суд, Конституційний Суд? Цього ніхто не знає.&nbsp;</p>
<p>Шановні, парламент настільки прогнив у корупції, що не може прийняти Закон про&nbsp; біометричні паспорти, четвертий законопроект ви провалюєте і це боротьба за гроші, хто більше обкраде маленького українця. З одної сторони – йдуть соціальні ініціативи, з другої сторони – йдуть законопроекти. як в десять раз відбити всі соціальні ініціативи. Тому комітет Верховної Ради повністю підтримує даний законопроект. І я хочу, щоб народ України сьогодні подивився, чи підтримує рідна партія свого Президента.</p>
<p>&nbsp;</p>
<p>ГОЛОВУЮЧИЙ. Так, шановні колеги, запитань нема до? Запишіться на виступи. Так, тепер від депутатів.</p>
<p>Шановні колеги, але ми не можемо сьогодні його завершити, якщо будуть усі виступати з цього питання. дивіться. Без обговорення. Ну, без обговорення ніби записалися. Давайте ми поступимо таким чином: що виступлять від фракцій і будемо приймати&nbsp; рішення. Ну, не піде, тоді будемо завтра розглядати, як не піде, чи в наступну середу. Чи в наступну середу будете розглядати, обговорювати будете. Так, ну, все одно. Ну, справа в тому, що там інші заходи, яких також іде трансляція.</p>
<p>Так, будь ласка, Стретович. За ним – Баранов.</p>
<p>&nbsp;</p>
<p>13:52:47</p>
<p>СТРЕТОВИЧ В.М.</p>
<p>Шановні колеги, шановний пане Голово! Питання, яке ми зараз обговорюємо, воно перезріло. Вперше воно виникло в сучасній новітній історії України в 1996 році, воно дійшло о сесійного залу. Називалося питання –&nbsp; про створювання Національного бюро розслідувань з відповідними повноваженнями. Але тоді політичні дискусії, а більше всього - боязнь тих, хто знаходилися у цій залі, і тоді не дозволили створити цю інституцію, яка сьогодні практично існує в кожній країні, яка незалежна від політичних впливів, яка насичена професіоналами, новітньою технікою і робить відповідну роботу. Я хочу вам сказати, що корупція як явище, що має матеріальну основу чи у вигляді хабара пачкою доларів, чи путівкою на курорт, чи оплачування поїздки, чи придбання квартири, чи подарунок автомобілю, як це недавно було з міністром внутрішніх справ, з нею можна боротися. Тому що це не "дякую", це не "спасибі", це не "хай вас Бог благословить", - це не слово віртуального характеру. Воно має матеріальну основу.</p>
<p>А оскільки ми погрузли в цих матеріальних основах і по суті підрубуємо основу державотворення, оскільки останнім часом особливо без хабара не можна вирішити жодне питання. Ви, як і я, думаю, кожного дня дивитесь останні новини. І дивитесь, що одна там, у Вінницькій області породілля загинула, 36 років, яка говорила лікарям про те, що у мене там слабе здоров’я, я не можу народжувати природнім шляхом, зробіть мені кесарів розтин. Лікарі сказали: "Ні, ні, ні! Це неможливо!" Вони ждали хабара! Вони чекали, що їм заплатять за цю послугу! Анестезіолог, коли жінка находиться на рахмановському, кріслі Рахманова і народжує дитину, чекає, коли ввести цю анестезію, бо він знає, що йому заплатять, коли можна обійтись без цього!</p>
<p>Дійшло до того! За те, щоб родичі забрали труп покійника з моргу в Чернівцях, треба заплатить було тисячу гривень, щоб він дозволив. Бо вся процедура вже стояла, була готова йому відспівати останні молитви! До чого ми дійшли?! Я не кажу про урядовий рівень, колеги! Я кажу про побутовий рівень!</p>
<p>Жахає те, що коли 5 років назад соціологія показувала, що 52 відсотки готові давати хабарі, соціологія 2012 року в Україні показує 67 відсотків громадян, - готові давати хабарі для того, щоб вирішити питання! До чого ми привчаємо?! Куди ми прийдемо?! Який Європейський Союз?! Нам зачіпилівку чи задригайлівку треба робити!</p>
<p>Тому альтернатив у нас просто немає. Говорити про недоліки, які є в законопроектах? Та вони є в кожному законопроекті. Але подати сигнал Європі в контексті майбутньої ратифікації Угоди про асоціацію нам сьогодні потрібно. І якщо парламент сьогодні проголосує, то в ході доопрацювання другого читання можемо врахувати всі пропозиції і створити дійсно незалежний, незаангажований, аполітичний професійний орган, що буде боротися зі злом.</p>
<p>Закликаю вас проголосувати. Дякую.</p>
<p>&nbsp;</p>
<p>ГОЛОВУЮЧИЙ. Баранов. Підготуватись&nbsp; Чечетову.</p>
<p>&nbsp;</p>
<p>13:55:54</p>
<p>БАРАНОВ В.О.</p>
<p>Уважаемые друзья! Я десять лет был мэром города Бердянска. И столкнулся с коррупцией, еще с времен, к стати, Леонида Даниловича я стал мэром в 1998 году, с коррупцией я столкнулся тогда, когда к власти пришел Ющенко Виктор Андреевич, ко мне приехала группа товарищей из Киева, седа в кабинете и рассказала, сколько должен платить начальник порта в месяц, сколько должен сдавать начальник БТИ. И что я должен всех уволить и назначить "національно свідомих" товарищей, в большинстве своем баянистов, учителей физкультуры, писателей и поэтов. Я выгнал этих товарищей из кабинета, и с тех пор у меня возникла масса проблем в тот период с правоохранительными органами. Это я для того, чтобы мы помнили, откуда у нас взяла очень мощная коррупция.</p>
<p>Эта коррупция действительно сегодня приобрела, она разрослась, она приобрела очень широкие масштабы. Но то, что нас сегодня предлагаю – это полный абсурд. Это непонимание образованными людьми, что борьба со следствиями никогда не решает проблему. Причина в коррупции – не в антикоррупционном бюро, которому нужно будет тоже потом платить хабара. А причина коррупции в административной системе, которая у нас существует, она никуда негожая. Когда вы везде должны получить справку, согласовать, заплатить, попросить, получить разрешение. И вас придут контролировать 8 структур, которые выполняют одну и ту же функцию. Вот в чем проблема! Нам нужно проводить административную реформу и ликвидировать десятки министерств и ведомств, вместе с их подразделениями территориальными. Вот где причина!&nbsp; И тогда у нас не будет основ этой коррупции. И тогда можно создавать антикоррупционное бюро. А сегодня если мы его создадим с вами, даже мы здесь его поставим, а вы говорите, что власть – это вся мафия и коррупция. Кто же ему даст работать?! Поэтому нужно устранять причины,&nbsp; а не следствия. А мы в этом зале страдаем в основном популизмом. И сегодня говорим о том, что нужно принять такое решение – это полный абсурд, это популизм перед выборами. И вот когда говорят о том, что когда оппозиция выступает с законопроектами, а мы их не поддерживаем – это беда провластной коалиции.</p>
<p>Нет. Я лично не поддерживаю, потому что предлагаются в основном глупости. Я ни одного разумного проекта закона, серьезного ни по экономике, ни по местному самоуправлению, ни по жилищно-коммунальному хозяйству не встречал и не видел. Поэтому это популизм и абсурд. Спасибо.</p>
<p>&nbsp;</p>
<p>ГОЛОВУЮЧИЙ. Чечетов, будь ласка.</p>
<p>&nbsp;</p>
<p>13:58:40</p>
<p>ЧЕЧЕТОВ М.В.</p>
<p>Уважаемый Адам Иванович, уважаемые коллеги, мы сегодня рассматриваем действительно очень серьезный законопроект, который подготовлен автором - лидером оппозиции. И я думаю, что этот законопроект, его нужно рассматривать в контексте реализации стратегии Президента на борьбу с коррупцией. Иными словами, автор подставил свои плечи под реализацию программы Президента на бескомпромиссную борьбу с коррупцией. Можно сказать, он идет вместе с Президентом в одной упряжке. Это очень похвально, очень похвально.</p>
<p>Но после того, чтобы не затягивать время, я хочу обратиться к оппозиции. Сегодня, я говорю для радиослушателей, собралось 200 человек оппозиции, но лидер оппозиции выступает – 200 человек в зале. Не улыбайтесь, не улыбайтесь. Правильно сказал заступник голови комитета: "Народ Украины должен знать, кто проголосует, кто нет. Это будет тест на доверие оппозиции своему лидеру". А как более ярко и афористично сказал перший заступник голови комітету: "Это будет тест на вшивость оппозиции". Пусть попробует кто-то из сидящих, из двухсот оппозиционеров не поддержать законопроект своего лидера.</p>
<p>Я предлагаю поддержать и обращаюсь к оппозиции. 200 человек в зале, нажмите кнопки! Это тест на вашу вшивость перед народом Украины. Это тест на доверие перед лидером оппозиции. Поддержите своего лидера. Спасибо.</p>
<p>&nbsp;</p>
<p>ГОЛОВУЮЧИЙ. Шановні колеги, нас записалося ще 5 народних депутатів, я пропоную по 2 хвилини. І тоді ми таким чином вкладемося. Будь ласка, Олійник Володимир – 2 хвилини. Наступний – Чуднов.</p>
<p>&nbsp;</p>
<p>14:00:36</p>
<p>ОЛІЙНИК В.М.</p>
<p>Шановні колеги, найвищий рівень корупції був за тих часів, коли&nbsp;доповідач по цьому закону очолював парламент. Це в той рік якраз відбувався&nbsp; дерибан Держрезерву – 7 мільярдів; це у той рік,&nbsp;&nbsp; коли&nbsp; дерибанили землю, бюджет; це й той рік, коли починали будувати і були всі елементи розкрадання&nbsp;&nbsp; "Лікарні&nbsp; майбутнього", а сьогодні шукаємо, хто крайній; це був той рік, коли парламент міг контролювати уряд; це була інша форма управління – парламентсько-президентська, але нічого не робили і цей закон не піднімали.</p>
<p>Ми обов'язково&nbsp; цей закон приймемо, але у своїй редакції, яка не суперечить Конституції України, тому що ви, юрист, повинні знати, що, якщо у Конституції прописано, що влада в Україні розділяється&nbsp; на законодавчу, виконавчу і судову, то не можна&nbsp; пропонувати знову формулу,&nbsp; щоб законодавча&nbsp; гілка влади призначала, контролювала, управляла виконавчою структурою. Ви, що,&nbsp; не&nbsp; знаєте, що це буде чергова корупція. Тому у цьому відношенні ми не можемо&nbsp; прийняти вашу пропозицію, підтримати антиконституційний&nbsp; закон.</p>
<p>Тим паче абсолютно ви не праві, коли говорите про те, що не потрібні додаткові фінанси для серйозної модернізації, створення такої структури. Там повинна знову бути належна&nbsp; зарплата, щоб не тягнули&nbsp; тих, хто буде працювати&nbsp; на корупційні схеми. А тому ми&nbsp; серйозно підійдемо до цього питання&nbsp; і у рамках тієї концепції, яку запропонував Президент України щодо&nbsp; реформування органів кримінальної юстиції, обов'язково приймемо Закон&nbsp; про антикорупційний комітет і, надіюсь, з допомогою українського народу зламаємо шию корупції в цілому.</p>
<p>&nbsp;</p>
<p>ГОЛОВУЮЧИЙ. Чуднов.&nbsp; А Чуднова я не бачу.</p>
<p>&nbsp;</p>
<p>14:02:37</p>
<p>ЧУДНОВ В.М.</p>
<p>Прошу передати слово Вернидубову Івану Васильовичу.</p>
<p>&nbsp;</p>
<p>ГОЛОВУЮЧИЙ. Прошу, Іване Васильовичу.</p>
<p>&nbsp;</p>
<p>14:02:49</p>
<p>ВЕРНИДУБОВ І.В.</p>
<p>Шановний головуючий, шановні народні депутати,&nbsp; як&nbsp; тільки для "Батьківщини" наступає&nbsp; серйозна небезпека,&nbsp; розумію, наступає парламентські або президентські&nbsp; вибори, так на білбордах, у засобах масової інформації, на трибунах різного рівня з'являється грізна постать&nbsp; командувача широким опозиційним &nbsp;антикорупційним фронтом Арсенія з багаточисельними мобілізаційними закликами про наміри та готовність боротьби з корупцією. Дістаю це з архівів пропахлих нафталіном закликів, в тому числі і законопроекти, які вже були предметом розгляду тут, в цій залі, і які були відхилені як такі, що підготовлені поспіхом і некваліфіковано.</p>
<p>Таким яскравим прикладом і є законопроект, який сьогодні ми розглядаємо. Цим законопроектом передбачено створення державного правоохоронного органу із спеціальним статусом по боротьбі з корупцією та посадовими злочинами з правом складати протоколи про адміністративні правопорушення, здійснювати оперативно-розшукову діяльність та досудове слідство. Разом з тим, 7 липня 2010 року на 66 засіданні Верховної Ради України вже розглядався проект Закону України "Про Національний антикорупційний комітет" (реєстраційний номер 5437), внесений Яценюком, який було відхилено. У порівнянні законопроектів номер 9746 та 5437 встановлено, що ніяких змін до законопроекту номер 9746 практично не внесено. Цей законопроект є новим варіантом раніше відхиленого.</p>
<p>Аналізуючи положення представленого законопроекту, вбачається, що ряд його положень не відповідає Конституції України та не узгоджується з вимогами законів України. Так, положеннями законопроекту Верховна Рада України наділяється додатковими повноваженнями у формуванні національного антикорупційного бюро, призначенням і звільненням посадових осіб та контролем за фінансово-господарською діяльністю…</p>
<p>&nbsp;</p>
<p>ГОЛОВУЮЧИЙ. Дякую. Кармазін Юрій. За ним –&nbsp; Суслов.</p>
<p>&nbsp;</p>
<p>14:05:12</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни, українська опозиція.</p>
<p>Шановні народні депутати! Мені дуже було прикро тут чути деяких колег із провладної більшості про те, що вони спробували ображати автора. Я хочу сказати, це не є метод боротьби з політичними опонентами. Ви вже застосували методи із застосуванням тортур, із застосуванням підглядування,&nbsp;всього іншого. Ображання – це також не метод. Опозиція переможе, і цей законопроект&nbsp; має право на існування, тому що в тому КПК, який ви прийняли, цей орган записано вже. Ви вже маєте приймати цей закон.</p>
<p>Вам не подобається, що там парламент призначає керівника і заступника керівника Антикорупційного бюро? Так, а кому подобається? В Європі хтось визнав те, як&nbsp; ви змінили спосіб зміни Конституції? Ніхто не визнав.&nbsp; Ви шахрайським шляхом змінили&nbsp;&nbsp; Конституцію – ось що ви зробили.</p>
<p>Через це абсолютно правильна пропозиція, що парламент, де є всі фракції, має впливати і на 7 років&nbsp; призначається керівник. Це було ще в моєму проекті, який я давав 12 років тому назад. В цій залі доповідав. На 7 років через те, щоб не залежав від Президента.</p>
<p>Дуже правильно там написано, що 1500 осіб всього там буде. І перший заступник, і так далі. А я для цього Антикорупційного бюро національного уже даю&nbsp; одного з перших кандидатів. Це Козак – керівник Укрзалізниці,&nbsp; який зараз знищує цю абсолютно потрібну державну установу. Мало того, що в 2005 році вони стирили 10 тисяч вагонів – 10 тисяч вагонів! – вони зараз&nbsp; скасовують поїзди нічні і так далі, і так далі. Ось корупційний розсадник. Козак – один із перших клієнтів для цього бюро.</p>
<p>Пане Чечетов, запишіть собі, будь ласка.</p>
<p>&nbsp;</p>
<p>ГОЛОВУЮЧИЙ. Євген Суслов, будь ласка. За ним Джоджик. Мікрофон, будь ласка.</p>
<p>&nbsp;</p>
<p>14:07:26</p>
<p>СУСЛОВ Є.І.</p>
<p>Слово прошу передати Томенку.</p>
<p>&nbsp;</p>
<p>14:07:36</p>
<p>ТОМЕНКО М.В.</p>
<p>Шановні колеги, я хотів би звернути вашу увагу на&nbsp; принципове&nbsp; питання, і я думаю, що тут не до смішочків, коли ми говоримо про&nbsp; головну ключову проблему української держави і українського суспільства, яка називається корупцією.</p>
<p>Цілком очевидно, що треба шукати інструмент, який дасть можливість радикальним шляхом вийти і&nbsp; почати боротьбу з корупцією. І зрозуміло, що&nbsp; без незалежної інституції, яка би не ходила чи дзвонила в Адміністрації&nbsp;&nbsp; Президента, виборчі&nbsp; штаби чи ще якісь структури, годі &nbsp;сподіватися на те, що початок боротьби&nbsp; з цією корупцією відбудеться. Я просто приведу вам приклад, як може сьогодні прокуратура, міліція, інші інституції, які ранок починають, щоб ви розуміли, у кабінеті голови обласної адміністрації, от голова обласної адміністрації збирає начальника міліції, прокуратури і каже: "Хто ще в нас тут, значить, з опозиціонерів не задоволений нашою рідною владою, рідною партією?" І даються вказівки, як все робити.</p>
<p>На київському рівні я розумію, що така сама історія. В вас що є сумніви в тому, що почнеться реальна боротьба з корупцією, коли ці структури повністю підпорядковані представникам Президента? Я вам навожу приклад, от я почав аналізувати судові справи, ну, загально відомі по Тимошенко, по Луценко, по Іващенко. От я взяв справу по Данилишину, Данилишина звинувачує прокуратура в тому, що він в одного виконався замовив будівництво паркінгу в Борисполі на 449 мільйонів, йому, проти нього відкрили кримінальну справу. Так от я вам інформую: через рік Микола Азаров і Кабінет Міністрів підписали документ, теж в одного виконавця, того самого донецького, що і Данилишин підписав на будівництво на ту саму суму вже три тисячі парко-місць, а дві тисячі, тобто на третину вони вкрали ці кошти. В Данилишина кримінальна справа не закрита, а проти Азарова, в мене питання: буде, Кузьмін відкриє кримінальну справу чи Пшонка?</p>
<p>Я слухав нашого керівника КМДА Попова, який сказав, що вкрали на 70 мільярдів гривень команда Черновецького. Вчора вони обнялися, Черновецький з Тель-Авіва прилетів, обнялися, поцілувалися і сказали: "Ми разом захищаємо киян і українську столицю".</p>
<p>Хоч одна кримінальна справа про керівників КМДА відкрита і буде завершена сьогодні?&nbsp;&nbsp; Звичайно, ні. Тому…</p>
<p>&nbsp;</p>
<p>ГОЛОВУЮЧИЙ. Дякую, Микола Володимирович.</p>
<p>&nbsp;</p>
<p>ТОМЕНКО М.В. Я завершую. Я абсолютно переконаний, що не сьогодні, так завтра ми повинні створити незалежну інституцію, яка не буде дзвонити, не буде радитися в партії, а буде боротися&nbsp; з корупцією.</p>
<p>&nbsp;</p>
<p>ГОЛОВУЮЧИЙ. Джоджик Ярослав.</p>
<p>&nbsp;</p>
<p>14:10:20</p>
<p>ДЖОДЖИК Я.І.</p>
<p>Ярослав Джоджик, Українська народна партія.</p>
<p>Шановний Адам Іванович, шановні народні депутати, проектом передбачається на базі підрозділів створити максимально незалежний в сучасних умовах орган, який єдиний би займався питаннями боротьби з корупцією.</p>
<p>Не ставлячи під сумнів саму доцільність утворення максимально незалежного органу, хотів би звернути увагу присутніх на наступне. На нашу думку, єдиним лакмусовим папірцем, який випробуваний в усьому світі і який чітко і однозначно демонструє бажання чи небажання влади проводити реальну боротьбу з корупцією, є не тільки обов’язкове декларування доходів і видатків вищих посадових осіб, а обов’язково членів їхніх родин, і обов’язкове відслідковування правоохоронними структурами відповідності доходів і таких видатків. Але саме такого порядку найбільше боїться сьогоднішня влада.</p>
<p>На жаль, на сьогоднішній день українське законодавство не містить жодної чіткої прямої норми зобов’язовувати декларувати доходи і видатки посадових осіб і членів їх родин і не зобов’язовує правоохоронні органи відслідковувати такі невідповідності, і не надає права відслідковувати ці невідповідності. І будь-які спробу внести зміни в це законодавство блокується сьогоднішньою владою.</p>
<p>А українські реалії полягають в тому, що статки членів роди відповідних чиновників в десятки разів відрізняються від статків самих чиновників. Неозброєним оком видно суттєву невідповідність. Тому, на нашу думку, до того часу, поки не буде введено обов’язкове чітке декларування доході і видатків посадовців і членів їх сімей, і обов’язок правоохоронних органів відслідковувати ці речі, жоден, навіть максимально незалежний орган…</p>
<p>&nbsp;</p>
<p>ГОЛОВУЮЧИЙ.&nbsp; Дякую. Арсеній Петрович, будь ласка. &nbsp;Ні, вибачте, ні.&nbsp; Будь ласка, одну хвилину.</p>
<p>&nbsp;</p>
<p>14:12:40</p>
<p>ЯЦЕНЮК А.П.</p>
<p>Шановні народні депутати, зараз не про закон, а висловлювання одного депутата Партії регіонів, який щойно з трибуни парламенту сказав про те, що вони зламають хребет корупції. Вимагаю порушити кримінальну справу проти цього депутата, тому що це замах на життя Президента, Прем’єра, міністрів і Генерального прокурора.</p>
<p>А тепер щодо закону. Приймайте рішення про&nbsp; голосування по даному законопроекту так, як це єдиний закон, який дасть можливість реально побороти корупцію. Ваше неголосування за цей закон означає тільки одне: ви й далі хочете грабувати країну, як&nbsp; ви її грабуєте, ви&nbsp; й далі думає, що&nbsp; ви не будете&nbsp; нізащо відповідати.</p>
<p>Я вам дуже чітко відповім: час розкидати каміння закінчився, а тепер прийшов час складати. Ми складемо це каміння на вас.</p>
<p>&nbsp;</p>
<p>ГОЛОВУЮЧИЙ. Обговорення питання завершено.</p>
<p>Я ставлю на голосування пропозицію прийняти за основу проект Закону про&nbsp; Національне антикорупційне бюро (реєстраційний номер 9746). Прошу&nbsp; визначатись.</p>
<p>&nbsp;</p>
<p>14:13:59</p>
<p>За-33</p>
<p>Не прийнято.</p>
<p>По фракціях.&nbsp; Партія регіонів і "Батьківщина" – не&nbsp; голосували, "Наша Україна" – 26, комуністи і Народна Партія – не голосували, "Реформи заради майбутнього" – 2, позафракційні – 5.</p>
<p>Каплієнко, будь ласка.</p>
<p>&nbsp;</p>
<p>14:14:23</p>
<p>КАПЛІЄНКО В.В.</p>
<p>Дякую, Адаме Івановичу. Шановний Адаме Івановичу, сьогодні стояв на розгляді законопроект 10156 –&nbsp; щодо створення Тимчасової слідчої комісії. Ми дуже&nbsp; просимо поставити на голосування&nbsp; і розглянути, встигнути його розглянути сьогодні, саме в середу. Щиро дякую.</p>
<p>&nbsp;</p>
<p>ГОЛОВУЮЧИЙ. Я можу тільки з дозволу сесійної зали це зробити. Хто за те, щоб зараз розглянути проект Постанови про утворення ТСК (реєстраційний номер&nbsp; 10156). Прошу голосувати.</p>
<p>&nbsp;</p>
<p>14:15:06</p>
<p>За-173</p>
<p>Рішення не підтримано.</p>
<p>Ранкове засідання&nbsp; Верховної Ради оголошую закритим.</p>
<p>Шановні колеги, нагадую, що о 15 годині&nbsp; ми з вами маємо тут провести парламентські слухання.</p>
<p>&nbsp;</p>
<p>&nbsp;</p>
</div>
