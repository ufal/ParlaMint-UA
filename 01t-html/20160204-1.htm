Стенограма пленарного засідання
04 лютого 2016
&nbsp;
<p align=center>ЗАСІДАННЯ ЧЕТВЕРТЕ</p>
<p align=center>Сесійний зал Верховної Ради України</p>
<p align=center>04 лютого 2016 року, 16 година</p>
<p align=center>Веде засідання Перший заступник Голови Верховної Ради України</p>
<p align=center>ПАРУБІЙ А.В.</p>
<p><b>&nbsp;</b></p>
<p>16:01:32</p>
<p>ГОЛОВУЮЧИЙ. Шановні колеги депутати, прошу заходити в зал, займати робочі місця, підготуватися до роботи. Будь ласка.</p>
<p>Секретаріат Верховної Ради, будь ласка, повідомте про початок нашої роботи.</p>
<p>Колеги, прошу заходити в зал.&nbsp;</p>
<p>Колеги, готові до початку роботи? Прошу підготуватись до реєстрації.&nbsp; Прошу зайти в зал і приготуватись до реєстрації.</p>
<p>Шановні колеги,&nbsp; прошу приготуватись до реєстрації.</p>
<p>Шановні колеги, прошу зареєструватись. Будь ласка.</p>
<p>&nbsp;</p>
<p>16:06:39</p>
<p>Зареєструвалось 329 депутатів для роботи у вечірньому засіданні. І, таким чином, вечірнє пленарне засідання Верховної Ради України оголошую відкритим. І ми продовжуємо обговорення порядку денного.</p>
<p>До мене звернулись журналісти, вони переконливо наполягають на 1630. Це, власне, наступний наш законопроект (друге читання), це проект Закону про внесення змін до Кримінального кодексу України (щодо удосконалення захисту професійної діяльності журналістів) (1630). І я запрошую до слова Миколу Петровича Паламарчука від комітету проголосити нам доповідь по цьому законопроекту. Будь ласка.</p>
<p>&nbsp;</p>
<p>16:07:41</p>
<p>ПАЛАМАРЧУК М.П.</p>
<p>Шановний головуючий, шановні колеги, Комітет Верховної Ради України з питань законодавчого забезпечення правоохоронної діяльності на своєму засіданні 2 вересня 2015 року розглянув порівняльну таблицю, підготовлену до другого читання, проекту Закону України "Про внесення змін до Кримінального кодексу України" (щодо удосконалення захисту професійної діяльності журналістів) (реєстраційний номер 1630). Насамперед, хочу нагадати, що Верховна Рада України прийняла цей законопроект за основу 16 червня 2015 року.</p>
<p>До законопроекту від суб'єктів права законодавчої ініціативи надійшло 10 поправок. Всі поправки стосуються внесення змін до статті 171 Кримінального кодексу України. Ті поправки комітетом враховано повністю, одна врахована частково і 6 відхилено. Частково врахована поправка номер 1 народного депутата України Пташник, яка передбачає відмову від поняття "перешкоджання законній професійній діяльності журналістів" і вживається лише в назві статті як умовне позначення всіх видів посягання на законну професійну діяльність журналістів.</p>
<p>Враховані поправки номери 7, 8, 9 стосуються примітки до статті&nbsp; 171 Кримінального кодексу України, їх необхідної вилучити з тіла законопроекту. Оскільки 14 травня 2015 року Верховна Рада&nbsp; України прийняла Закон (номер 421) про внесення змін до деяких законодавчих &nbsp;актів&nbsp; України щодо посилення гарантій законної професійної діяльності журналістів. Яким доповнено&nbsp; Кримінальний кодекс&nbsp; України новою статтею 354 зі значком 1, з відповідною приміткою, яка вже дає ідентичне визнання&nbsp;&nbsp;&nbsp;&nbsp;&nbsp; "професійна діяльність журналістів" у статтях 171, 345 і 1, 347, 348-1&nbsp;&nbsp; Кримінального кодексу&nbsp; України.</p>
<p>У зв'язку з прийняттям поправки номер 1 поправки&nbsp; номер 2, 3, 4, 5, 6 відхилено, оскільки вони порушують структуру законопроекту та не відповідають його концепції. Крім того, поправка &nbsp;народного депутата&nbsp; України Яценка руйнує встановлену загальну&nbsp; кримінально-правову заборону переслідування журналістів з в'язку з&nbsp; його професійною діяльністю та може&nbsp;&nbsp;&nbsp;&nbsp;&nbsp;&nbsp;&nbsp;&nbsp; призвести до суттєвих труднощів у встановленні змісту, ознаків&nbsp; перешкоджання законної професійної діяльності журналістів.</p>
<p>Поправки народних депутатів України Мельничука, Дмитренка, Ленського об'єднані об'єктивними ознаками частини першої та другої&nbsp; статті 171 Кримінального кодексу, що&nbsp; неминуче призведе до звуження&nbsp; об'єктивної сторони складу злочину.&nbsp;</p>
<p>Порівняльна таблиця перед вами. Обґрунтування&nbsp; щодо відхилення поправок&nbsp; у ній наведено. Пропоную піти по поправках.</p>
<p>Комітетом прийнято рішення рекомендувати Верховній Раді&nbsp;&nbsp; України прийняти законопроект&nbsp; в другому читанні та в цілому як закон. Прошу&nbsp; підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги, надзвичайно важливий законопроект, який дає&nbsp;&nbsp;&nbsp;&nbsp; законодавчі можливості для захисту професійної діяльності журналістів.&nbsp; Він важливий для всіх наших&nbsp; колег журналістів і тих, які стали депутатами, і для тих, які сьогодні в полі працюють, несучи слово правди. Обговорення буде недовгим.&nbsp; Я прошу закликати&nbsp;&nbsp; усіх в зал, поки ми будемо йти по поправкам. Шановні колеги, автори поправок, прошу приготуватися до обговорення.</p>
<p>Отже, поправка 1-а, Пташник. Давайте, ви включіть мікрофон, і ви скажете, бо я нічого не чую, що ви кажете.</p>
<p>1 поправка, депутат Пташник, прошу, включіть мікрофон.</p>
<p>&nbsp;</p>
<p>16:11:34</p>
<p>ПТАШНИК В.Ю.</p>
<p>Шановні колеги, перш за все, я хочу подякувати членам профільного комітету за врахування моєї поправки, хоча і частково, але все-таки вона, дійсно, покращує редакцію Кримінального кодексу, запропонованої статті, і вона дозволить захищати журналістську діяльність.</p>
<p>В той же час, я хочу звернути увагу, що даною моєю поправкою пропонувалося ввести кримінальну відповідальність за цензуру. Тобто не законну вимогу і втручання в діяльність журналістів саме з боку власників, засновників і відповідно керівників відповідних засобів масової інформації. Я вважаю, що це надзвичайно кримінальна відповідальність за цензуру, є надзвичайно важливою і це фактично дасть змогу розвиватися вільній журналістиці в країні. В той же час депутати, члени профільного комітету вирішили відхилити в цій частині дану поправку, оскільки вказувало, що це потребує врегулювання окремим законопроектом. Тому я звертаюся на разі до членів профільного…</p>
<p>&nbsp;</p>
<p>ГОЛОВУЮЧИЙ. Я вам дам зараз продовжити, але ви сформулюйте свою пропозицію до залу. Будь ласка, Пташник, дайте 30 секунд завершити.</p>
<p>&nbsp;</p>
<p>16:12:49</p>
<p>ПТАШНИК В.Ю.</p>
<p>Тому я не буду ставити на підтвердження дану поправку. Але в той же час хочу звернутися до депутатів, членів Комітету з правоохоронної діяльності, зробити відповідні пропозиції у вигляді законопроекту і врегулювати, як ви вирішили, питання кримінальної відповідальності за цензуру на рівні окремого законопроекту. Дякую вам.</p>
<p>&nbsp;</p>
<p>ГОЛОВУЮЧИЙ. Дякую. Отже, ви не наполягаєте на голосуванні, сподіваюсь, комітет почув вашу принципову позицію і ми переходимо до наступної поправки.</p>
<p>Поправка номер 2, народний депутат Яценко. Чи наполягає він? Ні, не наполягає.</p>
<p>3 поправка, Мельничук. Чи наполягає? Ні.</p>
<p>4-а, Дмитренко. Не наполягає.</p>
<p>5-а, Дмитренко. Не наполягає.</p>
<p>6-а, Дмитренко, не наполягає.</p>
<p>10-а, Мельничук, чи наполягає? Ні, Мельничук не наполягає.</p>
<p>Таким чином, більшість поправок, які були подані народними депутатами України, були підтримані комітетом, з того приводу знайдений, фактично, політичний консенсус, по цьому важливому, наголошую ще раз, законопроекту, по захисту прав журналістів.</p>
<p>І тому я прошу, народних депутатів України зайти в зал приготуватись до голосування. Прошу Секретаріат Верховної Ради України повідомити депутатів про те, що зараз відбудеться вже голосування. І голів фракцій я теж прошу закликати депутатів в зал, будь ласка,&nbsp; заходимо в зал і готуємося до голосування.</p>
<p>Шановні колеги, поставлю сигнальне голосування, прошу приготуватись до голосування. Займайте робочі місця.</p>
<p>Отже, я ставлю на сигнальне голосування проект Закону про внесення змін до Кримінального кодексу України – Єщенко, Україна кличе сідати голосувати – щодо вдосконалення захисту професійної діяльності журналістів (номер 1630). Я сподіваюсь, його підтримають всі, незалежно від фракцій і політичних позицій, це є наш загальний і спільний обов'язок. І я пропоную, прошу сигнальне голосування по 1630, прошу голосувати, прошу взяти участь в голосуванні.</p>
<p>1630, прошу підтримати, голосуємо.</p>
<p>&nbsp;</p>
<p>16:16:11</p>
<p>За-181</p>
<p>Колеги, я прошу далі заходити, закликати депутатів в зал. І з вашого дозволу, колеги, ми обговоримо наступний, а потім проголосуємо і цей, і наступний, якщо нема заперечень, бо частина наших...</p>
<p>&nbsp;</p>
<p>ГОЛОСИ ІЗ ЗАЛУ. Ні!</p>
<p>&nbsp;</p>
<p>ГОЛОВУЮЧИЙ. Хто каже "ні"?</p>
<p>&nbsp;</p>
<p>ГОЛОСИ ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Оце ті, що дбають про Регламент. <i>(Шум у залі)</i> Це ті, які виконують Регламент, які руками&nbsp; голосували 16 січня, які голосували руками –&nbsp; от захисники Регламенту.</p>
<p>Дякую. Давайте для просто репліки Оля Червакова,&nbsp; одну хвилину, будь ласка. Оля Червакова,&nbsp; одна хвилина.</p>
<p>&nbsp;</p>
<p>16:16:55</p>
<p>ЧЕРВАКОВА О.В.</p>
<p>Шановні колеги, більше 10 років кримінальна стаття 171 існує в Кримінальному кодексі – за перешкоджання діяльності журналістів. Але&nbsp; майже жодна людина, яка нападала на журналістів і їм перешкоджала, не понесла відповідальності. Це суто технічний закон, який поточнює формулювання для того, щоб судді не могли маніпулювати в судах і не відмовляли журналістам, на яких нападають ті, хто не хочуть, щоб суспільство знало правду.</p>
<p>Я дуже прошу мобілізуватися вас і проголосувати за цей законопроект, це дуже важливо, це вимога Ради Європи, це, в кінці кінців, наше з вами обличчя. І всі, хто зараз кричать, вони дають інтерв'ю журналістам і дуже хочуть, щоб їх показували по телебаченню. Так, будь ласка, проголосуйте, щоб права цих журналістів дотримувалися. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Колеги, давайте ще раз сигнальне голосування. Я бачу, депутати підходять, підходять досить інтенсивно, злагоджено, готові до роботи, до прийняття рішень. Я після сигнального попрошу включити&nbsp; табло і оголошу, які фракції скільки дали голосів, щоб журналісти бачили хто дбає про захист їхньої професійної діяльності, а хто навпаки – виступає проти них.</p>
<p>Я прошу приготуватися до голосування. Прошу зайняти робочі місця. Колеги, заходимо.</p>
<p>Прошу ще раз Секретаріат Верховної Ради запросити депутатів в зал. І прошу секретаріати фракцій закликати депутатів в зал, голів фракцій змобілізувати особовий склад для прийняття рішень.</p>
<p>І я ставлю ще раз… Товариство, робочі місця, будь ласка, займіть. Ще раз ставлю на сигнальне голосування проект Закону про внесення змін до Кримінального кодексу України (щодо удосконалення захисту професійної діяльності журналістів) (номер 1630) в другому читанні та в цілому. Сигнальне голосування. Будьте уважні! Прошу голосувати. Прошу підтримати. Голосуємо, колеги, будь ласка!</p>
<p>&nbsp;</p>
<p>16:19:41</p>
<p>За-200</p>
<p>Ми близькі до прийняття рішень. Бачу, не встигли. Добре, не встигли. Але запросіть ще своїх колег по фракції в зал, якимось чином додзвоніться до них, запросіть в зал.</p>
<p>Колеги, отже, я за згодою залу… Ну, я бачу, не встигли, я бачу, не встигли. Зайдіть, займіть робочі місця. А я прошу на табло висвітлити результат голосування, і я зачитаю його.</p>
<p>"Блок Петра Порошенка" – 89, "Народний фронт" – 51, "Опозиційний блок" – 2, "Самопоміч" – 16, партія "Відродження" – 5, Радикальна партія&nbsp; Олега Ляшка – 7, "Воля народу" – 4, "Батьківщина" – 4, і позафракційні – 20.</p>
<p>Колеги, прошу підтримати, прошу підтримати даний законопроект. Так, всі, хто не встиг, вже зайняли робочі місця? Поки депутати сходяться, я даю слово ще Сергію Лещенку. Будь ласка, включіть мікрофон комусь одному. Одну хвилину включіть. І прошу депутатів заходити в зал.</p>
<p>Будь ласка, Сергій Лещенко.</p>
<p>&nbsp;</p>
<p>16:20:57</p>
<p>ЛЕЩЕНКО С.А.</p>
<p>Я звертаюся до "Опозиційного блоку". Ви так само зараз не голосуєте, хоча є при цьому власниками&nbsp; телеканалів. Згадайте історію, як в часи Януковича приїхав журналіст каналу "Інтер" в місто Бровари знімати сюжет про те, як наш колега Павло Різаненко відбивається від тітушок Азарова, від "масажистів" Азарова, як вони там намагалися на окрузі в Броварах провести негідного кандидата, і як журналіста каналу "Інтер" там побили, як був потім конфлікт, і як не було&nbsp; жодного покарання. Тому навіть, якщо ви не підтримуєте українських незалежних журналістів, підтримайте хоча б тих журналістів, які працюють на ваших телеканалах, тому що немає гарантії, що&nbsp; сьогодні ви перебуваєте в захищеному середовищі, а через кілька років може статися все, що завгодно, і ваші журналісти так само будуть потребувати&nbsp; захисту. Тому підтримайте цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>У мне&nbsp; одне питання. Чи не заперечує Сергій&nbsp;&nbsp; Лещенко, якщо ще раз поставлю на сигнальне. Чи не буде обурення, що я стільки раз ставлю на сигнальне? Не обурюєтесь, все добре? Дякую.</p>
<p>Ще будь ласка,&nbsp; Ємець, одна хвилина. Одна хвилина, Ємець, включіть мікрофон. І голосуємо. Прошу заходити в зал. Ємець, одна хвилина.</p>
<p>&nbsp;</p>
<p>16:22:08</p>
<p>ЄМЕЦЬ Л.О.</p>
<p>Леонід Ємець, фракція "Народний фронт", місто Київ.</p>
<p>Шановні колеги народні депутати! Я хочу вам пояснити, як сьогодні український народ дивиться на це голосування. Кожен депутат, який сьогодні не голосує за цей закон,&nbsp; розписується в тому, що він виступає&nbsp; за збереження таємних корупційних схем в країні.</p>
<p>Ви ж розумієте, що сьогодні з корупцією бореться в нашій країні суспільство. Кожен журналіст, який викриває корупційну схему, сьогодні має бути захищений в своєму праві висвітлювати правду. Тому, колеги, ви маєте розуміти: ваші прізвища сьогодні знаходяться&nbsp; під пильною увагою суспільства. Не беріть на себе гріх, не&nbsp; покривайте корупціонерів, підтримайте журналістів. Дякую.</p>
<p>&nbsp;</p>
<p>ГОЛОВУЮЧИЙ. Так, останній виступ. 30 секунд, Різаненко і все, і голосуємо. Різаненко. І голосуємо. Прошу в зал!&nbsp;</p>
<p>&nbsp;</p>
<p>16:23:08</p>
<p>РІЗАНЕНКО П.О.</p>
<p>Доброго дня!&nbsp; Депутат народний Різаненко. Користуюся своїм правом на репліку. Я хочу навести реальні&nbsp; прикладі з життя, які сталися, як згадав мій колега. В місті Бровари. В 2012 році під час виборів&nbsp; голова райдержадміністрації спустив головою вниз по сходах журналіста&nbsp; телеканалу "Інтер", який тоді теж був провладний, я вибачаюся, Романа Бочкалу.</p>
<p>Відкрили кримінальне провадження,&nbsp; і що, ви думаєте, сталося з цим заступником РДА? Його підвищили до голови іншого РДА. Також само на протязі місяця, прямо в присутності колишнього Прем'єр-міністра Азарова, трьох журналістів побили тітушки, він стояв в 5 метрах від них, це прикривали правоохоронці. Такого не повинно повторитися ні при якому уряді, ні при якій Раді, тому цей законопроект дуже важливий до прийняття.</p>
<p>Закликаю всіх взяти відповідальність на себе і ухвалити його.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я відчуваю, що в залі вже є достатній рівень мобілізації. <i>(Шум у залі)</i> Зараз дам, не кричіть, я вам казав, не кричіть. Я вже вам третій раз говорю, зараз надам слово, а ви якраз галдієте на гальорці. Будь ласка, колеги, я ж сказав, …мікрофон, дам слово.</p>
<p>Колеги, останній виступ. Я дав вже двом чоловікам від "Блоку Петра Порошенка", Мустафа. Ми обговорення вже завершили, останнє слово – для опозиції, в тренді наших демократичних традицій роботи. І голосуємо. Тому прошу заходити в зал.</p>
<p>А зараз включіть мікрофон депутату Воропаєву, будь ласка, одна хвилина.</p>
<p>&nbsp;</p>
<p>16:24:38</p>
<p>ВОРОПАЄВ Ю.М.</p>
<p>Уважаемые коллеги, вы чаще смотрите на себя в зеркало, по утрам особенно. Обратите внимание, у вас коалиция – 300 человек, а голосует всего 200. Вы у себя не можете разобраться, а пеняете на нас. Это первое.</p>
<p>И второе. Обратите внимание, журналисты имеют сейчас защиту по Уголовному кодексу. Более того, они хотят, чтобы смски их, переписка их была недоступна ни для кого, в том числе для правоохранительных органов. В чем причина? Они же настолько сейчас любят власть, на всех без исключения, что бояться говорят лишние слова. Но наша переписка, наши смски вообще незащищены, и с удовольствием ими с балкона фотографируются. Должна быть равная какая-то защита. Или они что белые, а мы черные?</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, товариство, я прошу приготуватись до сигнального голосування.</p>
<p>Ви контролюєте ключові канали, і нам говорите, хто любить власть, а хто не любить власть.</p>
<p>Колеги, я прошу проголосувати сигнальне голосування по проекту Закону про внесення зміни до Кримінального кодексу України (щодо удосконалення захисту професійної діяльності журналістів)&nbsp; (номер 1630),<a name=_GoBack></a> сигнальне голосування, колеги. Прошу голосувати, будь ласка. Сигнальне голосування.</p>
<p>&nbsp;</p>
<p>16:26:19</p>
<p>За-211</p>
<p>Колеги, підійшла ж велика кількість депутатів.&nbsp; Колеги, я прошу ще раз, зайняти робочі місця. Не виходити з залу, а навпаки заходити в зал.</p>
<p>Колеги, змобілізуйтесь. Я ще раз ставлю сигнальне голосування, 1630, проект Закону про внесення змін до Кримінального кодексу України (щодо удосконалення захисту професійної діяльності журналістів) в другому читанні та в цілому. Сигнальне голосування. Будь ласка, голосуємо. Голосуємо, колеги. Прошу підтримати.</p>
<p>&nbsp;</p>
<p>16:27:24</p>
<p>За-218</p>
<p>Колеги, змобілізуйтесь. Зараз переходимо до прийняття рішення. Будь ласка, займіть робочі місця. Ряд депутатів просто не голосують, бо вони не на своїх робочих місцях. Займіть, будь ласка, робочі місця, колеги.</p>
<p>Всі готові до голосування? Я ще раз ставлю… Товариство! Якщо не пройде зараз сигнальне голосування, я відкладу. Я прошу всіх депутатів приготуватись до голосування.</p>
<p>Я прошу не шуміти, зосередитись, відповідально підійти до прийняття рішення. І я ще раз ставлю сигнальне&nbsp; голосування по 1630: проект&nbsp; Закону про внесення змін до Кримінального кодексу України (щодо удосконалення захисту професійної діяльності журналістів).&nbsp; Сигнальне голосування. Будь ласка,&nbsp; голосуємо, підтримуємо.</p>
<p>&nbsp;</p>
<p>16:29:08</p>
<p>За-217</p>
<p><i>(Шум у залі) </i></p>
<p>Це не четвертий, це вже сьомий раз.</p>
<p>Переходимо&nbsp; до наступного питання порядку денного. Будемо чекати, коли підійдуть депутати. Наступний&nbsp; у нас проект Закону про внесення змін до Митного кодексу України щодо створення передумов для нової моделі ринку природного газу (номер 3074). До доповіді запрошується член Комітету з питань податкової та митної політики&nbsp; Курячий Максим Павлович. Будь ласка.</p>
<p>&nbsp;</p>
<p>16:29:55</p>
<p>КУРЯЧИЙ М.П.</p>
<p>Шановний пане головуючий, шановні народні депутати України, я хочу&nbsp; звернути вашу увагу&nbsp; і прошу зосередитися над обговоренням цього&nbsp; вкрай важливого закону.</p>
<p>Я нагадаю, що метою цього Закону під&nbsp; номером 3074: про внесення змін до Митного кодексу України щодо створення передумов для нової моделі ринку природного газу є усунення перешкод для здійснення операцій заміщення природного&nbsp; газу (бекхол) у зовнішньоекономічній діяльності шляхом внесення&nbsp; відповідних змін до Митного кодексу України.</p>
<p>Також я хочу нагадати вам, шановні колеги, що зазначений законопроект&nbsp; є&nbsp; похідним від Закону&nbsp; України "Про ринок природного газу", який набрав чинності ще&nbsp; 1 жовтня&nbsp;&nbsp; минулого&nbsp; 2015 року. Всі&nbsp; про це пам'ятаюсь, це довгоочікуваний закон, який&nbsp; наводить лад&nbsp; у цій&nbsp; найскладній &nbsp;сфері закупівель.</p>
<p>Також в розвиток Закону України "Про ринок природного газу" 24 листопада минулого 2015 року було прийнято Закон про внесення до Податкового кодексу України щодо створення передумови для нової моделі ринку природного газу. Але до сьогоднішнього дня ці обидва вкрай важливих закони не можуть в повній мірі діяти, а скільки ми і вся країна, вся економіка держави чекає на прийняття саме цього проекту закону під номером 3074.</p>
<p>При підготовці законопроекту до розгляду у Верховну Раду України в другому читанні до профільного комітету надійшло 5 пропозицій. Дві пропозицій з цих 5 враховані, одна врахована частково, а дві відхилено.</p>
<p>Комітет на своєму засіданні 9 грудня 2015 року розглянув цей законопроект під номером 3074 та рекомендує Верховній Раді України прийняти його у другому читанні та в цілому як закон України.</p>
<p>Отже, шановні колеги, я прошу підтримати в редакції комітету до другого читання проект закону і проголосувати, оскільки на нього чекають і від сьогоднішнього успішного голосування буде залежати чи запрацює в повній мірі Закон про нову модель ринку природного газу. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, надійшло по даному законопроекту ряд поправок. Я буду зачитувати ті поправки, які були відхилені.</p>
<p>Була відхилена 2 поправка народного депутата Левченка. Чи наполягає він? Наполягає. Включіть мікрофон, Юрій Левченко. Будь ласка.</p>
<p>&nbsp;</p>
<p>16:32:41</p>
<p>ЛЕВЧЕНКО Ю.В.</p>
<p>Левченко, "Свобода", 223-й округ місто Київ. Для забезпечення енергетичної стабільності та безпеки України необхідно передбачити можливість управління газотранспортною системою України лише підприємствами, корпоративні права в яких стовідсотково належать державі Україна. Не можна давати навіть найменші якісь натяки і можливості на де-факто приватизацію газотранспортної системи України. Як кажуть, ще раз наголошую, щоб не було маніпуляцій, де-факто, тому що, так, ви там передаєте в довгострокову оренду і так далі. Але це буде де-факто приватизація.</p>
<p>Цей законопроект абсолютно пов'язаний нерозривно з іншим законопроектом, який, на превеликий жаль, намагалися проштовхнути кілька… ще в грудні минулого року, попри те, що його вже відхиляли, знову&nbsp; його&nbsp; штовхали,&nbsp; в якому,&nbsp; по суті, і в тому законопроекті, закладена приватизація газотранспортної системи.</p>
<p>Тому я зараз прошу,&nbsp; будь ласка, в цьому проекті, який має безперечно дуже багато&nbsp;&nbsp;&nbsp; позитивних норм, але в цьому проекті&nbsp; прописати мою правку,&nbsp; що виключно державні компанії можуть бути операторами…</p>
<p>&nbsp;</p>
<p>ГОЛОВУЮЧИЙ.&nbsp; Прошу прокоментувати,&nbsp; будь ласка.</p>
<p>&nbsp;</p>
<p>16:33:56</p>
<p>КУРЯЧИЙ М.П.</p>
<p>Дуже дякую. Шановні колеги,&nbsp; шановні депутати! Я хочу сказати,&nbsp; що, дійсно, цікава правка від нашого колеги депутата Юрія Левченка, і вона, мабуть, мала&nbsp; право на&nbsp; те, щоб&nbsp; може існувати. Отже, цією&nbsp; правкою пропонується надати&nbsp; визначення термінів "перевізники&nbsp; і оператори газотранспортних систем та оператори газосховища".</p>
<p>Але я хочу сказати такі аргументи, якими керувався комітет, коли відхиляв цю цікаву&nbsp; правку.&nbsp; Отже, правові засади функціонування&nbsp;&nbsp; ринку природнього газу&nbsp; України визначаються Законом України "Про ринок природнього газу", як я вже згадував. В статті 1 цього закону надано визначення термінів, в тому числі і вже надавалися визначення терміном "оператор газосховища" та "оператор газотранспортної системи".</p>
<p>Митним кодексом&nbsp; України&nbsp; регулюються&nbsp; відносини, пов'язані із справлянням митних платежів,&nbsp; здійсненням митного контролю та митного оформлення. Доповнення до Митного кодексу положеннями щодо визначення понять "оператор газосховища" та "оператор газотранспортної системи"…</p>
<p>&nbsp;</p>
<p>ГОЛОВУЮЧИЙ.&nbsp; Дайте можливість завершити,&nbsp; будь ласка.</p>
<p>&nbsp;</p>
<p>КУРЯЧИЙ М.П. …виходить за&nbsp; межі правового регулювання саме&nbsp; Митного кодексу і відповідно не&nbsp; узгоджується з принципами підготовки проектів законодавчих актів.</p>
<p>Крім того, запропоновані визначення термінів не узгоджуються з їх визначеннями, яке ми з вами надали в Законі&nbsp; України "Про ринок природнього газу",&nbsp; що закладає&nbsp;&nbsp; колізії у застосуванні положень&nbsp; зазначених актів.</p>
<p>Отже, підтримавши цю поправку народного депутата&nbsp; Юрія Левченка буде означати, що закон врешті-решт так і не запрацює. Отже, цими аргументами керувався наш профільний комітет, коли відхиляв цю правку, і я також прошу зал зараз, на жаль, але все ж таки відхилити правку народного депутата Юрія Левченка.</p>
<p>&nbsp;</p>
<p>ГОЛОВУЮЧИЙ. Дякую. Але Юрій Левченко наполягає на голосуванні, так?</p>
<p>Отже, ставлю на голосування поправку 2 народного депутата Левченка. Ви почули позицію комітету. Хто підтримує поправку Левченка, прошу проголосувати. Будь ласка, прошу проголосувати, хто підтримує поправку Левченка.</p>
<p>&nbsp;</p>
<p>16:36:29</p>
<p>За-98</p>
<p>Рішення не прийнято.</p>
<p>Також була відхилена 5 поправка Ленського. Чи Ленський наполягає? Ні, не наполягає.</p>
<p>Таким чином всі інші поправки були враховані, ми можемо ставити законопроект на голосування. І я прошу колег депутатів зайти в зал, а поки депутати заходять в зал, ще одна хвилина для члена комітету Курячого Максима Павловича. Включіть мікрофон.</p>
<p>&nbsp;</p>
<p>16:36:58</p>
<p>КУРЯЧИЙ М.П.</p>
<p>Шановні колеги, я дякую вам за увагу і сподіваюся, що зараз голосування буде дійсно результативним. І крім цього, шановний пане головуючий, я прошу після цього голосування дати доручення комітету, разом з Головним юридичним управлінням Апарату Верховної Ради України опрацювати редакційно та з техніко-юридичними правками текст прийнятого закону перед підписанням Головою Верховної Ради України. Дякую за увагу. Прошу голосувати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, прошу зайти в зал, підготуватися до голосування для прийняття рішення. Шановні колеги, прошу зайняти робочі місця, прошу приготуватися до голосування.</p>
<p>Отже, ставлю на сигнальне голосування проект Закону про внесення змін до Митного кодексу України щодо створення передумов для нової моделі ринку природного газу. Отже, сигнальне голосування 3074.</p>
<p>Прошу голосувати, прошу підтримати. Будь ласка,&nbsp; голосуємо, сигнальне голосування.</p>
<p>&nbsp;</p>
<p>16:38:37</p>
<p>За-168</p>
<p>Будь ласка, дуже просить фракція БПП дати Віктору Пинзенику хвилину для роз'яснень по цьому законопроекту. За той час прошу заходити в зал.</p>
<p>Будь ласка,&nbsp; Віктор Пинзеник.</p>
<p>&nbsp;</p>
<p>16:39:10</p>
<p>ПИНЗЕНИК В.М.</p>
<p>Шановні колеги! Дякую за відхилення від Регламенту, надзвичайно важливий закон, уряд його неправильно назвав. Його треба було назвати "Привіт "Газпрому" Російської Федерації".</p>
<p>Про що йде мова? Я хочу повернутись трошки в історію. Колись ми нібито купляли у Туркменістану газ. Насправді ми його ніколи не купляли. Відбувалось заміщення: нам поставляли російський газ, туркменський газ поставлявся у ближні райони Російської Федерації. Так поступали з туркменським газом.</p>
<p>Коли ж мова йде про Україну, то завжди махають пальцем. А в Україні таж сама є проблеми: ми поставляємо на експорт російський газ і разом з тим отримуємо реверсний газ. А для чого, якщо фізично можна не переміщувати газ, а треба провести залік. Але для цього треба провести зміни в Митний кодекс. Мова йде про заміщення газу, який йде зі Сходу, газом, який йде з Європи, де&nbsp; фізично не потрібно переміщувати газ. Це дуже вигідне для України рішення.</p>
<p>І я прошу підтримати це рішення. Україна матиме змогу не робити фізичного реверсу з Європи, а заміщати газ, який йде на експорт. Прошу всіх проголосувати за цей закон…</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги, Сергій Соболєв, одна хвилина. І все, на тому завершуємо, більше не буде виступів. Сергій Соболєв і голосуємо. Будь ласка. Добре, і міністру. Добре.</p>
<p>&nbsp;</p>
<p>16:40:39</p>
<p>СОБОЛЄВ С.В.</p>
<p>Шановні колеги, логіка абсолютно зрозуміла, але логіка повинна діяти в усьому. Ми підтримуємо в цій частині те, що було сказано Віктором Михайловичем Пинзеником.</p>
<p><a name=Temp></a>Але є друга частина цієї логіки. Якщо ми ведемо таку боротьбу за реверсний газ, який не треба ганяти в Європу, а потім назад повертати в Україну, то ми повинні давно-давно були в цьому законі так, як це було запропоновано десятками поправок, закріпити, що газ власного видобутку іде для населення України, крапка.</p>
<p>Тому наше прохання: якщо в такій редакції це голосується, це погоджувалося з профільним міністром, ми про це десятки разів казали. Бо хтось хоче газ, собівартість якого є 20 доларів, продавати по 200 доларів, а ще раніше продавали по 400, так не буде. В такій зв'язці ми голосуємо за цю пропозицію. Дякую.</p>
<p>Нам це кажуть вже десятий раз, що це не має відношення, а населення далі бере газ, собівартість якого 50 за 300, так не буде. <i>&nbsp;</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, міністр Демчишин, одна хвилина.</p>
<p>&nbsp;</p>
<p>16:41:52</p>
<p>ДЕМЧИШИН В.В.</p>
<p>Шановні, шановні народні депутати, я вас прошу звернути увагу, що це технічні зміни до Митного кодексу. Іде мова виключно про процедуру оформлення реверсних поставок, які... тобто ми цим законом спрощуємо процедуру оформлення і даємо можливість збільшити об'єм поставок із Венгрії, Польщі, Словаччини. В цьому, враховуючи, що вже в травні підписаний договір із системним оператором газотранспортної системи Венгрії – Угорщини, в нас є вже на сьогодні можливість такі угоди укладати і таким чином оформлювати. Тут взагалі не йде мова ні про політику, ні про економіку – виключно технологія оформлення. Будь ласка, підтримайте цей законопроект і, ну, всі&nbsp; інші політичні заяви, ну, вони до Митного кодексу не мають ніякого відношення, це Митний кодекс, будь ласка.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>А нема виступів від фракцій, Олег Валерійович.</p>
<p>&nbsp;</p>
<p>ЛЯШКО О.В. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Віктор, те, що говорив, починаються виступи – починається процес неконтрольований. Так. Добре, давайте обговорення, від фракцій обміняємося думками. Олег Ляшко, одна хвилина.</p>
<p>&nbsp;</p>
<p>16:43:12</p>
<p>ЛЯШКО О.В.</p>
<p>Олег Ляшко, Радикальна партія. Міністр енергетики каже, що газ – тут немає ніякої політики. Газ – це якраз і є велика політика, тому що 24 роки сиділи на газовій трубі, заробляли олігархи мільярди – і розплачувалися за цю владну корупцію, бо саме влада займалася цією корупцією, і продовжує займатися до сьогодні, і розплачувалися за цю владну корупцію громадяни України: через високі тарифи, через дорогу комуналку, через те, що ви з їхніх кишень витягуєте гроші. Тому газ – це політика, і боротьба з корупцією – це так само політика. І якщо ми хочемо чесного, прозорого ринку газу, ринку вугілля, ринку енергетики, то треба починати боротьбу з корупцією із міністра енергетики Демчишина.</p>
<p>Учора міністр економіки сказав про корупцію. Давайте говорити про корупцію Демчишина. Мільярд доларів за російське вугілля заплатили минулого року. Це є корупція, це є зловживання, і за це треба відповідати.</p>
<p>&nbsp;</p>
<p>ГОЛОВУЮЧИЙ. Шановні колеги, я ставлю ще раз сигнальне голосування. Прошу всіх зайти в зал.</p>
<p>Проект Закону про внесення змін до Митного кодексу України щодо створення передумов для нової моделі ринку природного газу (3074). Сигнальне голосування. Будь ласка, голосуємо. Прошу підтримати.</p>
<p>&nbsp;</p>
<p>16:44:54</p>
<p>За-212</p>
<p>Не встигли. Прошу зайти в зал. І ви, будь ласка, звертайтеся не до Президії, а до своїх колег по фракції, заходити в зал. Ми не чарівники, ми голосів не зробимо. Ви звертайтесь до своїх колег по фракції бути в залі.</p>
<p>Поки заходять депутати, від Комітету з питань податкової та митної політики Курячий Максим Павлович. Одну хвилину. Прошу заходити в зал. Будь ласка, Курячий.</p>
<p>&nbsp;</p>
<p>16:45:21</p>
<p>КУРЯЧИЙ М.П.</p>
<p>Дякую. Шановні колеги, я хочу зазначити, що послідовна позиція фракції "Батьківщина", послідовна позиція фракції Радикальної партії Олега Ляшка, дійсно, заслуговує на повагу, оскільки вона завжди така була, і все це підкреслює. Але, дійсно, в цьому законі, під час голосування цього закону, не можна змінювати те, що змішувати неможливо. Питання йде про&nbsp; позбавлення від залежності від російського "Газпрому". Питання йде саме про&nbsp; можливість митного оформлення за спрощеною процедурою реверсного газу із Європейського Союзу, який сьогодні вкрай потрібний нашій державі задля того, аби щоб ми не мали тої… рабських кабальних умов від Росії, як це було&nbsp; 24 років поспіль.</p>
<p>Отже саме тому я закликаю всіх депутатські корпуси, нехай питання енергетичної незалежності об'єднає&nbsp; цей газ. Це питання національної безпеки, це питання незалежності України. Дякую за увагу.&nbsp;</p>
<p>А те, що необхідно…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу всіх зайняти робочі місця. Я ще раз ставлю сигнальне голосування 3074 проект Закону про внесення змін до Митного кодексу України щодо створення передумов для нової моделі ринку природного газу. Сигнальне голосування, прошу голосувати. Прошу взяти участь у голосуванні. Будь ласка.</p>
<p>&nbsp;</p>
<p>16:47:06</p>
<p>За-210</p>
<p><i>(Шум у залі)</i></p>
<p>Колеги, "Батьківщина" говорить, якщо буде їхня правка… Порадьтесь з представником комітету. Ні, неможливо, так? <i>(Шум у залі)</i></p>
<p>Будь ласка,&nbsp; Віктор Пинзеник. Товариство, давайте знайдем компроміс, це важливий законопроект, найдем шлях, який би об'єднав зал. Будь ласка,&nbsp; Віктор Пинзеник.</p>
<p>&nbsp;</p>
<p>16:48:06</p>
<p>ПИНЗЕНИК В.М.</p>
<p>Шановні колеги! Я дуже просив би не пробувати через… до хорошого закону&nbsp; доліпити різного роду хотєлки.</p>
<p>Я ще раз хочу наголосити, цей закон відкриває дорогу України до повної відмови від поставок газу з Півночі. Тому що ми маємо можливість робити заміщення газу, технічно зараховувати один газ за рахунок реверсу газу, отримувати реверсний газ без фізичного переміщення газу. Порахуйте, яку це економію дасть тільки по транзиту. Це здешевлює вартість поставок газу.</p>
<p>Колеги, я прошу не ліпити до цього закону норми, які до нього відношення не мають. І всі, хто виступає за енергетичну незалежність України, повинні проголосувати за цей закон. Прошу голосувати.</p>
<p>&nbsp;</p>
<p>ГОЛОВУЮЧИЙ. Будь ласка, Соболєв Сергій, потім – Ляшко. Соболєв,</p>
<p>Сергій Соболєв, будь ласка.</p>
<p>&nbsp;</p>
<p>16:48:56</p>
<p>СОБОЛЄВ С.В.</p>
<p>Соболєв, "Батьківщина". Ви бачили, фракція "Батьківщина" пішла на те, щоб проголосувати. Але ми наполягаємо на тому, щоб ми мали чіткий запис, нам байдуже, в якій це формі буде, що газ власного видобутку іде для потреб населення. Крапка. І припиніть ці ігри.</p>
<p>&nbsp;Досить нам постійно відтягувати це ключове голосування. Ми розуміємо, кого з олігархів ви захищаєте в такий спосіб, коли дозволяєте їм займатися експортом українського газу, який дістається їм за безцінь.</p>
<p>Саме тому наша пропозиція є одна. В якій формі це буде зроблено, але повинно бути чіткий запис про те, що газ власного видобутку іде для потреб населення України, і ми голосуємо за це так, як ми це зробили попередній раз. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Ляшко і переходимо до голосування. Ляшко, одна хвилина, і переходимо до голосування.</p>
<p>&nbsp;</p>
<p>16:50:00</p>
<p>ЛЯШКО О.В.</p>
<p>Олег Ляшко, Радикальна партія. Наша фракція підтримує, у нас аналогічні вимоги, вітчизняний газ має іти на потреби житлово-комунального господарства, що дасть можливість знизити вартість житлово-комунальних послуг.</p>
<p>Але водночас я звертаюся до всіх депутатів парламенту почути те, що каже шановний колега Віктор Пинзеник. Цей закон дасть можливість зняти залежність України від російського газу. Це мрія мільйонів українців упродовж багатьох років. Ми маємо з вами прийняти цей закон, тому фракція Радикальної партії голосує за цей закон. Питання енергетичної безпеки країни – це ключове питання майбуття України. Корупціонери приходять і відходять як Демчишин та інші, а Україна понад усе, енергетична безпека країни понад усе, національні інтереси України понад усе. І, якщо у нас є сьогодні історична можливість позбутися залежності від російської наркоманської голки, якщо у нас є можливість зіскочити з неї, ми маємо це зробити негайно, не розмінюючись на другорядні питання.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, ще раз сигнальне голосування. Я прошу підтримати важливий законопроект. Ми почули всі думки, всі аргументи і ключову позицію про енергетичну безпеку країни. Приготувались до голосування. Зайняли робочі місця.</p>
<p>І ще раз, 3074, проект Закону про внесення змін до Митного кодексу України щодо створення передумов для нової моделі ринку природнього газу. Сигнальне голосування в другому читанні та в цілому. Колеги, голосуємо. Підтримуємо.</p>
<p>&nbsp;</p>
<p align=center>Веде засідання Голова Верховної Ради України ГРОЙСМАН В.Б.</p>
<p>&nbsp;</p>
<p>16:51:56</p>
<p>За-233</p>
<p>ГОЛОВУЮЧИЙ. Так це ж зовсім інша справа.</p>
<p>&nbsp;</p>
<p>ПАРУБІЙ А.В. Дискусія дала результат.</p>
<p>&nbsp;</p>
<p>16:51:59</p>
<p>ГОЛОВУЮЧИЙ.&nbsp; Давайте в цілому, а потім я скажу по фракціям. Голосуємо, колеги. Прошу не відходити, голосуємо в цілому. 3074, голосуємо. Техніко-юридичні правки. Голосуємо.</p>
<p>&nbsp;</p>
<p>16:52:21</p>
<p>За-241</p>
<p>Рішення ухвалено. Хочу по фракціям.&nbsp; "Блок Петра Порошенка" – 107, "Народний фронт" – 57, "Опозиційний блок" – 0, "Самопоміч" – 17, "Радикальна партія" – 16, "Батьківщина" – 11, "Воля народу" – 9, підтримали, дякую і позафракційні – 24.</p>
<p>Битва з корупцією завершена прийняттям закону. Дякую всім.</p>
<p>Ідемо далі.</p>
<p>&nbsp;</p>
<p>ПАРУБІЙ А.В. Колеги, дивіться, зал змобілізований. 1630, давайте ще раз попробуємо сигнальне. Захист журналістів і їхньої професійної діяльності. Готові, колеги? Заходимо в зал, підтримаємо журналістів, продемонструємо демократичність нашої Верховної Ради України. Я ще раз ставлю сигнальне голосування проект Закону про внесення змін до Кримінального кодексу України (щодо удосконалення захисту професійної діяльності журналістів) (1630). Прошу голосувати, прошу підтримати. Сигнальне голосування, голосуємо.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Колеги, давайте підтримаємо&nbsp; журналістів.</p>
<p>&nbsp;</p>
<p>16:53:38</p>
<p>За-216</p>
<p>Це зовсім інша справа.</p>
<p>&nbsp;</p>
<p>ПАРУБІЙ А.В. Не встигли, кілька людей не встигли. Біжать, добігають, заходять в зал. Колеги,&nbsp;&nbsp; закличте своїх колег у зал&nbsp; з кулуарів, з нарад. <i>(Шум у залі)</i> Колеги, будь ласка,&nbsp;&nbsp; заходимо&nbsp; у зал, займаємо робочі місця. Я прошу всі фракції&nbsp; підтримати цей законопроект. Колеги&nbsp; ми провели активне обговорення,&nbsp; ніхто не мав заперечень. Не виходьте із залу, друзі.&nbsp; Колеги, готові?&nbsp; Прошу приготуватись до голосування.</p>
<p>Ще раз 1630: проект Закону про внесення змін до Кримінального кодексу України (щодо удосконалення захисту професійної діяльності журналістів) – сигнальне голосування в другому читанні та в цілому.&nbsp; Будь ласка,&nbsp; голосуємо, колеги,&nbsp;&nbsp; підтримуємо.&nbsp;</p>
<p>&nbsp;</p>
<p>16:54:58</p>
<p>За-220</p>
<p>Ще кілька&nbsp; демократів бракує&nbsp; у залі. Власенко не встиг. Хто ще не встиг?&nbsp; Заходіть, кличте колег. Будь ласка,&nbsp; приготуватися, колеги. Кілька людей&nbsp; не встигло. Прошу&nbsp; зайняти робочі місця.&nbsp; Колеги, запросіть, хто є поруч, зайти в зал. Я ще раз ставлю сигнальне&nbsp; голосування, прошу бути уважними, проект Закону про внесення змін до Кримінального кодексу України (1630). Колеги, готові?</p>
<p>&nbsp;</p>
<p>16:55:40</p>
<p>ГОЛОВУЮЧИЙ. Шановні колеги, 220 голосів сигнальним голосуванням. Давайте підтримаємо журналістів. 1630, нам не вистачає зараз 6 голосів для того, щоб ухвалити в цілому даний проект закону. Згідно регламенту ми маємо набрати 226. Шановні колеги, будь ласка, займайте свої місця. Все, колеги, будь ласка, займаємо свої місця, готуємося до голосування. Сигнальне голосування 1630. Давайте підтримаємо журналістів. Готові? Давайте голосу… зараз, хвилину, хвилину, хвилину. Автор проект закону вийшла за межі зали. Колеги, голосуємо 1630 за основу та в цілому. Голосуємо. Голосуємо, сигнальне 1630. Давайте, заспокойтесь. Голосуємо. Давайте підтримаємо, колеги, будь ласка.</p>
<p>&nbsp;</p>
<p>16:57:31</p>
<p>За-223</p>
<p>Зовсім інша справа, вже 223. Заради журналістів я готовий ще раз поставити це питання на голосування. Рад, два… Давайте ще раз проголосуємо. Заспокойтесь тільки. Все. Колеги, давайте ще раз. Ще раз давайте проголосуємо і підтримаємо журналістів. 1630 за основу і в цілому&nbsp; сигнальне голосування. Готові? Ну все, давайте, голосуємо 1630. Голосуємо.</p>
<p>&nbsp;</p>
<p>16:58:30</p>
<p>За-220</p>
<p>Ідемо далі.</p>
<p>Шановні колеги, увага! У нас є постанова про проведення&nbsp; парламентських слухань, яка була призначена на 2 березня – це&nbsp; постанов про парламентські слухання. Ми, оскільки у нас буде&nbsp; український тиждень в Брюсселі, нам треба змінити 2 березня на 23-тє. Це комітет Палатного звертається: "Шляхи&nbsp;&nbsp; розвитку фізичної культури і спорту в&nbsp; Україні в умовах децентралізації влади". І я просив би просто цю правку технічну внести в цю постанову таким чином, щоби ми могли&nbsp; провести парламентські&nbsp; слухання. Можемо приймати пропозицію цю зі зміною дати? Технічна правка: з 2 березня, бо у нас "Український&nbsp;&nbsp;&nbsp;&nbsp;&nbsp; тиждень в Брюсселі" – на 23-тє.&nbsp;&nbsp; Приймається?&nbsp; Будь ласка, давайте всі підтримаємо – це розвиток фізичної культури і спорту, парламентські слухання, змінення дати. Зміна дати парламентських слухань. Прошу підтримати. Це за пропозицією комітету профільного. Прошу підтримати&nbsp;&nbsp; змінення дати проведення.</p>
<p>&nbsp;</p>
<p>&nbsp;17:00:06</p>
<p>За-245</p>
<p>Є.</p>
<p>Так що, проголосуємо ще раз 1630 – журналістів. Да? Ну як скажете.&nbsp; Давайте: журналісти, підтримуємо, 1630,&nbsp;&nbsp;&nbsp; за основу і в цілому сигнальне голосування. Прошу підтримати. Давайте підтримаємо.</p>
<p>&nbsp;</p>
<p>17:00:35</p>
<p>За-224</p>
<p>Не нагнітай. "Народний фронт"? Будь ласка. Заспокойтеся, шумно, дуже шумно. Давайте, займайте свої місця, 224, вже є голоси. Ну що? Ідемо далі, добре.</p>
<p>Юрій Луценко хвилину, будь ласка.</p>
<p>&nbsp;</p>
<p>17:01:48</p>
<p>ЛУЦЕНКО Ю.В.</p>
<p>Шановний пане Голово, шановні народні депутати, я зараз хотів би звернутися до всього залу, але зокрема до двох груп і однієї фракції, які не додають голоси до голосування для захисту журналістів.</p>
<p>Шановні друзі, Європа і майбутня європейська Україна починається із свободи слова, в цій країні декілька десятків журналісти заплатили за право нас бути тут своїм життям. Я дуже прошу, особисто друга Развадовського, особисто Женю Рибчинського, особисто групу "Відродження", всіх, хто тут зараз є в залі, проголосувати "за", бо так велить совість.</p>
<p>І ще одне прохання до "Опозиційного блоку", я зараз не хочу ні про яку політику, я про людські відносини. Ми всі з вами люди і всі знаємо читаємо і черпаємо інформацію журналістів, что воно не подобається, але без цього ми перестанемо бути політиками. Будь ласка, проголосуйте за цей закон, давайте це зробимо.</p>
<p>&nbsp;</p>
<p>ГОЛОВУЮЧИЙ. І на цій ноті в мене не залишається іншого вибору, як ще раз поставити закон 1630 на захист журналістів. Підтримайте, будь ласка,&nbsp; давайте сигнальне голосування, 1630.</p>
<p>Саме найкраще слово – це діло. Найкраще слово – це діло. Давайте підтримаємо сигнальне голосування, 1630. Саме краще слово – це діло. Давайте підтримаємо, сигнальне голосування.</p>
<p>&nbsp;</p>
<p>17:03:38</p>
<p>За-223</p>
<p>Результат майже той же.</p>
<p>Дивіться, я ще раз поставлю на голосування, але у мене є прохання, єдине, я бачу, єдине, давайте заспокоїмося і не будемо перетворювати це на там дискусійний клуб.</p>
<p>"Опозиційний блок", хвилина. "Опозиційний… Ні, от ви тільки не вживайте, от слово "дайте" – це&nbsp; ви сказали, а от в кінці ви сказали неправильно. Я прошу більше так не робіть. Дякую.</p>
<p>А хто, вас два. Ви, будь ласка…&nbsp; Долженков, народний депутат.&nbsp;&nbsp;</p>
<p>&nbsp;</p>
<p>17:04:19</p>
<p>ДОЛЖЕНКОВ О.В.</p>
<p>Дуже дякую, шановний Володимир Борисович! Я хотів би все-таки ж пояснити позицію нашої політичної сили. Вона полягає в тому, що, по-перше, вказані законопроекти ви є коаліційна більшість, ви розглядаєте всі законопроекти, і наші законопроекти взагалі в цій пленарній залі не розглядаються. Це стосовно свободи слова і стосовно виконання законних вимог опозиції зокрема.</p>
<p>А що стосується захисту журналістів, то ще раз констатую, що, по-перше, відповідні склади злочинів, які передбачені щодо перешкоджання законній діяльності журналістів, вони вже є. Це, фактично, є техніко-юридичне якесь уточнення, яке в принципі ситуацію не змінить. І тому, говорячи про те, що неголосування за вказаний законопроект порушуються якісь не будь права журналістів, це просто дешевий піар. І не потрібно звертатися до опозиції, коли у вас є коаліція. Набирайте голоси і ходіть на роботу, і голосуйте ці закони. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Колеги, давайте ще раз. Я назву всіх по фракціях хто підтримує.&nbsp;</p>
<p>Але не хочу називати прізвище вашого народного депутата, але сьогодні її закон був один із перших, ми його розглядали теж. Як співавтор вона доповідала з цієї трибуни, наскільки мені&nbsp; пам'ять не зраджує.</p>
<p>Шановні колеги, давайте ще раз сигнальним голосуванням проголосуємо 1630. Я прошу тільки зайняти всіх свої місця. Ольга. Ні, 1630. Будь ласка, займайте свої місця. Це питання захисту журналістів, я думаю, що воно без політики, без політичних кольорів, давайте всі його підтримаємо. Журналістське середовище це чекає від нас. Я розумію, що всі депутати – дуже наполегливі і змушують мене декілька разів ставити на голосування, але я роблю це із задоволенням, без огиди.</p>
<p>&nbsp;Готові голосувати? <i>(Шум у залі)</i> Давайте 1630 в цілому, за основу і в цілому сигнальне голосування. Ви там голосуєте? Будь ласка, голосуємо в цілому, голосуємо, колеги. Прошу підтримати.</p>
<p>&nbsp;</p>
<p>17:06:50</p>
<p>За-230</p>
<p>Дякую.</p>
<p>За основу і в цілому голосуємо, прошу підтримати. Голосуємо за основу і в цілому прошу підтримати, голосуємо. В другому читанні та в цілому, да, в другому читанні та в цілому.</p>
<p>&nbsp;</p>
<p>17:07:08</p>
<p>За-240</p>
<p>Закон ухвалено, 240.&nbsp;</p>
<p>Військово-цивільні адміністрації, 3177-д, доповідав наш колега Артур Герасимов. Ми його перенесли голосування перед перервою, будь ласка, прошу всіх сконцентруватися.</p>
<p>Хвилина, будь ласка, хвилину доповідайте.</p>
<p>&nbsp;</p>
<p>17:07:35</p>
<p>ГЕРАСИМОВ А.В.</p>
<p>Шановні колеги, цей закон ми вже розглядали вранці. Виникли певні питання з представниками фракції "Батьківщина" і з представниками інших фракцій. Ми в перерві їх узгодили і наразі ми виходимо на голосування.</p>
<p>Закон повністю доопрацьований, узгоджений з усіма фракціями коаліції і я б дуже просив вас підтримати цей закон в цілому сьогодні в&nbsp; другому читанні, тому що він дійсно саме сьогодні дуже потрібен нашим адміністраціям, які працюють в зоні проведення антитерористичної операції.</p>
<p>І я хочу підкреслити: цей закон потрібен саме на цьому тижні, через те що через кілька днів в нас може виникнути правовий колапс у відношенні військово-цивільних адміністрацій. Тому ще раз прошу підтримати його у другому читанні та в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Колеги, будь ласка, займайте свої місця, шановні колеги народні депутати.</p>
<p>Будь ласка, сигнальне голосування, 3177-д. Прошу підтримати 3377-д. В цілому. Голосуємо. Голосуємо, давайте підтримаємо. Це сигнальне, прошу підтримати.</p>
<p>&nbsp;</p>
<p>17:08:58</p>
<p>За-229</p>
<p>Будь ласка, в цілому… 229 ми набрали. Прошу, в цілому всі голосуємо. Не відходимо, колеги! 3177-д. Голосуємо! Це було сигнальне. Всіх прошу підтримати, голосуємо. Голосуємо, колеги! Голосуємо!</p>
<p>&nbsp;</p>
<p>17:09:22</p>
<p>За-236</p>
<p>Закон ухвалено. Дякую, шановні колеги.</p>
<p>Екологічний податок далі? <i>(Шум у залі)</i></p>
<p>Шановні колеги народні депутати, на ваш розгляд вноситься законопроект реєстраційний номер 3154:&nbsp; проект Закону про внесення змін до Кодексу адміністративного судочинства. Голова комітету… Це друге читання. Голова комітету Князевич, будь ласка. 3154.</p>
<p>&nbsp;</p>
<p>17:10:37</p>
<p>КНЯЗЕВИЧ Р.П.</p>
<p>Дякую, шановний пане Голово. Я просто нагадаю, шановні колеги, на ранковому засіданні ми не змогли прийняти рішення і за пропозицією головуючого перенесли для голосування на вечірньому засіданні. Тому ще раз підтверджую ту домовленість, яку ми досягли попередньо в залі. Прошу підтримати відповідно законопроект і прийняти його в цілому в тій редакції порівняльної таблиці, яка підготовлена комітетом. Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Шановні колеги, 3154, Руслан Петрович нагадав, це друге читання, ви його… ми його пройшли з вами, зараз треба засвідчити голосуванням в другому читанні та в цілому. <i>(Шум у залі) </i></p>
<p>Колеги, будь ласка,&nbsp; займіть свої місця. 3154. Сигнальне голосування, прошу підтримати. Прошу підтримати.&nbsp; Прошу голосувати 3154 в другому читанні та в цілому. Голосуємо. Сигнальне голосування, прошу підтримати.&nbsp;</p>
<p>&nbsp;&nbsp;</p>
<p>17:11:47</p>
<p>За-218</p>
<p>Шановні колеги,&nbsp; для того, щоб… <i>(Шум у залі) </i></p>
<p>Я розумію. Займіть, будь ласка,&nbsp; свої місця. Шановні колеги народні депутати, всі фракції буквально голосують, але потрібна ваша мобілізація. Будь ласка. Ще раз 3154. 3154, друге читанні та в цілому. Сигнальне голосування, прошу підтримати.&nbsp; Голосуємо. Прошу всіх підтримати.&nbsp;&nbsp;</p>
<p>Прошу голосувати.</p>
<p>&nbsp;</p>
<p>17:12:30</p>
<p>За-226</p>
<p>Колеги, 226. І дуже важливо, щоби зараз ми всі проголосували, хто підтримує цей законопроект.</p>
<p>Можу ставити на голосування? 3154. Прошу всіх підтримати. Надзвичайно відповідальна позиція. Голосуєм? Давайте. Прошу підтримати. Давайте проголосуємо, колеги, 3154. В другому читанні і&nbsp; в цілому. Голосуємо.</p>
<p>Голосуємо. Давайте підтримаємо.</p>
<p>&nbsp;</p>
<p>17:13:06</p>
<p>За-231</p>
<p>Закон ухвалено. Дякую.</p>
<p>Далі, будь ласка, шановні колеги.</p>
<p>&nbsp;</p>
<p>17:13:40</p>
<p>ПАРУБІЙ А.В.</p>
<p>Наступний по порядку денному у нас законопроект 3778.</p>
<p>Шановні колеги, це перше читання і нам необхідно змобілізуватися для скороченої процедури.</p>
<p>Хто підтримує скорочену процедуру 3778, прошу проголосувати, прошу підтримати колеги. Розгляд за скороченою процедурою, прошу голосувати, голосуємо, колеги.</p>
<p>&nbsp;</p>
<p>ГОЛОВУЮЧИЙ. Скорочена процедура, прошу підтримати.</p>
<p>&nbsp;</p>
<p>17:13:59</p>
<p>За-148</p>
<p>Колеги, ще раз, увага. Пропозиція: за скороченою процедурою розглянути Закон 3778 і 3778-1. Будь ласка, давайте підтримаємо пропозицію автора скорочено 2 закони. Голосуємо, прошу підтримати, прошу підтримати.</p>
<p>&nbsp;</p>
<p>17:14:31</p>
<p>За-133</p>
<p>Колеги, ще раз наголошую, за пропозицією автора, я ставлю пропозицію щодо за скороченою процедурою розгляду цих двох законів. 3778, 3778-1 щодо розподілу екологічного податку, Матвієнко народний депутат і Недава Олег, голосуємо, голосуємо, колеги. За скорочену процедуру. Прошу підтримати.</p>
<p>&nbsp;</p>
<p>17:15:22</p>
<p>За-146</p>
<p>Колеги! Колеги, ще раз. Заспокойтесь. Мова іде про скорочену процедуру. Зараз розглянемо ці законопроекти і підемо до звільнення суддів. Колеги, чи ви хочете годину, більше години розглядати&nbsp; ці&nbsp; два закони на дві статті, розглядати? Прошу підтримати пропозицію за скороченою процедурою розгляду цих два закони.</p>
<p>Є розуміння за що голосуємо? Будь ласка, прошу підтримати. Дійдемо до суддів. Голосуємо, колеги. Прошу підтримати. Скорочена процедура розгляду.</p>
<p>&nbsp;</p>
<p>17:16:27</p>
<p>За-151</p>
<p>Рішення ухвалено.</p>
<p>А ви знаєте, що наступний іде звільнення суддів? Дорожній фонд і звільнення суддів.</p>
<p>Будь ласка, Анатолій Матвієнко, скорочена…&nbsp; 3778, проект Закону.</p>
<p>&nbsp;</p>
<p>17:16:50</p>
<p>МАТВІЄНКО А.С.</p>
<p>Шановні колеги, я хотів би почати з того, що попросити вибачення за цей законопроект. Він не є прикладом кращої законодавчої практики, але, на превеликий жаль, наш парламент уже таке допускав, приймаючи рішення по окремим областям стосовно митного збору і будівництва доріг, Кривого Рогу. І я хочу, щоб ви розуміли, що цей законопроект продиктований не бажанням показати, а вимушено вам запропонувати розглянути цей законопроект.</p>
<p>З чим це пов'язано. Це пов'язано з тим, що ми, дійсно, з вами прийняли рішення, і бюджетний комітет, який я представляю, підтримав ініціаторів, авторів законопроекту про те, щоб екологічний податок був на спеціальному фонді, а не в загальному.</p>
<p>І підтримали це рішення з введенням цього екологічного податку з&nbsp; 1&nbsp; січня 17-го року, оскільки змінювати у&nbsp; ході прийняття бюджетів умови прийняття місцевих бюджетів є&nbsp; негоже і це заборонено. Але, на превеликий жаль, з голосу при розгляді цього законопроекту ця дата&nbsp; була змінена на 1 січня 16-го&nbsp; року. На цей момент багато областей і районів, і міст прийняли&nbsp; свої місцеві бюджети. У даному випадку Івано-Франківська область прийняла свій бюджет, і ця норма&nbsp; вилучає сьогодні&nbsp; 35 відсотків власних надходжень із&nbsp; бюджету&nbsp; Івано-Франківської області. Подібні речі&nbsp; і по Львову і подібні речі у меншій мірі&nbsp; у тому числі і&nbsp; по Вінниці.</p>
<p>Якщо ми зараз не приймемо цей законопроект, це буде означати, що ми маємо&nbsp; тоді прийняти закон&nbsp;&nbsp;&nbsp; про виділення Івано-Франківській, Львівській і&nbsp; Вінницькій області&nbsp;&nbsp; субвенції з державного бюджету. Якщо ми зараз приймемо цей законопроект, тоді…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>МАТВІЄНКО А.С.&nbsp; …тоді за власні надходження ми збалансуємо бюджети цих&nbsp; областей. Тут&nbsp; немає ніякої іншої логіки, як не&nbsp; розтранжирити бюджет держави, не просити дотації, а&nbsp; дати можливість закрити це&nbsp; за рахунок власних&nbsp; надходжень на один рік, бо наступні роки&nbsp; вже буде діяти спеціальна норма, спеціальний фонд екологічного податку.&nbsp;</p>
<p>Я б дуже вас просив би підтримати кращу формулу для держави, а не погіршувати ситуацію і в Івано-Франківській області, і у&nbsp; Вінницькій, і у Львівській.&nbsp; Просив&nbsp; би підтримати законопроект. Дякую&nbsp; за увагу.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 3778-1.</p>
<p>&nbsp;</p>
<p>МАТВІЄНКО А.С. Він не альтернативний.</p>
<p>&nbsp;</p>
<p>ГОЛОВУЮЧИЙ.&nbsp; Він не альтернативний?&nbsp; <i>(Шум у залі)</i></p>
<p>Будь ласка,&nbsp;&nbsp; 2 хвилини, Олег Недава. Недава, а потім – комітет.</p>
<p>&nbsp;</p>
<p>17:20:22</p>
<p>НЕДАВА О.А.</p>
<p>Дорогі друзі, шановні колеги, депутати, громада, по-перше, я хочу зачитати статтю Закону України "Про охорону навколишнього природного середовища".</p>
<p>В цій статті написано, що фонди охорони навколишнього природного середовища, фонди передбачено, що кошти місцевих і державного фондів охорони навколишнього природного середовища можуть використовуватись тільки для фінансового забезпечення здійснення природоохоронних заходів, а також заходів для зниження забруднення навколишнього природного середовища.</p>
<p>Що я пропоную цим законом. Те, що ми проголосували в січні… грудні місяці, що всі кошти, які йдуть після збору сплати податку за забруднення йдуть в фонд навколишнього середовища. Ми проголосували, 80 відсотків – місцеві ради, а 20 відсотків, ми проголосували, йдуть в бюджет… в державний бюджет, в загальний.</p>
<p>Я пропоную цим законом, щоб ці 20 відсотків, які йдуть в 2016 року… в 2017 року йшли в спеціальний фонд, фонд охорони навколишнього природного середовища, тому що…</p>
<p>Шановні, ми вчора голосували і були дуже задовільні тим, що нам Німеччина дає 15 мільйонів євро на розвиток природно-заповідного фонду. Але, що ми робимо. Те, що ми свої кошти від забруднення направляємо в загальний фонд, а ті кошти, які повинні… просимо у Європи.</p>
<p>Друге, що я хочу сказати. Що ми забули вже 20 років як фінансували армію. І що ми з цього маємо? Ми маємо те, що нас…</p>
<p>&nbsp;</p>
<p>ГОЛОВУЮЧИЙ. 30 секунд, завершуйте, будь ласка.</p>
<p>&nbsp;</p>
<p>НЕДАВА О.А.&nbsp; … Я хочу сказати, якщо ми припинимо фінансувати природоохоронні заходи, то це вже буде незворотні явища.</p>
<p>Незворотними: Дністер буде засолений,&nbsp; гудрони кислі будуть у Львівській області і Калуш піде під землю.</p>
<p>Я дуже вас&nbsp; прошу проголосувати Закон 3778-1 і не підтримувати Закон&nbsp; 3778. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, від комітету доповідь.</p>
<p>&nbsp;</p>
<p>17:23:33</p>
<p>ШКВАРИЛЮК В.В. Шановний Володимир Борисович, шановні народні депутати, шановний Володимире Борисовичу! Комітет з питань бюджету 28 січня на своєму засіданні розглянув законопроект 3778. Цим законопроектом&nbsp; пропонується як виняток у&nbsp; 2016 році 80&nbsp; відсотків екологічного податку, що&nbsp; сплачується на території Вінницької,&nbsp; Івано-Франківської та Львівської областей зарахувати до загального фонду відповідних&nbsp; місцевих бюджетів. У тому числі до сільських, селищних міських бюджетів,&nbsp; об'єднаних територіальних громад&nbsp; 25 відсотків, а обласних бюджетів – 55 відсотків.</p>
<p>Згідно&nbsp; з чинними нормами&nbsp; зарахування екологічного податку до Спеціального фонду може призвести до розбалансування у поточному році&nbsp; затверджених&nbsp; місцевих бюджетів зазначених областей, а це до 35 відсотків. Є звернення&nbsp; окремих областей,&nbsp; зокрема Івано-Франківської, Львівської і Вінницької, голів обласних державних адміністрацій де на відповідних радах, 25 грудня зокрема в&nbsp; Івано-Франківській області, затверджений бюджет на 2016 рік&nbsp; де передбачено зарахування&nbsp; Екологічного фонду до&nbsp;&nbsp;&nbsp; доходів загального фонду в розмірі 152 мільйони гривень, а це складає&nbsp; близько 35 відсотків до обласного бюджету тому, розбалансування&nbsp; є дуже суттєвим.</p>
<p>Що стосується законопроекту 3778-1, то він на комітеті не розглядався і на даний&nbsp; час не має висновку Міністерства фінансів.</p>
<p>Тому, за наслідками&nbsp; розгляду, комітет ухвалив&nbsp; таке рішення: рекомендувати Верховній Раді законопроект 3778 і за результатами&nbsp; розгляду в першому читанні прийняти&nbsp;&nbsp; за основу та в цілому як закон. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Два – "за", два – "проти" запишіться, будь ласка.</p>
<p>Будь ласка, Вадим Івченко, "Батьківщина".</p>
<p>&nbsp;</p>
<p>17:25:47</p>
<p>ІВЧЕНКО В.Є.</p>
<p>Вадим Івченко, фракція "Батьківщина".</p>
<p>Шановні колеги, я хочу нагадати тим депутатам, які тут приходять і звинувачують в чомусь коаліцію, щоб вони були більш коректними і говорили, що бюджет приймався двома фракціями і коаліціями, "Батьківщина" і "Самопоміч" за бюджет на голосували. Що сьогодні ми виправляємо?</p>
<p>Тепер по законопроекту, по суті, це два різні законопроекти. Один законопроект говорить, як будуть, пропонується розподіляти кошти 20 відсотків, які залишаються в державному бюджеті, саме це пропонується йти на спецфонд Міністерства екології. Інший законопроект пропонує розділити інші 80 відсотків безпосередньо по території. 25 відсотків селам, селищам, містам районного значення та об'єднаним громадам і 55 в обласні бюджети. Але, колеги, коли ми приймали тоді бюджет, фракція "Батьківщина" чітко говорила, давайте визначимо значення саме цього податку для місцевих бюджетів. А хіба ми з вами не знали, що з цього податку фінансується ветмедицина і ветлабораторії? Сьогодні одна область говорить мінус 10 мільйонів. Чому? Тому що ми перенесли в спеціальний фонд. Інша область говорить мінус 40 мільйонів. Тому пропозиція, "Батьківщина" буде голосувати в першому читанні. Але пропонуємо бюджетному комітету звернутися до всіх фінансових управлінь, облдержадміністрацій обласних рад і вивчити якісно питання, щоб у нас на другому читанні не виникало питання, чому одним даємо, а іншим не даємо. Я впевнений в тому, якщо ми вивчимо, то ми маємо проголосувати тоді в цілому. Тому сьогодні пропонуємо за основу і давайте, будь ласка, не робіть помилок, ми вже наробили, нас використовували в ту ніч. Давайте сьогодні відверто проголосуємо в першому читанні і якісно вивчимо куди буде йти саме екологічний податок, і які питання будуть вирішувати органи місцевого самоврядування, як вони будуть вирішувати, якщо вони їх не отримують. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; наступний виступаючий – Степан Івахів, "Воля народу".</p>
<p>&nbsp;</p>
<p>17:28:02</p>
<p>ІВАХІВ С.П.</p>
<p>Прошу передати слово колезі, Іванчуку Андрію.</p>
<p>&nbsp;</p>
<p>ГОЛОВУЮЧИЙ.&nbsp; Андрій Володимирович Іванчук, з трибуни.</p>
<p>&nbsp;</p>
<p>17:28:18</p>
<p>ІВАНЧУК А.В.</p>
<p>Шановні друзі! По-простому хочу пояснити, що це за законопроект. Беремо, наприклад, три області там є. Беремо до прикладу одну область Івано-Франківську. Сільська рада Бовшівська має загальний бюджет на рік 700 тисяч. Тільки цього екологічного податку вона отримує 50 мільйонів. Вони не знають, що з цим робити. Але, коли падає пилюка від Бурштинської електростанції, вона не падає тільки на село Бовшів, куди вітер подув, туди і пилюка падає. Тому треба забрати ці гроші з сільської ради, бо вони їй не потрібні.</p>
<p>Друге питання, Львівська область, Добротвірська ТЕЦ. Селище міського типу має мільйон 400 тисяч гривень, отримує екологічного податку 70 мільйонів. Цей законопроект… І так само Ладижинська ТЕЦ у Вінницькій області. Це просто для справедливості. Тому що ці гроші треба підняти на обласний і на районний бюджет і там використати їх для потреб людей. Дякую всім, підтримайте, будь ласка,&nbsp; цей законопроект.</p>
<p>&nbsp;</p>
<p>ГОЛОВУЮЧИЙ.&nbsp; Анатолій Сергійович Матвієнко.</p>
<p>&nbsp;</p>
<p>17:29:21</p>
<p>МАТВІЄНКО А.С.</p>
<p>Друзі, мудрий той, хто вміє виправляти помилки. Той, хто знає, що він помилився і боїться це визнати, мудрим назвати не можна. Я ще раз кажу, йде мова про те, що Івано-Франківська обласна рада провела сесію, звернулася до кожного з вас з проханням 32 відсотки розбалансований бюджет по власним доходам, оскільки ця норма була прийнята вже після прийняття бюджету області. Ми змушені будемо дати з державного бюджету цій області дотацію. Ще раз повторюю, якщо ми мудрі і знаємо, що цю дотацію нам треба ще на багато речей зберегти, то дайте цим областям збалансувати бюджет. Ця норма діє один рік. Законопроект не дав і не є альтернативним, він&nbsp; стосується зовсім іншої теми. І тому не можна говорити, що мій альтернативний краще, ніж цей. Я вас благаю дослухайтеся, підтримайте, зекономте державні кошти, дайте можливість місцевим органам збалансувати бюджет. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Долженков... Матвієнков, "Опозиційний блок".</p>
<p>&nbsp;</p>
<p>17:30:48</p>
<p>МАТВІЄНКОВ С.А.</p>
<p>Матвиенков,&nbsp; 57-й округ, Мариуполь, "Оппозиционный блок".</p>
<p>Ну, я вам хочу начинать с чего? С того, что, в общем-то, принцип цинизма, законодательного, он продолжает действовать. Ну, первое, мы опять сейчас наступаем на те же грабли, на которые наступали на протяжении много времени, приняли бюджет, бюджет вступил в силу, теперь мы начинаем его поправлять. Мне вот только не понятно одну вещь, вот смотрите, ну, Винницкая область – понятно как туда попала. Как&nbsp; эти еще две области попали? Неужели&nbsp; этих проблем нет в других областях?</p>
<p>Вчера убеждаете, говорите о том, что сегодня все прекрасно с децентрализацией, деньги есть, деньги работают. Вообще нужно повернуться лицом к этому налогу и разобраться, в конце концов, почему возникает такая ситуация: что такие города как Мариуполь, Запорожье, Днепропетровск, Кривой Рог, Днепродзержинск, которые действительно погрязли в экологических выбросах, которые действительно находятся в критической ситуации, должны, будем говорить так, находиться в принципах городов, которые пополняют этот фонд, а фонд работает непонятно на кого и непонятно на что.</p>
<p>Давайте, в конце концов, остановимся, посмотрим и определимся, 80 процентов отдадим на места, чтобы понятие было, что люди должны получать какие-то компенсации, а 20 процентов отдадим вот сюда, наверх и на места – не в области, чтобы областной чиновник определял: кому-то давать, а кому-то не давать, а непосредственно тем людям, которые&nbsp; нуждаются, которые дышат и которые производят экономику в нашей стране.</p>
<p>А этот подход&nbsp; поверхностный – латание дыр, опять же потому что, извините, прогавили в&nbsp; бюджет в свое время и вовремя не определились, так, извините - децентрализация в действии.</p>
<p>&nbsp;</p>
<p>ГОЛОВУЮЧИЙ. Колеги, будь ласка, Олег, Олег Ляшко.</p>
<p>Будь ласка, по хвилині.</p>
<p>&nbsp;</p>
<p>17:32:43</p>
<p>ЛЯШКО О.В.</p>
<p>Шановні колеги, дискусія в залі показує необхідність реальної децентралізації, реального надання повноважень і фінансових ресурсів місцевим громадам. Сільська рада в Івано-Франківській, в Чернігівській, у Вінницькій, чи в Житомирській області краще знає, ніж у Києві, що їм ремонтувати, куди їм спрямовувати гроші. Але якщо ми хочемо мати єдину унітарну країну, то ця єдність починається з єдиної системи оподаткування, з єдиної системи оборони і безпеки. А коли в нас говорять: "Давайте окремий&nbsp; закон приймемо для Вінницької області, бо там екологічні проблеми; окремий закон для Івано-Франківської області, бо там екологічні проблеми", - так ви яку область не візьміть – скрізь екологічні проблеми. Оце з оцього і починається сепаратизм: коли для однієї області приймаємо, а іншу обходимо. Тому має бути однакова система для всіх сплати податків, і мінімум 80 відсотків податків повинні залишатися у місцевих громадах в усіх областях по усій Україні. Оце позиція Радикальної партії.</p>
<p>&nbsp;</p>
<p>ГОЛОВУЮЧИЙ. Колеги, по хвилині.</p>
<p>Будь ласка, Віктор Михайлович Пинзеник. Ваша область…</p>
<p>&nbsp;</p>
<p>17:33:58</p>
<p>ПИНЗЕНИК В.М.</p>
<p>Шановні колеги, я хотів би привернути увагу, про що йде мова. Ми не ведемо розмову зараз про те, скільки на місця віддавати, скільки віддавати центру. Не в цьому аспекті виникла проблема. Я не прихильник індивідуального підходу до регулювання стосунків, що стосується бюджетних доходів. Але що сталося? І є проблема, на яку треба реагувати. Я не впевнений, що саме в цій кінцевій формі, але реагувати треба.</p>
<p>Минулого року екологічний податок повністю зараховувався до загального фонду державного бюджету, 100 відсотків. Поки ми тут вовтузились з бюджетом, деякі місцеві ради прийняли закони про місцеві бюджети. Вони керувалися на той момент чинним законодавством, згідно з яким екологічний податок зараховується до загального фонду. Вони його розподілили. Після того парламент проснувся, прийняв закон, яким врегулював, що екологічний податок частково піде в спеціальний фонд. В результаті по закону спеціальний фонд забирає, а місцеві бюджети розподілили його в загальному фонді бюджету. Тому…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 30 секунд. Завершуйте.</p>
<p>&nbsp;</p>
<p>ПИНЗЕНИК В.М.&nbsp;&nbsp; Яку треба врегулювати.</p>
<p>У мене є пропозиція. Давайте проголосуємо в першому читанні і дамо доручення бюджетному комітету разом з Мінфіном. Можливо така ситуація і є в інших регіонах, і ми врегулюємо цю проблему для всіх регіонів України. Прошу в такій версії підтримати.</p>
<p>&nbsp;</p>
<p>ГОЛОВУЮЧИЙ. Гарна ідея, шановні колеги.</p>
<p>Шановні колеги, будь ласка,&nbsp; займайте свої місця, переходимо до голосування. Була гарна ідея проголосувати 3778&nbsp; за основу за результатами розгляду в першому читанні і далі в комітеті вже&nbsp; доопрацювати і врегулювати це питання.</p>
<p>Прошу, займіть свої місця, будь ласка. <i>(Шум у залі)&nbsp; </i>&nbsp;За основу! Я прошу всіх підтримати цю пропозицію. Ми&nbsp; її допрацюємо і тоді буде вже видно. За основу сигнальне. Готові? <i>(Шум у залі) </i>Давайте підтримаємо за основу сигнальне голосування 3778. За основу. Давайте, голосуємо. Прошу підтримати. Голосуємо.</p>
<p>&nbsp;</p>
<p>17:36:30</p>
<p>За-142</p>
<p>Так… 142. Ну будь ласка,&nbsp; ще раз в комітеті обговорите це питання. В комітеті обговорите, і ми… Ми його обговорили зараз, в комітеті обговорите. <i>(Шум у залі) </i>&nbsp;Давайте на повторне перше його відправимо. На повторне перше?&nbsp; <i>(Шум у залі) </i></p>
<p>3778-1. Комітет його не розглядав. Не розглядав.</p>
<p>Давайте на повторне перше читання 3778. 3778, теж сигнальне голосування. 3778 на повторне перше, в комітет на повторне перше. Сигнальне, сигнальне.</p>
<p>&nbsp;</p>
<p>17:37:50</p>
<p>За-165</p>
<p>Не набрав необхідної кількості голосів.</p>
<p>Шановні колеги, давайте ми ще над цим законом попрацюємо.</p>
<p>Ідемо далі. 2724: проект Закону про внесення змін до деяких законодавчих актів України щодо створення&nbsp; Державного дорожнього фонду України, 2724.</p>
<p>2724, шановні колеги, проект Закону про внесення змін до деяких законодавчих актів України щодо створення Державного дорожнього фонду України.</p>
<p>Є пропозиція за скороченою процедурою розглянути даний проект Закону. Будь ласка, шановні колеги, голосуємо, скорочена процедура 2724.</p>
<p>&nbsp;</p>
<p>17:39:20</p>
<p>За-150</p>
<p>Доповідайте, доповідайте. Вадатурський Андрій Олексійович, доповідайте. По черзі.</p>
<p>&nbsp;</p>
<p>17:39:39</p>
<p>ВАДАТУРСЬКИЙ А.О.</p>
<p>Доброго дня, шановний головуючий, шановні колеги! Свій виступ хочу почати з одної цифри. 40 відсотків автодоріг України вже повністю знищено або потребують капітального ремонту. Протяжність мережі доріг державного значення – 50 тисяч кілометрів. Середній термін служби – 7-10 років. Відповідно в середньому на рік потрібно ремонтувати 5 тисяч кілометрів. Подивіться, будь ласка, на слайд. Що відбувається насправді. Враховуючи те, що останні 10 років фінансувалось не більше 20 відсотків потреби, нам тепер потрібно відновлювати всю мережу. Вже багато років будівництво та ремонт відбувається за залишковим принципом. Бюджетом 15-й рік було виділено 22 мільярда гривень, з них майже 19 мільярдів пішло на обслуговування боргів і 3 мільярда гривень пішло на будівництво доріг. В 16-му році ми передбачили 18.7, 11.9 мільярдів гривень відповідно іде на обслуговування боргів, і 6.5 мільярдів ми виділяємо тільки на будівництво, ремонт доріг. Я просто хочу зазначити, що потреба тільки на поточний дрібний ремонт перевищує 7.7 мільярдів гривень, що є катастрофічно недостатньо. З таким підходом Україна ризикує залишитись, взагалі, без доріг. Отже нам треба встановити контроль над надходженнями і їх ефективним використанням. Саме це пропонується даним законопроектом, що створює державний, спеціальний&nbsp; державний дорожній фонд.</p>
<p>Щодо наповнення. Хочу показати, що, перше, сплата акцизного податку при купівлі бензину та дизельного палива, що становить 0.15, 0.11 євро за 1 літр. Сплата ввізного мита з нафтопродуктом, сплата податку при купівлі транспортних засобів, що становить 3 відсотки. Це не нова ідея. В світі…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, ще дві хвилини.</p>
<p>&nbsp;</p>
<p>ВАДАТУРСЬКИЙ А.О. &nbsp;Ми об'єднуємо два законопроекти, тому дві хвилини.</p>
<p>Це нова ідея. В світі працює такий дорожній фонд, де в Новій Зеландії з 53-го року, в Японії з 54-го року, в США з 56-го. Я просто наведу декілька прикладів. Наприклад, в Польщі дорожній фонд працює з 2004 року, акциз становить майже 600 євро і надходження становлять 8 мільярдів євро на рік. В Німеччині, акциз становить 882 євро і надходження майже 50 мільярдів євро. В Україні до&nbsp; 1 січня ми мали 202 євро і надходження всього-на-всього&nbsp; 620 мільйонів.&nbsp; З огляду&nbsp; на зазначені приклади сума&nbsp;&nbsp; надходжень до Державного&nbsp; дорожнього фонду має&nbsp; бути, як мінімум, в тричі&nbsp; більше ніж зараз.</p>
<p>Розподіл.&nbsp; Перше.&nbsp; 60 відсотків коштів фонду спрямовується на фінансування будівництва та ремонту автодоріг державного значення; 5 відсотків – на фінансування&nbsp; заходів&nbsp; щодо забезпечення безпеки дорожнього руху; 35 – на дороги місцевого значення.</p>
<p>Я хочу зазначити, що даний законопроект&nbsp; відповідає принципу децентралізації, де ми передаємо не тільки&nbsp; проблеми на міста, а і також інструменти для їх вирішення.&nbsp; Ми знаємо, що&nbsp; ми передаємо, передача цих доріг на місцевий рівень передбачена проектом Закону 0954. Треба зазначити також, що цей законопроект&nbsp; відповідає принципу Коаліційної угоди.&nbsp; Фонд надасть&nbsp;&nbsp; можливість облавтодорам планувати&nbsp; витрати і планувати проектні&nbsp; роботи і також ремонтні роботи на&nbsp; 2-3 роки. Це не буде більше ручним режимом розподілу коштів, це дасть можливість залучити кредитні&nbsp; кошти&nbsp; банків, що прискорить виконання&nbsp; робіт по всій країні.</p>
<p>Хочу висловити подяку міністру інфраструктури Андрію Пивоварському та всім авторам даних&nbsp; законопроектів: Дубневичу, Діденко,&nbsp; Гордєєву, Медуниці, Крульку, Герасимову.</p>
<p>Давайте побудуємо якісні дороги за новітніми&nbsp;&nbsp; технологіями, які витримують такі навантаження, які б допомогли Україні бути конкурентною на світовому ринку. Прошу підтримати данні&nbsp; законопроекти 74 і 75. Дякую вам.</p>
<p>&nbsp;</p>
<p>ГОЛОВУЮЧИЙ.&nbsp; 2724 і 2725. Дякую.</p>
<p>Ярослав Дубневич, будь ласка,&nbsp; співдоповідь.</p>
<p>&nbsp;</p>
<p>17:44:27</p>
<p>ДУБНЕВИЧ Я.В.</p>
<p>Шановний Володимир Борисович, шановні народні депутати, вашій увазі пропонується проект Закону України (реєстраційний номер 2724) "Про внесення змін до деяких законодавчих актів України щодо створення Державного дорожнього фонду".</p>
<p>Законопроект внесений групою народних депутатів, яким передує повноваження… передається повноваження по управлінню дорогами місцевого значення і фінансування цих доріг Спеціального дорожнього фонду.</p>
<p>Хочу зауважити, що найголовніше, що є в цьому законопроекті, що 35 відсотків коштів, які будуть наповнювати цей дорожній фонд будуть автоматично передаватися на обласний рівень органам місцевого самоврядування. Якщо ми проголосуємо за Закон про створення дорожнього фонду, після другого читання по цьому законопроекту і прийняття цього законопроекту можна повернутися до розгляду закону 0954 щодо передання загальнодержавних доріг місцевого значення в управління органам місцевих рад.</p>
<p>Якщо цей законопроект буде прийнятий, то органи місцевого самоуправління на обласному рівні будуть мати можливість фінансувати дороги, які пропонується передавати органам місцевого самоуправління.</p>
<p>Я прошу вас, шановні народні депутати, без підтримки цього законопроекту органи місцевої ради не мають можливості фінансувати загальнодержавні дороги місцевого значення. Прошу підтримати. За висновком Комітету транспорту рекомендується Верховній Раді прийняти цей законопроект за основу, а також між першим і другим читанням вилучити з наповнення дорожнього фонду фонд попереджувальних заходів щодо забезпечення гарантійної функції&nbsp; моторного транспортного бюро, щоби&nbsp; були застереження. І також, ми чекаємо&nbsp; на всі поправки, які будуть поступлені від народних…</p>
<p>&nbsp;</p>
<p>ГОЛОВУЮЧИЙ.&nbsp; Дякую, колеги.</p>
<p>Шановні колеги, є пропозиція голосувати за основу.&nbsp; Чи є необхідність його обговорювати? Колеги, у нас не так багато часу. Може проголосуємо? Тут…</p>
<p>2724. Колеги, займіть&nbsp; свої місця,&nbsp; будь ласка. Сигнальне&nbsp; голосування - це за основу.&nbsp; Дякую за розуміння, що не довго обговорюємо, бо треба примати. 2724. Сигнальне за основу. Запросіть депутатів. Готові? 2724 – за основу. Сигнальне.&nbsp; Прошу голосувати. Голосуємо.</p>
<p>&nbsp;</p>
<p>17:48:09</p>
<p>За-140</p>
<p>Немає голосів під цей закон.</p>
<p>І другий закон та ж сама позиція, наскільки я розумію. Ще проведемо додатково дискусію&nbsp; на цю тему.</p>
<p>Шановні колеги, у нас є Закон про… У нас є постанови про звільнення суддів. За пропозицією автора, ми переносимо розгляд цих двох питань 2724, 2725. Домовилися? Да. Будь ласка, Руслан Князевич. Звільнення суддів, будь ласка, Руслан Петрович Князевич.</p>
<p>&nbsp;</p>
<p>17:49:08</p>
<p>КНЯЗЕВИЧ Р.П.</p>
<p>Дякую. Шановні колеги, шановний пане головуючий, вашій увазі пропонується дві постанови і я думаю, що оскільки там в принципі підстави, в основному це добровільна заява про відставку, хотілося б вірити, що вони не будуть предметом серйозних дискусій. З вашого дозволу оголошу першу з них це за номером 3580.</p>
<p>Відповідно до пунктів 3 і 9, частини п'ятої, статті 126 Конституції України Верховна Рада постановляє. У зв'язку з неможливістю виконувати свої повноваження за станом здоров'я, звільнити з посади суддів:</p>
<p>&nbsp;Селидівського міського суду Донецької області Каніщеву Наталію Олександрівну,</p>
<p>господарського суду Полтавської області Тимченка Богдана Петровича.</p>
<p>У зв'язку з поданням заяви про відставку звільнити з посади суддів:</p>
<p>&nbsp;Верховного Суду України Онопенка Василя Васильовича,</p>
<p>&nbsp;апеляційного суду Одеської області Мартинову Катерину Петрівну, Оверіну Ольгу Валеріївну,</p>
<p>апеляційного суду Полтавської області Петренка Василя Миколайовича,</p>
<p>апеляційного суду Харківської області Даниленка Володимира Миколайовича,</p>
<p>апеляційного суду Чернівецької області Заводян Катерину Іванівну,</p>
<p>апеляційного суду міста Києва Леванчука Олексія Миколайовича.</p>
<p>Дніпропетровського апеляційного господарського суду Бахмат Рауфу Муллахметівну;</p>
<p>Крижопільського районного суду Вінницької області Глушкову Валентину Федорівну;</p>
<p>Самарського районного суду міста Дніпропетровська Маймур Галину Яківну;</p>
<p>Київського районного суду міста Донецька Бурлаченка Олега Олександровича;</p>
<p>Ужгородського місьрайонного суду Закарпатської області Ференца Андрія Миколайовича;</p>
<p>Шевченківського районного суду міста Запоріжжя Іжевську Наталю Геннадіївну;</p>
<p>Київо-Святошинського районного суду Київської області Медвідь Наталію Олександрівну;</p>
<p>Олександрійського міськкрайонного суду Кіровоградської області Паламарчука Михайла Степановича;</p>
<p>Жашівського районного суду Черкаської області Томашевського Володимира Миколайовича;</p>
<p>Шевченківського районного суду міста Чернівців Рудакова Сергія Євгеновича;</p>
<p>господарського суду Закарпатської області Ващиліну Надію Михайлівну;</p>
<p>господарського суду Одеської області Панченко Ольгу Леонідівну.</p>
<p>Третє. У зв'язку з поданням заяви про звільнення з посади за власним бажанням звільнити суддів:</p>
<p>Будьоннівського районного суду міста Донецька Грачова Руслана Рафітовича;</p>
<p>Кіровського&nbsp; районного суду міста Макіївки Донецької області Ситенка Артема Ігоровича.</p>
<p>Прошу взяти до уваги, що в проекті Постанови були ще три прізвища: це Качан Олександр Володимирович, апеляційний суд Черкаської області, він відкликав свою заяву про відставку. І троє суддів, а саме: Жовтневого районного суду міста Луганська Ситника Олександра Івановича і апеляційного суду Луганської області Запорожченко Олени Олександрівни та Краснолуцького міського суду Луганської області Шелюту Вячеслава Михайловича – назад листом відкликала Вища рада юстиції у зв'язку з тим, що в них є інформація, яка потребує перевірки з приводу того, що ці судді можуть справляти правосуддя в незаконних проголошених республіках, тому прошу&nbsp; цих суддів сьогодні не розглядати.</p>
<p>В зв'язку із цим прошу, шановні колеги, проголосувати в цілому проект Постанови за номером 3580 про звільнення суддів. Дякую.</p>
<p>Наступний проект постанови я оголошу після голосування.&nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги.</p>
<p>&nbsp;</p>
<p>17:52:42</p>
<p>КНЯЗЕВИЧ Р.П.</p>
<p><a href="http://w1.c1.rada.gov.ua/pls/zweb2/webproc4_2?pf3516=3580&skl=9" target=_blank>3580</a> в цілому.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, займіть свої місця.</p>
<p>Проект Постанови Верховної Ради України про звільнення суддів (реєстраційний номер 3580). Готові голосувати, колеги? Сигнальне голосування, щоб всі налаштувалися на голосування. Алексей!</p>
<p>Будь ласка, сигнальне голосування за звільнення суддів, колеги. Будь ласка, займаємо свої місця. Давайте сигнальне голосування за звільнення суддів. Прошу всіх підтримати. Голосуємо. Звільнення суддів, колеги, прошу всіх голосувати.</p>
<p>&nbsp;</p>
<p>17:54:11</p>
<p>За-199</p>
<p>Колеги, будь ласка, займайте свої місця, займайте.</p>
<p>Будь ласка.</p>
<p>Давайте ще раз, шановні колеги, сигнальне голосування. 3580: Постанова про звільнення суддів. Займайте свої місця, будь ласка. Сигнальне, голосуємо, колеги. Будь ласка. Прошу підтримати.</p>
<p>&nbsp;</p>
<p>17:54:55</p>
<p>За-212</p>
<p>Дякую, шановні колеги. Будь ласка, займайте свої місця. Будь ласка, колеги, займайте свої місця.</p>
<p>Шановні колеги, будь ласка, сконцентруйтесь. 3580: проект Постанови про звільнення суддів. В цілому, сигнальне голосування. Готові голосувати? Давайте проголосуємо. Прошу всіх підтримати даний проект. Голосуємо.</p>
<p>&nbsp;</p>
<p>17:56:10</p>
<p>За-221</p>
<p>Колеги, будь ласка! Підходять колеги. Будь ласка.</p>
<p>Поверніться.</p>
<p>Це було сигнальне голосування, 221 голос.</p>
<p>Будь ласка,&nbsp; займіть свої місця, шановні колеги. Ще раз, проект Постанови&nbsp; 3580, звільнення суддів. Сигнальне голосування, прошу підтримати, колеги. Голосуємо. Прошу підтримати. Голосуємо. Прошу всіх голосувати. Прошу підтримати, колеги. Звільнення суддів.</p>
<p>&nbsp;</p>
<p>17:57:05</p>
<p>За-222</p>
<p>Будь ласка,&nbsp; колеги, займайте свої місця.</p>
<p>Будь ласка,&nbsp; сигнальне голосування про звільнення суддів, 3580. Колеги підходять, підходять. Голосуємо, колеги. Прошу голосувати. Прошу підтримати.</p>
<p>&nbsp;</p>
<p>17:58:05</p>
<p>За-223</p>
<p>Підходять. <i>(Шум у залі)</i></p>
<p>Колеги, ну це ж звільнення суддів, про що мова іде. Давайте, ми маємо проголосувати. Підходять, підходять колеги, я бачу. Є?</p>
<p>Давайте, шановні колеги. 3580, звільнення суддів. Поки не проголосуємо, не підемо звідси.</p>
<p>Готові голосувати? Прошу підтримати в цілому, голосуємо, голосуємо, прошу підтримати, голосуємо в цілому 3580. Голосуємо сигнальне, давайте підтримаємо всі. Будь ласка.</p>
<p>&nbsp;</p>
<p>17:59:19</p>
<p>За-221</p>
<p>Ну що, колеги…</p>
<p>От підходять ще декілька депутатів, будь ласка. Останнє голосування на сьогодні.</p>
<p>Колеги, будь ласка, давайте, змобілізувались. 3580, звільнення суддів. Сигнальне голосування, але треба, щоб всі голосували. Увага! Голосуємо ще раз, сигнальне голосування, колеги. Голосуємо. Всі підтримуємо це рішення.</p>
<p>&nbsp;</p>
<p>18:00:53</p>
<p>За-226</p>
<p>А тепер ніхто не відходить. 226.</p>
<p><i>(Шум у залі)</i></p>
<p>Стоп! Ніхто не відходить. Колеги, голосуємо. Прошу голосувати. 3580 в цілому, голосуємо. Голосуємо. Все, голосуємо, будь ласка. Голосуємо.</p>
<p>&nbsp;</p>
<p>18:01:16</p>
<p>За-226</p>
<p><i>(Шум у залі)</i></p>
<p>Хвилинку! Хвилинку! Колеги, поверніться. Останнє. Суддя Конституційного суду… Хвилинку. Назад поверніться. Суддя Конституційного суду, який прийняв присягу, його треба звільнити з Верховного Суду. Будь ласка, Руслан Князевич. Послухайте уважно.</p>
<p>&nbsp;</p>
<p>КНЯЗЕВИЧ Р.П.</p>
<p>Я прошу вже не весь перелік, а хоча б вилучити прізвище одне, судді Конституційного суду, який склав повноваження. З постанови 4010, Кривенко Віктора Васильовича. Проголосувати. І оформити це рішення новим номером нової постанови. Якщо, можливо, бо він повинен набути повноважень…</p>
<p>&nbsp;</p>
<p>ГОЛОВУЮЧИЙ.&nbsp; Давайте в цілому цю постанову. Колеги, займіть свої місця, будь ласка.</p>
<p>Шановні колеги,&nbsp; будь ласка, займайте свою місця. <i>(Шум у залі) </i>&nbsp;Шановні колеги,&nbsp; давайте, будь ласка, займіть свої місця.</p>
<p>Реєстраційний номер 4010, Постанова&nbsp; Верховної Ради&nbsp; України, 4010. В цілому голосуємо,&nbsp; колеги, голосуємо.&nbsp; Сигнальне голосування.&nbsp; Голосуємо. Прошу&nbsp; підтримати.&nbsp; Голосуємо. Голосуємо. Прошу підтримати.</p>
<p>&nbsp;</p>
<p>18:02:57</p>
<p>За-219</p>
<p>Давайте ще раз проголосуємо.&nbsp; Давайте&nbsp; 4010: звільнення суддів. &nbsp;Давайте, голосуємо. Рейтингове голосування 4010. Голосуємо, прошу всіх&nbsp; підтримати.&nbsp; Давайте голосуємо, прошу підтримати.</p>
<p>&nbsp;</p>
<p>18:03:35</p>
<p>За-223</p>
<p>Ну майже є. 223.</p>
<p>Давайте ще раз.&nbsp; Голосуємо. Голосуємо 4010, рейтингове. Голосуємо.</p>
<p>&nbsp;</p>
<p>18:03:54</p>
<p>За-220</p>
<p>Колеги, я просто, ну у мене немає слів.</p>
<p>Маємо виконати свою функцію, ви потім, ви потім, ви потім будете ображатись, що Верховна Рада не повинна мати навіть до цього жодного відношення, тому що такі голосування це просто, ну, жах. Є відставка суддів маємо проголосувати, так вимагає процедура. Ми не можемо 226 голосів проголосувати? Але, хто виходить на цю трибуну, всі говорять про те, що судді погані. Будь ласка, займіть свої місця. Чи в мене велике задоволення, ви думаєте, від того ставити по 20 раз. Будь ласка, прошу всіх підтримати і проголосувати. Це питання без політики. Це конституційний наш обов'язок. Будь ласка. Приймати рішення. 4010 в цілому, рейтингове головування, прошу всіх підтримати. Будь ласка, голосуємо. Прошу всіх підтримати.</p>
<p>&nbsp;</p>
<p>18:05:10</p>
<p>За-226</p>
<p>Не відходимо, колеги, 226, прошу підтримати. Голосуємо, будь ласка. Кожен голос є важливим. Будь ласка, давайте підтримаємо. 4010, прошу всіх підтримати, колеги. Голосуємо.</p>
<p><i>(Шум у залі) </i>&nbsp;</p>
<p>Будь ласка, підтримайте. Голосуємо. Прошу голосувати. Звільнення суддів 4010 в цілому, прошу підтримати. Голосуємо, колеги.</p>
<p>&nbsp;</p>
<p>18:05:39</p>
<p>За-228</p>
<p>Рішення ухвалено. Дякую, колеги.</p>
<p>У мене є ще дві об'яви. А, хвилинку. Значить, сьогодні ми зранку… Хвилину. Ми прийняли 297 голосами в цілому законопроект 3830-3 про зміни до державного бюджету на 2016 рік щодо фінансування профтехосвіти.</p>
<p>Оскільки на момент голосування не було офіційного рішення уряду щодо зміни&nbsp; бюджетних показників для врегулювання цього питання, немає підстав для корекції показників у додатках&nbsp; до законопроекту при оформленні відповідного закону як ми з вами й проголосували.</p>
<p>Отже, звертаю вашу увагу,&nbsp; що законопроект&nbsp; 3830 прийнято в цілому з врахуванням рішень бюджетного комітету і в нашому голосуванні було, 3 – 3830-3. І відповідно у нас було рішення&nbsp; з техніко-юридичними правками – це було в рішенні.</p>
<p>Далі,&nbsp; шановні колеги, оголошення. Згідно з&nbsp; поданою заявою та відповідно до частини третьої статті 60 Регламенту Верховної Ради&nbsp; України повідомляю про вихід народного депутата України Чумака Віктора Васильовича&nbsp;&nbsp;&nbsp; з&nbsp; фракції&nbsp; "Блок Петра Порошенка".</p>
<p>Далі. Відповідно до статті 60 Регламенту Верховної Ради&nbsp; України, а також згідно протоколам засідання депутатської групи "Воля народу"&nbsp; у Верховній Раді України восьмого скликання від 26 січня 2016 року повідомляю про обрання заступником голови депутатської групи "Воля народу" народного депутата&nbsp; України Івахіва Степана Петровича.&nbsp;</p>
<p>Дякую,&nbsp; шановні колеги. На цьому оголошую вечірнє засідання Верховної Ради України…</p>
<p>Стоп! Завтра. Дякую,&nbsp; шановні колеги, і&nbsp; оголошую вечірнє засідання Верховної Ради&nbsp; України закритим.</p>
<p>&nbsp;</p>

