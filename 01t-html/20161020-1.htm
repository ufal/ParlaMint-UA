Стенограма пленарного засідання
20 жовтня 2016
&nbsp;
<p align=center>ЗАСІДАННЯ ДВАДЦЯТЬ ТРЕТЄ</p>
<p align=center>Сесійний зал Верховної Ради України</p>
<p align=center>20 жовтня 2016 року, 16 година</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>16:04:19</p>
<p>ГОЛОВУЮЧИЙ.</p>
<p>Шановні колеги, час відведений для перерви завершений. Я прошу усіх народних депутатів заходити в зал і приготуватись до участі&nbsp; у вечірньому засіданні Верховної Ради України. Будь ласка.</p>
<p>Шановні колеги, переконливо прошу заходити. Також хотів би, щоб голова бюджетного комітету підійшов в зал, тому що він зараз буде доповідати.</p>
<p>Колеги, поки ми чекаємо народних депутатів, я хотів би вас проінформувати, що вчора 19 жовтня 2016 року Сенат парламенту Чеської Республіки прийняв резолюцію щодо розвитку ситуації в Україні.</p>
<p>Сенат Чеської Республіки висловив занепокоєння тим, що на Донбасі все частіше застосовується важке озброєння та ствердив, що для сталого перемир'я Росія повинна припинити підтримку сепаратистів і відновити контроль України на україно-російським кордоном.</p>
<p>Резолюція також підкреслює, що окупація Криму є результатом російської агресії і не має жодних наслідків і аналогів у міжнародному праві.&nbsp; 45 голосів із 63, цю декларацію було підтримано. Дякую нашим чеським колегам за підтримку і за чітке розуміння української ситуації. Друзі чехи як ніхто знають&nbsp; як виглядає окупація, і вони пам'ятають російські танки в 1968 році, які грюкали по бруківці Праги.</p>
<p>Вважаю декларацію добрим знаком для розвитку українсько-чеських відносин, виявом солідарності з Україною. Ми зробимо все, щоб Російські танки більше ніколи не поверталися до Праги, але для того нам потрібна підтримка всього цивілізованого світу. Атмосфера в центральній Європі змінюється. Російські агенти впливу, які з високих символічних посад в цих країнах підспівують Путіну, втрачають свій вплив. Це важливо.</p>
<p>Я хотів би від нас усіх подякувати, авторам Декларації: Ірині Геращенко, пані Гані Гопко, Марії Іоновій, які були ініціаторами звернення&nbsp; до парламентів країн ЄС.</p>
<p>Вітаю колег із зовнішньополітичним успіхом, продовжуємо боротьбу за Україну і за весь вільний світ. Подякуємо нашим колегам, як ви вітали нашу делегацію в ПАРЄ. <i>(Оплески)</i></p>
<p>Колеги, прошу заходити в зал. Хочу вас проінформувати, що як і зазначено в порядку денному і, згідно Регламенту України, о 16 годині ми розпочинаємо&nbsp; розгляд проекту Закону&nbsp; про Державний бюджет України на 2017 рік (реєстраційний номер 5000).</p>
<p>Я хотів би проінформувати колег, що, згідно закону, до&nbsp; 20 жовтня парламент мав опрацювати і подати свої рекомендації до Державного бюджету. Отже, логіка полягає в тому, що уряд&nbsp; вчасно подав в парламент проект бюджету, парламент мав змогу&nbsp; сформулювати пропозиції, і сьогодні ми фактично маємо проговорити рекомендації парламентарів і&nbsp; українського парламенту до уряду до другого читання.&nbsp; Ця процедура вимагає&nbsp; окремого розгляду. Так як в повному читанні іде розгляд законопроекту, тому буде змога виступити усім головам фракцій. Буде 15 хвилин на виступи від&nbsp; народних депутатів. Буде розгляд як за повною процедурою і&nbsp; відповідно буде тривати більш години.&nbsp; Якщо потім залишиться час колеги, ми зможемо&nbsp; розглянути ті питання порядку денного, які лишилися у нас нерозглянутими до обіду. Я думаю, така можливість ще буде.</p>
<p>Колеги,&nbsp; я вам доповів загальну&nbsp; логіку&nbsp; розгляду, прошу заходити в зал і приготуватись до реєстрації.</p>
<p>Отже,&nbsp; шановні колеги, прошу приготуватись до реєстрації. Вже депутати підходять в зал. Шановні колеги, прошу провести реєстрацію, прошу зареєструватись,&nbsp; будь ласка.&nbsp;&nbsp;&nbsp;&nbsp;</p>
<p>&nbsp;</p>
<p>16:11:31</p>
<p>Зареєструвалося&nbsp;- 360</p>
<p>Вечірнє засідання Верховної Ради&nbsp; України оголошую відкритим.</p>
<p>Як я вже наголошував, даний проект закону не може розглядатись за&nbsp; скороченою процедурою, він має повну процедуру розгляду. Я буду пропонувати, щоб був, як і передбачено, перший виступ від&nbsp; парламенту, від бюджетного комітету. Я&nbsp; би хотів просив вас погодитись з думкою, щоб ми дали&nbsp; більше часу на запитання, а менше до міністра фінансів, бо це фактично парламентський документ. І потім буде можливість виступити усім представникам фракцій, а потім депутатам - 15 хвилин, зрозуміли.</p>
<p>Отже, ми можемо переходити і ми переходимо до розгляду проекту Закону про Державний бюджет України на 2017 рік номер 5000. І від бюджетного комітету до доповіді запрошується голова підкомітету Комітету з питань бюджету Горбунов Олександр Володимирович. Будь ласка, ви маєте на доповідь до 10 хвилин, а потім буде 5 хвилин на питання і відповіді. Будь ласка, пане Олександр. Прошу всіх уважно слухати доповідь.</p>
<p>&nbsp;</p>
<p>16:12:59</p>
<p>ГОРБУНОВ О.В.</p>
<p>Шановний Андрій Володимирович, шановні друзі, шановні колеги!</p>
<p>Підготовка проекту Закону про Державний бюджет на 2017 рік для розгляду у першому читанні здійснювалася Комітетом з питань бюджету, відповідно до статті 156 Регламенту Верховної Ради. З часу представлення у Верховній Раді законопроекту, бюджетний комітет здійснив ґрунтовне опрацювання його положень і показників з урахуванням висновків Рахункової палати, за наслідками якого членами комітету звернуто увагу на наступне.</p>
<p>По-перше. Проект бюджету на 2017 рік підготовлено з урахуванням урядових ініціатив, зокрема, законопроектів 5044 і 5132 щодо змін до Податкового кодексу, 5131 змін до Бюджетного кодексу, 5130 змін до деяких законодавчих актів, 5142 щодо забезпечення стягнення в дохід держави необґрунтованих активів. Отже, до затвердження проекту державного бюджету на наступний рік у другому читанні необхідно прийняти зазначені законопроекти, забезпечуючи взаємоузгодження їх положень з метою дотримання збалансованості показників державного і місцевих бюджетів.</p>
<p>По-друге. У даний час немає підстав для збільшення показників податкових надходжень проекту бюджету та існують ризики щодо виконання запланованих показників доходів і надходжень від приватизації державного майна.</p>
<p>По-третє. При опрацюванні показників витрат проекту бюджету проаналізовано стан бюджетного забезпечення сфер діяльності, більшості головних розпорядників, які звертали увагу на обмеженість коштів для належного виконання їх функцій.</p>
<p>По-четверте. Під час розгляду питання міжбюджетних відносин за участю представників органів місцевого самоврядування та їх всеукраїнських асоціацій, найбільше занепокоєння викликали недостатнє забезпечення фінансовими ресурсами виконання делегованих державою повноважень у зв'язку із новими підходами до визначення освітньої і медичної субвенції та фінансування пільгового проїзду.&nbsp;</p>
<p>Загалом в ході підготовки законопроекту до першого читання бюджетним комітетом опрацьовано тисячу 167 пропозицій народних депутатів і комітетів, які узагальнені в таблицю пропозицій.</p>
<p>Слід підкреслити, що відповідно до вимог частини другої статті 156 Регламенту пропозиції, зареєстровані в Апараті після 1 жовтня не розглядалися і не включені до такої таблиці. Належить зауважити, що більшість пропозицій не відповідає регламентним вимогам щодо дотримання їх збалансованості. При цьому окремі народні депутати подали збалансовані пропозиції лише формально, тому що запропоновані джерела для додаткових видатків не підтверджуються належними розрахунками і відповідно не можуть вважитися реалістичними.</p>
<p>За попередньою оцінкою для врахування поданих пропозицій загальна потреба у бюджетних коштах становить понад 1 трильйон гривень. За результатами проведеної роботи комітетом підготовлено проект постанови Верховної Ради щодо висновків та пропозицій до законопроекту та таблицю пропозицій суб'єктів законодавчої ініціативи.</p>
<p>Комітетом пропонується врахувати повністю або частково 445 пропозицій та відхилити 722 пропозиції. Зокрема, пропонується підтримати пропозиції щодо посилення парламентського контролю в процесі виконання державного бюджету в частині погодження з Комітетом з питань бюджету надання державних гарантій, понад планових державних запозичень, розподілу субвенцій та коштів за окремими бюджетними програмами. Щодо передбачення субвенцій місцевим бюджетом на надання державної підтримки особам з особливими освітніми потребами. Щодо надання субвенцій на формування інфраструктурам об'єднаних територіальних громад із загального фонду державного бюджету.</p>
<p>Щодо передбачення субвенцій місцевим бюджетам на здійснення заходів щодо соціально-економічного розвитку окремих територій з подальшим її розділом за рішенням… розподілом за рішенням уряду, погодженим <a name=_GoBack></a>з&nbsp; бюджетним комітетом щодо часткового відновлення на рівні поточного&nbsp; року видатків Національної академії медичних наук на фінансове&nbsp; забезпечення високоспеціалізованої медичної допомоги у клініках академії. Джерелом&nbsp; покриття додаткових видатків пропонується збільшення коштів від Нацбанку та перерозподіл видатків за окремими&nbsp; програмами. Щодо опрацювання урядом&nbsp; питань збільшення доходів&nbsp; державного бюджету від&nbsp; оподаткування діяльності з видобування та&nbsp; реалізації бурштину, видачі ліцензій на&nbsp; користування радіочастотним&nbsp; ресурсом для&nbsp; впровадження 4G. А також від планового&nbsp; використання державних газорозподільних систем.</p>
<p>Водночас пропонується доручити уряду додатково опрацювати&nbsp; питання:</p>
<p>&nbsp;щодо загальних підходів до&nbsp; призначення академічних та соціальних стипендій&nbsp; студентам вищих навчальних закладів з огляду на необхідність збереження мотивації студентів та&nbsp; успішного навчання;</p>
<p>щодо доцільності&nbsp; передачі закладів охорони здоров'я, визначених додатком 10 до законопроекту на&nbsp; фінансування з місцевих бюджетів та забезпечення&nbsp; таких закладів за рахунок&nbsp; державного бюджету;</p>
<p>щодо перерозподілу спеціально з&nbsp; РНБО видатків на забезпечення Національної безпеки і оборони відповідно до поданих пропозицій;</p>
<p>щодо перегляду розподілу додаткової дотації на утримання закладів освіти та&nbsp; охорони здоров'я в частині її надання&nbsp; усім місцевим бюджетам, що мають відносини з державним бюджетом;</p>
<p>щодо&nbsp; змін&nbsp; розподілу освітньої субвенції для усунення&nbsp; диспропорцій у&nbsp; зв'язку з її спрямуванням виключно на оплату праці педагогічних працівників;</p>
<p>щодо врегулювання питання фінансового&nbsp; забезпечення компенсації за пільговий проїзд окремих категорій громадян та надання громадянам пільг з послуг зв'язку;</p>
<p>щодо можливості і доцільності збільшення окремих видатків за поданими до законопроекту&nbsp; пропозиціями виходячи з наявних фінансових ресурсів державного бюджету та оцінки обґрунтованості додаткової потреби в бюджетних коштах.</p>
<p>Відповідно до&nbsp; частини десять статті 157 Регламенту законопроект про&nbsp; державний бюджет вважається прийнятим&nbsp; у першому читанні, якщо&nbsp; буде прийнято в цілому проект постанови щодо висновків та пропозицій, які набуватимуть статусу бюджетних висновків Верховної Ради.</p>
<p>Сьогодні також повернулися до розгляду окремих пропозицій (номер 263 і 677 по таблиці пропозицій) та запропонували їх частково врахувати як доручення уряду.</p>
<p>Окрім того пунктом 2.7 проекту бюджетних висновків щодо доручення уряду після слів "Служби зовнішньої розвідки України" доповнити словами "до рівня потреб служби".</p>
<p>Таким чином, Комітет з питань бюджету ухвалив рішення рекомендувати Верховній Раді прийняти за основу та в цілому підготовлений комітетом проект Постанови 5000-П щодо висновків та пропозиції до законопроекту із&nbsp; такими змінами.</p>
<p>У проекті бюджетних висновків пункт 2.4 розділу ІІ доповнити новими підпунктами щодо доручень уряду за бюджетними програмами, код&nbsp; 1002120 та код 3505010 і відповідно у таблиці пропозицій поправки 263 і 677 будуть вважатися врахованими частково як доручення уряду.</p>
<p>Пункт 2.7 розділу ІІ після слів "Служби зовнішньої розвідки України" доповнити словами "до рівня потреб служби".</p>
<p>Прошу підтримати рішення комітету зі щойно озвученими уточненнями.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги, я прошу лишатися на робочому місці. Ні, прошу лишатися, пане Олександр, ще будуть питання і&nbsp; відповіді. Так, тут, від трибуни.</p>
<p>Колеги, я хочу наголосити, що я дав пропозицію, щоб ми бюджетному комітету дали більше часу на запитання. За рахунок міністра фінансів. Тому що цей документ готував бюджетний комітет і, власне, бюджетний комітет може давати повноцінну відповідь.</p>
<p>Приймається така позиція? <i>(Шум у залі)</i> Тоді я даю 6 хвилин на бюджетний комітет, а міністр&nbsp; фінансів без питань. Отже, 6 хвилин. Я прошу провести запис на запитання до представника Комітету з питань бюджету. Прошу провести запис, колеги, хто хоче записатися.</p>
<p>Гудзенко Віталій Іванович, "Блок Петра Порошенка", будь ласка.</p>
<p>&nbsp;</p>
<p>16:22:08</p>
<p>ГУДЗЕНКО В.І.</p>
<p>Гудзенко Віталій, 92 виборчий округ.</p>
<p>В мене просте питання по індексації землі на слідкуючий рік. Яка буде індексація грошової оцінки землі? Дякую.</p>
<p>&nbsp;</p>
<p>16:22:27</p>
<p>ГОРБУНОВ О.В.</p>
<p>Це запитання, це... Я можу дати вам тільки відповідь в розрізі поправок. Яка це поправка? Ви можете уточнити? Якщо вона була подана.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Євтушок Сергій Миколайович, "Батьківщина", будь ласка.</p>
<p>&nbsp;</p>
<p>16:22:42</p>
<p>ЄВТУШОК С.М.</p>
<p>Сергій Євтушок, фракція "Батьківщини".</p>
<p>Скажіть, будь ласка, по-перше, у проекті Державного бюджету на 2017 рік по галузі охорони здоров'я видатки на оплату комунальних послуг та енергоносіїв закладів охорони здоров'я передано на рівень місцевих бюджетів, приблизно не вистачає, якщо по наших підрахунках експертних, 6 мільярдів гривень. Де ви думаєте візьмуть місцеві органи влади ці гроші, скажіть, будь ласка?</p>
<p>&nbsp;</p>
<p>16:23:19</p>
<p>ГОРБУНОВ О.В.</p>
<p>Я прошу, пане Сергій, я прошу подивитися у висновки і доручення уряду. Якщо таке доручення було, то воно буде враховане пізніше.</p>
<p>&nbsp;</p>
<p>ГОЛОВУЮЧИЙ. Мусій Олег Степанович.</p>
<p>&nbsp;</p>
<p>16:23:31</p>
<p>МУСІЙ О.С.</p>
<p>Шановний доповідачу, скажіть, будь ласка, аналізуючи те, що зараз ми маємо говорити, насправді, я вважаю, що абсолютно неправильний підхід, коли ви годину тому роздали депутатам для&nbsp; ознайомлення, а&nbsp; зараз ми маємо задавати питання. Це є, по-перше, неприйнятний підхід, який ви застосовуєте по відношенню до своїх колег народних депутатів.</p>
<p>А якщо по суті питання, то Комітет з питань охорони здоров'я передав пропозиції до бюджетного комітету про збільшення фінансування майже 70 мільярдів гривень. Без фінансування належного закладів охорони здоров'я, в тому числі і, що попередній виступаючий задавав, неможливо взагалі не тільки реформу здійснити, а забезпечити належне функціонування медицини на сьогодні. Субвенції минулого року не вистачає на зарплату листопад і грудень. Чому вами майже всі пропозиції Комітету з питань охорони&nbsp; здоров'я відхилені?&nbsp; Поясніть, будь ласка, чому.</p>
<p>&nbsp;</p>
<p>ГОЛОВУЮЧИЙ. Це питання дасть відповідь представник Мінфіну, коли буде відповідати, з вашого дозволу. І ми до нього його спрямуємо, це питання, до представника Мінфіну. Добре, приймається, пан Олег? Добре, дякую вам.</p>
<p>Від "Блоку Петра Порошенка" Барна Олег Степанович, будь ласка.</p>
<p>&nbsp;</p>
<p>16:24:55</p>
<p>БАРНА О.С.</p>
<p>Дякую. Тернопільщина – аграрний регіон. Тому, перше питання: якщо не повернуть спецрежим оподаткування спільгоспвиробників, які умови пільгові створюються для дрібного і середнього фермерства?</p>
<p>Другий момент. Ліквідувати повернення відшкодування ПДВ, бо цим саме зловживають найбільші агрохолдинги.</p>
<p>І просимо питання кредитування, пільгового кредитування сільського виробника відносно розподілу коштів по регіонах відповідно до кількості сільськогосподарських угідь, а не по відносинах щодо Кабінету Міністрів. Дякую.</p>
<p>&nbsp;</p>
<p>16:25:48</p>
<p>ГОРБУНОВ О.В.</p>
<p>Пане Олег, я хочу ще раз дати такий меседж. Чи були вами подані поправки щодо ваших пропозицій на бюджетний комітет? Ми розглядали лише поправки, які давались на бюджетний комітет щодо бюджету.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Кривенко Віктор Миколайович.</p>
<p>&nbsp;</p>
<p>16:26:13</p>
<p>КРИВЕНКО В.М.</p>
<p>Віктор Кривенко, Народний Рух України. Шановне товариство, шановний головуючий, я хочу поінформувати, що на засіданні комітету був присутній Сушкевич Валерій Михайлович. І видатні досягнення наших паралімпійців мають бути підтримані, тим паче що ця поправка є збалансованою. Я хотів би, щоб наше підсумкове голосування чітко зазначено було, що та пропозиція від Комітету соціального – пан Шухевич, на жаль, зараз затримується на заході, він мав з цим виступати від Радикальної партії, - щоб ця поправка прозвучала в них в наступній редакції: "…у тому числі на фінансове забезпечення об'єктів "Західного реабілітаційно-спортивного центру" та проектування Всеукраїнського реабілітаційно-відновлювального спортивного центру Національного комітету спорту інвалідів України у сумі 30 мільйонів гривень по спеціальному фонду бюджету у видатку розвитку". Ця пропозиція є погоджена Фондом соціального гарантування, Мінфін її теж підтримує. Прохання, щоб, коли буде голосування, щоб ми голосували з урахуванням цих правок, які є узагальненими. Дякую вам.</p>
<p>&nbsp;</p>
<p>ГЕРАЩЕНКО І.В. Відповідайте, будь ласка. Відповідайте. Відповідайте, шановний колега.</p>
<p>&nbsp;</p>
<p>ГОЛОВУЮЧИЙ. Бондар Михайло, "Народний фронт".</p>
<p>&nbsp;</p>
<p>16:27:33</p>
<p>БОНДАР М.Л.</p>
<p>Дякую.</p>
<p>Бондар Михайло, "Народний фронт", голова підкомітету вугільної промисловості.</p>
<p>Скажіть, будь ласка, 285 поправка щодо інвестиційного проекту технічного переоснащення шахти "Відродження" з обсягом видатків 142 мільйона, чому відхилена? Кожний раз піднімається питання якраз модернізації шахт, якраз ці кошти би пішли на обладнання, на розробку нових лав. Чому не врахована ця поправка? Дякую.</p>
<p>&nbsp;</p>
<p>16:28:14</p>
<p>ГОРБУНОВ О.В.</p>
<p>Пане Михайле, дякую за запитання. Таких поправок, ресурсних, було дуже багато. І дуже багато було поправок, в тому числі там і космічного агентства, і "Южмаша" нашого, і так далі. Тому ресурсні поправки, або давайте джерело наповнення, або вони просто були поки що відхилені.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>І останнє запитання. Войціцька Вікторія Михайлівна, будь ласка. Останнє запитання.</p>
<p>&nbsp;</p>
<p>16:28:36</p>
<p>ВОЙЦІЦЬКА В.М.</p>
<p>Войціцька Вікторія, фракція "Об'єднання "Самопоміч".</p>
<p>У мене є конкретне питання до бюджетного комітету. Яка позиція бюджетного комітету, що за запропонований Кабінетом Міністрів залишити норму оподаткування працюючим пенсіонерам на рівні коефіцієнту 0,85 відсотків. Чи ви підтримуєте цю ганебну норму, чи все ж таки ви на стороні людей? Дякую.</p>
<p>&nbsp;</p>
<p>ГОЛОВУЮЧИЙ. Вже нема хвилини?</p>
<p>Добре. Колеги, щоб не було…</p>
<p>Ви відповіли, так?&nbsp;</p>
<p>Колеги, дивіться. Колеги, у нас буде можливість від кожної фракції і всіх депутатів… Давайте, щоб ми не виходили за регламент, це буде повне обговорення, буде змога колеги усім виступити.</p>
<p>Я дуже дякую за представлення Горбунову Олександру Володимировичу.</p>
<p>Пане Олександр, ви дали відповідь чи ні?</p>
<p><i>(Шум у залі)</i></p>
<p>Він готує відповідь. Він підготовлює відповідь.&nbsp;</p>
<p>Щоб вона була ґрунтовна і глибока. Будь ласка.</p>
<p>&nbsp;</p>
<p>16:29:51</p>
<p>ГОРБУНОВ О.В.</p>
<p>Якщо можна, я хочу передати слово голові робочої групи Амельченку Василю Васильовичу. Він дасть відповідь на це питання. Дякую.</p>
<p>&nbsp;</p>
<p>ГОЛОВУЮЧИЙ. Одна хвилина Амельченку, будь ласка.</p>
<p>&nbsp;</p>
<p>&nbsp;16:30:12</p>
<p>АМЕЛЬЧЕНКО В.В.</p>
<p>Прошу озвучити питання ще раз, будь ласка.</p>
<p>&nbsp;</p>
<p>ГОЛОВУЮЧИЙ. Колеги, колеги! Що це таке відбувається, колеги? Прозвучало питання до бюджетного комітету. Єдине, колеги, щоб було делеговане прохання відповісти людині, яка займалась ним безпосередньо. Тому, давайте, ми стратимо час. Пані Войціцька, ще раз озвучте питання. А людина, яка безпосередньо тим займалась, вам відповість. Будь ласка, хвилина? Хвилина. Прошу.</p>
<p>&nbsp;</p>
<p>16:30:48</p>
<p>ВОЙЦІЦЬКА В.М.</p>
<p>В проекті бюджету на 2017 рік Кабінет Міністрів пропонує залучити ганебну норму щодо застосування 85 відсотків коефіцієнтів до пенсій працюючих пенсіонерів. Питання дуже просте. Яка позиція бюджетного комітету в цьому питанні? Вона заключається у відстоюванні інтересів людей і пенсіонерів працюючих? Чи зберігається ця ганебна норма? Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Амельченко, одна хвилина.</p>
<p>&nbsp;</p>
<p>16:31:22</p>
<p>АМЕЛЬЧЕНКО В.В.</p>
<p>Позиція комітету, звичайно, підтримати людей і підтримати їх соціальні стандарти.</p>
<p>&nbsp;</p>
<p>ГОЛОВУЮЧИЙ. Дякую за ґрунтовну відповідь, колеги. Шановні колеги! До співдоповіді запрошується міністр фінансів України Олександр Олександрович Данилюк. Олександр Олександрович, Україна чекає вашого слова. Будь ласка, до співдоповіді до трибуни, так ближче до депутатів. Будь ласка, міністр фінансів України&nbsp; Олександр Олександрович Данилюк. Прошу.</p>
<p>&nbsp;</p>
<p>16:32:18</p>
<p>ДАНИЛЮК О.О.</p>
<p>Шановні народні депутати! Шановний пане Голово! Уряд забезпечив подачу проекту &nbsp;Державного&nbsp; бюджету України на&nbsp; 2017 рік до Верховної Ради України&nbsp; відповідно до Конституції України та Бюджетного кодексу України.</p>
<p>У поданому законопроекті було визначено ряд пріоритетів, а саме: забезпечення обороноздатності країни; виконання боргових зобов'язань держави у повному обсязі; передбачення необхідного обсягу видатків для підвищення соціальних стандартів темпами вищими&nbsp; ніж прогнозний індекс споживчих цін; сприяння розвитку економіки, зокрема дорожнього та&nbsp; сільського господарства.</p>
<p>За час опрацювання його в комітетах Верховної Ради&nbsp; було проведено велику кількість нарад, зустрічей, обговорень, в яких приймали участь представники уряду. Ми вдячні&nbsp; Комітету Верховної Ради&nbsp; з питань бюджету та його секретаріату за плідну співпраці, конструктивний і змістовний діалог. Було опрацьовано&nbsp; більше ніж тисяча поправок. Ми були вимушені відхилити ті, які були не підкріплені ресурсом, тобто не були збалансовані. І те, що зараз пропонується комітетом, також підтримується і урядом.</p>
<p>Бюджетним комітетом підготовлено на&nbsp; своєму засіданні та схвалено проект Постанови Верховної Ради про висновки та пропозиції до проекту Закону України&nbsp; про Державний бюджет на&nbsp; 2017 рік. У разі&nbsp;&nbsp; їх схвалення на сьогоднішньому засіданні, до чого ми вас закликаємо, уряд&nbsp; забезпечить їх опрацювання у визначені терміни в межах, підтверджених ресурсних можливостей проекту&nbsp; держбюджету.</p>
<p>Хочу наголосити, що наш пріоритет і наше спільне, підкреслюю, спільне завдання – це отримати реалістичний та&nbsp; збалансований бюджет&nbsp; на&nbsp; 2017 рік. Тому пропоную&nbsp; і звертаюсь до вас&nbsp; підтримати це рішення &nbsp;взяти за основу і в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам, колеги. Олександр Олександрович, дякую вам за доповідь, будь ласка, займайте місце. І зараз будуть виступ від Голови Рахункової… Колеги, я ж дав час для питань до бюджетного комітету, я ж на початку це оголосив, ніхто не заперечував. Що я збільшив в двічі час запитань до бюджетного комітету, щоб ми поставили там більше питань, колеги. Добре, 3 хвилини Олександр Данилюк. Пан Олександр! Пане Олександр, 3 хвилини питання-відповіді. Прошу провести запис. Так, прошу провести запис. 3 хвилини як це передбачено регламентом. Абдуллін, "Батьківщина", будь ласка. Соболєв. Включіть мікрофон Соболєву.</p>
<p>&nbsp;</p>
<p>16:35:54</p>
<p>СОБОЛЄВ С.В.</p>
<p>Шановний пане міністр, фракція "Батьківщина". Дивіться, я проаналізував заробітні плати можновладців України, включаючи міністрів. Там, де заробітна плата, там мінімалка, а от там, де дивіденди, мільйон, два, три, чотири, п'ять. Чому ви ніяк не прислухаєтесь до пропозиції фракції "Батьківщина" ввести однаковий режим оподаткування заробітних плат і дивідендів? Ну, не вже не зрозуміло, що 5 відсотків це є уникнення від оподаткування.</p>
<p>Друге питання. Наші пропозиції стосовно введення в повному об'ємі Закону про індикативне ціноутворення, вибачте, трансфертне ціноутворення, яке є складовою частиною деофшоризації вами взагалі не врахований. По наших підрахунках це десятки мільярдів гривень. Скажіть, будь ласка, в чому проблема, хто покриває офшори в Україні? В чому є ця проблема ключова? Дякую.</p>
<p>&nbsp;</p>
<p>ГОЛОВУЮЧИЙ. Включіть мікрофон пану Олександру в президії, будь ласка.</p>
<p>&nbsp;</p>
<p>16:37:01</p>
<p>ДАНИЛЮК О.О.</p>
<p>Дякую за запитання. Ну, по-перше, ну, я не знаю, ну, мені складно якось порівнювати дивіденди і заробітну плату - це в принципі різні речі. Головне наше завдання, щоб державна служба отримала … не міністри, бо міністри – це політики. Державна служба отримала гідні зарплати. І це передбачено Законом про державну службу, яку ви підтримали в цьому залі. Це перше.</p>
<p>Стосовно індикативних цін, і взагалі, роботи з транспортним ціноутворенням. В принципі це, щоб було зрозуміло, це пріоритет для Міністерства фінансів. І&nbsp; ми будемо не тільки, тут у нас багато, що вже зроблено, але ще не реалізовано на базі ДФС. І цим ми будемо займатися, дякую, що ви звернули на це увагу. Цим ми будемо займатися і в рамках&nbsp; BEPS також це буде враховано. Тобто це є в роботі Мінфіну, і є пріоритетом. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую дуже вам. І&nbsp; до запитання запрошую Креміня Тараса Дмитровича, будь ласка.</p>
<p>&nbsp;</p>
<p>16:38:08</p>
<p>КРЕМІНЬ Т.Д.</p>
<p>Прошу передати слово Олегу Медуниці.</p>
<p>&nbsp;</p>
<p>16:38:14</p>
<p>МЕДУНИЦЯ О.В.</p>
<p>Шановний пане міністр, от я хочу вам дати пропозицію, яка не збільшує видатки державного бюджету, а збільшує його доходи. Бо я звертався&nbsp; до уряду з пропозицією: ввести акциз на автомобільне паливо газ метан. Бо&nbsp; ми зараз створили дорожній фонд,&nbsp; ми потребуємо додаткових доходів&nbsp; в державному бюджеті. Але натомість уряд не хоче вводити такий акциз, на пальне, на всі види пального, такий акциз є, а на газ метан ви не хочете вводити навіть мінімальний акциз. Це відповідно б'є на доходи державного бюджету, які я вважаю треба спрямовувати, в тому числі, на фінансування будівництва доступного житла.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам. Шановні колеги, перед відповіддю хочу повідомити, що в залі присутні, Прем'єр-міністр України Володимир Борисович Гройсман і весь склад уряду. Давайте привітаємо Володимира Борисовича. <i>&nbsp;(Оплески)</i></p>
<p>Дякую вам. Тепер я прошу дати відповідь Олександру Данилюку. Включіть мікрофон.</p>
<p>&nbsp;</p>
<p>16:39:28</p>
<p>ДАНИЛЮК О.О.</p>
<p>Я просто відповім стосовно акцизу на газ. Ми&nbsp; опрацюємо це питання. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Останнє запитання. Єгор Соболєв передає&nbsp;&nbsp; Остріковій,&nbsp; і це буде останнє запитання.&nbsp; Будь ласка.</p>
<p>&nbsp;</p>
<p>16:39:44</p>
<p>ОСТРІКОВА Т.Г.</p>
<p>Шановний&nbsp; пане міністр фінансів! Уряд говорить нам, що п'ять&nbsp; з половиною мільярдів закладено в цьому&nbsp; бюджеті&nbsp; на підтримку АПК,&nbsp; натомість спецрежиму з них тільки 3,7 мільярдів ідуть на програми підтримки сільського господарства,&nbsp; інші гроші -&nbsp; це фінансування самого МінАПК. Більше&nbsp; того, з тих 3,7 мільярда - 2,1&nbsp; мільярд,&nbsp; це Загальний фонд і півтора мільярда, це спецфонд від спецконфіскації, яка як відомо так і не проголосована. Чому такі маніпуляції&nbsp; з сільським господарством?</p>
<p>Ми вам дали інструмент, який забезпечив&nbsp; би&nbsp; належні надходження до бюджету – це мінімальне специфічне зобов'язання з гектару, яке детінізує&nbsp; 15-30&nbsp; відсотків орендованих "в чорну" земель. Пустіть,&nbsp;&nbsp; будь ласка, ці гроші на підтримку АПК, на підтримку тваринництва, садівництва і&nbsp; овочівництва і для них залиште,&nbsp; будь ласка, спецрежим.</p>
<p>Відповідний законопроект нами зареєстрований, розгляньте його,&nbsp; будь ласка, в ході бюджетного процесу&nbsp; підготовки&nbsp;&nbsp;&nbsp;&nbsp; до другого читання.&nbsp; Таким чином, ми якраз і можемо забезпечити&nbsp; те, щоб наше&nbsp; сільське господарство було належним чином підтримане, а не так як ви говорите…</p>
<p>&nbsp;</p>
<p>ГОЛОВУЮЧИЙ.&nbsp; Пане Олександр,&nbsp; будь ласка,&nbsp; це останнє запитання, я прошу дати відповідь.</p>
<p>&nbsp;</p>
<p>16:40:58</p>
<p>ДАНИЛЮК О.О.</p>
<p>Дякую.</p>
<p>Хочу наголосити на тому, що уряд визначив серед своїх приорітетів підтримку&nbsp; агрогалузі, тому говорити проте, що ми якось&nbsp; не так&nbsp; ставимося – це неправильно.</p>
<p>Зараз у нас відбувалася зустріч також&nbsp; і консультації&nbsp; з представниками агрогалузі, де проговорювались в тому числі і рекомендації&nbsp; стосовно Єдиного соціального внеску, ми це опрацюємо, ми домовилися про це. Ми це опрацюємо як варіант можливий&nbsp; додаткового ресурсу для фінансування агросектору, але не всього агросектору, а там, де є потреба, ті елементи, які ви озвучили,&nbsp;&nbsp; тобто тваринництво, садівництво і так далі.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Час для запитань вичерпаний.</p>
<p>Наступний виступ Голови Рахункової палати Романа Миколайовича Магути, до 5 хвилин&nbsp; при потребі, якщо є така необхідність.</p>
<p>Роман Миколайович,&nbsp; будь ласка.&nbsp;</p>
<p>Запитань не передбачено по Регламенту до Голови Рахункової палати. Будь ласка, 5 хвилин Роман Миколайович, до п'яти.</p>
<p>&nbsp;</p>
<p>16:42:14</p>
<p>МАГУТА Р.М.</p>
<p>Шановний Андрій Володимировичу, шановні народні депутати, члени уряду, запрошені! Рахункова палата, відповідно до чинного законодавства, здійснила експертизу проекту Закону про Державний бюджет, надала Верховній Раді України відповідні висновки, які офіційно оприлюднені на сайті Рахункової палати 3 жовтня поточного року. Загалом проект Державного бюджету на 2017 рік оцінюється, як такий, що несе ризики, мінімізація яких залежатиме від реагування на внутрішні та зовнішні виклики. При розрахунку показників проекту державного бюджету враховане тривідсоткове зростання реального валового внутрішнього продукту, що в умовах низької купівельної спроможності населення, скорочення кредитування економіки, несприятливого інвестиційного клімату в країні та погіршення прогнозу щодо кон'юнктури на світових сировинних ринках є надто оптимістичними. Передбачене збільшення доходів державного бюджету на 17 відсотків при зростанні номінального валового внутрішнього продукту на 14 відсотків залежатиме від інфляційного і девальваційного чинників та ухвалення, поданих урядом, змін до законодавства. Не прийняття їх або прийняття в іншій редакції створить додаткові ризики не надходження окремих доходів у прогнозованих обсягах. Проблематичним є надходження конфіскованих коштів та коштів отриманих від реалізації майна, конфіскованого, за рішенням суду, за вчинення корупційного та пов'язаного з корупцією правопорушення у сумі 10,5 мільярдів. При тому, що за 2015 рік та дев'ять місяців поточного року, разом вони становили лише 200 тисяч гривень.</p>
<p>Хотілося звернути увагу на планування надходжень від приватизації державного майна. Черговий рік поспіль ці надходження плануються в обсязі 17 мільярдів гривень, натомість, фактичні надходження в останні роки становили менше 1 відсотка від прогнозованого.</p>
<p>Не сприятливий інвестиційний клімат, що знижує попит і ціну об'єктів приватизації не обнадіює щодо повноти цих надходжень і в наступному році. Надходження до державного бюджету державних запозичень в сумі 191 мільярд гривень залежатиме від багатьох зовнішніх і внутрішніх факторів, зокрема, продовження співпраці з Міжнародним валютним фондом, Європейським Союзом, успішності проведення в країні задекларованих реформ. Ці надходження в півтора рази перевищать витрати на погашення державного боргу.</p>
<p>Наслідком таких зазначених запозичень і надання державних гарантій стане збільшення державного та гарантованого державою боргу до 2,3 трильйонів гривень, або 89 відсотків валового внутрішнього продукту, що у півтора рази перевищує визначену Бюджетним кодексом граничну величину.</p>
<p>Виходячи з цього уряду необхідно виконати вимогу Бюджетного кодексу і розробити план заходів з проведення рівня державного та гарантованого державного боргу до граничної величини.</p>
<p>Крім того, продовжується практика надання уряду дозволу на здійснення державних запозичень понад встановлений законом про державний бюджет обсяги, що суперечать вимогам Бюджетного кодексу і створюють умови для не контрольованого збільшення державного боргу.</p>
<p>Зазначене в умовах відсутності ефективної прогнозованої політики управління державними боргами не сприятиме покращенню боргової стійкості держави. Оптимістичний прогноз зростання у 2017 році надходжень до державного бюджету створює ризики на виконання частини з визначених у законопроекті бюджетних програм, видатків і надання кредитів.</p>
<p>Кабінетом Міністрів України запропоновано зміни до законодавчих актів щодо фінансового забезпечення проведення окремих видатків з місцевих бюджетів, при цьому видатки місцевих бюджетів з врахуванням попередніх переданих на місцевий рівень повноважень будуть забезпечені, насамперед, за рахунок коштів державного бюджету, а не власними доходами місцевих бюджетів.</p>
<p>В результаті структура доходів місцевих бюджетів суттєво зміниться і як і&nbsp; в останні роки більшу частину&nbsp; доходів&nbsp; місцевих бюджетів планується сформувати за рахунок трансфертів з державного бюджету. Зазначене свідчить&nbsp; про надмірну централізацію бюджетних ресурсів&nbsp; на державному рівні і невідкладність&nbsp; реформування регіональної політики держави.</p>
<p>Тому вважаємо за не…</p>
<p>&nbsp;</p>
<p>ГОЛОВУЮЧИЙ. Будь ласка, одну хвилину завершуйте.</p>
<p>&nbsp;</p>
<p>МАГУТА Р.М. …вважаємо за необхідне внести зміни до Бюджетного кодексу з метою розширення дохідної бази місцевих бюджетів за рахунок збільшення&nbsp; часток відрахувань окремих податків, які справляються на відповідній&nbsp; території та передачі&nbsp; частини податків на місцевий&nbsp; рівень. Дякую за&nbsp; увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Отже, колеги, зараз надається&nbsp; час для виступів від депутатських фракцій і груп. Прошу&nbsp; провести запис на виступи. Будь ласка.</p>
<p>Від Радикальної партії Ляшко Олег Валерійович, будь ласка.&nbsp;</p>
<p>&nbsp;</p>
<p>16:48:40</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Я звертаюся до Прем'єр-міністра і&nbsp; я сподіваюсь, що весь уряд уважно буде слухати вимоги Радикальної партії, в&nbsp; тому числі і міністр фінансів Данилюк.</p>
<p>Перше, фракція Радикальної партії розуміє необхідність прийняття бюджету у воюючій&nbsp; країні. Але в тому варіанті, який&nbsp; поданий бюджет ми підтримати не можемо, наша фракція, тому що&nbsp; висновки роздані&nbsp; бюджетним комітетом жодної нашої пропозиції&nbsp; не враховано.</p>
<p>Очевидно, можливо, в уряді хтось глухуватий ми публічно їх&nbsp; повторимо на&nbsp; всю країну. Ми&nbsp; вимагаємо залишити не чіпати фермерів, не&nbsp; чіпати селян і залишити в наступному році спецрежим оподаткування для&nbsp; сільгоспвиробників, тому що ті програми, які&nbsp; ви пропонуєте, 20 мільярдів&nbsp; у селян хочете забрати і лише 5 вернуть, і то&nbsp; через корупційні схеми, тому що ніхто із фермерів їх державної підтримки не отримає. Тому наше звертання до Прем'єр-міністра – залишити в бюджеті наступного року спецрежим оподаткування для сільгоспвиробників.</p>
<p>Наступне, шановний пане Прем'єр-міністр, державне фінансування професійно-технічної освіти. Ми вимагаємо відновлення з бюджету державного фінансування. У закладах&nbsp; професійно-технічної освіти навчаються діти-сироти, діти з малозабезпечених&nbsp; сімей,&nbsp; діти сільських сімей. Передача профтехосвіти на фінансування місцевого бюджету, це, фактично, закриття цих закладів профтехосвіти, позбавлення дітей&nbsp; із трудових сімей можливості отримати знання. Ми вимагаємо відновлення в бюджеті наступного року державного фінансування закладів профтехосвіти.</p>
<p>Наступне,&nbsp; наш законопроект 4998 щодо індексації пенсій пенсіонерів, яких півмільйона в Україні, які отримують пенсію менше тисячі гривень. Ми вимагаємо для цієї категорії пенсіонерів встановити пенсію на рівні прожиткового мінімуму і передбачити в бюджеті наступного року індексацію цих копійчаних пенсій. Щоб люди не сиділи, не чекали&nbsp; подачок у вигляді комунальних субсидій, а щоб вони мали можливість отримувати більш-менш підходящу пенсію.</p>
<p>Наступне, в бюджеті наступного року майже 60 мільярдів гривень передбачено на субсидії, натомість менше мільярда гривень на енергомодернізацію. Ми вимагаємо&nbsp; від уряду передбачити кошти у Державному бюджеті, щоб українським громадянам за рахунок Державного бюджету встановили лічильники обліку газу, води, тепла на кожну квартиру, щоб у бюджеті були кошти на заміну котлів для мешканців села, тому що в них немає цих можливостей.</p>
<p>І останнє, ми запропонували цілий ряд законопроектів, які дадуть можливість зробити реальними доходи Державного бюджету. Хочете наші голоси – підтримайте наші вимоги.</p>
<p>&nbsp;</p>
<p align=center>Веде засідання&nbsp; Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>16:51:52</p>
<p>ГОЛОВУЮЧИЙ.&nbsp; Дякую.</p>
<p>Слово надається представнику "Блоку Петра Порошенка" пану Солов'ю. Будь ласка.</p>
<p>&nbsp;</p>
<p>16:51:58</p>
<p>СОЛОВЕЙ Ю.І.</p>
<p>Юрій Соловей, 89 виборчий округ, Гуцульщина і Покуття, "Блок Петра Порошенка".</p>
<p>Шановні колеги, я, перш за все, хочу висловити подяку уряду за те, що за останній 7 років проект бюджету внесений в парламент вчасно і народні депутати, у відповідності до Регламенту Верховної Ради України, мають достатньо часу для того, щоб попрацювати над бюджетом, внести свої пропозиції і поправки для того, щоб уряд мав можливість ці поправки врахувати до другого читання і внести, в законом установлений термін, бюджет в зал, це перше.</p>
<p>Друге, що надзвичайно важливо і що було великою помилкою минулих років? Це те, що ми завжди при підготовці бюджету намагалися міняти податкову базу, бюджетну базу, цим самим нівелюючи весь принцип бюджетного процесу. Даний бюджет сформований&nbsp; на існуючій&nbsp;&nbsp;&nbsp;&nbsp; податковій базі, що є добрим сигналом для розвитку бізнесу, для економічної стабілізації в 2017 році. Важливими є макроекономічні показники, які є, на мій погляд, абсолютно реальними і які закладають впевнені передумови для залучення інвестицій в економіку України в 2017 році.</p>
<p>Поряд з тим я вважаю, що в 2017 році, в тому числі і уряд, повинен звернути увагу на оптимізацію тих бюджетних видатків, які є надзвичайно високими, зокрема, я веду мову про субсидії і діючий механізм отримання субсидій. Оскільки ми бачимо сьогодні факти, коли люди звертаються до своїх роботодавців з вимогою знизити заробітну плату, не платити її реальною, поставити її мінімальною для того, щоб отримувати субсидії. І тому порядок реформування цієї галузі, на мій погляд, має бути одним із пріоритетних в 2017 році і саме ця основа, яка закладена в бюджеті дає&nbsp; можливість це зробити. І тому я звертаюсь до залу, звертаюсь до народних депутатів України, даний проект бюджету і ті пропозиції, які враховані бюджетним комітетом є абсолютно обґрунтованими, вони мають під собою економічне підґрунтя і я впевнений, що під час доопрацювання бюджету між першим і другим читанням ми зможемо сформувати збалансований, ефективний, адекватний бюджетний документ на 2017 рік. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, від "Опозиційного блоку" лідер фракції Юрій Бойко.</p>
<p>&nbsp;</p>
<p>16:54:49</p>
<p>БОЙКО Ю.А.</p>
<p>Шановна пані головуюча, шановний Прем'єр-міністр України, уряд України і народні депутати! Ми вважаємо, що бюджет 2017 року – це дуже важливий інструмент для вирішення головної проблеми, яка сьогодні є в нашій країні після військового конфлікту, - це бідність населення, бідність людей. Ми вважаємо, що при розгляді бюджету уряд і парламент повинен керуватись на першому місці інтересами громадян України і тільки потім дивитись на реакцію Євросоюзу або Міжнародного валютного фонду, а не навпаки, як це дуже часто буває в наших реаліях.</p>
<p>Розглянувши представлений проект бюджету, наша фракція вважає, що 10-відсоткове підвищення мінімальної заробітної плати і пенсії, яка заплановане в цьому проекті і яка проводиться частями на протязі року, в умовах, коли йде швидке зростання цін на всі вигляди послуг і комунальних тарифів, - це прямий шлях до подальшого погіршення умов життя людей і не має нічого спільного з бюджетом розвитку і нормального існування людей в країні.</p>
<p>Наша фракція підготувала пропозиції до бюджетного комітету і до уряду, в яких ми показали реальні форми і реальні джерела додаткових надходжень до бюджету. Перш за все, це надходження за рахунок реальної, а не офіційної інфляції, яка запропонована в проекті бюджету. Друге – це надходження від падіння національної валюти, від девальвації гривні. І ми вважаємо, що ці додаткові надходження дадуть можливість підвищити соціальні стандарти, які сьогодні, на жаль, опинилися на другому плані, а на перший план вийшло підвищення виплат на силовий блок в державі. І хочу нагадати, що в проекті бюджету на 30 відсотків підняти розходи на силовий блок і тільки на 10 відсотків підняти розходи на соціальні виплати.</p>
<p>Крім того, ми вважаємо, що є додаткові джерела в бюджеті по припиненню масштабної контрабанди, корупції в усіх виглядах. І ці додаткові кошти також повинні бути спрямовані на соціальний захист населення, людей.</p>
<p>Якщо наші пропозиції, які сформувала фракція "Опозиційний блок", будуть прийняті, то ми підтримаємо проект бюджету. І розраховуємо на те, що діалог з урядом буде дієвий, прозорий і в кінцевому рахунку вигідний і справедливий для людей.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякуємо виступаючому.</p>
<p>Будь ласка, від фракції "Народний фронт" лідер фракції Максим Бурбак, запрошується до трибуни.</p>
<p>&nbsp;</p>
<p>16:58:06</p>
<p>БУРБАК М.Ю.</p>
<p>Шановні колеги! Розпочинається самий важливий етап роботи в цій сесійній залі - це затвердження і розгляд бюджету країни на наступний рік. Вважаю, що коаліція, яка обирала своїх представників і делегувала їх в коаліційний уряд, повинна підтримати даний законопроект і даний проект бюджету, тому що ми всі, як єдині, повинні проголосувати "за". Зараз вся виконавча гілка влади, вся повнота виконавчої гілки влади, вона зосереджена в руках Президента, Прем'єр-міністр також представник "Блоку Петра Порошенка" і наші міністри також від "Народного фронту" делеговані. То ми повинні зробити все для того, щоб підтримати бюджетний процес і сьогодні проголосувати "за".</p>
<p>Вимоги "Народного фронту", вони враховані в даному проекті бюджету. Це фінансування збройних сил і національної безпеки на рівні не менше 5 відсотків валового внутрішнього продукту. Бюджетом передбачається 129 мільярдів гривень. Це продовження підняття зарплат військовослужбовцям і переатестованим працівникам Національної поліції, як розпочинав ще уряд Яценюка, це передбачено. Це передбачено в бюджеті збільшення зарплатні працівникам педагогічних колективів на 30 відсотків, передбачено. Передбачено фінансування капітальних ремонтів доріг, те, що розпочиналося урядом Яценюка, також передбачено.</p>
<p>Тому, сьогодні ми повинні зробити все. Показати, що коаліція єдина в підтримці нашого коаліційного уряду.</p>
<p>Але, хотів би добавити під стенограму, щоб передбачили при розгляді і підготовці до другого читання в проекті бюджету такі позиції. Для Кабінету Міністрів доручення збільшити фінансування Національної поліції відповідно до бюджетного запиту Міністерства внутрішніх справ.</p>
<p>По-друге, Кабінету Міністрів в доходах державного бюджету врахувати кошти, отримані від конфіскації активів, незаконно набутих внаслідок корупційних діянь відповідно до рішень суду.</p>
<p>І по-третє, забезпечити фінансування державної космічної програми в повному обсязі. Володимир Борисович, прошу вас при розробці і доопрацюванні бюджету до другого читання це все передбачити. І сьогоднішнє голосування буде показове, і покаже, які фракції готові працювати на продовження реформ в нашій країні, а хто робить лише все для того, щоб їх саботувати. Слава Україні!</p>
<p>&nbsp;</p>
<p>ГОЛОВУЮЧИЙ. Дякуємо, пане Максиме. Будь ласка, від фракції "Батьківщина" лідер фракції Юлія Тимошенко.</p>
<p>&nbsp;</p>
<p>17:00:43</p>
<p>ТИМОШЕНКО Ю.В.</p>
<p>Дорогі друзі! В парламенті йде бюджетний процес. Насправді це страшна демонстрація того, як державне управління країною опустили практично до мишей, нижче плінтуса. Тому що насправді нікого ніщо не цікавить. Ложа уряду уособлює символ ринкової економіки. Там кожен "тре" за свою строчку і за свій інтерес.</p>
<p>І насправді урядовцям не цікаво, що тут з трибуни говориться. В той час, коли це головний стратегічний документ держави, очікує вся країна, доповідає бюджет не керівник бюджетного комітету. І доповідає так, що він не знає взагалі, про що там іде мова! Від уряду не Прем'єр-міністр доповідає бюджет, щоб взяти відповідальність за те, що відбувається, а доповідає міністр фінансів, який три хвилини "спустився з небес" до парламенту дати відповіді на запитання!</p>
<p>Я хочу вам сказати, що в парламенті ринок, базар, як би сказала, який, якого походження! Саме тому, дорогі друзі, це не бюджет України! Це є договорняк суцільний, який зроблений до того, як цей бюджет був поданий.</p>
<p>Це бюджет просто тотальної корупції, тому що розуміючи, що в офшорах всі наші керівники держави, включаючи Президента, міністра фінансів, голову Національного банку, насправді, від офшорів не зазначено жодної доходної копійки в бюджет. Це бюджет&nbsp; вопіющої корупції, тому що в той&nbsp; час, коли зберігається 15 відсотків на доходи працюючих пенсіонерів&nbsp; на пенсії, вони&nbsp; 29 мільярдів закладають відшкодування ПДВ аграрній&nbsp; мафії, які не платять це ПДВ, і ви це знаєте. І ви посміхаєтесь, коли 29 мільярдів гривень "зливається" на приватні рахунки аграрних холдингів, які в тому числі&nbsp; управляють цим урядом.</p>
<p>Я хочу вам сказати, що&nbsp; в той час, коли ми всі ми говоримо про бідність, – це&nbsp; крайній бюджет бідності, тому що це перший бюджет в історії країни, який навіть мінімальний прожитковий мінімум, який нульовий, всього на&nbsp; 47 і 50 відсотків відображений в мінімальній заробітній платі. Що ви робите з країною!?</p>
<p>Я також хочу вам сказати, що аграрний комплекс у той час, коли холдинги аграрні забирають весь бюджет, то з аграріїв знімаються останні&nbsp; податкові пільги.&nbsp;</p>
<p>Наука розгромлена вщент! На науку не залишили нічого! Поліцейським – 19 тисяч заробітної плати. Про народних депутатів&nbsp; говорити не буду, самі побачите&nbsp; це откровение.&nbsp; Але вчителям – 2-3 тисячі гривень. Це поліцейської держави бюджет. Тут закладена тарифна політика, при якій сьогодні…</p>
<p>&nbsp;</p>
<p>ГОЛОВУЮЧИЙ. Ще, будь ласка, 30 секунд. Завершуйте.</p>
<p>&nbsp;</p>
<p>ТИМОШЕНКО Ю.В. Збільшили ціну на&nbsp; газ&nbsp; сьогодні ще до&nbsp; 8 тисяч гривень. Коли ви вже нажретеся, пане Гройсман,&nbsp; і всі, хто його оточують!</p>
<p>Я можу вам сказати, що такий бюджет не можна не лише приймати, за такий бюджет треба садити поіменно. І якщо б хоч один уряд такий бюджет вніс, він би не проіснував навіть години на своїх посадах. Його треба відхилити, а Гройсману треба показати&nbsp; на двері.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, від групи "Воля народу" Олесь Довгий з місця буде виступати, ввімкніть мікрофон, будь ласка.</p>
<p>&nbsp;</p>
<p>17:04:34</p>
<p>ДОВГИЙ О.С.</p>
<p>Шановні друзі, наш коментар і виступ буде, як завжди, не емоційний, а більше по справі. Тому нас цікавить декілька конкретних речей. Я хотів би, щоб зараз профільний міністр ,який доповідає бюджет звернув на нас увагу, буду вам вдячний.</p>
<p>Сьогодні, розуміючи, що ми вирішуємо складний бюджет, повинні приймати складний бюджет в умовах війни, в умовах складного фінансового стану країни і української економіки, ми вважаємо, що, думаючи про сьогодні, ми не маємо права не думати про завтра. І вирішуючи питання сьогодення, ми не можемо голосувати за бюджет, в якому так мало уваги приділено питанню освіту. Як казав Манделла: "Сьогоднішня інвестиція в освіту – це завтрашня зброя для нашої країни, яка буде захищати її економічну незалежність".</p>
<p>І я вам скажу, що за всі бюджети попередні, які ми бачили, ми жодного разу не бачили бюджету, в якому просто викреслені цілі блоки з питання освіти.</p>
<p>Зокрема, хотілось би звернути вашу увагу на фінансування таких закладів як Мала академія наук, тому що ми зібрали більше 100 підписів і всі голови фракцій підписалися під необхідністю звернути увагу на фінансування Малої академії наук.</p>
<p>Друге питання. Всі представники нашої групи є мажоритарними депутатами, які представляють округа і приймальні кожного забити зверненнями з проханням відремонтувати об'єкти соціально-економічного призначення.</p>
<p>Питання. Чи закладені в цьому бюджеті гроші для вирішення питань інфраструктурних на округах і чи будуть вони переглядатись?</p>
<p>І третє якби питання і побажання в тому, що як ви гарно почали процес прийняття бюджету, вперше його внесли правильно, щоб ми також по процедурі і дійшли до його прийняття. Дякую і бажаю вам в цьому успіхів.</p>
<p>&nbsp;</p>
<p>ГОЛОВУЮЧИЙ. Дякуємо вам.</p>
<p>Будь ласка, фракція "Самопоміч", Вікторія Войціцька.</p>
<p>&nbsp;</p>
<p>17:06:57</p>
<p>ВОЙЦІЦЬКА В.М.</p>
<p>Перш за все, хочемо подякувати уряду пана Гройсмана за те, що у нас фактично безпрецедентна ситуація склалася, коли бюджет був, дійсно, внесений вчасно.</p>
<p>Він є соціально орієнтовний, але&nbsp;&nbsp;&nbsp; залишає в собі насправді абсолютно ганебну норму щодо оподаткування працюючих пенсіонерів, що є абсолютно&nbsp; неприпустимим. Ми маємо навчитися&nbsp; жити у реальному світі і насправді прагматично оцінювати власні можливості, а можливості&nbsp;&nbsp; формуються із доходів, ми маємо витрачати стільки, скільки ми реально заробляємо, а не роздувати доходи&nbsp; задля того, щоби перекривати&nbsp; необґрунтовані видатки бюджету.</p>
<p>Ми вважаємо неприпустимим формувати бюджет країни на доволі оптимістичному прогнозі ВВП,&nbsp; росту ВВП на рівні&nbsp; 3-х відсотків. Ми вважаємо, що його треба базувати на більш консервативному&nbsp; розрахунку в півтора відсотки, який, між іншим, було зазначено&nbsp; в розрахунках і прогнозах Міністерства економки.</p>
<p>Викликає занепокоєння надмірне&nbsp;&nbsp; сподівання щодо рівня податкових зборів та міфічних доходів, ми говоримо з вами про 27 мільярдів, які ми начебто маємо зібрати від приватизації і спецконфіскації.&nbsp; Так, ми&nbsp; вважаємо, що якщо, дійсно, і коли держава&nbsp; отримає гроші від приватизації і спецконфіскації, ми їх маємо направити в Позабюджетний фонд і використовувати для розвитку&nbsp; українського виробництва. Що ми пропонуємо, які додаткові джерела&nbsp; наповнення бюджету? Ми&nbsp; маємо&nbsp; наблизити мінімальну заробітну плату до рівня двох з половиною&nbsp; тисяч гривень – це дозволить вивести зарплати з тіні та залучити до бюджету щонайменше 11 мільярдів гривень.</p>
<p>Ми вважаємо за обов'язкове запровадження касових апаратів на імпорт – це дозволить зменшити зловживання і корупцію на митниці і&nbsp; додатково залучити до бюджету десятки мільярдів гривень.</p>
<p>Ми також вважаємо необхідним введення мінімального&nbsp;&nbsp; соціального податку податкового зобов'язання&nbsp; з гектара та&nbsp; повернути&nbsp; спец режим&nbsp; оподаткування в село, додатково для бюджету це буде становити чотири&nbsp; з половиною мільярди гривень.</p>
<p>Щодо видатків бюджету. Ключовим&nbsp; принципом формування бюджетів органів влади &nbsp;&nbsp;має бути&nbsp; принцип оптимізації&nbsp; функцій організаційної структури та запровадження&nbsp; електронного врядування&nbsp; - це зменшить видатки на утримання&nbsp; органів влади і мінімізує бюрократію та корупцію. Попри це, ми бачимо&nbsp; збільшення видатків в середньому на 15-20 відсотків, це абсолютно не припустимо, це марнотратство треба закінчувати. Ми бачимо в бюджеті три ключові чорні діри. Перше, це фінансування Пенсійного фонду. Нам вкотре пропонують голосувати за "кота в мішку", щоб ви розуміли, Міністерство соціальної політики не спромоглося надати кошторис Пенсійного фонду і Фонду соціального страхування. Більше того, Міністерство фінансів зазначило у своєму звіті нещодавньому, що тільки на верифікації, так званих, "мертвих душ" бюджет може зекономити порядку 25 мільярдів гривень. Друга…</p>
<p>&nbsp;</p>
<p>ГОЛОВУЮЧИЙ. 30 секунд. Будь ласка, хвилину ще закінчити дайте, будь ласка.</p>
<p>&nbsp;</p>
<p>ВОЙЦІЦЬКА В.М. Друга чорна діра це Міністерство оборони. У минулому році ми виділили 55 мільярдів на сектор безпеки та оборони, а у 2017 році нам вже пропонують 66 мільярдів.</p>
<p>У мене питання до всіх колег в цьому залі. Хто з вас знає куди були витрачені гроші у 2016 році? Що конкретно було закуплено і що, головне, дійшло до солдатів? Ми не маємо відповіді на ці питання. Зараз нам кажуть, дайте нам ще 66 мільярдів, з яких 51 піде на армію. Що планує міністерство придбати на ці кошти, куди вони підуть? Парламент не має доступу до цієї інформації, а отже не має права голосувати за це.</p>
<p>І остання чорна діра, але хоча б розміру не така велика, всього-на-всього, 1 мільярд гривень, але вона є ганебною. Ми і досі не бачили кошторису Верховної Ради, що є абсолютно неприпустимим. І відповідно фракція "Об'єднання "Самопоміч" буде наполягати на прозорості та реалістичності у формуванні бюджету, та запрошує уряд…</p>
<p>&nbsp;</p>
<p>ГОЛОВУЮЧИЙ. 10 секунд, будь ласка.</p>
<p>&nbsp;</p>
<p>ВОЙЦІЦЬКА В.М. Та запрошує уряд до конструктивної роботи і співпраці до підготовки до другого читання. Дякую.</p>
<p>&nbsp;</p>
<p>ГОЛОВУЮЧИЙ. Дякуємо вам, пані Вікторія. І ми закінчуємо обговорення від фракцій і груп. Останній має слово Антон Яценко від "Відродження", будь ласка.</p>
<p>&nbsp;</p>
<p>17:11:37</p>
<p>ЯЦЕНКО А.В.</p>
<p>Шановні колеги, депутатська група "Партія "Відродження" дуже ретельно працювала над цим документом і хочемо сказати, що дуже багато є запитань до цього документу під назвою "Проект бюджету". По-перше, є дуже великі загрози для місцевих бюджетів. Так є нерівномірний розподіл додаткової дотації на утримання закладів освіти та охорони здоров'я. Бюджетам міст обласного значення, міста Києва жодного фінансового ресурсу не передбачено. При цьому 30 державних закладів та санаторіїв передаються на рахунки обласних адміністрацій.</p>
<p>Далі: фінансування за власний рахунок … педагогічного персоналу покладається – це 25 відсотків приблизно персоналу: школи, садки інші заклади.</p>
<p>Далі: на місцеві бюджети покладається фінансування профтехосвіти. Тобто вже в цьому році вже було на коліна, фактично,&nbsp; поставлено багато регіонів із-за цього.</p>
<p>Далі: пільгове перевезення, наболіла проблема,&nbsp; яка також покладається на кошти місцевих бюджетів, при цьому десь 40 відсотків сьогодні дира для місцевих бюджетів буде від загального обсягу фінансування на всі ці цілі.</p>
<p>І можна дуже багато перелічувати недоліків цього документу, вже і казали тут і про НДС, який фактично може бути багато зловживань і багато інших речей. Тому для того, щоб запустити просто бюджетний процес ми будемо брати участь в голосуванні, але ми наполягаємо розглядати цей бюджет і врахувати всі зауваження депутатської групи "Партія "Відродження", а також почати роботу нарешті над Податковим кодексом, над змінами, щоб дати можливість наповнити місцевий і державний бюджет. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякуємо, шановний колего.</p>
<p>Шановні колеги, важливо, що ми маємо чи не вперше можливість обговорювати процедуру прийняття бюджету за Регламентом вчасно. І зараз згідно з Регламентом запис від депутатів, будь ласка,&nbsp; я прошу записатися депутатів, які хочуть взяти участь в обговорені в першому читанні проекту бюджету на 2017 рік. Проходить запис.</p>
<p>Будь ласка,&nbsp; народний депутат Арешонков від "Блоку Петра Порошенка"&nbsp;&nbsp; запрошується до трибуни.</p>
<p>&nbsp;</p>
<p>17:14:16</p>
<p>АРЕШОНКОВ В.Ю.</p>
<p>Шановний Прем'єр-міністр! Шановний&nbsp; уряд! Шановна головуюча! Шановні колеги депутати!&nbsp; Безперечно, надзвичайно&nbsp;&nbsp; важливий період , в який входить&nbsp; зараз і Верховна Рада. І&nbsp; беруть&nbsp;&nbsp;&nbsp;&nbsp; участь в підготовці до обговорення проекту&nbsp; бюджету на наступний рік, в тому числі й територіальні громади. До нас зараз звертається велика кількість громадян, які проживають&nbsp; на територіях і наших виборчих&nbsp; округів, представники громадських організацій.&nbsp; Тобто це йде&nbsp; абсолютно широкий, прозорий процес обговорення.</p>
<p>На сьогоднішній день, на жаль, у нас, безумовно, дуже велика кількість&nbsp; запитань до&nbsp; уряду. І в першу чергу, ми піднімаємо сьогодні питання забезпечення тих соціальних програм, які були в минулих роках, виконувались лише частково, і, які сьогодні&nbsp; викликають велике запитання у&nbsp; наших громадян.</p>
<p>Я хотів би зупинитися на декількох аспектах, скажімо, питання, які надзвичайно турбують жителів сьогодні округу 64, який я представляю наших північних областей України це&nbsp; питання забезпечення &nbsp;&nbsp;соціальних прав і гарантій громадян, які постраждали&nbsp; внаслідок аварії на Чорнобильській АЕС. Якщо подивитися в&nbsp; цілому на цифри, які передбачаються в цьому бюджеті,&nbsp; порівняти з попередніми роками ми можемо констатувати, що відбувається зменшення уваги до тих громадян, які у свій час віддали своє&nbsp; життя за те, щоб ми могли&nbsp; сьогодні жити працювати. Мова йде про ліквідаторів громадян, які мають&nbsp; захворювання внаслідок Чорнобильської катастрофи. І я наведу тільки один&nbsp; приклад, в бюджеті по&nbsp; лінії Міністерства охорони здоров'я минулого року для&nbsp; лікування онкохворих і для закупівлі високовартісних медикаментів для проведення таких операцій була окрема програма 60 мільйонів гривень. Вона&nbsp; виконувалась неякісно, але звертаю увагу, що в бюджеті на 2017 рік, взагалі, відсутня така цифра. Якщо в цілому проаналізувати ще раз, скажу видатки на питання соціального&nbsp; захисту громадян, постраждалих від АЕС&nbsp; не враховані ні питання індексації, ні пенсій, ні матеріальної допомоги на лікування, на оздоровлення. І можна перераховувати ще надзвичайно багато питань.</p>
<p>Сьогодні у нас величезна кількість запитань, які стосуються фінансування бюджетних програм на підтримання органів місцевого самоврядування, новоутворених територіальних громад, питання оплати комунальних послуг, які сьогодні покладаються на місцеві бюджети, цілий ряд питань, які викликають у нас велике занепокоєння.</p>
<p>Тому я сьогодні закликаю уряд, всі профільні комітети ще раз уважно підійти до аналізу тих контрольних цифр, які…</p>
<p>&nbsp;</p>
<p>ГОЛОВУЮЧИЙ.&nbsp; Дякуємо, шановний колего.</p>
<p>Будь ласка, щоб всі в встигли бажаючі максимум виступити.</p>
<p>Пан Демчак від "Блоку Петра Порошенка". З місця… (<i>Шум у залі</i>) З трибуни, з трибуни.</p>
<p>&nbsp;</p>
<p>17:18:11</p>
<p>МЕЛЬНИК С.І.</p>
<p>Доброго дня! Шановні друзі, ну, перше, я хотів би звернути увагу все ж таки, що ми "почали з воза, а коней залишили". Ми навіть у порядок денний не включили два законопроекти, які суттєво впливають на прийняття бюджету – це 5044, зміни до Податкового кодексу, і що найбільш головне – це&nbsp; 5131, зміни до Бюджетного кодексу.</p>
<p>Що стосується саме особливо змін місцевих бюджетів, я хотів би на&nbsp; цьому наголосити. Ми змінюємо кардинально підходи до фінансування двох найбільших галузей – це освітньої і медичної. І тут простежується певна відмінність: якщо в освіті ми будемо фінансувати тільки педагогічних працівників, то в охороні здоров'я ми передаємо тільки оплату комунальних послуг. Я вважаю, що тут як мінімум має&nbsp; бути однаково. Тому що що робити бібліотекарям, що робити методистам, іншим категоріям?</p>
<p>Наступне питання. Я хочу сказати, що у свій час ми забрали 15 відсотків&nbsp; ПДФО у місцевих бюджетів і надали їм дві субвенції – це освітню і медичну.</p>
<p>Якщо сьогодні ми комунальні послуги передаємо назад, ну, ми повинні, як мінімум, знову через норматив, як мінімум, 5 відсотків ПДФО – для міст і 10 відсотків – ПДФО для обласних бюджетів, які сьогодні найбільш вразливі, тому що ми їм ще профтехосвіту централізовано віддали, повернути. А 14,9 мільярдів, які закладаємо на обласний рівень і районний, ну, як мінімум, розподілити по формулі. Тому що всі розуміють, що ні об'єднані громади себе там не бачать. І як дальше проводити децентралізацію?</p>
<p>Наступне питання – це пільги, ми знову намагаємося, якщо немає в нас політичної волі щось врегулювати по пільгам, ну, не можна ж записувати&nbsp; надання пільг, передбачених законодавством, передати на місця. Ну... поясніть мені, будь ласка, ну, що місцевий&nbsp; бюджет має до пільг ветеранів органів&nbsp; внутрішніх справ, ветеранам податкової міліції, ветеранам Державної пожежної охорони, ветеранам Державної кримінально-виконавчої? Ну, не можемо ми вже опуститися: пільги за професійною ознакою навішати на місцеві бюджети.</p>
<p>І останнє, я все-таки хотів би звернути увагу, що 14,9 мільярдів для того, щоб рухалася децентралізація, ну, нам, як мінімум, потрібно повернути на формулу. Тому що сьогодні субвенцію на зарплату, розподіл провели по фонду оплати праці. Той, хто працював по наповнюваності класів, хто проводив оптимізацію, він сьогодні получився в програшній ситуації, ніж той, хто нічого не робив. Дякую.</p>
<p>&nbsp;</p>
<p>&nbsp;ГОЛОВУЮЧИЙ. Дякую вам, шановний колего.</p>
<p>Будь ласка, від Радикальної партії Чижмарь передає слово своєму&nbsp; колезі Галасюку. Будь ласка, пане Віктор.</p>
<p>&nbsp;</p>
<p>17:21:19</p>
<p>ГАЛАСЮК В.В.</p>
<p>Дякую. Шановна пані Ірина, шановні колеги народні депутати! Бюджет країни має забезпечувати соціальний захист населення і бути інструментом економічного зростання, він є продовженням філософії і змісту економічної політики уряду, але ми досі не бачимо цієї економічної політики.</p>
<p>Ми з Олег Ляшком, фракцією Радикальної партії запропонували Президенту, Голові Верховної Ради і Прем'єр-міністру антикризовий план розвитку економіки України, який містить цілісний план заходів, який дозволить Україні перейти від проїдання до розвитку і до реального збільшення добробуту громадян України. На його виконання ми запропонували 15 законодавчих ініціатив, на прийнятті яких ми наполягаємо для якісної зміни економічної політики уряду, для забезпечення нормального фундаменту для формування бюджету, який буде слугувати економічному розвитку країни.</p>
<p>Я хочу наголосити, що, незважаючи на те що декілька наших пріоритетних законодавчих ініціатив підтримані парламентом, але більшість потребує негайного розгляду. Серед них соціальні, економічні, енергетичні ініціативи. Я назву тільки кілька з них. Це проект Закону 4998: щодо захисту конституційних прав, забезпечення мінімальних потреб громадян, - щоб сьогодні 500 тисяч українців – людей з інвалідністю І, ІІ, ІІІ групи, жінок, які достроково вийшли на пенсію, пенсіонерів, щоб вони сьогодні мали соціальну допомогу хоча б на рівні прожиткового мінімуму. Сьогодні цього немає, вони мають менше тисячі гривень. Покажіть, хто може сьогодні прожити менше ніж на тисячу гривень. Ми маємо це виправити.</p>
<p>Ми маємо сьогодні доповнювати бюджет за рахунок нових інструментів. І фракція Радикальної партії відстоює їх з першого дня в парламенті. Це магніти для інвестицій, такі як індустріальні парки. Це механізми здешевлення кредитів для українського виробника, такі як експортно-кредитне агентство. Це такі механізми зменшення енергоспоживання країни, як енергосервісні контракти. Це те, що дозволить змінити долю нашої країни, і це те, що не можна відкладати на завтра. Це низка законів, спрямованих на заборону приватизації "Турбоатому", інших стратегічних підприємств. Це пакет законі про валютну лібералізацію, щоб зняти штучне регулювання Національного банку, яким вони сьогодні душать українських виробників. І ще низка законопроектів.</p>
<p>Більш того, сьогодні фракція Радикальної партії за підтримки колег з інших фракцій та груп ініціює зміни до Конституції України в частині мандату Національного банку, щоб український Національний банк відповідав не тільки за стабільність гривні, а, як і в США, в Малайзії, в Австралії, сприяв економічному зростанню країни, забезпечував невелику вартість довгострокових кредитів, а також сприяв забезпеченню зайнятості населення, бо це є головна мета роботи держави, добробут громадян і зайнятість населення. Дякую.</p>
<p>&nbsp;</p>
<p>ГОЛОВУЮЧИЙ. Дякую вам, пане Вікторе.</p>
<p>Будь ласка, від "Самопомочі", представник фракції, Павло Костенко.</p>
<p>&nbsp;</p>
<p>17:24:35</p>
<p>КОСТЕНКО П.П.</p>
<p>Альона Бабак.</p>
<p>&nbsp;</p>
<p>ГОЛОВУЮЧИЙ. Передає слово пані Бабак.</p>
<p>&nbsp;</p>
<p>17:24:46</p>
<p>БАБАК А.В.</p>
<p>Ситуація з цим бюджетом дуже дивна. Ми чуємо про те куди ми йдемо, які напрямки реформ, енергетична реформа начебто є нашим надбанням. Але давайте подивимося на цей бюджет. Що ми бачимо? Збільшення субсидій, тобто це означає, що збільшуються і надалі тарифи. 50 мільярдів. Чуємо, що нова цифра по субсидіях буде сягати 60 мільярдів гривень. Водночас, подивіться, будь ласка, на ту енергоефективність про яку говоримо на кожному кроці, лише 800 мільйонів гривень іде на фонд енергоефективності, 800 мільйонів гривень, це дорівнює цього року фінансуванню. Фонд енергоефективності ще не створений. Він буде створений з часом, після того як ми з вами приймемо закон. Після того як він почне функціонувати як інституція. Після того як він відпрацює механізми кредитування. І весь цей час жодна, жодна сім'я українська не зможе скористуватися теплим кредитом.</p>
<p>Шановні, це абсолютний абсурд і нонсенс. Ми кажемо, що такий закон і такий бюджет не можна приймати, коли таке іде викривлення акцентів державної політики.</p>
<p>Наступне. Тому ми говоримо про те, що має бути збільшено, суттєво, фінансування на програми енергоефективності, теплих кредитів для людей. Фонд, Державний фонд регіонального розвитку, 8 мільярдів, в цьому році він був 3 мільярди. Бачимо, що відбувається, передаються функції на місцевий рівень по фінансуванню комунальних видатків, на школи, на садки, на лікарні. Водночас ми не бачимо, що держава підтримує громади з точки зору інвестування в енергоефективність тих самих шкіл, садків і лікарень. Тому ми вимагаємо, щоби Фонд регіонального розвитку був спрямований виключно на цілі скорочення енергоспоживання в закладах освіти, в закладах медицини, культури. Тому що інакше не зможе місцеве самоврядування справитися з тією державною політикою, про яку ми чуємо кожного дня.</p>
<p>Далі. Про це вже сьогодні говорили. Але ми ще раз зробимо наголос. Генеральна прокуратура збільшує бюджет на півтора мільярди гривень. Апарат Міністерства внутрішніх справ збільшує видатки на один мільярд гривень! Лише апарат - на мільярд. При цьому нуль – на екстрену медицинську&nbsp; допомогу. Це повний абсурд! Це повне викривлення ситуації і акцентів державної політики.</p>
<p>Шановні! Ми вважаємо, що ми маємо спочатку доопрацювати цей бюджет і лише потім говорити про те, що ми дійсно робимо в бюджеті те, про що говоримо. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Сергій Соболєв передає своєму колезі слово Вадиму Івченку.</p>
<p>&nbsp;</p>
<p>17:27:49</p>
<p>ІВЧЕНКО В.Є.</p>
<p>Вадим Івченко, фракція "Батьківщина".</p>
<p>Шановні колеги! Знаєте, я ще пам'ятаю, коли міністр Пинзеник робив центральний бюджет, безпосередньо враховував місцеві бюджети. Я пам'ятаю, як уряд Тимошенко зробив 11 тисяч бюджетів! Я пам'ятаю, як Верховна Рада прийняла в першому читанні! Я пам'ятаю, як Верховна Рада прийняла в другому читанні! А потім Президент Ющенко заветував.</p>
<p>Про яку децентралізацію ми з вами говоримо, колеги? Передаються всі видатки галузей освіти і медицини на місцевий рівень! Передаються 30 медичних закладів на місцевий рівень! Передаються пільги по перевізникам! Тим самим держава повністю унеможливлює реалізацію в повній мірі своїх соціальних зобов'язань!</p>
<p>Колеги, проблема з професійно-технічною освітою. Проблема з різницею в тарифах. І це ви називаєте децентралізацією?! Додатково місцеві бюджети потребують 46,6 мільярдів! При тому, що постійно кожен з вас говорить, що на 21 мільярд вони зросли. Де брати інше? Як сьогодні жити громадам, які мають відбудовувати інфраструктуру, дороги при об'єднаних громадах? Які мають відбудовувати все інше для того, щоб забезпечити нормальне функціонування і ЖКГ, і ОСББ, і всіх&nbsp; інших життєво важливих речей.</p>
<p>Колеги, а що відбувається з аграрним сектором? 710 мільярдів доходи бюджету. Говорять про 1 відсоток, але 5,5 мільярдів аж ніяк не 1 відсоток. З цих 5,5 мільярдів половина – це фінансування установ, МінАПК, Держспоживслужби і інших&nbsp; установ,&nbsp; Держгеокадастра. Реально 1,4 – це 2 відсотки для&nbsp; галузі, яка дає&nbsp; 30 відсотків ВВП. 14 мільярдів доларів валютної виручки. Це знущання! 24 реально мільярди забирається із спеціального режиму оподаткування. І тільки&nbsp; 2 відсотки – 1,4 мільярди взамін.</p>
<p>А що відбувається з профспілками? Колеги, оце листи всіх профспілок, тут їх 15 поки що. Але всі вони говорять про те, що потрібно збільшувати прожитковий мінімум, потрібно збільшувати розміри оплати праці. Всі вони говорять про те, що пропозиції "Батьківщини", які ми надали по доходній частині, співпадають з&nbsp; їхніми баченнями і по&nbsp; офшорам, і&nbsp; по дивідендам.</p>
<p>Колеги, я прошу, схаменіться, не руйнуйте цю країну. Давайте&nbsp; доопрацюємо і конструктивно підійдемо до формування&nbsp; бюджету 2017.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, обговорення від депутатів завершилося. Було згадано прізвище Віктора Михайловича Пинзеника, він наполягає на&nbsp; репліці.&nbsp; 1 хвилина, будь ласка. І&nbsp; потім виступ заключний від&nbsp; бюджетного комітету.</p>
<p>&nbsp;</p>
<p>17:31:04</p>
<p>ПИНЗЕНИК В.М.</p>
<p>Шановні колеги, я не буду говорити про бюджет, тим більше, що ми не розглядаємо Закон про бюджет у першому читанні в традиційному&nbsp; розумінні. Ми розглядаємо з вами висновки і пропозиції бюджетного комітету і будемо саме по них голосувати. Я хотів би привернути увагу&nbsp; саме до цього документу.&nbsp; Я дуже прошу колег прочитати&nbsp; 3 і 4&nbsp; пункт постанови і вилучити їх з постанови,&nbsp; включаючи додаток.</p>
<p>Я не хочу вживати емоційних слів. Я не хочу навіть говорити про суть цих рішень. Але якщо у нас є почуття хоча б самозбереження, я уклінно прошу вилучити ці норми з постанови. Ми не маємо права голосувати постанову з наявності пункту 3 і 4.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>17:31:58</p>
<p>ГОЛОВУЮЧИЙ.</p>
<p>Дякую. Шановні колеги, зараз в нас згідно Регламенту два заключних слова від Комітету бюджету і від уряду. І я запрошую до заключного слова голову Комітету з питань бюджету Андрія Павелка. Павелко буде виступати, голова бюджетного комітету. Будь ласка.</p>
<p>&nbsp;</p>
<p>17:32:30</p>
<p>ПАВЕЛКО А.В.</p>
<p>Шановний Андрію Володимировичу! Шановні народні депутати! Підсумовуючи сьогоднішній розгляд в першому читанні законопроекту про державний бюджет на 2017 рік слід відмітити, вперше за останні декілька років такий процес відбувається своєчасно із спеціальною процедурою визначеною Регламентом Верховної Ради.</p>
<p>Протягом обговорення законопроекту відбулася конструктивна дискусія навколо найбільш актуальних проблем, які потребують врегулювання бюджету.</p>
<p>Прошу підтримати в цілому запропонований бюджетним комітетом проект постанови за номером 5000-П з сьогоднішніми уточненнями.</p>
<p>Прийняття такої постанови вважається прийняттям законопроекту про державний бюджет на 2017 рік в першому читанні.</p>
<p>Надалі уряд має протягом двох тижнів доопрацювати даний законопроект відповідно до бюджетних висновків і подати його на розгляд Верховної Ради у другому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від уряду до заключного слова запрошується Прем'єр-міністр України Володимир Борисович Гройсман. Будь ласка, прошу уваги, колеги.</p>
<p>&nbsp;</p>
<p>17:33:46</p>
<p>ГРОЙСМАН В.Б.</p>
<p>Доброго дня, доброго вечора, шановні колеги народні депутати, вельмишановний пане Голово Верховної Ради, президія. Ну, в першу чергу, я хочу вам подякувати за критичні виступи, які лунали на адресу документу, який був підготовлений урядом. Я думаю, що в багатьох виступах різних фракцій і груп українського парламенту були речі, які мають право на життя, які мають бути опрацьовані і по яким мають бути прийняті консолідовані рішення.</p>
<p>Хочу звернути вашу увагу на один момент: це не бюджет 2017 року Гройсмана, це бюджет нашої великої Європейської держави. Держави, яка на превеликий жаль, знаходиться не один рік, і напевно не одне десятиріччя в стані стагнації. Тому що на превеликий жаль, тоді, коли потрібно було робити реформи, коли потрібно було вибудовувати системи, які би дали можливість людям отримувати нормальну пенсію, нормальну заробітну плату, створити нормальні умови для інвестування в економіку. Ми мали шалені результати падіння.&nbsp; Як наслідок ми отримали величезні виклики з точки зору тимчасової втрати контролю над частиною території нашої країни. Анексія нашої Автономної Республіки Крим, втрата традиційних ринків і багато інших речей. І насправді країна була неготова до того, тому що ми були сировинним придатком нашого східного, ще донедавна, сусіда, а сьогодні&nbsp; ворога.</p>
<p>Ви знаєте, я багато чую різних критичних висловів і я починаю аналізувати останніх 10 років. На превеликий жаль, я не можу нічого згадати за останні 10 років, які би були згадкою про якісні реформи і зміни, про вчасні подані бюджети, про&nbsp; нормальний діалог і дискусії, про&nbsp; проведення децентралізації змін, які дали можливість громадам вижити, а більше того, розвиватися.</p>
<p>Хочу звернути вашу увагу і на те, що&nbsp; тільки двічі за останніх 10 років український бюджет був внесений вчасно. Це був 2006 рік і Прем'єр-міністром був Юрій Єхануров, і 2012. Всі інші бюджети були написані на превеликий жаль, дуже поспіхом, а іноді і на колінах, навіть в ті часи, коли не було абсолютної анексії, абсолютних викликів, втрати нашої економічної потужності. Ви згадайте кризу 2008, 9-гороку. Як вміло нашу країну завели в значні&nbsp; страждання українського народу – страждання, які привели в тому числі і до економічних, і соціальних втрат. Сьогодні у нас з вами з'явився&nbsp;&nbsp;&nbsp; шанс, цей шанс полягає в тому, що ми маємо сьогодні розвивати&nbsp; національну економіку і блага, які&nbsp; виробляє національна&nbsp; економіка інвестувати на постійній основі&nbsp;&nbsp; в якість&nbsp; життя українських громадян.</p>
<p>І уряд є абсолютно&nbsp; чесним, коли ми внесли вчасно абсолютно якісний і збалансований бюджет. І якщо ми сьогодні можемо дискутувати, чи могли би ми зробити кращий цей бюджет.&nbsp; Напевно, так, але це має бути&nbsp; наша спільна з вами робота, де ми чітко визначимо&nbsp; подальші пріоритети і підійдемо до остаточного голосування, до 1 грудня з більш якісним документом. Але хочу підкреслити, що цей бюджет є абсолютно реальним і він передбачає&nbsp; ряд дуже&nbsp; важливих пріоритетів.</p>
<p>Перше. Ми забезпечуємо фінансування безпеки і оборони – це дає можливість&nbsp; підтримувати наше&nbsp; українське військо в такий достатньо&nbsp; складний час. І коли я чую від депутатів парламенту, що є питання, які пов’язані&nbsp; з тим, що треба підвищити контроль за використанням цих ресурсів, я об обома руками – "за". Я закликаю вас спільно зробити цей контроль ефективним, чесним і відкритим.</p>
<p>Ми повністю зберігаємо систему фінансової децентралізації. Не хочу повертатися до деяких виступів з цієї трибуни, але можу сказати: шановні друзі, ні в 2006, ні в 2007, ні в 2008, ні в 2009 і 2010 роках, а особливо в ні в&nbsp; 2010, ні в 2013 – жодної децентралізації в нашій країні&nbsp; не було. Кожен&nbsp; Прем'єр-міністр, кожен Президент намагався, окрім Ющенка, намагався&nbsp; узурпувати владу. І це робили так, абсолютно&nbsp; безпрецедентно, без жодного сорому&nbsp; і&nbsp;&nbsp; це може згадати кожен - кожен, який мав відношення до місцевого самоврядування.&nbsp; Натомість сьогодні, ми маємо якісну систему самоврядування. І хочу вас проінформувати про те, що&nbsp;&nbsp; місцеві бюджети тільки за останній рік зросли на 34 мільярда гривень.</p>
<p>Наступне. Ми зберігаємо масштабну реформу в дорожньому&nbsp; господарстві і ми будемо інвестувати у двічі більше ресурсу будівництво українських доріг. І в енергоефективність, і не зовсім це правда, що 800 мільйонів, ми зможемо сформувати фонд енергоефективності від 3,5 мільярдів до 4 мільярдів гривень, а окремо ми маємо 2 мільярда доларів різноманітних програм у сфері енергоефективності, які сьогодні використовуються або в стадії використання, а це ще 50 мільярдів. Таким чином, використовуючи кошти Державного фонду регіонального розвитку, цей ресурс може бути довершений до 60 мільярдів.</p>
<p>Окремо, ми піднімаємо зарплату українському вчителю на 30 відсотків і це перші кроки. Ми закладаємо збільшення стандартів соціальних на 10 відсотків, порівняно з тим, що з 1 грудня ці стандарти теж зростуть на 10. Ми забезпечимо максимальне наближення до того, щоб забезпечити українських громадян ліками. Збільшуємо заробітну плату на 20 відсотків для наших лікарів. І в мене є гарне повідомлення в тому, що це все тільки початок. І сьогодні ми з вами розглядаємо питання, висновки і рекомендації, коли український парламент дає завдання уряду, визначити те, що вважає необхідним український парламент, опрацювати, провести додаткові консультації і вийти на остаточне обрахування бюджету з урахуванням ваших рекомендацій, ті, які співпадають з доходами і видатками.</p>
<p>Хочу ще раз підкреслити, що наш український бюджет дорівнює консолідовано 960 мільярдів. Але хочу також підкреслити, що поза цією сумою деякі депутати без будь-якої оцінки і прорахунків дали ще додаткових пропозицій на 906 мільярдів гривень, таких грошей у нашому бюджеті, на превеликий жаль, немає. Ми всі порахували і, я хочу підкреслити, що дуже важливо, щоб той процес бюджетний, який ми розпочали, ми проводили абсолютно логічно в дискусіях, в тому, щоб вийти на консолідоване рішення розвитку нашої країни у 2017 році.</p>
<p>Тому моя пропозиція є наступною, будь ласка, розгляньте, дайте уряду завдання, ми вчасно його опрацюємо і вийдемо на фінальне голосування. І окремо хотів би сказати тему, яку піднімали сьогодні в мене на зустрічі, в мене була зустріч з керівниками аграрного комітету, "Блок Петра Порошенка", "Народний фронт", піднімали це питання Радикальна партія, лідер Олег Валерійович виступав з трибуни і про це сказав, групи українського парламенту, і "Самопоміч" от Вікторія Войціцька про це сказала сьогодні з трибуни. Підтримка аграрного сектору, і ви абсолютно праві в тому, що ми маємо приділити особливу увагу локомотиву розвитку національної економіки. Ми маємо все зробити для того, щоб наша конкурентна… наша продукція аграрного сектору була конкурентною. І ми домовились з фракціями і з комітетами, про те, що&nbsp; ресурс на підтримку аграрного сектору буде на рівні десяти мільярдів гривень. Тобто збільшення вдвічі це дасть нам можливість підтримати українського сільгоспвиробника. І саме головне, я хочу, щоб ми перестали бути сировинним придаток до економік інших країн. Дуже важливо, щоб ми створили національний продукт, який буде конкурентним і який буде забезпечувати українців достойними робочими місцями – це все є філософією цього бюджету. Я розумію на скільки важко сьогодні громадянам України, я розумію, на скільки є відчай від того, що влада, напевно, не зовсім поводила себе останні десятиріччя з повагою до людей. Я думаю, що люди втомились від тієї іноді, брехні, яка лунає з такої високої трибуни, коли їм обіцяють зробити їх щасливими без їхньої участі. Я розумію, що є багато розчарувань, але я розумію, і інше, ми сьогодні маємо паростки нормального економічного зростання і якщо ми з вами будемо діяти як єдина команда, яка хоче інвестувати кожну гривню, долар і євро в якість життя українських громадян. я вас хочу запевнити, що за декілька років ми будемо мати&nbsp; і якісну заробітну плату, і якісну пенсію, і якісний аграрний продукт.</p>
<p>Ми підтримаємо всі сектора економіки наші, які мають бути локомотивом розвитку. Для цього потрібне єдине – перестати займатись чварами, перегорнути сторінку, залишитись отим всім хто довів країну до такого стану зубожіння залишитись в минулому, підкреслюю, перегорнути цю сторінку. Забути помилки, які були зроблені в тому числі за останні десятиріччя, окрім помилок, які були зроблені з 2010 по 2013 рік. Прийняти рішення,&nbsp;&nbsp;&nbsp; почати розвивати країну і все робити для того, щоб вільно і відкрито дивитись громадянам України у вічі. Оце наше з вами завдання.</p>
<p>А те, що ви тут брижжите слиною із&nbsp; цієї трибуни&nbsp; і&nbsp; ядом намагаєтесь когось тут задушити, то ви краще подивіться в дзеркало, краще подивіться на двері, і має напевно думати про одну річ, що&nbsp; ви в принципі це&nbsp; не дуже гарне, але українське минуле. А&nbsp; ми маємо будувати українське майбутнє. Дякую я за вашу увагу.&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги, обговорення завершено.</p>
<p>Ми переходимо до прийняття рішення. Я прошу колег депутатів&nbsp; заходити в зал,&nbsp; секретаріат&nbsp; Верховної Ради, прошу запросити депутатів в зал.</p>
<p>Колеги, я&nbsp; хочу наголосити одну річ поки депутати заходять у зал, ми цього року&nbsp; вийшли на всю процедуру передбачену Регламентом по прийнятті бюджету і&nbsp; зараз ми&nbsp; голосуємо пропозиції не&nbsp; Кабінету Міністрів, ми голосуємо пропозиції парламенту, бюджетного комітету парламенту до Кабінету Міністрів.</p>
<p>Отже,&nbsp; це дуже&nbsp; важливо зрозуміти, це пропозиції Верховної Ради&nbsp; до бюджету Кабінету Міністрів, щоб вони були враховані. Це&nbsp; голосування парламенту, це авторитет і обов'язок парламенту, тому що якщо ми не сформулюємо своїх пропозицій ми фактично залишимо&nbsp; парламент поза прийняттям рішення.</p>
<p>Колеги, я прошу&nbsp; зайняти робочі місця…</p>
<p>Це голосування, це підтримка парламенту і підтримка пропозицій бюджетного комітету, які є збалансовані, які є&nbsp; вивірені всіма учасниками&nbsp; бюджетного комітету, які&nbsp; представляють усі фракції, які є&nbsp; в парламенті. Ми голосуємо за&nbsp; пропозицію парламенту, за&nbsp; пропозицію бюджетного комітету до уряду, колеги, оце ставиться на голосування.</p>
<p>Усі вже є на місцях, колеги, я можу ставити&nbsp; на голосування?</p>
<p>Я ставлю на голосування відповідно до&nbsp; статті 157 Регламенту&nbsp; Верховної Ради підготовлений&nbsp; Комітетом з питань бюджету проект постанови номер 5000 щодо висновків та пропозицій до проекту Закону про&nbsp; Державний бюджет України на 2017 рік для&nbsp; прийняття за основу.</p>
<p>Прошу проголосувати, прошу підтримати бюджет воюючої країни. Прошу голосувати, колеги. Будь ласка.</p>
<p>&nbsp;</p>
<p>17:47:03</p>
<p>За-245</p>
<p>Рішення прийнято, колеги. <i>(Оплески)</i></p>
<p>Колеги, я прошу уваги! <i>(Шум у залі)</i> Я прошу уваги, колеги. В мене є вимоги і від голови бюджетного комітету, і від уряду поставити в цілому.</p>
<p>Колеги, я хочу вам наголосити, що я пропоную – колеги, увага! – щоб ми ті поправки, на яких є наполягання… Колеги, давайте, якщо зал підтримає процедуру ad hoc, якщо зал підтримає процедуру спеціального&nbsp; розгляду, тоді я поставлю в цілому, колеги.</p>
<p>Я прошу, хто підтримує пропозицію розгляду ad hoc, прошу проголосувати. Хто підтримує процедуру спеціального розгляду ad hoc, прошу проголосувати. Хто підтримує спеціальну процедуру. Прошу проголосувати, будь ласка.</p>
<p>&nbsp;</p>
<p>17:48:14</p>
<p>За-164</p>
<p>Нема підтримки в залі такої, колеги.</p>
<p>Тепер подивіться, колеги… Увага! <i>(Шум у залі)</i> Увага, без шуму! Заспокойтесь, колеги, тим буде продуктивнішою наша робота.</p>
<p>Колеги, згідно Регламенту, я маю надати слово тим, хто наполягає на своїх поправках. Але ми не можемо розгляд мати довше, як 18.15, бо ми не проголосували за продовження сесії.</p>
<p>Протягом півгодини я&nbsp; надам слово тим, хто наполягає, колеги. Тільки я вас дуже прошу, колеги, до відповідальності. Тому що ті, хто пропонують поправки, мають називати фінансове обґрунтування тих поправок. Зараз я шляхом піднімання рук буду пропорційно надавати слово тим, хто вимагає свою поправку, колеги. Пропорційно по залу. Домовились?</p>
<p>Переходимо до швидкої інтенсивної роботи. Піднімайте руки, будь ласка, прошу. Я буду по черзі, звідти спочатку.</p>
<p>Корчинська - одна хвилина, потім – Левченко, потім – Королевська і так будемо йти. Будь ласка, Корчинська, одна хвилина. Називайте номер поправки.</p>
<p>&nbsp;</p>
<p>17:49:18</p>
<p>КОРЧИНСЬКА О.А.</p>
<p>Да. Доброго дня! Поправка 415 – збільшити видатки на 31 мільйон 129 тисяч для створення єдиного в країні центру для ветеранів АТО спінально поранених важких. Такого центру не існує, це на базі Рівенського санаторію ветеранів війни. Ми вимагаємо створення цього центру, інакше хлопці щомісяця шукають 100 тисяч гривень на лікування.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Дана поправка, написано, врахована частково, але пані Оксана наполягає, щоб була в цілому прийнята поправка.</p>
<p>Хто підтримує поправку 415, прошу проголосувати. Будь ласка, голосуємо, колеги. Комітет частково врахував її. Прошу голосувати.</p>
<p>&nbsp;</p>
<p>17:50:16</p>
<p>За-169</p>
<p>Рішення не прийнято, колеги.</p>
<p>Переходимо до наступної поправки. Прошу, хто наступний був? Левченко, але, будь ласка, одну, дві поправки. Прошу, прошу оголосити.</p>
<p>&nbsp;</p>
<p>17:50:29</p>
<p>ЛЕВЧЕНКО Ю.В.</p>
<p>Шановний пане головуючий, враховуючи те, що я пропоную всі свої... майже всі свої поправки об'єднати в один&nbsp; блок голосування, прошу надати дві хвилини, будь ласка. Дві хвилини, будь ласка, для виступу.</p>
<p>Знаєте, тут було багато сказано про те, що нібито народні депутати подавали незбалансовані поправки, так от я би хотів би як раз доповісти, бо абсолютно збалансовані поправки, які подали народні депутати із Всеукраїнського об'єднання&nbsp; "Свобода".</p>
<p>Ми подали десятки поправок, які я зараз як раз презентую, які стосуються як раз перерозподілу видаткової частини, виключно видаткової частини, без жодного збільшення дохідної частини, а тому що тут неможливо в рамках бюджету його збільшити. І ми пропонуємо, щоби забрати абсолютно необґрунтоване збільшення, те, що пропонується на органи виконавчої влади, на різноманітні міністерства, на Міністерство внутрішніх справ – 5 мільярдів, на Верховний Суд, на Генпрокуратуру і так далі і розподілити ці видатки на Збройні Сили України – 10 мільярдів гривень,&nbsp; на освітню субвенцію – 9 мільярдів гривень...</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>17:51:40</p>
<p>ЛЕВЧЕНКО Ю.В.</p>
<p>На медичну субвенцію – 7 з половиною мільярдів гривень. Це є абсолютно збалансовані поправки, тобто ми пропонуємо забрати абсолютно необґрунтоване підняття з виконавчої влади, передати на соціальні потреби і на Збройні Сили України. Тому що тут Прем'єр-міністр сидів і брехав про те, що нібито 5 відсотків на оборону, а насправді на оборону – 2 з половиною відсотка, а решту – на репресивний апарат, на поліцію, на СБУ, яким ви захищаєтесь від українського народу. Вимагаю поставити наші поправки на голосування.</p>
<p>&nbsp;</p>
<p>ГОЛОВУЮЧИЙ. Назвіть номер поправки. Включіть мікрофон. Назвіть номера поправок.</p>
<p>&nbsp;</p>
<p>17:52:14</p>
<p>ЛЕВЧЕНКО Ю.В.</p>
<p>Для стенограми. Я пропоную поставити на голосування всі поправки, подані…</p>
<p>&nbsp;</p>
<p>ГОЛОВУЮЧИЙ. Пане Юрій, назвіть номери, будь ласка.</p>
<p>&nbsp;</p>
<p>ЛЕВЧЕНКО Ю.В.</p>
<p>Андрію, це десятки, тому що, щоб зекономити час, послухайте, що я скажу. Для стенограми: всі поправки, подані Левченком Юрієм, що стосується видаткової частини бюджету. Будь ласка.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, ставлю на голосування: хто підтримує всі поправки Юрія Левченка, прошу проголосувати. Будь ласка.</p>
<p>&nbsp;</p>
<p>17:53:04</p>
<p>За-89</p>
<p>89. Рішення не прийняте.</p>
<p>Колеги, я чітко формулюю питання: які поправки? Депутат, каже, всі. Я так і ставлю на голосування.</p>
<p>Колеги, увага! Я хочу наголосити, питають мене депутати: у 18:15 буде голосування, у 18.15. Зараз я йду по залу.</p>
<p>Наступна була Королевська. Одна хвилина, будь ласка.</p>
<p>&nbsp;</p>
<p>17:53:25</p>
<p>КОРОЛЕВСЬКА Н.Ю.</p>
<p>Уважаемые коллеги, Оппозиционный блок передал более ста поправок в бюджетный комитет, и мы настаивали на основном. В этом бюджете вы предусматриваете 455 миллионов на Евровидение, 442 миллиона на финансирование политических партий. Вы предусматриваете 144 миллиона увеличить на финансирование Кабинета Министров. Но при этом социальные стандарты вы предлагаете поднимать только через 5 месяцев и индексируете их только на 10 процентов.</p>
<p>Поэтому мы настаиваем на том, чтобы были проиндексированы пенсии и заработные платы. Чтобы были сегодня обеспечены, через субвенции местным бюджетам, больницы и школы.</p>
<p>Безопасность страны - это в первую очередь человеческая безопасность. И я настаиваю на том, чтобы все поправки "Оппозиционного блока" также были рассмотрены в зале и были проголосованы. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Дякую дуже вам. Тільки ви, будь ласка, під час виступу називайте поправку, якщо ви її не називаєте я нічого не ставлю на голосування.</p>
<p>Прошу Юлія Володимирівна Тимошенко. Називаючи поправки, будь ласка, Юлія Володимирівна. Добре?</p>
<p>&nbsp;</p>
<p>17:54:49</p>
<p>ТИМОШЕНКО Ю.В.</p>
<p>Партія "Батьківщина" просить врахувати нашу поправку про те, щоби скасувати 18 відсотків податок на пенсії працюючих пенсіонерів.</p>
<p>І друга наша поправка, яку ми просимо поставити на голосування, це повернутися до пільгової системи оподаткування малих аграрних підприємств яка діяла до 2016 року.</p>
<p>Дві поправки просимо поставити.</p>
<p>Перше. 18 відсотків скасування податку на пенсії працюючих пенсіонерів, це окрема.</p>
<p>І друге. Повернутися до пільгової системи оподаткування аграрних малих підприємств, яка існувала до 2016 року.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Колеги, я так прошу вас називати номери поправок. Не називаєте, добре.</p>
<p>Хто підтримує пропозиції Юлії Тимошенко прошу проголосувати. Будь ласка, голосуємо.</p>
<p>&nbsp;</p>
<p>17:56:01</p>
<p>За-155</p>
<p>155 – "за".&nbsp; Рішення не прийняте.</p>
<p>Олег Ляшко.</p>
<p>Зараз дойду, колеги. Зараз дойду.</p>
<p>Олег Ляшко.</p>
<p>&nbsp;</p>
<p>17:56:08</p>
<p>ЛЯШКО О.В.</p>
<p>Олег Ляшко.</p>
<p>Фракція Радикальної партії наполягає на тому, щоб ми відновили в бюджеті на 2017 рік державне фінансування закладів професійно-технічної освіти. Я прошу цю пропозицію поставити, пане Голово, на голосування.</p>
<p>Наступна наша вимога. Відновити спецрежим оподаткування сільгоспвиробників для того, щоб фермери, селяни, сільгоспвиробники &nbsp;наступного року отримували ПДВ в своє розпорядження, яке вони заробляють. Я стверджую, що запровадження так званих дотацій, це корупційні схеми, отримають олігархи, але не отримають фермери, не отримають сімейні господарства, не отримають одноосібники.</p>
<p>Тому дві вимоги. Перше. Поставити на голосування відновлення державного фінансування закладів професійно-технічної освіти. Друга. Відновлення спецрежиму оподаткування для сільгоспвиробника. Дякую.</p>
<p>&nbsp;</p>
<p>ГОЛОВУЮЧИЙ. Дякую. Прошу, Володимир Борисович дасть відповідь, прокоментує.</p>
<p>&nbsp;</p>
<p>17:57:19</p>
<p>ГРОЙСМАН В.Б.</p>
<p>Шановний пане Голово, шановні колеги! Шановний Олег Валерійович! Я хочу підкреслити, що питання фінансування професійно-технічної освіти буде враховано в державному бюджеті, в проекті Державного бюджету на 2017 рік в обсязі 1 мільярд 600 мільйонів гривень. В державному бюджеті, правильні. Тоді я просив би вас підтримати. Це є все враховано в пропозиціях. Воно враховано.</p>
<p>Наступна позиція. Що стосується аграрного сектору. Ми під час зустрічі і з вами це питання обговорювали щодо збільшення вдвічі, до 10 мільярдів цільової підтримки малого фермерства і аграрних господарств. І я це абсолютно повністю як Прем'єр-міністр підтримую. Я вважаю, що ми маємо знайти правильний механізм реалізації цього питання.</p>
<p>І я наполягаю чи я пропоную, давайте зараз ми підтримаємо висновки і рекомендації бюджетного комітету. До другого читання бюджету, тобто до остаточного врегулювання, до 1 грудня ми проведемо з вами консультації. Щоб знайти якомога кращий спосіб кожну гривню з 10 мільярдів донести до малих фермерських господарств без будь-якої корупції, без будь-яких проблем.</p>
<p>Є різні варіанти. Група комітету працювала і сьогодні їх базових є два. І я би просив вашого розуміння в цьому питанні, як і колег народних депутатів з різних фракцій і груп. Я звертаюсь до фракції "Самопоміч" українського парламенту. Будь ласка, колеги, підтримайте. Я вважаю, що&nbsp; по багатьом позиціям, про які ви сьогодні говорили, вони або враховані вже в проекті бюджету, або можуть бути продискутовані для того, щоб ми вийшли на фіналізацію закону, голосування Закону про Державний бюджет. Ще раз наголошую: що ви сьогодні ставите завдання, ми його опрацюємо і пройдемо абсолютно відверто.</p>
<p>Ще одна річ. У нас є 960 мільярдів гривень того&nbsp; бюджету, який ми маємо направити для… в життя країни&nbsp; у наступному році. У&nbsp; нас немає трильйона, немає там більше грошей. Ми виходимо саме з цього. Тому раціональне, ефективне використання – це&nbsp; наш пріоритет, а ми&nbsp; будемо робити&nbsp; це спільно з вами.&nbsp;&nbsp;</p>
<p>Дякую. Прошу вашої підтримки.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, я зараз&nbsp; хочу наголосити&nbsp; одну річ, бо не всі&nbsp; зрозуміли. Фракція "Самопоміч", ми не голосуємо бюджет сьогодні, ми голосуємо проект постанови&nbsp; бюджетного комітету –&nbsp; звернення&nbsp; до уряду, щоб&nbsp; вони врахували наші пропозиції до формування бюджету. Згідно Регламенту ми йдемо по нормі закону: за основу, пропозиції від фракцій і потім в цілому. Це відбувається все в один день. Ми&nbsp; йдемо правильно, цілковито по Регламенту, колеги.</p>
<p>О 18:15 відбудеться&nbsp; голосування в цілому, колеги. О 18:15. Я намагаюсь за принципом справедливості дати по фракціям всім.</p>
<p>Хочу наголосити, що перед тим була від Наталії Королевської пропозиція, вона вимагає голосування, і я її поставлю. Всі пропозиції "Опозиційного блоку" – на голосування. Хто підтримує пропозиції "Опозиційного блоку", прошу проголосувати, прошу підтримати. Будь ласка, хто підтримує пропозиції "Опозиційного блоку", прошу проголосувати.</p>
<p>&nbsp;</p>
<p>18:00:28</p>
<p>За-60</p>
<p>Рішення не прийняте.&nbsp;</p>
<p>Я дам… Спочатку по фракціям. Зараз Кривенко, будь ласка,&nbsp; 1 хвилина.&nbsp;</p>
<p>&nbsp;</p>
<p>18:00:40</p>
<p>КРИВЕНКО В.М.</p>
<p>Шановні колеги, дуже важлива правка, я дуже прошу вас всіх зібратися, це стосується паралімпійців. На жаль, під час виступу і попереднього голосування не було озвучено, що з правкою, яку озвучив Кривенко. Це стосується, це прохання всіх паралімпійців. Валерій Михайлович Сушкевич зараз знаходиться в кулуарах Верховної Ради, тут багато інвалідів, в тому числі і наші медалісти. Прохання викласти пункт в наступної редакції: "В тому числі на фінансове забезпечення створення об'єктів західного реабілітаційно-спортивного центру та проектування Всеукраїнського реабілітаційно-відновлювального спортивного центру Національного комітету спорту інвалідів України у сумі 30 мільйонів гривень по спеціальному фонду бюджету у видатках розвитку".</p>
<p>Ця норма була. Це була пропозиція від нашого соціального комітету, там було 15 мільйонів.</p>
<p>Народний засіданні нашого комітету ми узгодили з Мінфіном, що вони не проти, тому що це не збільшує видатки, це перерозподіл в рамках Фонду соціального гарантування. І голова фонду теж написав листа до нашого комітету з підтримкою цієї норми.</p>
<p>У мене величезне прохання, ця норма, яка…</p>
<p>&nbsp;</p>
<p>ГОЛОВУЮЧИЙ. Майте повагу до інших депутатів. Володимир Борисович! Володимир Борисович! Ви прокоментуєте цю пропозицію, бо говорить, Кривенко, що з вами узгоджено? З уряду хтось прокоментує її чи ні? З ким вона була узгоджена? Ви, будь ласка... Я вас дуже прошу, ви узгодьте з урядом, якщо уряд це підтримає, бо, якщо я поставлю на голосування, вона знову зараз провалиться. Ми йдемо… Я потім вернусь. Добре. Ще одна. Кому дати Івченко чи… Кому? Будь ласка, Крулько Іван, 1 хвилина.</p>
<p>&nbsp;</p>
<p>18:02:26</p>
<p>КРУЛЬКО І.І.</p>
<p>Іван Крулько, фракція "Батьківщина".</p>
<p>Шановні колеги, ну, знаєте, якщо ми не будемо бюджетом підтримувати науку і освіту, ми будемо в наступному році фінансувати тюрми. Тому пропозиція фракції "Батьківщина" поправки:</p>
<p>номер 730 -&nbsp; це Національна академія наук,</p>
<p>740, Національна академія правових наук,</p>
<p>745, Національна академія педагогічних наук,</p>
<p>756, Національна академія медичних наук,</p>
<p>774, Національна академія мистецтв.</p>
<p>Давайте проголосуємо їм мінімальні видатки. Вони не зможуть працювати. У нас&nbsp; немає і так жодних досягнень, серйозних у науці. Давайте фінансувати українську науку. Тому я пропоную, поставити на голосування&nbsp; згадані мною поправки і прошу зал підтримати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Я&nbsp; ставлю на голосування поправки від&nbsp; "Батьківщини" 730, 740, 745, 756, 774. Це один блок, вони ідентичні. Хто підтримає дані&nbsp; поправки, прошу проголосувати. Будь ласка, голосуємо.</p>
<p>&nbsp;</p>
<p>18:03:36</p>
<p>За-173</p>
<p>173-"за". Рішення не прийнято.&nbsp;</p>
<p>Наступний Недава, будь ласка. Одна хвилина.</p>
<p>&nbsp;</p>
<p>18:03:44</p>
<p>НЕДАВА О.А.</p>
<p>Шановні, в мене тільки, ну, багато поправок, але я&nbsp; наполягаю тільки на двох. Я дуже всіх прошу сконцентруватися і "Опозиційний блок" і "Самопоміч", і Радикальну партію, і "Батьківщину" і особливо "Народний фронт" і БПП. Будь ласка, подивіться на Донеччині тисячі людей&nbsp; живуть як бомжі.</p>
<p>Володимир Борисович, будь ласка, я вибачаюся, тисячі людей живуть як бомжі, дві&nbsp; поправки.</p>
<p>Перша поправка звучить: Кабінету Міністрів України у місячний термін розробити порядок відшкодування збитків за зруйноване, знищено або пошкоджене приватне житло особам,&nbsp; які домогосподарство. Це перша поправка. Вона має 156-а.</p>
<p>І друга поправка. Передбачити окрему&nbsp; бюджетну&nbsp;&nbsp; програму з обсягом видатків в 300 мільйонів гривень для вирішення питань цих…&nbsp; за зрушене житло.&nbsp; Будь ласка, оці&nbsp; дві поправки проголосуйте.</p>
<p>&nbsp;</p>
<p>18:04:56</p>
<p>ГРОЙСМАН В.Б.</p>
<p>Шановні колеги, якщо дозволите. Я би хотів би нас всіх застерегти від одної&nbsp; ідеї, чи від того, що ми зараз робимо. У нас є пропозиції, які&nbsp; можуть бути враховані, але нам краще сьогодні говорити&nbsp; про ті, які&nbsp; мають джерела надходження. Те, що ви говорите&nbsp; зараз - плюс і це означає, що десь має&nbsp; бути мінус, а отакі джерела не вказані. І я дуже вдячний&nbsp; профільному бюджетному комітету за те, що вони провели серйозну роботу щодо балансування бюджету.</p>
<p>Я можу ще раз підкреслити,&nbsp; що ми з вами будемо готувати цей бюджет спільно до остаточного прийняття, а зараз ви голосуєте тільки Постанову про висновки і рекомендації. І ми, виходячи&nbsp; з цих висновків і рекомендацій, ми подивимося, що збалансовано і перевіримо ці&nbsp; розрахунки. Окремо, якщо ми хочемо забрати всі висновки і рекомендації і навіть ті, які&nbsp; незбалансовані бюджетом, ми їх всі проаналізуємо для того,&nbsp; щоби зрозуміти, які були пропозиції. Але там є звісно пропозиції, які абсолютно не мають нічого спільного з реальністю і тоді ми виходимо на друге читання. Якщо ми зараз ці рекомендації&nbsp; починаємо враховувати, ми не балансуємо бюджет і отут&nbsp; є питання.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Пане, Олег, чи наполягаєте ви на голосуванні і якщо наполягаєте, озвучте ще&nbsp; раз свою пропозицію.&nbsp;&nbsp; Будь ласка, Недава.</p>
<p>&nbsp;</p>
<p>18:06:06</p>
<p>НЕДАВА О.А.</p>
<p>Одну пропозицію. Одну пропозицію і вона&nbsp; не потребує коштів зовсім: "Кабінету Міністрів&nbsp; України у місячний термін розробити&nbsp; порядок відшкодування&nbsp; збитків за зруйноване, знищене, або пошкоджене приватне житло особам, приватне жито, або приватні домогосподарства, які було пошкоджено і зруйновано під час проведення антитерористичної операції" - все. Розробіть цей порядок, а кошти потім знайдете або знайдемо разом. Дякую.</p>
<p>&nbsp;</p>
<p>ГОЛОВУЮЧИЙ. Дякую. Я ставлю на голосування цю пропозицію.</p>
<p>&nbsp;</p>
<p>18:06:44</p>
<p>ГРОЙСМАН В.Б.</p>
<p>Насправді голосування такого порядку зразу передбачає його фінансування. Тому це абсолютно ресурсна стаття, треба з нею попрацювати в цифрах і тоді відповідально сказати про те, що зроблено, а що ні. Я буду дякувати, ми опрацюємо з вами спільно її. Дякую.</p>
<p>&nbsp;</p>
<p>ГОЛОВУЮЧИЙ. Дякую. Уряд попрацював доопрацювати.</p>
<p>Далі Мусій, потім Бондар.</p>
<p>&nbsp;</p>
<p>18:07:04</p>
<p>МУСІЙ О.С.</p>
<p>Шановні народні депутати, шановний пане Прем'єр-міністр, я б звернув увагу тільки на дві поправки, які я вніс, і були відхилені вони бюджетним комітетом, це 289 поправка і 436 поправка, і обов'язково їх проголосувати.</p>
<p>436 поправка це 6 мільйонів гривень всього-на-всього, щоб не було зруйновано унікальний Національний музей медицини України, який практично розрушений, і медична наукова бібліотека, єдина така унікальна бібліотека в Україні, там немає грошей на заробітну плату. Джерело надходження це наш законопроект нашої групи "Народний контроль", який вводить галузеву мінімальну зарплату. Будь ласка, уряд, ми вам дали підказку, як 4-5 мільярдів гривень додатково отримати через галузеву мінімальну зарплату. Тому я прошу поставити на голосування обов'язкове покриття собівартості продукції вугільної галузі 289 поправка, яка повністю відповідає коаліційній угоді, абсолютно вона. Єдине, що щороку ми вносимо зміни до бюджету і…</p>
<p>&nbsp;</p>
<p>ГОЛОВУЮЧИЙ. Дякую вам. Думка зрозуміла.</p>
<p>Я ставлю на голосування поправку 289 депутата Мусія. Хто підтримує дану поправку, прошу голосувати.</p>
<p>&nbsp;</p>
<p>18:08:33</p>
<p>За-138</p>
<p>Рішення не прийняте.</p>
<p>Колеги, Бондар, одна хвилина. Мікрофон включений, пане Михайле, треба тільки говорить.</p>
<p>&nbsp;</p>
<p>18:08:50</p>
<p>БОНДАР М.Л.</p>
<p>Ясно, дякую. Шановний Володимир Борисович, шановні колеги,&nbsp; я все таки буду вас просити підтримати 285 поправку – це якраз до реалізації державного інвестиційного проекту технічного переоснащення шахти "Відродження" з обсягом 142 мільйони. І, все-таки, буду Володимир Борисович, Володимир Борисович! Володимир Борисович! Не чує, на жаль, буду просити, все-таки, ще таки по єдиній шахті, яка будується в Україні – це по 10 Нововолинській збільшити її фінансування і добудувати. Дякую. І буду просити все-таки проголосувати і підтримати 285-у.</p>
<p>&nbsp;</p>
<p>ГОЛОВУЮЧИЙ.&nbsp; Дякую, колеги.</p>
<p>Я ставлю на голосування поправку 285-у народного депутата Бондаря, хто підтримує&nbsp; дану поправку, прошу проголосувати, будь ласка.</p>
<p>&nbsp;</p>
<p>18:10:01</p>
<p>За-192</p>
<p>Рішення не прийняте.</p>
<p>Рибак. Я перепрошую… Недава наполягає на постановці його пропозиції на голосування. Я ставлю на голосування пропозицію Недави, яку він озвучив під стенограму під час виступу. Хто підтримує поправку народного депутата Недави, прошу проголосувати, будь ласка. Прошу проголосувати.&nbsp;&nbsp;&nbsp;</p>
<p>&nbsp;</p>
<p>18:10:35</p>
<p>За-182</p>
<p>Рішення не прийнято, колеги.</p>
<p>Отже,&nbsp; з чим нас… колеги, лишилось&nbsp; 5 хвилин у мене по запису ще є Сисоєнко, Рибак, Яриніч. Це буде врегульовано.</p>
<p>Івченко, одна хвилина. Юлія Володимирівна, ми&nbsp; не можемо давати по кілька виступів.</p>
<p>Колеги, це є виключний перелік: Рибак, Яриніч, Сисоєнко і Івченко, одна хвилина. Чотири поправки, чотири виступити. Будь ласка, я ставлю по одному. Через 5 хвилин буде голосування, прошу заходити в зал.</p>
<p>Рибак, будь ласка, дуже&nbsp; коротко, я вас прошу.</p>
<p>&nbsp;</p>
<p>18:11:16</p>
<p>РИБАК І.П.</p>
<p>Іван Рибак Чернівецька&nbsp; область, 202 виборчий округ.</p>
<p>Шановні колеги! Комітет з питань&nbsp; екологічної політики, природокористування&nbsp; та ліквідації наслідків Чорнобильської катастрофи зареєстрував правку за номером 531 щодо відновлення та забезпечення фінансування заходів з реалізації загальнодержавної цільової програми "Питна вода&nbsp; України". Я би просив підтримати цю правочку. І ще одну правочку за номером 653 щодо бюджетної програми 3111020 щодо ремонту дороги Т-2601 Чернівці-Вашківці-Путила-КПП"Руська" в Чернівецькій&nbsp; області, де жахливо&nbsp; потерпає від&nbsp; бездоріжжя&nbsp; Кіцманщина, Вижнищина і Путильщина&nbsp; Чернівецької області. Дякую.</p>
<p>&nbsp;</p>
<p>ГОЛОВУЮЧИЙ. Є номер поправки чи ні?</p>
<p>131 поправка, так?</p>
<p>531, колеги, хто підтримує поправку 531 народного депутата&nbsp; Рибака, прошу проголосувати. Будь ласка.</p>
<p>&nbsp;</p>
<p>18:12:34</p>
<p>За-188</p>
<p>Рішення не прийнято.</p>
<p>Яриніч, одна хвилина, будь ласка.</p>
<p>&nbsp;</p>
<p>18:12:52</p>
<p>ЯРИНІЧ К.В.</p>
<p>Шановні колеги, я дуже&nbsp; прошу вас не від себе особисто, а від усього&nbsp; нашого медичного комітету, тому що ми&nbsp; не врахували, практично, ні однієї&nbsp; поправки, що стосується медичної галузі, а це поправка&nbsp; номер 497, це стосується всіх програм, які ми сьогодні&nbsp; відхиляємо. Я прошу вас повернутися до цього питання, тому що це взагалі не&nbsp; тільки&nbsp; реформування, про реформу галузі охорони здоров'я не стоїть, тут стоїть життя пацієнтів.</p>
<p>І друга поправка, я прошу проголосувати, це 1842, це передбачити субвенцію Державного&nbsp; бюджету міського&nbsp; бюджету міста Кропивницький на виконання заходів щодо&nbsp; радіаційного і соціального захисту населення в обсязі всього 42 мільйони.</p>
<p>Це стосується того, що онкологічна захворюваність у нас на 50 відсотків вища, ніж в середньому на Україні. Ми знаходимося на уранових шахтах. 10 відсотків всього урану добувається якраз під нашим містом.</p>
<p>Для радіаційного і соціального захисту&nbsp; нашого населення прошу проголосувати за правку 1842 для міста Кропивницький.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Як важливо, що все-таки Кропивницький.</p>
<p>Колеги, я ставлю на голосування поправку народного депутата Яринича 1842. Хто підтримує дану поправку, прошу голосувати.</p>
<p>&nbsp;</p>
<p>18:14:21</p>
<p>За-203</p>
<p>Рішення не прийнято.</p>
<p>Колеги, останні два виступи. Івченко передає Юлії Володимирівні Тимошенко.</p>
<p>Колеги, я не зможу дати на одну фракцію п'ять виступів, колеги. Ми маємо завершити&nbsp; через одну хвилину, мали завершити. Я вас прошу, колеги, я не маю права продовжити дальше як 18:15. Івченко, потім – Сисоєнко і переходимо до голосування, колеги. Будь ласка, пане Івченко.</p>
<p>&nbsp;</p>
<p>18:14:49</p>
<p>ІВЧЕНКО В.Є.</p>
<p>Шановний Володимире Борисовичу, у нас відбулася зустріч із профспілками, із 47 профспілок було на зустрічі 46. Що сьогодні хочуть працівники освіти і&nbsp; культури... і науки? Вони просять, що не можуть бути підтримані наміри про підвищення лише на 2 тарифні розряди посадових окладів. Вони просять вас підвищити посадові оклади і ставки заробітної плати всім педагогічним робітникам. Всі працівники профспілок просять ще одного, Володимир Борисович, щоби в статті 7 ми установили на 2017 рік прожитковий мінімум на одну особу: з 1 січня – тисячу 961 гривню, з 1 квітня – дві тисячі 300 гривень, з 1 липня – дві тисячі 671 і з 1 жовтня – майже три тисячі 200 гривень. Вони просять виконати закон і методологію нарахування прожиткового мінімуму. Прохання: давайте виконаємо закон і підтримаємо дану правку. Це було озвучено на зустрічі з профспілками і фракцією "Батьківщина". Дякую.</p>
<p>&nbsp;</p>
<p>ГОЛОВУЮЧИЙ. Номер, будь ласка, номер поправки?</p>
<p>Добре. Шановні колеги, хто підтримує поправку народного депутата Івченка, прошу проголосувати. Будь ласка.</p>
<p>&nbsp;</p>
<p>18:16:25</p>
<p>За-151</p>
<p>Рішення не прийняте.</p>
<p>Колеги, останнє запитання. Через 2 хвилини відбудеться голосування. Я дуже прошу усіх народних депутатів зайти в зал, приготуватись до голосування. Колеги, будь ласка, заходимо в зал.</p>
<p>Ірина Сисоєнко, будь ласка, 1 хвилина.</p>
<p>&nbsp;</p>
<p>18:16:40</p>
<p>СИСОЄНКО І.В.</p>
<p>Шановні колеги, я хочу звернути увагу на те, що Україна займає перше місце по смертності серед інших країн світу. 70 відсотків смертей можна передбачити, після інсультів, інфарктів, ДТП, різних ускладнень, можна попередити, якщо своєчасно приїжджає екстрена медична допомога. Саме в першу годину можна врятувати життя людини, якщо є машини екстреної медицини катастроф та є можливість скоординувати виклик до найближчої машини.</p>
<p>В бюджеті на наступний рік не передбачено жодної копійки на розвиток екстреної медичної допомоги. І я наполягаю частково на поправці 444: на виділення 392 мільйонів гривень, які мають бути видані, надані областям, для того щоб були побудовані єдині диспетчерські екстреної медичної допомоги, щоб була можливість координувати машину з викликом, який поступає з села, з району, з області.</p>
<p>&nbsp;</p>
<p>ГОЛОВУЮЧИЙ. Ви наполягаєте на якій правці? 144?</p>
<p>&nbsp;</p>
<p>18:18:00</p>
<p>СИСОЄНКО І.В.</p>
<p>444 поправка.</p>
<p>&nbsp;</p>
<p>ГОЛОВУЮЧИЙ. Перепрошую, так, 444.</p>
<p>Шановні колеги, хто підтримує поправку 444, народного депутата Сисоєнко, прошу проголосувати. Будь ласка.</p>
<p>&nbsp;</p>
<p>18:18:26</p>
<p>За-220</p>
<p>Рішення не прийняте.</p>
<p>Колеги! Завершився час для обговорення. Я три хвилини тому вже мав завершити час. Я дав всім бажаючим виступити. По два виступи не буде, колеги. Не буде по два виступи.</p>
<p>Я прошу всіх зайти в зал, приготуватись до голосування. Я прошу зайняти робочі місця. Я наголошую ще раз. Згідно Регламенту ми розглядаєм за основу, потім пропозиції від фракцій і депутатів, а потім в той самий день ставиться пропозиція в цілому. Це не є порушення регламенту, це цілковито витримуючи всі норми і всі положення бюджету.</p>
<p>Ще раз хочу нагади. Це голосування за пропозиції українського парламенту. Це пропозиції, і позиції, і авторитет українського парламенту. Ми голосуємо за пропозиції бюджетного комітету до уряду.</p>
<p>Заходьте, будь ласка, в зал. Ще одна хвилина, поки заходять депутати в зал, Гройсман, і голосуємо. Будь ласка.</p>
<p>&nbsp;</p>
<p>18:19:32</p>
<p>ГРОЙСМАН В.Б.</p>
<p>Дякую. Дякую, вельмишановний пане Голово!</p>
<p>Я хотів би привернути увагу до двох важливих питань.</p>
<p>Перше питання, це відновлення фінансування з державного бюджету професійно-технічної освіти. Ми обов'язково цей здійснимо крок в 2017 році під час голосування остаточного варіанту бюджету. Це перша позиція.</p>
<p>Друга позиція. Що стосується підтримки фермерських господарств і малих аграрних виробників. Ми в цьому вкрай зацікавлені, друзі! І тому, консультації, які ми проводили, говорять про те, що саме цим маленьким, ні цим великим холдингам, олігархам, а тим невеликим фермерським господарствам, які сьогодні мають вироблять національний продукт якісний. Ми дамо підтримку цільову в розмірі 10 мільярдів гривень. Але, це має бути чесно, це має бути відкрито, це має бути повністю таким чином зроблено, щоб кожна копійка дійшла до фермера. І це повністю співпадає, наскільки я розумію, от, ми щойно з Олегом Валерійовичем закінчили цю дискусію. Це повністю співпадає з позицією Радикальної партії. Це повністю співпадає з позицією наших колег "Блоку Петра Порошенка", "Народного фронту" і депутатів всіх, хто от зараз говорив про це, це повністю наша спільна позиція. В тому числі це повністю співпадає з позицією "Самопомочі".</p>
<p>Колеги! Ми всі прагнемо якісного діалогу. Давайте підтримаємо ці пропозиції. Далі продовжимо 3 тижні, 4 тижні діалог з урядом. Ми готові дослухатись до тих пропозицій, які щодо наповнення бюджету, щодо митних платежів. Що, можливо, питання, які стосуються, наприклад, охорони здоров'я. Ми готові до цього.</p>
<p>То давайте ми тоді це проголосуємо сьогодні, направимо в уряд. Ми з вами проведемо ще не одну ітерацію наших дискусій і далі вийдемо узгоджено. Я би хотів на наступний раз прийти в зал, коли ми маємо спільну консолідовану позицію. Я розумію, що дехто не проголосує з політичних причин. Політичних і тільки політичних, бо "жаба давить".</p>
<p>Але ми маємо, а ви знаєте, чого "жаба давить"? Я вам скажу. Тому що у нас вийде! Ми реально зробимо зміни в країні. І я в це щиро вірю. Я вірю в те, що учитель отримає свої кошти, селянин отримає свої кошти, економіка почне працювати. Ми зможемо виробляти нормальну продукцію, запустимо кооперацію в промисловості. І так далі, і так далі, і так далі.</p>
<p>Тому я дуже би просив вас, шановні колеги! Звертаюсь, фракція "Самопоміч", фракція Радикальної партії, "Опозиційний блок", "Батьківщина", "Народний фронт", "Блок Петра Порошенка", всіх позафракційних депутатів, колеги, ну, ми ж для цього обирались. Я розумію, що хтось, як я ще раз наголошую, хоче там дестабілізувати ситуацію в країні. Ну, знаєте, якщо б дестабілізація була в парламенті, то ще півбіди. А, може, вистачить вже, щоб люди були в постійній дестабілізації? Може вистачить вже, що люди починають жити, продовжують жити десятки років в депресії?&nbsp; Давайте виведемо країну із депресії, дамо людям реальну надію&nbsp; на нормальне життя. І це в наших з вами зусиллях. От 226 – позиція уряду, який готовий з вами працювати над будь-якою тематикою, підтримка Президента. Що нам ще потрібно? У нас все є, щоб&nbsp; України&nbsp; була успішною, великою країною. І я вважаю, що ми можемо&nbsp; це з вами зробити.</p>
<p>І тепер хочу сказати ще одну фразу великої людини, колеги, бувшого, на жаль, покійного президента Ізраїлю.&nbsp; Шимон Перес, якого тут згадували в цій залі не один раз, він сказав, що "оптимісти і песимісти (а я добавляю: популісти) вмирають однаково, живуть по-різному".&nbsp; Давайте жити так, як&nbsp; оптимісти, які дадуть можливість людям отримати нормальне&nbsp; життя. І я в це вірю!&nbsp; І коли хтось заганяв країну в&nbsp; "депо", я працював мером, який знає все ваше&nbsp; нутро і політику. І те, що ви робили, не дай Бог, щоб ви продовжували це робити з країною. Тому що я виводив&nbsp; з останніх&nbsp; місць місто в&nbsp; передові, а ви країну, прекрасну країну завадили&nbsp; туди, де вона&nbsp; сьогодні&nbsp; знаходиться. Тому я вважаю, що наша позиція – підтримати і голосувати.</p>
<p>Дякую, шановні колеги. І розраховую на вашу підтримку. І паралімпійців ми теж підтримаємо. Дякую. Прошу всіх підтримати. <i>&nbsp;</i></p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, відповідно до статті 157 Регламенту Верховної Ради&nbsp; ставлю на голосування&nbsp; підготовлений Комітетом&nbsp; з питань бюджету проект Постанови (№5000) щодо висновків та пропозицій до проекту Закону про Державний бюджет України&nbsp; на 2017 рік для прийняття в цілому. Прошу проголосувати. Прошу підтримати, колеги. Будь ласка, голосуємо. Прошу підтримати. Прошу проголосувати, колеги. Прошу підтримати. Голосуємо, колеги.</p>
<p>&nbsp;</p>
<p>18:24:43</p>
<p>За-230</p>
<p>230 – "за". Рішення прийнято, колеги.</p>
<p>Перепрошую, що вдалось… довелось затягнути вечірнє засідання, було багато виступаючих. Я дякую всім за плідну роботу. Я дякую Прем'єр-міністру України і уряду за активну участь в Верховній Раді України. Вітаю всіх з прийняттям рішення. Вечірнє засідання Верховної Ради України оголошую закритим. Завтра о 10-й годині ранку ми продовжимо нашу роботу. Дякую, колеги. Вітаю з прийнятим рішенням. До завтра. До побачення.</p>
<p><br></p>
