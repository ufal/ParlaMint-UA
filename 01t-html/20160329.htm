Стенограма пленарного засідання
29 березня 2016
<br>
<p align=center>ЗАСІДАННЯ ВІСІМНАДЦЯТЕ</p>
<p align=center>Сесійний зал Верховної Ради України</p>
<p align=center>29 березня 2016 року, 10 година</p>
<p align=center>Веде засідання Голова Верховної Ради України ГРОЙСМАН В.Б.</p>
<p><b>&nbsp;</b></p>
<p>10:00:36</p>
<p>ГОЛОВУЮЧИЙ. Доброго ранку, шановні колеги народні депутати! Будь ласка, заходимо до зали Верховної Ради України. Прошу шановних колег займати свої місця.</p>
<p>Вчора після Погоджувальної ради ми узгодили з вами план дій на цей пленарний тиждень. Очевидно, що одним із самих головних питань порядку денного – це пошук рішення виходу з політичної кризи. Хочу підкреслити, що є накреслений план виходу з цієї кризи. Сьогодні о 12 годині відбудеться зустріч лідерів фракцій, які можуть потенційно утворити коаліцію. Я думаю, що нам потрібно буде говорити з усіма фракціями, які утворювали коаліцію "Європейська Україна". Можливо, ми зможемо розширити коаліцію з трьох фракцій, як вчора було заявлено, до чотирьох або п'яти. Насправді робочим варіантом є це утворення нової коаліції у складі трьох фракцій. І маю надію на те, що ми зможемо на цьому тижні всі питання узгодити і рухатись далі.</p>
<p>Ну, і наступне питання, шановні колеги. О 10.30 ми будемо сьогодні розглядати відставку Генерального прокурора України. Тому я би просив всіх народних депутатів прибути до залу Верховної Ради України і визначитись щодо голосування цього питання.</p>
<p>Також у нас є питання оборонні. У нас є питання формування робочих органів по Державному бюро розслідувань, Національній агенції управління активами. Є питання підтримки малих фермерських господарств, що дуже важливо, це ми будемо розглядати в четвер. Питання фінансово-економічного плану. А також врегулювання питань, пов'язаних з проблемами шахтарів. Фактично ми на минулому тижні в рамках і в стінах українського парламенту спільно з урядом знайшли рішення і можемо їх голосувати.</p>
<p>Тому, будь ласка, шановні колеги, займаємо свої місця, готуємося до реєстрації.</p>
<p>Прошу включити систему "Рада" для реєстрації народних депутатів у залі Верховної Ради України.</p>
<p>&nbsp;</p>
<p>10:03:23</p>
<p>327 депутатів зареєстровано у залі Верховної Ради України. Оголошую ранкове засідання Верховної Ради України відкритим.</p>
<p>Відповідно до Регламенту Верховної Ради України у нас у вівторок визначено 30 хвилин для виступу від лідерів фракцій… від фракцій і груп українського парламенту. Будь ласка, прошу підготуватись до реєстрації на виступ.</p>
<p>І хочу зробити відповідне оголошення, шановні колеги. У зв'язку з рішенням ХІІ позачергового з'їзду партії "Блок Петра Порошенка" "Солідарність" від 25 березня 2016 року, прийнятого відповідно до частини шостої статті 81 Конституції України, а також, зважаючи на постанову Центральної виборчої комісії номер 91 від 28 березня 2016 року, повідомляю про дострокове припинення повноважень народних депутатів України Томенка Миколи Володимировича і Фірсова Єгора Павловича, які були обрані до Верховної Ради України у загальнодержавному багатомандатному виборчому окрузі від партії "Блок Петра Порошенка", але вийшли зі складу депутатської фракції "Блок Петра Порошенка".</p>
<p>Шановні колеги народні депутати, будь ласка, готуйтесь до реєстрації, виступи від фракцій і груп українського парламенту. Будь ласка, реєструємося.</p>
<p>Олег Ляшко,&nbsp; Радикальна партія,&nbsp; будь ласка.</p>
<p>&nbsp;</p>
<p>10:05:43</p>
<p>ЛЯШКО О.В.</p>
<p>Олег Ляшко,&nbsp; Радикальна партія. Учора Центральна виборча комісія&nbsp; на замовлення влади позбавила двох народних депутатів Миколу Томенка і Єгора&nbsp; Фірсова&nbsp; депутатських мандатів на підставі рішення з'їзду&nbsp; шановної політичної сили "Блок Петра Порошенка", який в таємному режимі відбувся в суботу, а в понеділок ЦВК вже прийняла рішення і забрала мандати.</p>
<p>Я хочу нагадати, 18 вересня&nbsp; минулого року з'їзд Радикальної партії прийняв рішення про позбавлення мандату "тушки" Вітка, якого з потрохами&nbsp; викупили з нашої фракції, і він сьогодні сидить у секторі БПП. З вересня минулого року ЦВК відмовила нам у прийнятті рішення, щоб у "тушки", якого наші шановні колеги з БПП з&nbsp; потрохами&nbsp; купили, і він сидить зараз там, щоб позбавити його мандату. От вам подвійні стандарти.</p>
<p>&nbsp;Я хочу навести ще один факт. Із серпня минулого року, коли помер наш колега, Царство йому Небесне, Ігор Єремеєв, ЦВК&nbsp; й досі не призначила&nbsp;&nbsp; вибори на Волині на тому окрузі, де достойно представляв цей округ Ігор Єремеєв. От вам потрійні стандарти, які демонструє ЦВК.</p>
<p>Чому ЦВК демонструє ці стандарти? Тому що вона незаконна, тому що термін повноважень ЦВК збіг у 2014 році,&nbsp; і досі сидять, і 9-й рік незаконно виконують свої повноваження.</p>
<p>Я звернувся до Вищого адміністративного суду України про визнання протиправною бездіяльність Президента, який відповідно до Конституції&nbsp; мав би внести сюди, до зали парламенту,&nbsp; про зміну, звільнення членів ЦВК і про призначення нових. По сьогоднішній день, незважаючи на те, що півроку є рішення суду, Президент Петро Олексійович Порошенко не виконує своїх конституційних обов'язків і не вносить подання на звільнення членів ЦВК.</p>
<p>Чому? Я вам скажу чому. Тому що ЦВК виконує незаконні команди Адміністрації Президента, позбавляє незаконно мандатів, а тих, кого влада купує "тушками", тим мандати продовжують залишатися.</p>
<p>Я наведу інший приклад, це Конституційний Суд України, шестеро суддів якого на догоду Януковичу узурпували, допомогли узурпувати владу, скасувавши Конституцію у 2010 році. По сьогоднішній день ці судді сидять у Конституційному Суді і вже виконують команди нинішньої влади.</p>
<p>Вчора, під час зустрічі з Президентом Порошенком, лідери фракцій це підтвердять, я жорстко поставив вимогу до Президента: негайно внести подання про звільнення членів ЦВК і про призначення нових, і звільнити продажних суддів Конституційного Суду, які ґвалтували Конституцію. На жаль, Президент знову пропустив поза увагою ці наші звернення.</p>
<p>Я вважаю, що все, що сьогодні відбувається в Україні, це дорога до узурпації влади, яку здійснюють ті, хто сьогодні дорвався до влади завдяки Майдану.</p>
<p>&nbsp;</p>
<p>ГОЛОВУЮЧИЙ. Будь ласка, Юрій Анатолійович Бойко, "Опозиційний блок".</p>
<p>&nbsp;</p>
<p>10:09:09</p>
<p>БОЙКО Ю.А.</p>
<p>Шановний пане Голово! Шановні народні депутати! Хотів би почати свій виступ короткою інформацією, оприлюднену на сайті ЦРУ. За підсумками 2015 року Україна стала лідером за рівнем інфляції серед 225 країн з показником 49 відсотків. Така оцінка це підсумок роботи уряду і коаліції, яка його сформувала, це доказ того, що політика, яка проводиться, не має нічого спільного з реальним життям українців. Правляча коаліція привела країну до банкрутства, це відчув кожен мешканець України на власній кишені. Майже 100 років тому була сказана фраза, яка не втратила своєї актуальності і сьогодні: "занадто вузьке їх коло, занадто далекі вони від народу". Вже другий місяць тривають торги за портфелі в уряді. Коаліція намагається самозберегтись, змінивши Прем'єра і знявши з себе відповідальність. В цій ситуації ми вважаємо справедливим відправку уряду у відставку, а Верховну Раду – на вибори.</p>
<p>Поки парламент ще чинний, пропонуємо хоча би один тиждень попрацювати для людей і реалізувати наступні десять пунктів: прийняти зміни до бюджету і провести індексацію соціальних виплат; скасувати оподаткування пенсій, внести змін до Податкового кодексу для підтримки фермерів; припинити закриття шахт і дати гірникам роботу; переглянути завищені тарифи на енергоносії і комунальні послуги; встановити основний пріоритет української економіки: збільшення робочих місць, заробітної плати; розглянути і прийняти пакет законів, необхідних для виконання Мінських угод; розглянути програму соціально-економічного відновлення Донбасу.</p>
<p>І останнє. Розслідування трагедії в Одесі 2 травня так і не зрушило з місця. Ми зустрічались з родичами загиблих в Будинку профспілок. Вони втратили надію на справедливе розслідування обставин загибелі своїх рідних. Ми не залишимо без уваги цей злочин, залучимо міжнародні організації і простежимо за ходом розслідування. Закликаємо владу в найкоротші терміни завершити розслідування цієї страшної трагедії. Дякую за увагу.</p>
<p>&nbsp;</p>
<p>ГОЛОС ІЗ ЗАЛУ. Коллеги! Владимир Борисович, включите микрофон, пожалуйста.</p>
<p>&nbsp;</p>
<p>ГОЛОВУЮЧИЙ. Шановні колеги, дайте мені, будь ласка, пораду. У нас зараз є виступи від фракцій і груп українського парламенту. Зайшла людина, яку я оголосив відповідно до з'їзду і рішення ЦВК, втратила свій депутатський мандат… Як мені зараз діяти в цьому випадку?</p>
<p><i>&nbsp;(Шум у залі)</i></p>
<p>&nbsp;</p>
<p>ФІРСОВ Є.П. Владимир Борисович, дайте мне слово.</p>
<p><i>(Шум у залі)</i></p>
<p><i>&nbsp;</i></p>
<p>ГОЛОВУЮЧИЙ. Шановні колеги, є заява на перерву. Тоді у мені&nbsp; є, виникає право, так, замінити перерву на трихвилинний виступ.</p>
<p>Будь ласка, три хвилини.</p>
<p>&nbsp;</p>
<p>ФІРСОВ Є.П. Коллеги, украинский народ! Что на самом деле произошло? Если вы думаете, что сейчас обидели нескольких народных депутатов и лишили их мандата, то вы глубоко заблуждаетесь. На самом деле коррупционеры пытаются вернуть парламент к банальному политическому рабству. Коррупционеры, чтобы продолжать грабить, должны иметь&nbsp; карманный парламент и карманных дрессированных депутатов.</p>
<p>Решение съезда БПП, где несколько, полсотни делегатов закрываются и прячутся от&nbsp; прессы, принимают какие-то решения, абсолютно абсурдное. Точно так же,&nbsp; как и&nbsp; решение членов Центральной избирательной комиссии, чьи полномочия истекли еще в 2014 году. Я бескомпромиссно боролся со всякими&nbsp; кононенками, березенками и&nbsp; грановскими, и по всему в отношение меня это еще большая политическая месть.&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Я уверен, что сегодня отступление от принципов демократии и парламентаризма – это откат от&nbsp; политики европейской интеграции, ибо крепостного права в Европе уже давным-давно нет, а его пытаются ввести для парламентариев. Это история продемонстрировала еще одну глубокую политическую проблему: в нашей политической системе отсутствует настоящие политические партии, вместо них создана дюжина политических банд-формирований, единственная цель которых – добиться власти, чтобы грабить страну, добиться преференций для придворных бизнесменов и обеспечить контроль над правоохранительными органами и финансовыми потоками.</p>
<p>Я убежден, что украинский парламент еще получит реальные политические партии, которые представляют интересы людей. Это обязательно будет и без этого Украина никогда не станет европейской, а наши граждане уже давно поняли, что нынешний режим ведет страну в противоположную от Европы сторону. Поэтому борьба за Украину только начинается. Мы еще вернемся. Спасибо.</p>
<p>&nbsp;</p>
<p>ГОЛОВУЮЧИЙ. Продовжуємо, колеги, нашу роботу.</p>
<p>Будь ласка, до слова запрошую "Народний фронт". Максим Бурбак? Максим Бурбак, "Народний фронт"?</p>
<p>Будь ласка, Максим Бурбак.</p>
<p>&nbsp;</p>
<p>10:16:48</p>
<p>БУРБАК М.Ю.</p>
<p>Доброго дня! Шановні співвітчизники, відімені фракції "Народний фронт" я уповноважений заявити наступне. З чим ми вийшли на сьогоднішній пленарний тиждень? Звісно, було правильно зараз з цієї трибуни розповісти про роботу в округах, про те, чого від нас чекають люди, чого вони прагнуть, про що вони нас правильно критикують. Ми могли б говорити про порядок денний Верховної Ради, законопроекти, спрямовані на те, щоб український солдат був ситим, одягненим, озброєним і навченим, обговорювати реформи в економіці, підвищення соціальних стандартів. Але замість цього ми змушені говорити про те, в який спосіб ми подолаємо штучно створену політичну кризу, створену з ініціативи певних політичних сил.&nbsp;</p>
<p>Цей процес, який вбиває час і можливості країни, був нав'язаний українському суспільству і нашій фракції. Незважаючи на це, ми розуміємо, що без розв'язання цієї ситуації країна скута по руках і ногах.</p>
<p>Ми вітаємо наших колег з "Блоку Петра Порошенка", що вони нарешті дослухались до закликів "Народного фронту" – і оголосили прізвище свого кандидата на посаду Прем'єр-міністра. Але оголошення кандидатури на посаду керівника уряду – це тільки перший крок. Тому друге завдання, яке стоїть перед нами, - це формування міцної, дієздатної коаліції у Верховній Раді України, не ситуативного об'єднання, коротке життя якого вже через два-три місяці знову підірве роботу парламенту і уряду, а відповідальний союз демократичних сил.</p>
<p>Саме тому вчора фракція "Народного фронту" прийняла рішення про ініціювання зустрічі із Президентом, Прем'єр-міністром, Головою Верховної Ради України та з фракціями демократичних сил, які готові стати учасниками цієї нової коаліції. Це має бути відверта розмова, позбавлена політиканства і здобування тимчасових вигод.</p>
<p>Третє. Нова коаліція має опиратись на ефективну Коаліційну угоду, і ми готові працювати на її формування.</p>
<p>Четверте. Повинна нарешті бути представлена повноцінна програма дій уряду на наступний рік.</p>
<p>П'яте. Україна повинна побачити новий склад Кабінету Міністрів. Заради збереження стабільності в країні "Народний фронт" готовий поставити свої підписи під цими документами та підтримати того кандидата на посаду Прем'єра, якого запропонує новостворена коаліція. В свою чергу ми очікуємо, що "Блок Петра Порошенка" надасть підписи членів своєї фракції та забезпечить обіцяні підписи депутатів ще щонайменше однієї фракції, аби сформувати коаліцію у конституційний спосіб.</p>
<p>Ми неодноразово заявляли, що готові до вирішення кризової ситуації, і неодноразово пропонували варіанти виходу з неї. Але повторюю: новий Кабінет Міністрів повинен мати сталу підтримку парламентської коаліції для реалізації свого плану дій. Відтак першим кроком має стати формування демократичної коаліції, яка здатна виконувати Коаліційну угоду і підтримати програму дій нового уряду.</p>
<p>Учора під час зустрічі з Президентом ми порозумілися про необхідність проведення зборів учасників майбутньої коаліції. І сьогодні після голосування за подання Президента про відставку Генпрокурора, яку наша фракція підтримає одноголосно, пропонуємо, Володимир Борисович, скликати такі установчі збори на 12 годину.</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>БУРБАК М.Ю. До речі, ми вітаємо рішення фракції "Батьківщина" повернутися і виконувати програму Міжнародного валютного фонду. Вважаємо, що це свідчення підтримки програми дій нинішнього уряду і підтримки наступного уряду в кроках реформ, узгоджених з Міжнародним валютним фондом та міжнародними фінансовими організаціями. Давайте врешті-решт перегорнемо цю кризову сторінку, зробимо висновки і нарешті почнемо працювати для нашої України.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Партія "Відродження", Гуляєв, народний депутат. Група "Партія "Відродження".</p>
<p>&nbsp;</p>
<p>10:20:55</p>
<p>ГУЛЯЄВ В.О.</p>
<p>Всем добрый день! Василий Гуляев, группа "Партія "Відродження".</p>
<p>Я как депутат-мажоритарщик часто бываю на своих округах и не понаслышке слышу проблемы и вижу проблемы людей. Но одна из самых основных на сегодняшний день – это плата за жилищно-коммунальные услуги. Мы, депутаты-мажоритарщики, когда выбираемся сюда, в парламент, особенно те депутаты, которые пришли от сельских голов, от поселковых, я пришел сюда как сельский голова, и мне тогда было легко: в селе сделал дорогу, в селе построил школу, и люди за тебя голосуют. Но когда пришел сюда, оказывается, мы здесь ничего не можем, не&nbsp; решить никакие проблемы.</p>
<p>Я сегодня выступаю от депутатской группы "Партія "Відродження" и прошу поддержать нашу постанову 4218, которая реально улучшит и уменьшит коммунальные услуги на местах людям, потому что сегодня люди находятся на гране выживания.</p>
<p>А именно, в этой постанове говорится о том, что группа "Партія "Відродження" предлагает ввести мораторий на повышение цен до 2018 года, провести аудит всех цен на жилищно-коммунальные услуги и по возможности понизить их. Так же, наконец, ввести программу энергоэффективности в ЖКХ, чтобы эта энергоэффективность была действительно эффективна. И мы все знаем, что с покупкой электробойлеров мы эту проблему не решим, это не программа.</p>
<p>Сегодня на местах в селах, в частую в городах, мы знаем, где стоит оборудование еще советских времен, которое тогда никто ни о чем не говорил о никакой экономии. Но, я думаю, на сегодняшний день, если это все пересмотреть и доверить людям действительно на местах в селах, в селищах, в городах, дать им доверие местным советам, которых мы все оглашаем и говорим, что надо давать власть на местах. Так давайте же ми им дадим, давайте мы им поможем! И поверьте мне, что это не заставит себя ждать.</p>
<p>Я еще раз прошу от депутатской группы партии "Відродження" поддержать нашу постанову 4218. И вы знаете, что, я думаю, что это не заставит себя ждать, изменения в этом. И для людей будет хотя бы уверенность в завтрашнем дне. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Ярослав Москаленко, "Воля народу".</p>
<p>&nbsp;</p>
<p>10:23:36</p>
<p>МОСКАЛЕНКО Я.М.</p>
<p>Шановні колеги, шановний пане голово, український народе! Аналізуючи порядок денний, складається враження, що в нашій країні все добре. Але не з порядком денним ми повинні працювати на цьому сесійному тижні. Чи не єдину команду ми повинні створити, яка виведе цю країну з прірви? Чи не над створенням цієї команди ми повинні працювати? Команди національної єдності заради майбутнього України, я так би її назвав. "Коли ми діждемося Вашингтона з новим і праведним законом" – питав свого часу Тарас Шевченко. Ми звикли вірити у варяг, месії, що хтось приїде до нас і зробить всю роботу за нас, за нас – українців.</p>
<p>Треба сказати правду в обличчя, півтора роки нинішнього уряду показали, що ми помилялися. У Святому Писанні є мудрі слова, які дуже доречні до сьогоднішньої нашої ситуації. "Не буває пророка без честі, хіба тільки на батьківщині своїй і в домі своєму". Ми не цінуємо те, що маємо у власній країні, і завжди шукаємо краще в заморських краях. Жоден іноземець не буде настільки вірний Україні, як сам українець. Сьогодні ми багато чуємо про переговори, про створення нової коаліції і склад нового уряду.</p>
<p>З цієї трибуни я хочу застерегти коаліціантів від стратегічної помилки, яку ми вже один раз допустили. Не беріть на посади міністрів – західних остарбайтерів, які б досягнення вони не мали. Депутатська група "Воля народу" категорично проти входження до нового складу уряду у якості міністрів будь-яких іноземців. Вони можуть допомагати в якості радників, навіть заступників міністрів. Але на посадах, де приймаються ключові рішення, мають бути українці.</p>
<p>Весь світ бореться за споживчі ринки, сировинну базу, ресурси. Хто мені може прогарантувати, що запрошені до українського уряду іноземці будуть відстоювати інтереси українського виробника, а не іноземного, української держави, а не власної? Грузію будував не Ющенко, а грузин Саакашвілі. Шокову терапію реформ у Польщі проводив не українець Масол, а поляк Бальцерович. Інвестиції до Словаччини привів словак Дзурінда. Цей список відомих та успішних реформаторів можна продовжувати ще довго. І всіх їх об'єднує одне. Якісні реформи в країнах проводити вихідці та уродженці цих країн.</p>
<p>Українську мрію нам не спроектують ні американці, ні грузини, ні словаки, ні латвійці, ні інші. Власну країну ми маємо будувати самі. Дякую за увагу!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, від "Батьківщини" Юлія Тимошенко.</p>
<p>&nbsp;</p>
<p>10:26:41</p>
<p>ТИМОШЕНКО Ю.В.</p>
<p>Шановні колеги! Політична криза настільки очевидна, що сьогодні вся країна біля телебачення сидить з попкорном і дивиться, все ж таки є совість у політиків і чим вся ця епопея завершиться? І можу вам сказати, що всі кулуарні переговори, які сьогодні ведуться, вони замикаються на тому, що дві найбільші фракції – "Народний фронт" і "Блок Петра Порошенка" поміняються місцями в президії.</p>
<p>"Блок Петра Порошенка" з президії Верховної Ради піде в президію уряду. А "Народний фронт" з президії в уряді прийде в президію Верховної Ради. Насправді буде так виглядати ця заміна.</p>
<p>Згадується такий старий несмішний анекдот, коли в концентраційному таборі сказали, що сьогодні буде зміна білизни, і перший барак міняється білизною з другим. Приблизно так виглядає сьогодні переформатування коаліції.</p>
<p>І тому ключовою темою, якщо ми хочемо зберігати цей парламент, а з вуст усіх депутатів майже звучить, що парламент треба зберігати, хоча я не поділяю цю думку, якщо воно прогнило, краще його міняти. Ну, а якщо хтось вважає, що треба зберігати парламент, то треба тоді всім нам разом створити 10-15 ультимативних вимог, які треба провести до будь-якого нового формування коаліції, які стосуються життя людей.</p>
<p>Перше і ключове. Нам потрібно звернути увагу, що всі бізнес-асоціації країни зібралися перший раз в історії України спільно і провели вимоги до уряду, вимоги до парламенту і до Президента, де чітко структуровано, що треба робити в державі. І тому перша умова – це задовольнити ті перші ультимативні вимоги.</p>
<p>Друге, що треба робити. Нам треба негайно зробити всі кроки, які піднімають сільське господарства, продовжити мораторій на землю, дати можливість фермерському господарству розвиватися, повернути їм пільгову систему, а краще фіксований податок на гектар землі, підтримати фермерське господарство, дати людям оформити спадщину і взагалі передбачити в бюджеті декілька мільярдів на підтримку фермерських господарств.</p>
<p>Нам треба взяти третій блок – це соціальні питання. Скасувати податок на пенсії і проіндексувати пенсії, заробітні плати, тому що інакше далі економіка розвиватися ніколи не буде, покупців немає.</p>
<p>Наступне. Нам потрібно зробити все, щоб тарифами не вбивали наші родини і не вбивали людей. І. якщо ми побачимо, що ці умови виконані і, що пропоновані кадрові зміни не декларують знову єдність олігархії з політиками, ми маємо з вами подумати як зберегти цей парламент лише, якщо в цьому є сенс.</p>
<p>Наші вимоги задекларовані на…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте…</p>
<p>&nbsp;</p>
<p>ТИМОШЕНКО Ю.В. …на спільній зустрічі з "Блоком Петра Порошенка", Президентом, Головою Верховної Ради,&nbsp; Прем'єр-міністром, лідерами фракцій колишньої коаліції. І ми на цих вимогах будемо стояти фундаментально. Робите щось для&nbsp; людей як аванс – потім ми щось створюємо, не робите&nbsp; нічого для людей – тоді всі йдуть на вибори.&nbsp;&nbsp;&nbsp;</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Юрій Віталійович Луценко, "Блок Петра Порошенка".</p>
<p>&nbsp;</p>
<p>10:30:27</p>
<p>ЛУЦЕНКО Ю.В.</p>
<p>Шановний пане Голово, шановні народні депутати! Відповідальність – ключовий принцип, з допомогою якого можна і треба вилікувати нинішню глибоку політичну кризу. Сьогодні від наявності чи відсутності саме цього явища – політичної відповідальності –&nbsp; залежить доля 45-мільйонної країни.</p>
<p>Бійці на фронті, селяни та працівники, громадянські активісти і наші закордонні союзники прямо і недвозначно вимагають покласти край&nbsp; політичному хаосу, особистим і груповим амбіціям, які вже п'ятий тиждень поспіль тримають в заручниках усю країну. "Смертельний вірус"&nbsp; внутрішнього розбрату, який раз за разом знищував українську державність, цього разу має бути&nbsp; подоланий.</p>
<p>&nbsp;"Блок Петра Порошенка" вітає рішення "Батьківщини" про відновлення&nbsp; коаліції "Європейська Україна". "Блок Петра Порошенка"&nbsp; також підтримує пропозицію наших союзників із "Народного фронту"&nbsp;&nbsp;&nbsp;&nbsp;&nbsp;&nbsp;&nbsp;&nbsp; про проведення сьогодні о12-й годині загальних зборів членів коаліції, на яких&nbsp; розглянути питання нового&nbsp; Прем'єр-міністра&nbsp; і нового уряду. Я думаю, що це відповідальний і мужній&nbsp; крок політичної сили.</p>
<p>Ми вважаємо, що після внесення Президентом відповідного конституційного подання розглянути питання нового Прем'єра і нового уряду парламент має невідкладно.</p>
<p>Хвора країна не може чекати і треба негайно зламати хребет олігархічному та партійно-мотивованому бізнесу, який захопив державні&nbsp; монополії. Треба негайно подати руку державної допомоги селу. Треба негайно вичистити авгієві стайні на митниці та спростити адміністрування в податковій. Треба негайно переглянути обґрунтованість тарифів. Треба негайно відновити реальну соціальну допомогу бідним та біженцям з Криму та окупованої частини Донбасу. І, головне, слід негайно розпочати відновлення української економіки. Лише ставка на власне виробництво, на власну економіку може вивести країну із зневіри та бідності.</p>
<p>Я впевнений, що сьогодні вирішальний момент, який поставить акценти, хто любить Україну в собі, хто любить в Україні? Сподіваюсь, що оновлена коаліція зможе працювати на благо нашої країни і наших людей.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка, Олег Романович Березюк, "Самопоміч".</p>
<p>&nbsp;</p>
<p>10:33:29</p>
<p>БЕРЕЗЮК О.Р.</p>
<p>Вельмишановний пане Голово! Вельмишановні панове депутати, вельмишановні народи України! З вогнища революції і з вогнища війни замість надії виходить зловісний образ Сфінкса, Сфінкса олігархічно-державної системи. Ця олігархічно-державна система, вона продукує бідність, вона продукує злидні, вона продукує незахищеність, вона продукує хвороби. Тому що не служить людям, а служить тим, хто використовує державний бюджет країни для власного збагачення, це олігархічно-державна машина.</p>
<p>План такий. Заробити гроші на людях, надприбутки. План такий. Використовувати гроші для того, щоб купити собі місця в наступному парламенті і зацементувати цього Сфінкса у цій залі, у цій країні, і до цього ведуться абсолютно повномасштабні підготовчі роботи. Чернігів, Волинь, &nbsp;Кривий Ріг з виборами – це пілотні проекти мегауспішні, як купуються місця в парламенті. Бідність, яка продукується цими людьми, породжує попит, породжує попит на 500 гривень тих, хто і не збирався йти на вибори. Це мегатехнології, ………… соціології і підходи до роботи з людьми, що не є багатими. Це злочин перед людством, не тільки перед Україною.</p>
<p>Тому наші пропозиції є дуже простими. Реальна, фактична олігархічна більшість має взяти відповідальність і очолити цей уряд, який вона експлуатує і цю Верховну Раду проти 15 років, і люди повинні знати, хто несе відповідальність.</p>
<p>Друге. Для того, щоб країна мала хоча б декілька років стабільного розвитку, ми маємо прийняти запобіжник виборів: це Закон про пропорційні вибори з відкритими списками. До них треба буде готуватися як політичним організаціям, так і харизматичним особистостям.</p>
<p>Друге. Сьогодні Охендовський мав би отримати другий орден за Фірсова і за Кривий Ріг. Тому що не покарані ніхто, хто порушував чинний закон в Україні.</p>
<p>І останнє. Я сподіваюся, що цей зал сьогодні зробить третю частину: він звільнить Генерального прокурора. Але ви самі розумієте, це вже символ, тому що саме цей Генеральний прокурор спотворив законодавство України, яке прийняте в цій залі, і дозволив поновитися на роботі в Генеральній прокуратурі 100 відсотків старих кадрів…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, завершуйте.</p>
<p>&nbsp;</p>
<p>БЕРЕЗЮК О.Р. Тому ця зміна сьогодні є також, це обличчя зловісного Сфінкса, який, на жаль. виходить з вогнища революції і війни, а звідти має вийти надія і якість проживання людей в нашій країні.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, переходимо до розгляду… виступи завершені, переходимо до розгляду питань порядку денного.</p>
<p>Так як я і анонсував на минулому пленарному тижні, зараз ми розглядаємо проект Постанови про надання згоди на звільнення Президентом України Шокіна Віктора Миколайовича з посади Генерального прокурора України.</p>
<p>Відповідно до&nbsp; законодавства це подання внесено до&nbsp; Верховної Ради України. Регламент розгляду цього питання наступний. Виступ представника Президента України – до&nbsp; 3 хвилин, виступ від&nbsp; профільного комітету – до 2 хвилин, виступи від&nbsp; фракцій – по&nbsp; 2 хвилини від фракцій. І також три виступи по 2 хвилини&nbsp; від депутатів.</p>
<p>Шановні колеги народні депутати, будь ласка, запрошую для доповіді з питання Постанови про надання згоди на звільнення Генерального прокурора України&nbsp; Степана Івановича Кубіва, представника Президента у Верховній Раді.</p>
<p>Шановні колеги народні депутати, будь ласка, запросіть усіх своїх колег до зали Верховної Ради, ми розглядаємо питання&nbsp; відставки Генерального прокурора.</p>
<p>Надійшов лист Генерального прокурора до&nbsp; Верховної Ради України&nbsp; з тим, щоб розглядати&nbsp; це питання без його участі. Прошу.</p>
<p>&nbsp;</p>
<p>10:38:29</p>
<p>КУБІВ С.І.</p>
<p>Шановний пане&nbsp; Голово, шановні колеги! Відповідно до пункту 11 частини&nbsp; першої статті 106 та частини першої статті 122 Конституції України Президент України призначає на посаду та звільняє з посади за згодою Верховної Ради України Генерального&nbsp; прокурора&nbsp; України.</p>
<p>22 лютого 2016 року главою держави внесено до Верховної Ради України&nbsp; проект Постанови про&nbsp; надання згоди на звільнення Президентом України Шокіна Віктора Миколайовича з посади Генерального прокурора України (реєстраційний&nbsp; номер 4122).</p>
<p>Віктор Миколайович подав особисто заяву щодо його звільнення.</p>
<p>З огляду на зазначене прошу визначитися щодо внесеного Президентом України на розгляд парламенту&nbsp; проекту вищесказаної&nbsp; постанови&nbsp; Верховної Ради&nbsp; України. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Андрій Анатолійович Кожем'якін, голова&nbsp; Комітету з питань правоохоронної діяльності.</p>
<p>&nbsp;</p>
<p>10:39:48</p>
<p>КОЖЕМ’ЯКІН А.А.</p>
<p>Шановний головуючий, шановні колеги, Комітету з питань законодавчого забезпечення правоохоронної діяльності на своєму засіданні 16 березня цього року розглянув проект Постанови (номер 4122) про надання згоди на звільнення Президентом України Шокіна Володимира Миколайовича з посади Генерального прокурора України, внесений Президентом України.</p>
<p>Нагадаю, що згідно статті 85 Конституції України до повноважень Верховної Ради України належить: надання згоди на призначення на посаду та звільнення з посади Президентом України Генерального прокурора України. Зазначеним проектом Постанови Президент України звертається до Верховної Ради України із поданням про надання згоди на звільнення Шокіна Володимира Миколайовича з посади Генерального прокурора. Є власна заява, ось копія її, пана Шокіна про звільнення, є відповідна постанова. За наслідками обговорення зазначеного проекту та з огляду на положення пункту 25 частини першої статті 85, частини першої статті 122 Конституції України, а також статті 138 Регламенту Верховної Ради України, комітет ухвалив рішення: рекомендувати Верховній Раді України прийняти&nbsp; проект Постанови про надання згоди на звільнення з просади Президентом України Генерального прокурора України Шокіна Володимира Миколайовича за основу та в цілому. Голосували: 10 – "за", 4 – "проти", 3 – утрималися. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, від фракцій і груп запишіться по 2 хвилини на виступ, від фракцій і груп.</p>
<p>Фракція "Самопоміч", Єгор Соболєв.</p>
<p>&nbsp;</p>
<p>10:42:07</p>
<p>СОБОЛЄВ Є.В.</p>
<p>В ніч на неділю з СІЗО вийшла людина, яка отримала 408 автоматів і 90 тисяч патронів для розстрілу людей на Майдані. Вийшла людина, яка підозрювалася в організації вбивств за допомогою так званих "тітушок" в ті страшні дні. Це є символ, це є результат, це є фінал роботи Віктора Шокіна на посаді Генерального прокурора. Він не розслідував жодної справи про вбивства, про терор Євромайдану, він не розслідував жодної справи про корупцію як до, так і після Євромайдану, у високопосадових кабінетах. Власне кажучи, його для цього і ставили. Його ставили саме для цього: прикривати топ-корупцію і ховати справи Євромайдану.</p>
<p>Справа "діамантових" прокурорів, яка була шансом змінити Генеральну прокуратуру, яка була шансом розірвати кругову поруку в усіх правоохоронних органах, не просто похована: під керівництвом Шокіна сьогодні звільнена остання людина, яка за це боролася з Генеральною прокуратури, Давід Сакварелідзе.</p>
<p>Фракція "Самопоміч", звісно, буде голосувати за надання згоди на вигнання Віктора Шокіна. Ми голосували проти його призначення. І сьогодні ми хочемо попросити, щоб кожен журналіст, кожен громадянин згадав прізвища парламентаріїв і Президента України, які зробили можливим цей саботаж, які зробили можливим це покриття корупції і це прикриття вбивств Майдану впродовж багатьох місяців.</p>
<p>&nbsp;</p>
<p>ГОЛОВУЮЧИЙ. 30 секунд, завершуйте.</p>
<p>&nbsp;</p>
<p>СОБОЛЄВ Є.В. Як опозиційна партія, "Самопоміч" просить не множити ці помилки – і наступного Генерального прокурора обрати виключно через конкурс, щоб це була незалежна людина, а не черговий друг Президента, який буде прикривати топ-корупцію як до Євромайдану, так і після нього.</p>
<p>&nbsp;</p>
<p>ГОЛОВУЮЧИЙ. Будь ласка, Леонід Ємець, "Народній фронт".</p>
<p>&nbsp;</p>
<p>10:44:54</p>
<p>ЄМЕЦЬ Л.О.</p>
<p>Леонід Ємець, місто Київ, фракція "Народний фронт". Шановні колеги, всі ми розуміємо, що, звичайно, ми б сьогодні мали висловлювати недовіру Генеральному прокурору, натомість у нас є заява про його добровільну відставку, яку він сам визнає, що він не справляється з цією роботою, просить його позбавити професії Генерального прокурора. Звичайно, ми маємо підтримати це рішення, бо ми бачимо, що прокуратура неефективна. Фракція "Народний фронт" одностайно проголосує за відставку прокурора Шокіна.</p>
<p>Але сказати я хочу про те, що ми можемо знову отримати це замкнуте коло, якщо не проведемо процедуру призначення за відкритими прозорими конкурсами. Нам потрібна ефективна прокуратура, нам потрібна прокуратура, яка буде боротися з корупцією, нам потрібна прокуратура, яка буде захищати українських громадян. На жаль, ми бачимо, що той механізм, який передбачений сьогодні Конституцією, не ефективний, це вже третій Генеральний прокурор, якого ми відправляємо у відставку через те, що він не справляється зі своєю роботою. Це означає, що треба щось міняти системно. Відкритий прозорий конкурс, люди мають розуміти хто іде на цю посаду, люди мають розуміти, що ця людина є професіоналом, що ця людина здатна виконувати ефективно свої обов'язки, тоді буде довіра до Генерального прокурора, тоді буде ефективна робота прокуратури. Тільки відкритий конкурс після звільнення Генпрокурора Шокіна і звільнення це має відбутися негайно, сьогодні, прямо зараз. Дякую.</p>
<p>&nbsp;</p>
<p>ГОЛОВУЮЧИЙ. Мустафа Найєм, "Блок Петра Порошенка".</p>
<p>&nbsp;</p>
<p>10:46:39</p>
<p>НАЙЄМ М.</p>
<p>Шановні колеги, я хотів би нагадати, що це той Генеральний прокурор, який дозволив втекти з країни пану Клюєву. Це той Генеральний прокурор, який не подав в Верховну Раду подання на зняття мандату з пана Бойка, в нього є це подання, він його просто не підписав. Це той Генеральний прокурор, який не наважився розслідувати справи по "діамантових прокурорах". Це той самий Генеральний прокурор, який не наважився розслідувати питання по пану Ахметову, який розробляв план "Крепость" проти Президента і проти країни. Це той самий Генеральний прокурор, який не наважився розслідувати справу Карпенка проти Ігоря Коломойського. І цей прокурор був позором прокуратури взагалі.</p>
<p>І я сподіваюся, що наступний Генеральний прокурор, який буде призначений, запропонований Президентом, не буде таким самим. На жаль, ми вже двічі стали свідками того, що кадрові перестановки Генеральної прокуратури були слабкими. Ми вчора чули про те, що це вже є умовою того, що в країні дають міжнародну фінансову допомогу. 1 мільярд доларів коштує посада цієї людини країні, всім нам.</p>
<p>Ми пропонуємо з боку єврооптимістів, що це, це подання в подальшому має бути на конкурсній основі, в подальшому Генеральні прокурори мають призначатися після публічного обговорення. Ми пропонуємо на цю посаду пана Сергія Горбатюка, який довів своїми справами, що він дійсно професійний прокурор, який може розслідувати ці справи. Але насправді сьогодні зранку ми вже знаємо про те, що пан Шокін останнім своїм пасом звільнив пана Сакварелідзе. Навіть, якщо були якісь підстави цю людину переслідувати, пан Шокін ганебно цілий рік нічого з цим не робив. Я сподіваюся, що і для команди Саакашвілі це є сигнал того, з ким він і проти чого він. Дякую вам дуже.</p>
<p>&nbsp;</p>
<p>ГОЛОВУЮЧИЙ. Ігор Луценко, "Батьківщина".</p>
<p>&nbsp;</p>
<p>10:48:27</p>
<p>ЛУЦЕНКО І.В.</p>
<p>Шановні колеги, фракція "Батьківщина" прийняла категоричне рішення голосувати за відставку Шокіна. Але потрібно задати декілька питань. По-перше, де сам Шокін? Я думаю, що всі в цій залі хочуть задати йому багато питань у зв'язку з його діяльністю. І відставка в такій формі, на жаль, залишає багато таємниць. Хто, власне, були ті люди, котрі давати вказівки Генеральній прокуратурі покривати олігархів, покривати корупцію. На жаль, ми, прибираючи Шокіна, ризикуємо попасти в ситуацію, коли на нього вішаються усі собаки. Але ж не один Шокін, якщо ми допускаємо це, брав участь у цих всіх нехороших речах. Давайте розуміти той факт, абсолютно всім очевидний, що прізвище… прізвище Генерального прокурора на сьогодні – Порошенко. І треба зробити все, щоб це прізвище помінялося врешті-решт, щоб були системні зміни в прокуратурі, а не зміни прізвищ. На жаль, уже це третє прізвище, з яким ми відпускаємо всі гріхи. Це несправедливо.</p>
<p>Шановні колеги, ми декілька разів тут чули, що повторюється питання, давайте відкритий конкурс. Відкрийте Конституцію, почитайте, хто призначає прокурора, в якому порядку. Якщо ми хочемо відкрити прозорий конкурс, давайте міняти Конституцію!</p>
<p>Якщо ми хочемо, щоб наша держава стала реально парламентською республікою, Генерального прокурора мають призначати в парламенті, а не просити і кланятися Президенту! Тому ще раз закликаю, давайте працювати. Фракція "Батьківщина" буде голосувати за відставку Шокіна. Дякую.</p>
<p>&nbsp;</p>
<p>ГОЛОВУЮЧИЙ. Олег Ляшко, Радикальна партія.</p>
<p>&nbsp;</p>
<p>10:50:27</p>
<p>ЛЯШКО О.В.</p>
<p>Олег Ляшко, Радикальна партія. Із дитячого будинку, з інтернату, де я виховувався, маю таку рису характеру – ненавиджу людей, які добивають лежачих. Я, от, дивлюся на тих, як сьогодні виступають і розпинаються проти Шокіна і подивився на результати голосування. Ви ж за нього голосували і підтримували його, коли фракція Радикальної партії і фракція "Самопомочі" голосували проти призначення Шокіна. Тому що це було очевидно, що призначення Шокіна, це неправильно. Тому що людина, яка будувала корупційну систему прокуратури, не може її реформувати.</p>
<p>Я згадую, як ми майже рік отут по залу бігали і вмовляли в тому числі і тих, хто сьогодні розпинається проти Шокіна, щоб вони підписалися за відставку Шокіна! Після того, коли у червні минулого року з України втік Клюєв. І ми по сьогоднішній день не зібрали 150 голосів за те, щоб розглянути це питання і відправити Шокіна ще минулого року. Тому що ви його покривали! А сьогодні ви його добиваєте! Так добивають лежачого тільки слабаки і пігмеї, якими ви є.</p>
<p>А тепер по суті. Призначення Шокіна, була помилка. Але не менша буде помилка, якщо Президент знову внесе кандидатуру наступника Шокіна. Обговорюють різні питання. Але по суті це нічого не поміняє. Реформи прокуратури не буде, реформи судів не буде до тих пір, поки прокурор буде залежний від Президента. Кожен президент хоче керувати генеральним прокурором, кожен президент хоче керувати судами.</p>
<p>Саме тому я разом з іншими депутатами зареєстрував законопроект про обрання Генерального прокурора за участю громадськості на прозорому конкурсі за прикладом Голови Антикорупційного бюро.</p>
<p>Лише Президент, не залежний від політичного впливу, лише Генеральний прокурор, не залежний від політичного впливу Президента і парламенту, здатен буде провести реформу. А такого прокурора нам треба. Усе інше&nbsp; це боротьба за владу і хто його контролюватиме.</p>
<p>&nbsp;</p>
<p>ГОЛОВУЮЧИЙ. Юрій Луценко, "Блок Петра Порошенка". Будь ласка.</p>
<p>&nbsp;</p>
<p>10:52:47</p>
<p>ЛУЦЕНКО Ю.В.</p>
<p>Шановний пане Голово! Шановні народні депутати! Розглядаючи сьогодні питання відставки Шокіна, я хотів би, крім критичних зауважень, які тут лунали, тим не менше, висловити і подяку Віктору Миколайовичу за те, що він перший прокурор, який насмілився почати реформувати прокуратуру.</p>
<p>Да, саме він змінив структуру, да, саме він пішов на відкриті конкурси регіональних прокурорів. Але найбільшою його проблемою і найбільшою його бідою став провал реформи місцевої прокуратури.</p>
<p>Колеги, якщо ми до кінця чесні, то маємо сказати, цей провал відбувся тому, що Шокін, котрий на 5 тисяч осіб скоротив прокуратуру, тим не менше, не отримав від бюджету підвищення заробітних плат, а на 2 тисячі гривень в місяць адвокати в прокурори не пішли.</p>
<p>Це стало проблемою. Але відповідальність за неї має нести не лише Генеральний прокурор, а ті, хто формував бюджет і ми, які за нього голосували.</p>
<p>Так само чесно треба сказати, що при Шокіну десятки резонансних справ пішли в суди. І те, що найбільш резонансну справу нелюда, який видавав зброю "тітушкам" відпустили, то відпускав його не прокурор, а суд, суд, який ми, парламентарі, до сих пір не реформували.</p>
<p>Тому наша фракція буде голосувати за відставку Віктора Миколайовича Шокіна, він написав заяву, але правильно сказав щойно мій колега Ляшко: "Добивати людину, яка написала заяву безвідповідально. Знімати свою частину відповідальності неправильно". Всі ми винні в тому, що прокуратура не&nbsp; стала органом справедливості і законності в країні. І цей діагноз&nbsp; вимагає від нас голосувати за відставку Віктора Миколайовича Шокіна, який намагався, але не зміг зробити цю реформу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, три виступу від депутатів чи переходимо до голосування? Три виступи від депутатів, будь ласка. Запишіться, три&nbsp; виступи по&nbsp; 2 хвилини і голосуємо. Будь ласка.</p>
<p>Амельченко Василь Васильович, Радикальна партія. Передає слово Парасюку. Володимир Парасюк.</p>
<p>&nbsp;</p>
<p>10:55:23</p>
<p>ПАРАСЮК В.З.</p>
<p>Я дякую Радикальній фракції, що надала слово.</p>
<p>Що я хочу сказати? Ви знаєте, в цій країні кожна біда має прізвище. Заходимо на сайт Верховної Ради і дивимось, як 318 чоловік допустили до тієї ситуації, яка зараз є в країні. Коли ми тоді звільняли Ярему і призначали Шокіна, ми ходили по залу і просили не робити цього, тому що&nbsp; через рік чи через пів ми будемо говорити, що&nbsp;&nbsp; ми з чимось не справились.</p>
<p>Ви подивіться, на що перетворилась прокуратура. На орган, який займається політичними розправами. Мосійчука звинувачували? До чого вони довели? До нічого, тільки до заяв. Вони показали якісь там записки, що хтось комусь гроші давав. До чого довели?&nbsp; До нічого. А хто давав команду? А давала Банкова. От тому ми маємо нести за це всі відповідальність,&nbsp; ті, хто тоді натискав кнопку "за".</p>
<p>&nbsp;А тепер до Юрія Віталійовича, великого реформатора&nbsp; України. Я пам'ятаю, як він вийшов і тут каже: "Ви завтра будете, всі молоді юристи,&nbsp;&nbsp;&nbsp; працювати&nbsp; в прокуратурі, тому що приймаємо закон, який вам дозволить іти працювати". Знаєте, що так не відбулося, тому що вони, оця от&nbsp; пострадянська політична еліта, вас тільки годує заголовками, що вони щось реформують. Тільки коли вийдеш на вулицю,&nbsp; зовсім&nbsp; не є так.</p>
<p>Тому, шановні громадяни, як ви ходите на вибори, дуже добре розумійте за кого ви голосуєте, і потім будете&nbsp; жити в тій країні, за яку ви зробили свій свідомий вибір.</p>
<p>Дякую. Дякую.</p>
<p>&nbsp;</p>
<p>ГОЛОВУЮЧИЙ. Сергій Міщенко.</p>
<p>&nbsp;</p>
<p>10:57:11</p>
<p>МІЩЕНКО С.Г.</p>
<p>Шановні колеги! Шановні громадяни України! Ми розуміємо, що сьогодні ми відправимо у відставку Шокіна, але я сьогодні розумію, що ми не можемо призначити нового Генерального прокурора. Бо з сьогоднішніх виступів стане зрозуміло, що виконуючим обов'язки буде перший заступник і фактично нічого не зміниться. Тому що цей парламент на сьогоднішній день не в змозі призначити того Генерального прокурора, який повинен бути в країні. Я не можу давати вказівки чи вимагати, чи вказувати Президенту, як йому вибирати на подання Генерального прокурора до Верховної Ради для нашої країни, але порадити можу.</p>
<p>По-перше, ця людина повинна бути професіоналом. Тому що ті справи, які сьогодні не розслідувані і чекає суспільство, в першу чергу це справи Майдану, не зможе контролювати і давати вказівки людина, яка ні однієї кримінальної справи сама в руки не брала і не розслідувала.</p>
<p>Друге, це людина, яка повинна прийти на цю посаду і вичистити політику з Генеральної прокуратури.</p>
<p>І третє, це вичистити бізнес з Генеральної прокуратури.</p>
<p>І останнє, це посадити трьох друзів. Тільки от яких і чиїх друзів велике питання?</p>
<p>&nbsp;</p>
<p>ГОЛОВУЮЧИЙ. Віталій Іванович Гудзенко, "Блок Петра Порошенка", будь ласка. Останній виступ.</p>
<p>&nbsp;</p>
<p>10:59:11</p>
<p>ГУДЗЕНКО В.І.</p>
<p>Я безумовно буду голосувати за відставку прокурора, але моя пропозиція, найлегше звільнити прокурора або голову адміністрації, або іншу людину. Моя пропозиція, спочатку відсторонити від роботи, від посади, провести розслідування, а потім вирішувати, цю людину звільняти або за грати. Тому що, якщо накравшись, людина за рік або за два роки просто піде у відставку, вона буде жити краще, чим весь наш український народ. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, виступи завершено. Я просив би всіх зайняти свої місця, ми переходимо до голосування. Будь ласка, займайте свої місця. Переходимо до прийняття рішення.</p>
<p>Пропозиція ухвалити в цілому проект Постанови (реєстраційний номер 4122) про надання згоди на звільнення Президентом України Шокіна Віктора Миколайовича з посади Генерального прокурора України. Будь ласка,&nbsp; займайте свої місця.</p>
<p>Будь ласка, займайте свої місця. Готові? Проект Постанови (реєстраційний номер 4122) про надання згоди на звільнення Президентом України Шокіна Віктора Миколайовича з посади Генерального прокурора України. Проект Постанови в цілому, прошу голосувати. Голосуємо. Прошу голосувати всіх.</p>
<p>&nbsp;</p>
<p>11:01:18</p>
<p>За-289</p>
<p>Постанова ухвалена. Парламент надав згоду на звільнення Генерального прокурора України.</p>
<p>Дякую, шановні колеги,&nbsp; йдемо далі.</p>
<p>4069: проект Постанови про визначення представників Верховної Ради України у складі комісії з проведення конкурсу на зайняття посади Директора Державного бюро розслідувань. Проект з поданням комітету надано 16 лютого.</p>
<p>Шановні колеги, є пропозиція розглянути цей проект Постанови за скоро<a name=Temp></a>ченою процедурою. Будь ласка,&nbsp; прошу визначатись.</p>
<p>&nbsp;</p>
<p>11:02:05</p>
<p>За-208</p>
<p>Рішення ухвалено щодо&nbsp; скороченої процедури.</p>
<p>Хочу нагадати шановні колеги, що о 12 годині 15 хвилин у цій залі відбудеться засідання ради коаліції трьох фракцій: "Блок&nbsp; Петра Порошенка", "Народний фронт" і "Батьківщини".</p>
<p>Будь ласка, шановні колеги, запрошую до слова Андрія Анатолійовича Кожем'якіна, голову профільного комітету.</p>
<p>&nbsp;</p>
<p>11:02:32</p>
<p>КОЖЕМ’ЯКІН А.А.</p>
<p>Шановний головуючий! Шановні колеги! Вашій увазі пропонується&nbsp; дуже&nbsp; важливе для&nbsp; якісної та професійної роботи нового правоохоронного&nbsp; органу – Державного бюро розслідувань – питання, а саме&nbsp; питання визначення представників Верховної Ради України до складу комісії з проведення&nbsp; конкурсу на&nbsp; зайняття посади Директора ДБР. Проект постанови номер 4069.</p>
<p>Я хочу нагадати, що частинами першими статті 11 та 13 Закону України "Про державне бюро розслідувань" передбачено&nbsp; конкурсний порядок призначення на посаду Директора ДБР його заступників, директорів територіальних органів та керівників підрозділів центрального апарату.</p>
<p>Організацію та проведення конкурсу здійснює комісія з проведення конкурсу на зайняття посади Директора ДБР. Туди входять&nbsp; три особи, визначені&nbsp; Президентом України, три особи, визначені Верховною Радою України за подання комітету Верховної Ради України, до&nbsp; предмету відання якого належить&nbsp; організація та&nbsp; діяльність органів досудового&nbsp; розслідування, і три&nbsp; особи, які визначені Кабінет Міністрів України.</p>
<p>На&nbsp; виконання доручення&nbsp; Голови Верховної Ради&nbsp; України&nbsp; від&nbsp; 21 січня&nbsp; 2016 року стосовно розгляду листа&nbsp; Прем'єр-міністра України&nbsp; щодо формування кадрового складу комісії з&nbsp; проведення конкурсу Комітет з питань законодавчого забезпечення&nbsp; правоохоронної діяльності тричі на своїх засіданнях розглядав питання про визначення кандидатури від Верховної Ради&nbsp; до складу відповідної&nbsp; конкурсної комісії.</p>
<p>З урахуванням пропозицій, що&nbsp; надійшли, комітет ухвалив рішення наступне. Рекомендувати&nbsp; Верховній Раді України визначити до складу комісії з проведення конкурсу на&nbsp; зайняття посади Директора Державного бюро розслідування таких осіб: генерал-полковника&nbsp; Паламарчука Миколу Петровича, народного депутата, який дуже добре розуміється у питаннях оперативно-розшукової діяльності, генерал-лейтенанта&nbsp; Бухарєва Владислава Вікторовича, народного депутата, і одного з командирів, із сотників Майдану, теж поважну людину, Дейдея Євгена Сергійовича. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Будь ласка, запишіться: два – "за", два – "проти".</p>
<p>Олексій Гончаренко, "Блок Петра Порошенка".</p>
<p>&nbsp;</p>
<p>11:05:13</p>
<p>ГОНЧАРЕНКО О.О.</p>
<p>Шановні колеги, я прошу всіх вас одностайно підтримати це рішення, бо сьогодні надзвичайно важливо нам всім продемонструвати, що в країні відбуваються зміни, що ми здатні як парламент приймати рішення, на які&nbsp; чекає суспільство. І сьогодні ми можемо це зробити всі разом з вами, тут нема питань про партійну приналежність. В країні має бути справедливість, ті чиновники і діячі, які не змогли впоратися із завданням від суспільства і втратили&nbsp; довіру від суспільства, мають йти, які б не були перипетії навколо&nbsp; них, щоб ми там особисто про це не думали.</p>
<p>Тому я дуже прошу всіх вас зараз підтримати питання, відправити у відставку Генерального прокурора і щоби ми найближчим часом змогли обрати нову людину – принципову і професійну. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Пастух, Тарас Пастух.</p>
<p>Будь ласка, народний депутат Костенко, "Самопоміч".</p>
<p>&nbsp;</p>
<p>11:06:42</p>
<p>КОСТЕНКО П.П.</p>
<p>Шановні колеги, шановні колеги, прошу звернути вашу увагу на дане питання, воно дуже важливе для нашої держави. Ми зараз будемо обирати осіб в конкурсну комісію, котра буде призначати керівний склад Державного бюро розслідувань. Даний орган буде одним з базових органів правоохоронної системи. Ми як законодавці прописали, що дана комісія буде складатись з дев'яти осіб: три призначає Президент, три призначає уряд (і вони зробили вже свою роботу), а три призначає Верховна Рада України за поданням комітету.</p>
<p>Які ж кваліфікаційні вимоги ми прописали в законі до даних осіб? Я хочу їх зачитати вам, це дуже важливо. "Членами конкурсної комісії можуть бути особи, які мають бездоганну ділову репутацію, вищу юридичну освіту, високі професійні і моральні якості, суспільний авторитет".</p>
<p>Я хочу вам зазначити, що ми як законодавці в цьому тексті прописали даним способом можливість максимально розширити круг осіб, які можуть призначатись Верховною Радою, Президентом і урядом до даної комісії.</p>
<p>Що зробив комітет? Комітет визначив, що до даної комісії можуть призначатися виборщики тільки члени комітету, звузив це до, задумайтесь, тільки депутатів Верховної Ради, які є членами правоохоронного комітету і які мають вищу юридичну освіту. Таких людей виявилось в цій державі тільки 10 осіб, близько 10 осіб.</p>
<p>Тому, таким чином, ми хочемо вам зазначити, що фракція "Самопоміч" не буде підтримувати дане рішення. Ми пропонуємо відправити це ще раз повторно на комітет. Комітет би мав прийняти рішення про максимальне розширення даних осіб, які мають юридичну освіту, є порядними і професійними. Таких в державі не є тільки 10 осіб, їх є набагато більше. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, є пропозиція голосувати. Як ви на це дивитеся? Позитивно. Ітак, шановні колеги, займіть, будь ласка, свої місця.</p>
<p>Проект Постанови про визначення представників Верховної Ради України у складі комісії з проведення конкурсу на зайняття посади Директора Державного бюро розслідувань. Андрій Анатолійович Кожем'якін доповів даний проект постанови. Прошу, шановні колеги, займайте свої місця для голосування в цілому даного проекту постанови. Готові?</p>
<p>Колеги, будь ласка, 4069 в цілому проект Постанови про обрання, про визначення представників Верховної Ради України у складі комісії з проведення конкурсу на зайняття посади директора Державного бюро розслідувань.</p>
<p>В цілому голосуємо 4069, прошу голосувати.</p>
<p>&nbsp;</p>
<p>11:10:19</p>
<p>За-235</p>
<p>Постанова ухвалена.</p>
<p>Проект Постанови про призначення, про визначення кандидатур до складу конкурсної комісії з відбору кандидата на посаду Голови Національного агентства з питань виявлення, розшуку та управління активами, одержаними від корупційних та інших злочинів. Доповідає керівник комітету, голова комітету Єгор Соболєв.</p>
<p>Є пропозиція за скороченою процедурою розглянути даний проект постанови. Голосуємо. Скорочена процедура розгляду постанови, скорочена процедура розгляду постанови.</p>
<p>&nbsp;</p>
<p>11:11:07</p>
<p>За-178</p>
<p>Рішення ухвалено.</p>
<p>Будь ласка, доповідайте.</p>
<p>&nbsp;</p>
<p>11:11:15</p>
<p>СОБОЛЄВ Є.В.</p>
<p>Наш Комітет Верховної Ради з протидії корупції пропонує делегувати від парламенту право обирати керівництво нового агентства з управління арештованим майном громадським активістам, які мають добру репутацію, добрий досвід протидії корупції і не мають жодних підозр навколо себе щодо залежності чи причетності до політичних сил.</p>
<p>Перше прізвище, яке ми рекомендуємо, це Дар'я Каленюк, людина, яку багато хто знає. Центр протидії корупції, який був навіть Віктором Шокіним відзначений, відкриттям проти них кримінального провадження. Друга людина, яку ми рекомендуємо, Ярослав Юрчишин, активіст "Реанімаційного пакету реформ", якого знає так само багато колег по парламенту. І третя людина – це Гліб Канєвський, Центр політичних студій та аналітики. Він є визнаним експертом в аналізі корупції при розподілі місцевих бюджетів.</p>
<p>Усіх трьох ми заслуховували. Вони були підтримані всіма членами комітету. Справді професійні незалежні громадські активісти. Просимо парламент делегувати їм право обрати якісних керівників, незалежних керівників Агентства з управління арештованим майном, які зможуть навести лад в цій сфері.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Будь ласка, запишіться: два – "за", два – "проти".</p>
<p>Ірина Геращенко, "Блок Петра Порошенка", будь ласка.</p>
<p>&nbsp;</p>
<p>11:13:13</p>
<p>ГЕРАЩЕНКО І.В.</p>
<p>Дякую, шановні колеги. Звичайно, наша фракція повністю підтримує цих шановних колег на такі важливі посади, щоби в нас дійсно було обрано незалежне керівництво агенції, яка має займатися управлінням активів, які були створені корупційним шляхом. Разом з тим, я хочу звернутися до колег із фракції, представники якої тільки що виступали з трибуни Верховної Ради. Ви знаєте, дуже уважно разом з усім парламентом ми прослухали ваші виступи щодо ситуації в Кривому Розі. І заяви про те, що начебто ці ганебні результати виборів у Кривому Розі… А я хочу наголосити, що наша фракція повністю підтримала голосування про перевибори в Кривому Розі, і не виставили нашого кандидата задля того, щоб ваша політична сила змогла узгоджено там показати. І ось ми почули тільки що, що начебто всіх жителів Кривого Рогу купили.</p>
<p>Ми хочемо вибачитися за такі слова перед жителями Кривого Рогу. Тому що насправді це чудове і чесне місто, де живуть чудові і чесні люди, які набагато більш гідні, набагато більш порядні, набагато більш професійні, набагато більш, знаєте, антикорупційні аніж ті люди, які висунули кандидата, який не мав жодних шансів перемогти. Влаштували шоу, що не дали іншим членам коаліції висунути єдиного кандидата. І вибачте будь ласка, профукали місто регіоналам. І це повністю ваша відповідальність.</p>
<p>А ми перед жителями Кривого Рогу за вас вибачаємося! Що ви навіть не змогли сьогодні знайти слова вибачення за те, що влаштували в парламенті, за те, як ви ганьбилися там, кого ви тут висунули! І ще сьогодні ви в усьому звинуватили жителів Кривого Рогу, які начебто продалися регіоналам! Та це ви продалися регіоналам, висунувши такого ганебного кандидата!</p>
<p>&nbsp;</p>
<p>ГОЛОВУЮЧИЙ. Леонід Ємець, "Народний фронт", будь ласка.</p>
<p>&nbsp;</p>
<p>11:15:17</p>
<p>ЄМЕЦЬ Л.О.</p>
<p>Леонід Ємець, місто Київ, фракція "Народний фронт". Дивіться, створення цієї інституції, це була вимога для нашої євроінтеграції в частині скасування візового режиму для України. Але європейці, коли хотіли, щоб у нас працювала ця агенція, хотіли, щоб вона була дієвою, щоб вона була чесною, щоб в ній була відсутня корупція. Саме заради цього і створюється ця конкурсна комісія, персональний склад якої наша фракція абсолютно підтримує.</p>
<p>Тому ми в повному складі проголосуємо за запропоновані прізвища, побажаємо їм удачі, сили і витримки. А нам всім, щоб цей орган працював чесно і Україна нарешті отримала безвізовий режим. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. У нас завершені виступи від фракцій і груп. Я пропоную переходити до голосування. Немає заперечень? Будь ласка, займайте свої місця.</p>
<p>Проект Постанови про визначення кандидатур до складу конкурсної комісії з відбору кандидата на посаду Голови Національного агентства з питань виявлення, розшуку та управління активами, одержаними від корупційних та інших злочинів. Проект поданий 15 лютого 2016 року. Доповідав керівник комітету Єгор Соболєв і обговорений щойно народними депутатами.</p>
<p>Є пропозиція 4053 ухвалити в цілому. Готові голосувати? Будь ласка, займайте свої місця. Будь ласка, займайте свої місця.</p>
<p>Голосуємо 4053 в цілому постанова. 4053 в цілому. Готові? Голосуємо. Прошу підтримати. Голосуємо.</p>
<p>&nbsp;</p>
<p>11:17:32</p>
<p>За-244</p>
<p>Постанова ухвалена. Дякую, шановні колеги.</p>
<p>Шановні колеги народні депутати, відповідно до питання про складення присяги народними депутатами України, шановні народні депутати, 28 березня 2016 року Центральна виборча комісія зареєструвала народних депутатів України 26 жовтня 2014 року в загальнодержавному багатомандатному виборчому окрузі Бригинця Олександра Михайловича та Білоцерковця Дмитра Олександровича, включених до виборчого списку партії "Блок Петра Порошенка".</p>
<p>Відповідно до статті 79 Конституції України перед вступом на посаду народні депутати України складають присягу перед Верховною Радою України.</p>
<p>Для складення присяги на трибуну запрошується народний депутат України Бригинець Олександр Михайлович.</p>
<p>Будь ласка, Олександр Михайлович.</p>
<p>&nbsp;</p>
<p>БРИГИНЕЦЬ О.М. Присягаю на вірність України. Зобов'язуюсь всіма своїми діями боронити суверенітет і незалежність України, дбати про благо Вітчизни і добробут українського народу. Присягаю додержуватись Конституції України та законів України, виконувати свої обов'язки в інтересах усіх співвітчизників. Слава Україні!</p>
<p>&nbsp;</p>
<p>ГОЛОВУЮЧИЙ. Вітаю, шановний колего, зі складенням присяги. Будь ласка, займайте свої місця.&nbsp;</p>
<p>Запрошую для складання присяги&nbsp; на трибуну народного депутата&nbsp; України,&nbsp; Білоцерковець Дмитро Олександрович&nbsp; запрошується.&nbsp; Будь ласка, Дмитро Олександрович.</p>
<p>&nbsp;</p>
<p>БІЛОЦЕРКОВЕЦЬ Д.О. Присягаю на вірність&nbsp; Україні. Зобов'язуюсь усіма своїми діями&nbsp; боронити суверенітет і незалежність&nbsp; України, дбати&nbsp; про блага Вітчизни, добробут українського народу. Присягаю додержуватись Конституції України та законів України, виконувати&nbsp; свої обов'язки в інтересах усіх співвітчизників.</p>
<p>Слава Україні! Слава Криму! Слава Севастополю!</p>
<p>&nbsp;</p>
<p>ГОЛОВУЮЧИЙ.&nbsp; Вітаю, шановний колего. Прошу, присягу. Присягу,&nbsp; будь ласка, передайте. Вітаю, шановний колего.</p>
<p>Шановні колеги, поступила заява від двох фракцій Олега Ляшка і&nbsp; фракції "Самопоміч" на оголошення&nbsp; перерви, але просять замінити її виступом.&nbsp;&nbsp;</p>
<p>Будь ласка, Олег Березюк.</p>
<p>Єгор Соболєв,&nbsp; будь ласка.&nbsp;&nbsp;&nbsp;&nbsp;&nbsp;</p>
<p>&nbsp;&nbsp;&nbsp;&nbsp;</p>
<p>11:20:36</p>
<p>СОБОЛЄВ Є.В.</p>
<p>Ірино, представники "Блоку Петра Порошенка", скажу чесно, це дуже важко&nbsp; таке чути від вас.</p>
<p>Я хочу сказати кілька цифр. Безумовно, Юрій&nbsp; Вілкул в неділю отримав величезну перевагу на виборах в Кривому Розі. На перших виборах, які пройшли восени, за нього проголосували 89 тисяч голосів в першому турі і 89 тисяч голосів – в другому турі. В неділю він отримав 210 тисяч голосів виборців, на 121 тисячу більше, ніж на виборах восени.</p>
<p>Як це сталося? Представники "Опозиційного блоку" про це знають найкраще. 160 тисяч людей офіційно через відділи соціального забезпечення отримали по 500 гривень матеріальної допомоги, які були виділені за гроші платників податків. 80 мільйонів гривень, грошей платників податків, було виділено для надання матеріальної допомоги іменем Юрія Вілкула.</p>
<p>"Опора", Комітет виборців України, всі без виключення, кандидати сказали, це підкуп. Правоохоронні органи, невже ви цього не бачите? Ні. Ані поліція, ані Генеральна прокуратура, ані виборчі комісії цього не бачать. Якщо цього не бачить Ірина Геращенко, якщо цьому плескають окремі її колеги, це страшно. Як була страшною перша після Євромайдану перемога Сергія Березенка на виборах в Чернігові. Тільки тоді ще ховалися, тоді ще були угоди, тоді ще якісь машини таємно їздили. Сьогодні все це було відкрито.</p>
<p>У нас є тільки два запитання. Перше. Чи отримає Охендовський новий орден за Кривий Ріг і за Фірсова з Томенком? І друге запитання. Невже ви думаєте, що люди це стерплять? Невже ви не розумієте, куди ви рухаєте себе і всю державу?</p>
<p>&nbsp;</p>
<p>ГОЛОВУЮЧИЙ. Шановні колеги, для включення до порядку денного проект Закону 4048д, підготовлений комітетом і поданий. Віктор Галасюк.</p>
<p>По суті закону, включення в порядок денний 4048.</p>
<p>&nbsp;</p>
<p>11:23:36</p>
<p>ГАЛАСЮК В.В.</p>
<p>Шановні колеги, це законопроект, який дозволяє усунути проблему, яка сьогодні існує на території АТО, на підконтрольних територіях, де сьогодні, по суті, не унеможливлена нормальна&nbsp; діяльність і виконавчих комітетів, і комунальних підприємств. Цим законопроектом ми врегулюємо питання реєстрації, щоб могли відбуватися реєстраційні дії і низка технічних питань. Пропонуємо включити в порядок денний, буде розгляд у двох читаннях. Ми створили із співавторами спільну робочу групу. Отже, є два схожих законопроекти, узгоджуємо позиції. На друге читання буде повністю консолідована позиція. Прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, прошу… Це включення в порядок денний, а потім почнемо розглядати його. Шановні колеги, будь ласка,&nbsp; щодо включення питання в порядок денний, воно не обговорюється.</p>
<p>Керівник комітету доповів про суть запитання, включимо в порядок денний, коли будемо розглядати, будемо обговорювати суть законопроекту.</p>
<p>Шановні колеги, 4048д, готові голосувати? 4048д, готові&nbsp; голосувати? Прошу, включення в порядок денний сесії. Включення в порядок денний сесії, автоматично включаються всі інші. Будь ласка, колеги, 4048д. Голосуємо, включення в порядок денний. 4048д, Віктор Галасюк щойно доповів суть закону.</p>
<p>&nbsp;</p>
<p>11:25:26</p>
<p>За-242</p>
<p>Шановні колеги, я прошу перевірте, якщо є альтернативні закони, то вони будуть розглядатися всі разом.</p>
<p>Йдемо далі, шановні колеги. Питання соціального забезпечення та культури, закони в першому читанні. 3203: проект Закону про внесення змін до статті 40 Закону України "Про загальнообов'язкове державне пенсійне страхування" щодо порядку визначення заробітку для обчислення пенсії. Народний депутат Юрій Шухевич.</p>
<p>Шановні колеги, перед тим як поставити на голосування пропозицію про розгляд цього питання за скороченою процедурою зроблю оголошення. Відповідно до Регламенту статті 60 про входження Бригинця Олександра Михайловича і Білоцерковця Дмитра Олександровича до складу депутатської фракції партії "Блок Петра Порошенка".</p>
<p>Є пропозиція, шановні колеги, даний проект закону розглянути за скороченою процедурою. Прошу підтримати щодо розгляду за скороченою процедурою. Скорочена процедура.</p>
<p>&nbsp;</p>
<p>11:26:36</p>
<p>За-178</p>
<p>Рішення&nbsp; ухвалено.</p>
<p>Будь ласка, народний депутат Юрій Шухевич. Будь ласка, Юрій Романович.</p>
<p>&nbsp;</p>
<p>11:26:43</p>
<p>ШУХЕВИЧ Ю.Р.</p>
<p>Шановний пане Голово! Шановні депутати! В першу чергу хочу подякувати профільному комітету, пані Денісовій, і особисто&nbsp; їй&nbsp; за те, що вони так підтримали цей законопроект, і пані Денісова настоювала на погоджувальних радах&nbsp; для того, щоб він був якнайшвидше&nbsp; включений.</p>
<p>Справа в тому, що&nbsp; даний законопроект не&nbsp; є&nbsp; новими. Ми вже за нього, шановні панове депутати,&nbsp; проголосували 14 січня минулого року.&nbsp; Це був Закон про надання можливості жінкам, які досягли 55-річного віку і мають&nbsp; 30 років стажу і не мають роботи, виходити на пенсію. Але другим пунктом був, власне, цей законопроект, який&nbsp; зараз пропонується.</p>
<p>На даний законопроект тоді було&nbsp; накладено вето Президента, він мав застереження до пункту першого щодо жінок, але не мав ніяких застережень до законопроекту. А тоді за цей законопроект проголосувало понад 250 депутатів.</p>
<p>У чому справа? Всі люди до 31 грудня 2015 року, які працювали, мали право, виходячи на пенсію, подавати свій заробіток за період до 2000 року, за 5 років, які вони вибирали. Після цього їм це право скасували. І що тепер виходить? Тепер виходить так, що якщо людина подала до 31 грудня, а&nbsp; інша не встигла і подала після 31 грудня 2015 року, то різниця в пенсії може бути в понад два рази. Ще гірша&nbsp; ситуація з тими, які взагалі не&nbsp; працювали після 2000 року. Тоді, якщо вони виходять на пенсію, то, уявляєте, і ті, що&nbsp; сьогодні…</p>
<p>&nbsp;</p>
<p>ГОЛОВУЮЧИЙ. Прошу, будь ласка, завершуйте...</p>
<p>&nbsp;</p>
<p>ШУХЕВИЧ Ю.Р. Різниця може бути&nbsp; в три&nbsp; рази.</p>
<p>Отже, ми&nbsp; ж нічого нового не вводимо, це правило було, і ми тільки хочемо&nbsp; продовжити, щоб люди мали право подавати як і раніше, це&nbsp; за свій заробіток за 5 років до 2000 року.</p>
<p>&nbsp;Я прошу підтримати даний законопроект за основу і в цілому, оскільки він вже був проголосований і з поправкою комітету, яка буде оголошена під стенограму. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, у нашого колеги Юрія Романовича Шухевича був вчора день народження, давайте його привітаємо. Добра вам і здоров'я, Юрій Романович! <i>(Оплески)</i> Квіти в студію. Будь ласка, Юрій Романович, мікрофон.</p>
<p>&nbsp;</p>
<p>11:30:04</p>
<p>ШУХЕВИЧ Ю.Р.</p>
<p>Шановний пане Голово, шановні депутати, я дуже дякую. Дійсно вчора був в мене день народження. Як один з наших лідерів парламенту сказав, один на двох, бо в мене і в дружини в один день. І всі, хто висловили свої привітання мені вчора і сьогодні, і хто мене сьогодні вітає, я всім щиро дякую від себе і своєї дружини. Дуже дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Здоров'я, Юрій Романович!</p>
<p>Шановні колеги, до співдоповіді запрошую Сергія Євсейовича Драюка. Будь ласка, голова підкомітету Комітету з питань соціальної політики.</p>
<p>&nbsp;</p>
<p>11:31:09</p>
<p>ДРАЮК С.Є.</p>
<p>Шановний головуючий, шановні народні депутати, Комітет з питань соціальної політики, зайнятості та пенсійного забезпечення розглянув даний законопроект на своєму засіданні 27 січня поточного року. Члени комітету підтримали ініціативу автора, відповідно до якої для обчислення пенсії на постійній основі поряд із заробітною платою за період страхового стажу після 1 липня 2000 року додатково враховувати довідку про заробітну плату за будь-яких 60 календарних місяців страхового стажу підряд незалежно від перерв по 30 червня 2000 року. Зазначу, що така норма існувала до 1 січня 2016 року і надавала право тим особам, які після 2000 року не мали можливості мати гідну роботу та напрацювати високу заробітну плату, використати заробітну плату за період до 1 липня 2000 року і, таким чином, підвищити рівень пенсійного забезпечення.</p>
<p>Так, за даними Пенсійного фонду України, лише 2015 року 50 процентів пенсіонерів – а це близько 180 осіб, - вийшли на пенсію з урахуванням заробітної плати за 60 місяців до 1 липня 2000 року. Враховуючи низький рівень заробітної плати та складну ситуацію на ринку праці, запропоновані зміни, завдяки яким буде надана можливість покращити пенсійне забезпечення громадян та зберегти гарантії стосовно обчислення заробітку, заслуговують підтримки.</p>
<p>Окремо зверну увагу, що сьогодні вже 29 березня, а тому необхідно забезпечити право на перерахунок пенсії тим пенсіонерам, яким пенсії вже призначені з 1 січня 2016 року, що було зазначено у висновку Головного науково-експертного управління.</p>
<p>Тому під стенограму пропоную розділ "Прикінцеві положення" доповнити пунктом 2 такого змісту: "Положення цього закону поширюються на осіб, яким пенсії призначені, перераховані у період з 1 січня 2016 року до дня набрання чинності цим законом. Відповідно пункт 2 "Прикінцеві положення" вважати пунктом 3".</p>
<p>Прошу також зафіксувати в стенограмі Юридичне управління…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>ДРАЮК С.Є. Прошу також зафіксувати в стенограмі: "Юридичному управлінню Апарату Верховної Ради України здійснити техніко-юридичні доопрацювання законопроекту з урахуванням вимог нормопроектувальної техніки".</p>
<p>Зважаючи на зазначене, прошу народних депутатів підтримати законопроект 3203 з доповненням, озвученим мною, і прийняти його за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, два – "за", два – "проти". Запишіться, будь ласка.</p>
<p>Будь ласка, Ленський.</p>
<p>Олег Ляшко, Радикальна партія.</p>
<p>&nbsp;</p>
<p>11:34:18</p>
<p>ЛЯШКО О.В.</p>
<p>Олег Ляшко, Радикальна партія. В січні минулого року парламент за ініціативою депутатів від Радикальної партії проголосував важливий закон, який давав можливість жінкам у 55 років за умови наявності 30-річного стажу виходити на пенсію. На превеликий жаль, Президент Порошенко наклав вето на цей закон і повернув його до парламенту. З того часу, понад рік, цей законопроект досі не винесений до залу парламенту для того, щоб була можливість подолати вето Президента і дати можливість українським жінкам виходити на пенсію</p>
<p>Фракція Радикальної партії вчергове наполягає на тому, щоб закон був винесений до залу, щоб ми подолали вето Президента і дали можливість жінкам у 55 років за наявності 30 років стажу виходити на пенсію. Адже сьогодні складається парадоксальна ситуація, коли людина не може вийти в 55 років на пенсію і до 60 років, 5 років фактично, не може ніде ні працевлаштуватися, ні заробити собі на пенсію для того, щоб нормальну її мати.</p>
<p>Законопроект, запропонований членом Радикальної партії Юрієм Шухевичем, усуває несправедливість, коли люди отримують фактично вдвічі, втричі меншу пенсію, ніж вони заробили тільки тому, що недолуге законодавство, яке переслідує мету оббирати пенсіонерів.</p>
<p>Ми так само наполягаємо на тому, щоб до парламенту було винесено наш законопроект про скасування оподаткування пенсій, у першу чергу тих людей, які мають копійчані пенсії і вимушені працювати тільки тому що вони не можуть вижити на цю пенсію і в них навіть те, що вони заробили, сьогодні беруть позбавляють можливості, так само, як позбавляють можливості фермерів, працівників сільського господарства мати обігові кошти, щоб на посівний матеріал були гроші, на паливно-мастильні матеріали, щоб була можливість посіяти врожай і зібрати врожай.</p>
<p>Саме тому фракція Радикальної партії перебуває в опозиції до нинішньої влади, бо той соціально-економічний курс, який проводить влада, він ганебний і він веде країну до катастрофи.</p>
<p>&nbsp;</p>
<p>ГОЛОВУЮЧИЙ. Народний депутат Река, будь ласка, "Народний фронт".</p>
<p>&nbsp;</p>
<p>11:36:30</p>
<p>РЕКА А.О.</p>
<p>Рєбята, ану відійшли!</p>
<p>Фракція "Народний фронт" буде підтримувати обов'язково цей законопроект 3203. І ми, я звертаюсь до всіх присутніх в залі депутатів, підтримати. Врешті-решт справедливість повинна перемогти. Тим більше, така особа видатна як Шухевич внесли цей законопроект. Він тисячу разів подумає перед тим, як говорити. Спасибі.</p>
<p>&nbsp;</p>
<p>ГОЛОВУЮЧИЙ. Будь ласка, шановні колеги. Сергій Миколайович Каплін, фракція "Блоку Петра Порошенка", Полтавська область. Прошу.</p>
<p>&nbsp;</p>
<p>11:37:14</p>
<p>КАПЛІН С.М.</p>
<p>Ми приєднуємося до вітань з боку колег з Днем народження пана Шухевича, вдячні за поданий законопроект. Підтверджую, що Комітет з питань соціальної політики, пенсійного забезпечення, честь першим заступником голови якого я маю змогу бути, зробив все абсолютно для того, щоб цей законопроект з'явився в залі.</p>
<p>Проте цей законопроект, як і низка інших, які внесені на розгляд Верховної Ради України, очевидно, не вирішує повністю проблем наших шановних пенсіонерів. Ми повинні завжди пам'ятати, що всі фабрики, заводи, розграбовані колгоспи, дороги, які знищені і на яких наживаються міністри нинішнього уряду, побудовані нашими дорогими пенсіонерами. І ми в великому боргу перед цими прекрасними людьми, які мали волю, можливість і віддали своє життя, аби зберегти нашу країну і те, що залишилося від народного господарства.</p>
<p>Я глибоко переконаний у тому, що новий уряд і новий прем'єр, Володимире Борисовичу, повинен обов'язково зробити питання соціальної політики ключовим питанням і ключовою темою своєї діяльності. Не треба дурити український народ, що у бюджеті і економіці немає коштів, щоб віддати борги нашим пенсіонерам. Ми будемо настоювати на кардинальній ревізії соціальній політиці, ми будемо разом з профспілками ретельно контролювати діяльність профільного міністра. І я так розумію, профільного віце-прем'єра. І зробимо все, щоб наші найкращі в світі пенсіонери не мали найнижчої пенсії, а мали достойну пенсію. І щоб Рада і уряд повернули їм ті борги, які вже 25 років треба почати повертати. Дякую дуже.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Будь ласка, займайте свої місця для голосування. Обговорення завершено. У нас є висновок експертного, науково-експертного управління, де написано, що вони підтримують в першому читанні даний проект закону. В першому читанні приймаємо його? В цілому з урахуванням пропозицій комітету?</p>
<p>Будь ласка, колеги, займайте свої місця. Будь ласка, займайте свої місця.</p>
<p><a href="http://w1.c1.rada.gov.ua/pls/zweb2/webproc4_2?pf3516=3203&skl=9" target=_blank>3203</a> за основу та в цілому. Готові? Шановні колеги, за основу і в цілому відповідно до висновку комітету з техніко-юридичними правками і рішення комітету (3203). Прошу голосувати.</p>
<p>&nbsp;</p>
<p>11:41:46</p>
<p>За-281</p>
<p>Закон ухвалено.</p>
<p>1553: проект Закону про внесення змін до Закону України "Про охорону культурної спадщини" (щодо збереження пам'яток культурної спадщини, внесених до Списку всесвітньої спадщини Організації Об'єднаних Націй з питань освіти, науки і культури. Народний депутат Ігор Васюник.</p>
<p>Є пропозиція за скороченою процедурою розглядати даний проект закону. Прошу визначатись. Скорочена процедура.</p>
<p>&nbsp;</p>
<p>11:42:23</p>
<p>За-180</p>
<p>Рішення ухвалено, 180 голосів.</p>
<p>Будь ласка, Ігор Васильович Васюник.</p>
<p>&nbsp;</p>
<p>11:42:42</p>
<p>ВАСЮНИК І.В.</p>
<p>Доброго дня, шановні колеги. На ваш розгляд виноситься законопроект 1553 про внесення змін до Закону України "Про охорону культурної спадщини" (ЮНЕСКО).</p>
<p>Без перебільшення ми можемо сказати, що через корупцію ми втрачаємо унікальні об'єкти культури, якими Україна так пишається і, які вже стали нашою візитівкою у світі.</p>
<p>На слайдах ви можете побачити як руйнуються наші пам'ятки ЮНЕСКО в місті Львові. І такі пам'ятки ЮНЕСКО і Руйнуються по всіх містах нашої України.</p>
<p>Ця проблема дуже добре відома і фахівцям Львова, і фахівцям Києва, які роками борються з незаконними забудовами, перебудовами на території пам'яток ЮНЕСКО, особливо це стосується Софії Київської, Києво-Печерської лаври та історичного ансамблю міста Львова.</p>
<p>Україна вже кілька разів отримувала попередження від Комітету ЮНЕСКО про можливе виключення деяких об'єктів зі свого списку через зловживання з цими забудовами та перебудовами.</p>
<p>В законопроекті ми врахували всі необхідні рекомендації 37-ї сесії Комітету ЮНЕСКО 2014 року щодо створення органів управління пам'ятками та плану їхнього розвитку. Це важливо, оскільки минулого&nbsp; року на 39 сесії ЮНЕСКО, яка проходила в місті Бонн (Німеччина), експерти з комітету вкрай негативно відреагували на нефаховий&nbsp;&nbsp; і популістичний звіт України&nbsp; по збереженню&nbsp; пам'яток ЮНЕСКО. Враховуючи те, що комітет ЮНЕСКО вимагає&nbsp; створення&nbsp;&nbsp; органів управління пам'яткою&nbsp; і враховуючи, на жаль,&nbsp; негативний досвід&nbsp; діяльності корумпованих чиновників, ми&nbsp; фактично запропонували механізм&nbsp; стримувань і противаг в питанні управління пам'ятками ЮНЕСКО. Не чиновник одноосібно буле ухвалювати, наприклад, що робити з&nbsp; кам'яницею ХVІ століття в місті Львові, а наглядова рада цієї пам'ятки, яка&nbsp; буде складатися з числа місцевих авторитетних&nbsp; фахівців і експертів. І тільки&nbsp; після їхнього кінцевого погодження Міністерство культури буде надавати кінцевий дозвіл.</p>
<p>Окрім того законопроектом пропонується…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; завершуйте.</p>
<p>&nbsp;</p>
<p>ВАСЮНИК І.В. Окрім того,&nbsp; даним законопроектом пропонується доповнити діючий закон визначенням понять "пам'ятка всесвітнього значення", поняття "буферної зони" і також&nbsp; закріплюється категорія "пам'яток всесвітнього значення".&nbsp;</p>
<p>Цей законопроект,&nbsp; шановні колеги, є ініціативою не політиків, а громадськості та експертів. Його ми додатково обговорювали на круглому столі в місті Львові, куди з'їхались представники всіх міст, де&nbsp; знаходяться пам'ятки ЮНЕСКО.&nbsp; Є додатково конструктивні пропозиції, тому попри рішення Комітету&nbsp; ухвалити цей законопроект в цілому.&nbsp; Я пропоную ухвалити цей&nbsp; законопроект в першому читанні і доопрацювати всі необхідні&nbsp; правки. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Микола Княжицький.&nbsp;</p>
<p>Віктор Єленський. Будь ласка,&nbsp; народний депутат&nbsp; Віктор Єленський від комітету.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>&nbsp;&nbsp;&nbsp;</p>
<p>11:46:03</p>
<p>ЄЛЕНСЬКИЙ В.Є.</p>
<p>Шановні колеги,&nbsp; Комітет з питань культури і духовності розглянув законопроект 1553, поданий народними депутатами Княжицьким, Матіос і Васюником. І ще 3 червня 2015 року виснував зробив свій висновок і прийняв рішення рекомендувати Верховній Раді прийняти цей законопроект за основу і в цілому.</p>
<p>Ми виходили з того, що пам'ятники ЮНЕСКО є не відтворюваними феноменами, ми виходили з того, що вони знаходяться у вкрай важкому становищі. І навколо самого законопроекту розгорнулися досить серйозні дискусії, були висловлені різні точки зору і зараз ми згідні пристати на зауваження авторів законопроекту, зокрема, Івана Васюника, і просити зал ухвалити цей законопроект у першому читанні. Дякую дуже.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, запишіться: два - "за", два - "проти".</p>
<p>Народний депутат Севрюков, "Блок Петра Порошенка".</p>
<p>&nbsp;</p>
<p>11:47:45</p>
<p>СЕВРЮКОВ В.В.</p>
<p>Шановні колеги, прошу всіх підтримати даний законопроект. В Чернівцях також є пам'ятник ЮНЕСКО, Чернівецький Національний університет, і постійно виникають проблеми і щодо забудови, і щодо робіт на самій території університету, і цей закон багато питань вирішує, тому прошу всіх підтримати.</p>
<p>&nbsp;</p>
<p>ГОЛОВУЮЧИЙ. Опанасенко.</p>
<p>&nbsp;</p>
<p>11:48:28</p>
<p>ОПАНАСЕНКО О.В. Подоляк.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Подоляк.</p>
<p>&nbsp;</p>
<p>11:48:31</p>
<p>ПОДОЛЯК І.І.</p>
<p>Шановні пані і панове, я дякую за увагу до пам'яток охоронного законодавства. Хотіла б тільки зазначити одне, що є важливим для нас усіх, хто проживає в історичних містах. Впродовж десятків років державний бюджет України через бюджетні програми Міністерства культури не профінансувало ні копійки реставраційних, відновлювальних і пам'ятко-охоронних робіт в місті Львові. Більше, місто Львів, який є одним з найбільших за реалом об'єктів ЮНЕСКО, впродовж останніх років намагається фінансувати реставраційні роботи на об'єктах ЮНЕСКО з місцевого бюджету, виділяючи на це мільйони. Це потребує погодження Міністерства культури, яке місяцями не можна отримати. Крім того, ці фотографії і слайди, які були показані шановним доповідачем, на всі ці об'єкти погодження Міністерства культури були дані.</p>
<p>Крім всього іншого, хотіла б сказати, що пам'ятко-охоронне законодавство не виділяє в світовій і європейській практиці спеціального режиму для об'єктів ЮНЕСКО. Це означає, що національне законодавства для охорони національних місцевих пам'яток має бути максимально сприятливим. В жодній країні Європи немає уповноважених органів і наглядових рад над кожним об'єктом ЮНЕСКО. Як обходитися з тими об'єктами ЮНЕСКО, які знаходяться на територіях двох держав? За яким законодавством воно повинно охоронятися? Наша фракція за цей законопроект голосувати не буде, проте пам'ятко-охоронне законодавство потребує суттєвого доопрацювання і оновлення. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; Іван Рибак, "Блок Петра Порошенка".</p>
<p>&nbsp;</p>
<p>11:50:35</p>
<p>РИБАК І.П.</p>
<p>202 виборчий округ, Чернівецька область, Іван Рибак. Наша фракція звісно буде однозначно голосувати за даний законопроект. І також треба ще нагадати, окрім того, що ми, напевно, його проголосуємо зараз в цілому, треба звернутись до Кабінету Міністрів для того, щоб в бюджеті було передбачено кошти для фінансування саме наглядових рад, так як саме вони будуть здійснювати контроль над всією діяльністю, яка буде здійснюватись і на території пам'яток ЮНЕСКО і в буферних зонах.</p>
<p>Вже доповідачі сказали про те, що на території Чернівецької області є такий об'єкт, як Чернівецький університет, і я думаю, що якраз всі ті проблеми цим законопроектом&nbsp; можна&nbsp; було би зняти. Я закликаю всіх проголосувати в цілому за цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Юрій Левченко від позафракційних.</p>
<p>&nbsp;</p>
<p>11:51:28</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ. Якраз, до&nbsp; речі, у моєму, власне кажучи, окрузі, знаходиться "Софія Київська".</p>
<p>Знаєте, товариство,&nbsp; от намагаючись зробити дуже правильні&nbsp; речі, як у нас дуже&nbsp; часто, на превеликий жаль, буває у цій каденції у&nbsp; Верховній Раді та і в інших теж, а особливо в цій,&nbsp; закладаються в&nbsp; законопроекті такі не доопрацювання, які потім призводять до абсолютно протилежних наслідків. От у вас тут прописано, по суті, що відповідний орган, який буде&nbsp; здійснювати нагляд за пам'яткою всесвітньої спадщини може сам прийняти&nbsp; рішення, чи дозволити чи не дозволити відповідне будівництво, і у вашому&nbsp; законопроекті не узгоджується ця норма з нормами містобудівного законодавства, тобто є окреме місто будівне законодавство, а є окрема ця норма. І якщо певний проплачений суд&nbsp; буде&nbsp; вирішувати&nbsp; питання, чи можна чи не можна щось будувати в тій чи іншій&nbsp; місцині навколо&nbsp; такої пам'ятки, то він може&nbsp; послатися на цю норму і сказати, що от орган відповідний&nbsp; дав дозвіл і містобудівне законодавство і всі вимоги містобудівного законодавства&nbsp; тут ні до чого.</p>
<p>А знаєте, у нас на превеликий жаль,&nbsp; зараз таке відбувається, власне кажучи…</p>
<p>&nbsp;</p>
<p>ГОЛОВУЮЧИЙ. А, 10 секунд, завершуйте.&nbsp;</p>
<p>&nbsp;</p>
<p>11:52:41</p>
<p>ЛЕВЧЕНКО Ю.В.</p>
<p>На превеликий жаль,&nbsp; таке&nbsp; відбувається постійно, коли&nbsp; суди посилаються на ті&nbsp; норми, які саме їм зручні, а не, які логічні чи правильні для країни, для суспільства.</p>
<p>Тому, будь ласка, перед тим як приймати це&nbsp; в другому читанні, безпосередньо, треба&nbsp; узгодити напряму з нормами містобудівного законодавства.</p>
<p>&nbsp;</p>
<p>ГОЛОВУЮЧИЙ. Ні, немає. Дякую.</p>
<p>Шановні колеги, прошу підготуватись до&nbsp; голосування за&nbsp; основу даного проекту закону реєстраційний&nbsp; номер 1553. Займіть, будь ласка, свої місця, шановні народні депутати. Будь ласка.&nbsp;&nbsp;</p>
<p>Готові голосувати, шановні колеги, 1553 за основу, за основу? Будь ласка, займайте свої місця. За основу голосуємо, прошу підтримати за основу, за основу прошу голосувати.</p>
<p>&nbsp;</p>
<p>11:54:24</p>
<p>За-219</p>
<p>Я бачу, що ви не встигли, але треба бути більш уважними, шановні колеги.</p>
<p>Будь ласка, є пропозиція, є пропозиція повернутися до 1553 і ще раз розглянути його в першому читанні. Будьте, будь ласка, уважнішими, шановні колеги! Готові голосувати за повернення 1553? За повернення, давайте голосуємо за повернення 1553. Прошу підтримати. Повертаємося і за основу приймемо, поговоримо. Прошу підтримати повернення.</p>
<p>&nbsp;</p>
<p>11:55:10</p>
<p>За-239</p>
<p>Дякую.</p>
<p>Голосуємо за основу, прошу підтримати, колеги. Охорона культурної спадщини, є питання, але я думаю, що між першим і другим читанням ми зможемо його доопрацювати. Давайте підтримаємо, колеги, голосуємо за основу 1553. Прошу підтримати, за основу.</p>
<p>&nbsp;</p>
<p>11:55:36</p>
<p>За-249</p>
<p>Закон ухвалено за основу.</p>
<p>Дякую. Продовжуємо працювати.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ПАРУБІЙ А.В.</p>
<p>&nbsp;</p>
<p>11:55:51</p>
<p>ГОЛОВУЮЧИЙ. Шановні колеги, наступне питання по Регламенту, це є проект Закону про внесення змін до Закону України "Про охорону культурної спадщини" (2129а).</p>
<p>І в мене є прохання до депутатів, щоб ми його розглянули за скороченою процедурою. Будь ласка, прошу підтримати скорочену процедуру 2129а, голосуємо.</p>
<p>&nbsp;</p>
<p>11:56:18</p>
<p>За-165</p>
<p>Рішення прийняте.</p>
<p>І я запрошую до доповіді Єленського Віктора Євгеновича. Будь ласка.</p>
<p>&nbsp;</p>
<p>11:56:30</p>
<p>ЄЛЕНСЬКИЙ В.Є.</p>
<p>Шановні колеги, вашій увазі пропонується проект Закону України про внесення змін до Закону України "Про охорону культурної спадщини" (щодо надання об'єктам підводної культурної спадщини статусу Морського меморіалу).</p>
<p>Я хочу звернути вашу увагу, дорогі колеги, що в водах України знаходяться безцінні пам'ятки: затонулі кораблі, античні, з ХХ століття, ХІХ століття. Таких кораблів є 18 в водах України, затонулі кораблі, які мали найбільшу кількість людей, ну наприклад, морський транспорт "Вірменія", на якому перевозилося 7 тисяч поранених. Вони всі затонули. Знаходяться і інші кораблі, знаходяться артефакти мистецтва. І всі ці культурні явища потребують охорони.</p>
<p>Про що йдеться? Це дуже простий законопроект. Йдеться про надання таким пам'яткам статусу Морського меморіалу. Ці пам'ятки мають бути внесені в лоції всесвітні. На них забороняється без особливого дозволу здійснювати археологічні дослідження, на них також забороняється проводити знову ж таки без дозволу екскурсійні заходи.</p>
<p>Я думаю, що… і ми впевнені, що прийняття цього законопроекту буде сприяти величезною мірою збереженню цих дорогоцінних речей. І з нами погоджується експертне середовище, історики, а також ті археологи підводні, яким…</p>
<p>&nbsp;</p>
<p>ГОЛОВУЮЧИЙ. Віктор Євгенович, скільки вам ще часу? 10 секунд, завершуйте, будь ласка.</p>
<p>&nbsp;</p>
<p>ЄЛЕНСЬКИЙ В.Є. Їм вдалося перевести з Криму безцінні культурні спадщини України. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді… І Єленський Віктор Євгенович буде співдоповідати і від комітету. Будь ласка.</p>
<p>&nbsp;</p>
<p>11:59:02</p>
<p>ЄЛЕНСЬКИЙ В.Є.</p>
<p>Дуже коротко.</p>
<p>Комітет…</p>
<p>&nbsp;</p>
<p>ГОЛОВУЮЧИЙ. Секундочку, я перепрошую, я на 15 хвилин продовжую роботу Верховної Ради України.</p>
<p>Будь ласка, доповідайте.</p>
<p>&nbsp;</p>
<p>11:59:11</p>
<p>ЄЛЕНСЬКИЙ В.Є.</p>
<p>Отже, комітет розглянув цей законопроект і одностайно його підтримав. Прошу підтримати і зал. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, обговорюємо. Є бажаючі на обговорення? Є, так. Будь ласка, запишіться: два – "за", два – "проти", будь ласка.</p>
<p>Курило Віталій Семенович, "Блок Петра Порошенка". Включіть мікрофон, будь ласка.</p>
<p>&nbsp;</p>
<p>11:59:58</p>
<p>КУРИЛО В.С.</p>
<p>Шановні народні депутати, я вважаю, що цей законопроект необхідно однозначно підтримати, тому що охорона історичної спадщини, охорона історичних пам'яток, це дуже важливий момент, момент в історії нашої держави. Ми повинні не тільки підтримувати охорону історичної спадщини, яка знаходиться на морському дні, це важливо, але нам необхідно звернути увагу і до того, що у нас іде настоящий грабіж того, що знаходиться в землі.</p>
<p>Так називаємі "чорні археологи" уже спустошили усю Україну, і ніхто з ними фактично на сьогоднішній день не бореться, це ж саме стосується і підводних об'єктів. Тому це законодавство повинно бути достатньо жорстким і воно повинно зупинити це розграбування наших історичних цінностей.</p>
<p>Тому за даний законопроект необхідно голосувати, це факт. І приймати його в цілому. Дякую за уваги.</p>
<p>&nbsp;</p>
<p>ГОЛОВУЮЧИЙ. Дякую вам. Будь ласка, Река Андрій Олександрович.</p>
<p>&nbsp;</p>
<p>12:01:22</p>
<p>РЕКА А.О.</p>
<p>Фракція "Народний фронт" одностайно підтримує цей законопроект. І ми звертаємося до інших фракцій, до всіх депутатів підтримати, проголосувати, прийняти цей важливий законопроект.</p>
<p>&nbsp;</p>
<p>ГОЛОВУЮЧИЙ. Дякую, дякую.</p>
<p>Шановні колеги, обговорення завершено. Зараз буде голосування. Я прошу депутатів зайти в зал, зайняти робочі місця, приготуватися до голосування. Отже, комітет рекомендує прийняти за основу даний законопроект. І я ставлю пропозицію комітету на голосування.</p>
<p>Проект Закону про внесення змін до Закону України "Про охорону культурної спадщини" (щодо надання об'єктам підводної культурної спадщини статусу Морського меморіалу), 2129ад за основу. Прошу голосувати, прошу підтримати, колеги. За основу, будь ласка, голосуємо.</p>
<p>&nbsp;</p>
<p>12:02:40</p>
<p>За-221</p>
<p>Шановні колеги, я прошу бути уважними і під час роботи парламенту працювати. Я прошу колег депутатів зайняти місця. Зараз ми повернемося, якщо будуть голоси, і проголосуємо.</p>
<p>Будь ласка, колеги, хто вийшов, прошу зайти в зал, приготуватися до голосування. Я ставлю пропозицію повернутись до голосування за 2129ад. Прошу підтримати повернення до голосування. Будь ласка, голосуємо, колеги. Прошу бути уважними і голосувати. Голосуємо!</p>
<p>&nbsp;</p>
<p>12:03:32</p>
<p>За-223</p>
<p>Два голоси, колеги.</p>
<p>Не встигли? То будьте уважними, будь ласка, колеги! Будь ласка, зайдіть, займіть робочі місця.</p>
<p>Отже, я ставлю ще раз повернення до законопроекту 2129а. Будь ласка, прошу проголосувати за повернення. Голосуємо.</p>
<p>&nbsp;</p>
<p>12:04:10</p>
<p>За-232</p>
<p>Рішення прийнято. А тепер я ставлю знову ж таки за основу. Ставлю за основу законопроект 2129а&nbsp; "Про охорону культурної спадщини". Прошу голосувати за основу 2129а. Голосуємо.</p>
<p>&nbsp;</p>
<p>12:04:38</p>
<p>За-236</p>
<p>Рішення прийнято. Вітаю авторів законопроекту!</p>
<p>Шановні колеги! Я маю ще прочитати повідомлення, яке надійшло в президію Верховної Ради України буквально щойно. Я його зачитаю повністю.</p>
<p>"Голові Верховної Ради України Гройсману Володимиру Борисовичу. Шановний Володимир Борисович! Відповідно до 83 статті Конституції України народні депутати України, які входять до складу депутатської фракції Радикальної партії Олега Ляшка, підтверджують одноголосне рішення депутатської фракції про вихід із коаліції депутатських фракцій і груп у Верховній Раді восьмого скликання. Ухвалено 1 вересня 2015 року. Та заявляють про відкликання своїх підписів під угодою на входження до коаліції".</p>
<p>І підписи: Ляшко, Лозовой, Шухевич, Попов, Мосійчук, Галасюк, Ленський, Силантьєв, Кошелєва, Артеменко, Купрієнко, Кириченко, Скуратовський, Лінько, Амельченко, Рибалка, Вовк, Корчинська, Чижмарь.</p>
<p>Таким чином, це вже є інформація озвучена. Я її передаю згідно регламенту в Секретаріат Верховної Ради для внесення в реєстр.</p>
<p>Шановні колеги, хочу вам повідомити, що надійшла від нас заява від трьох фракцій про перерву після нашої перерви в 12.40, яка мала би початись, фактично це нам не дасть змоги повноцінно попрацювати. О 12.15 має розпочатись тут, в залі, засідання коаліції. І для того, щоб не переривати нашу роботу після 12 години, я оголошую ранкове засідання Верховної Ради України закритим.</p>
<p>О 16 годині збираємося тут, в залі, для продовження нашої не легкої, а такої потрібної для країни, роботи. Дякую. І вітаю з важливими рішеннями. До зустрічі.</p>
<p>&nbsp;</p>

