Стенограма пленарного засідання
03 грудня 2013
&nbsp;
<div>
<p align=center>ЗАСІДАННЯ ТРИДЦЯТЬ ЧЕТВЕРТЕ</p>
<p align=center>Сесійний зал Верховної Ради України</p>
<p align=center>03 грудня 2013 року, 10 година</p>
<p align=center>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ. Доброго ранку, шановні народні депутати, запрошені та гості Верховної Ради! Прошу народних депутатів підготуватися до реєстрації. Увімкніть систему "Рада".</p>
<p>10:06:17</p>
<p>В залі зареєструвалося 411 народних депутатів. Ранкове засідання Верховної Ради України оголошую відкритим.</p>
<p>Про фракціях реєстрація. Партія регіонів – 196, "Батьківщина" – 84, "УДАР Віталія Кличка" – 41, об'єднання "Свобода" – 36, Компартія – 31, позафракційні – 23.</p>
<p>Сьогодні день народження народного депутата України Олега Валерійовича Ляшко. Давайте поздоровимо його. <i>&nbsp;(Оплески) </i>&nbsp;З днем народження!</p>
<p>Шановні народні депутати! Сьогодні 3 грудня світова спільнота відзначає Міжнародний день інвалідів. Верховна Рада повинна докласти всіх зусиль, щоб для людей з особливими потребами були створені гідні умови для повноцінного життя і самореалізації.</p>
<p>Давайте привітаємо цих мужніх і незламних духом людей і побажаємо кожному з них доброго здоров'я, благополуччя і справжнього людського щастя.</p>
<p>Доповідаю дані. Сьогодні відсутні в залі, на лікарняному у нас… Народний депутат Карпунцов є? Є? Є.&nbsp; Народний депутат Мельничук Лариса Юріївна є? Немає.&nbsp; Народний депутат України Парубій Андрій Володимирович є? Немає. <i>(Шум у залі)</i> Де? Є. Прошу…&nbsp; Народний депутат Стоян є? Немає.&nbsp; Народний депутат Матіос Марія Василівна є? Є.&nbsp; Народний депутат Міщенко Андрій Миколайович є? Є.</p>
<p>Розпорядження є…&nbsp; народних депутатів, які є у відрядженнях.&nbsp; Васадзе, народний депутат, є? Нема. Раупов. Є. Васильєв Олександр Андрійович. Є.&nbsp; Кальченко. Кальченко є? Є. Козуб. Є.&nbsp; Леонов. Є.&nbsp; Хміль. Є. Ар`єв. Є Ар'єв.</p>
<p>Все, я вам прочитав, відрядження. Станом на 3 грудня народні депутати у відпустках не перебувають.</p>
<p>Далі йдемо. Дозвольте зробити оголошення. Відповідно до частини третьої статті 60 Регламенту Верховної Ради України та згідно особисто поданих заяв, повідомляю про вихід зі складу фракції Партії регіонів народного депутата України Жванії Давида Важаєвича. <i>(Оплески)</i></p>
<p>&nbsp;Відповідно до частини третьої статті 60 Регламенту Верховної Ради України та згідно особисто поданих заяв, повідомляю про вихід зі складу фракції Партії регіонів народного депутата України Інни Германівни Богословської. <i>(Оплески)</i></p>
<p>&nbsp;Других заяв в Секретаріаті немає.</p>
<p>Далі. Шановні народні депутати! 28 листопада 2013 року Центральна виборча комісія зареєструвала народного депутата України Демидюка Василя Харитоновича, обраного по виборах, на виборах народних депутатів України 28 жовтня 2012 року у загальнодержавному багатомандатному виборчому окрузі, включеного до виборчого списку Комуністичної партії України.</p>
<p>Відповідно до статті 79 Конституції України, перед вступом на посаду народні депутати складають присягу перед Верховною Радою України. Для складання присяги на трибуну запрошується народний депутат України Василь Харитонович Демедюк. Прошу.</p>
<p>&nbsp;</p>
<p>ДЕМЕДЮК В.Х.</p>
<p>Присягаю на вірність Україні. Зобов'язуюсь усіма своїми діями боронити суверенітет і незалежність України, дбати про благо Вітчизни і добробут Українського народу. Присягаю додержуватися Конституції України та законів України, виконувати свої обов'язки в інтересах&nbsp; усіх співвітчизників.</p>
<p>&nbsp;</p>
<p>ГОЛОВУЮЧИЙ. Давайте привітаємо народного депутата із вступом на посаду.</p>
<p>Шановні колеги, відповідно до статті 25 Регламенту у вівторок маємо 30 хвилин для виступів&nbsp; уповноважених представників депутатських фракцій з внесенням пропозицій, оголошень, заяв, повідомлень.</p>
<p>Прошу представників фракцій записатися на виступи.</p>
<p>Фракція Партії регіонів, народний депутат Кінах.</p>
<p>&nbsp;</p>
<p>10:13:00</p>
<p>КІНАХ А.К.</p>
<p>Шановні народні депутати! Шановні співвітчизники! В Україні&nbsp; поглиблюються системні соціально-економічні і суспільно-політичні проблеми, в тому числі з чіткими проявами спроб реалізації по відношенню до України зовнішніх сценаріїв політичного та економічного тиску.</p>
<p>На Верховній Раді величезна відповідальність за мир, спокій в суспільстві, захист національних українських інтересів, збереження територіальної цілісності та державності.</p>
<p>Я дуже добре пам'ятаю історичні події в цьому залі, коли ми стверджували конституційною більшістю статус незалежної держави України. 22 роки – дуже важкий шлях. Але завжди ми пишалися тим, що український народ долав усі труднощі мирним демократичним шляхом, без приниження національної чи релігійної гідності, без кровавого протистояння на відміну від багатьох держав Європи та пострадянського простору. Тому однозначно неприпустимими є останні події – захоплення адміністративних будинків, фізичне насилля над мирними демонстрантами, силове протистояння. <i>(Шум у залі) </i>&nbsp;Тому є пропозиція у Верховній Раді створити тимчасову спеціальну комісію і винні повинні бути покарані незалежно від політичного кольору, статусу та посади.</p>
<p>Шановні народні депутати, Україна незворотньо інтегрується в європейську світову економічну і політичну систему. Дуже важливо, щоб євроінтеграційний шлях України ми не перетворили в черговий раз в політичні особисті і кон'юнктурні цілі чи політичну кон'юнктурну метушню, бо мова йде про стратегічний напрямок нашої держави і необхідно сконцентрувати нашу мудрість, відповідальність, розум з тим, щоб будувати на українській землі сучасні європейські стандарти.</p>
<p>Україна має, шановні народні депутати, величезне надбання, яке створене поколіннями науковців, інженерів, трудових колективів: ракетно-космічний комплекс, авіабудування, кораблебудування, енергетика, транспорт. І для нас принципова позиція – забезпечити необхідні умови розвитку для гідного місця України в світі. <i>(Шум у залі) </i>&nbsp;&nbsp;І ніколи не можна допускати, виходячи хоча би з проявів економічного патріотизму, щоб Україна перетворилася в сировинний придаток чи експортера дешевої робочої сили для розвинутого Сходу.</p>
<p>Дуже важливо і ми на цьому наполягаємо, Україна веде складні переговори з нашими партнерами як на Заході, так і на Сході. І всі повинні розуміти, що, коли держава розколюється, коли держава втягується у внутрішні конфлікти, позиції України на переговорах дуже слабкі. А інтеграція – це не тільки нові можливості, це жорстка конкуренція за життєвий, політичний, економічний простір. І про це ніколи не можна забувати.</p>
<p>Невідкладні завдання перед нами, перед Верховною Радою, перед урядом має найпринциповіше значення, незважаючи на гостру суспільно-політичну і соціально-економічну ситуацію – максимально сконцентрувати наші спільні дії над формуванням і прийняттям державного бюджету на 2014 рік. Нам необхідно мати чіткий план дій по адаптації економіки України до умов вільної торгівлі з ЄС з відповідними компенсаторами, мінімізацією втрат, які ми несемо в зв'язку з погіршенням відносин по Східному напрямку.</p>
<p>І всі повинні зрозуміти, що тільки та держава, яка формує по всьому периметру рівноправні умови партнерства з іншими державами на основі балансу національних, економічних, політичних інтересів з інтересами партнерів, має можливість перемагати в глобальній конкуренції. Найпринциповіше значення має пошук виходу з складної ситуації мирним демократичним шляхом.</p>
<p>Ми ще раз підкреслюємо і вносимо пропозицію – започаткувати загальнонаціональний круглий стіл по обговоренню питань в умовах чіткої дискусії, в основі яких національні інтереси України, з обов'язковою участю всіх громадських, політичних сил України. Ще раз підкреслюю, особливо громадських сил, і разом шукати ті рішення, які дають можливість на основі нашої мудрості, відповідальності перед українським народом будувати єдину, конкурентоздатну, сучасну державу Україну. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Шановні народні депутати,&nbsp; я дав вказівку, щоб сесію нашу транслювали на вулицю. І уже включають. Народні депутати попросили, щоб транслювалася сесія на вулицю.</p>
<p>Прошу керівника фракції "УДАР", керівник фракції Віталій Кличко. Прошу.</p>
<p>&nbsp;</p>
<p>10:19:50</p>
<p>КЛИЧКО В.В.</p>
<p>Володимир Васильович, ви забули, спочатку ми зверталися до вас, щоб трансляція на вулицю була. Ви забули зробити перекличку "Беркуту", тут зробити. І забули запросити уряд, про який, про відставку якого ми будемо зараз говорити. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Ми не забули нічого. Ми це все зробили.</p>
<p>&nbsp;</p>
<p>КЛИЧКО В.В. Все те, що відбувається на сьогоднішній день в країні – нема коментарів. Кожен з нас знає, спочатку в нас вкрали надію. В українців вкрали надію жити в сучасній країні. І обурені українці вийшли на мирні демонстрації, і так як поводився "Беркут" з молодими людьми без спортивних гасел з українськими прапорами розігнати з дубинками – такого взагалі не було в історії нашої країни.</p>
<p>Ми повинні, не повинні ми перетворювати Україну на поліцейську державу. Якщо ми зараз проковтнемо це – ми будемо це ковтати, поліцейські дубинки ми будемо ковтати завжди. І це стосується до кожного з вас, до кожного українця.&nbsp; А сьогодні ми повинні визнати, що жодних висновків з кривавої бійні на Майдані Незалежності ані керівництво уряду, ні Президент так і не зробили.</p>
<p>Не зважаючи на своє картинне на публіку обурення діями "Беркуту", влада і далі продовжила проливати кров.&nbsp; Тепер під стінами Адміністрації Президента після провокацій з боку "тітушок", "Беркут" знов напав на людей. Я вдячний кожному громадянину, який в цей час став між провокаторами та "Беркутом" і не допустив повторення цих ганебних подій.</p>
<p>1 грудня. Під кийки "Беркуту" попали 40 українських та іноземних журналістів. Іще це не єдині факти відвертих злочинних дій нинішньої влади до представників засобів масової інформації. Я вимагаю покарання для тих людей, хто замовляв і здійснював злочини проти людей на Майдані, а також ті, хто бив журналістів. <i>(Оплески)</i></p>
<p>&nbsp;Я вимагаю відставки уряду. <i>(Оплески)</i> А також відсторонення та притягнення до кримінальної відповідальності усього керівництва Міністерства внутрішніх справ України. <i>(Оплески)</i></p>
<p>&nbsp;Уряд Азарова має нести політичну відповідальність як за пролиту кров на Майдані, так і за крах економіки і в соціальній сфері у всій державі. Непрофесійний уряд повинен піти у відставку! Я звертаюсь до всіх! <i>(Оплески)</i></p>
<p>Ми вимагаємо припинення політичних репресій в країні. І всі ті, хто був затриманий в ході злочинних дій влади проти учасників Євромайдану, повинні бути звільнені. Я звертаюсь до провладних депутатів, що ви сьогодні теж відповідальні за те, що відбувається в державі, і кожен з вас несе персональну відповідальність, якщо ви не будете голосувати за відставку, я чув про це, відставку уряду. Кожен з вас несе персональну відповідальність. <i>(Оплески)</i></p>
<p>&nbsp;І останнє. Повну відповідальність за злочини проти громадян України несе людина, у якої є всі повноваження і повнота влади в Україні, – це Президент України Янукович. Влада хвалиться своєю вертикаллю, але збирання у своїх руках усіх провладних повноважень означає також повну відповідальність за свої дії.</p>
<p>Тому, ми вимагаємо дострокових виборів Президента України. (<i>Оплески</i>)</p>
<p>Хочу наголосити, що&nbsp; повна заміна влади повинна відбутись в легітимний засіб. Сьогодні всі є підстави,&nbsp; всі є закони, щоб перезавантажити владу.</p>
<p>Я звертаюся до Президента Януковича –&nbsp;&nbsp; подайте добровільно у відставку і оголосити достроково вибори. Це єдиний варіант проявити здоровий глузд в ситуації політичної кризи в країні. Не робіть дурниць, не заганяйте себе і країну в глухий кут. Не розділяйте долю диктаторів, які назавжди втекли з своїх країн.</p>
<p>Протести людей на вулицях, хочу ще раз підкреслити, мирні.&nbsp; Їх туди вигнала безвихідність в цій ситуації, в якій вони залишились, бажання повністю зміни ситуації в країні. Усвідомити це, якщо ми…Ми повинні чути людей. Звертаюсь до кожного – не робити помилок, зробити це, щоб українці жили краще, це в наших силах. І зараз це буде час, коли ми зможемо насправді&nbsp; побачити,&nbsp; підтримуєте ви поліцейську державу чи демократичну?</p>
<p>І від кожного&nbsp;&nbsp; з вас, ще раз хочу звернутися, від кожного з вас залежить будемо жити ми в нормальній країні чи будемо жити в поліцейській державі, яку грабують і в якій не дають надію, не дають перспектив в жодному… (<i>Оплески</i>)</p>
<p>&nbsp;</p>
<p>ГОЛОВУЮЧИЙ. Завершуєте чи що…</p>
<p>&nbsp;</p>
<p>КЛИЧКО В. Я впевнений в тому, що&nbsp; уряд ми повинні відправити у відставку. І прошу всіх депутатів, всіх, кожного з депутатів підтримати це рішення. Дякую. (<i>Оплески</i>)</p>
<p>&nbsp;</p>
<p>ГОЛОВУЮЧИЙ. Фракція "Батьківщина", керівник фракції Арсеній Яценюк, прошу.</p>
<p>&nbsp;</p>
<p>10:26:34</p>
<p>ЯЦЕНЮК А.П.</p>
<p>Розпочну з того, пане Голово, що щойно ваша Партія регіонів завела вже до Верховної Ради&nbsp; України 200 "тітушок". Тільки що "П'ятий канал" показав. Дайте команду цих бандитів, яких ви наймаєте на мітинги, вивести з Верховної Ради&nbsp; України, а то сюди зайде народ України. Ганьба!</p>
<p><i>(Шум у залі)</i></p>
<p>Пане Голово і шановна опозиція, перше питання: де ганебний Микола Азаров разом зі своїм антиукраїнським урядом? Народ України&nbsp; готовий побачити їх тут. Ви у своєму інтерв'ю разом з Віктором Януковичем заявили про те, що ви готові слухати народ України. Якщо ви не прийшли до парламенту, ну, що ж, ми запрошуємо вас, Віктора Януковича і Миколу Азарова на Майдан, там ви будете мати можливість послухати народ України, їм є що вам сказати. <i>(Оплески)</i></p>
<p>В країні не просто політична криза. Це не проблема економіки, це не проблема розподілу влади і виконання конституції, це – проблема людської гідності і несправедливості, яка відбувається в Україні протягом останніх трьох років. Це – проблема знущання над людиною і громадянином, це – нехтування прав і свобод українців, це вкрадена країна, яка вкрадена Віктором Януковичем і вашою ганебною Партією регіонів.</p>
<p>Ви колете країну. Те, що розкололася ваша фракція – це тільки свідчення того, що ваш кінець не за горами. Але те, що ви розколете українську державу і те, що мільйони українців саме з-за вас втратили віру у своє майбутнє, за це йде не юридична відповідальність, за це йде історична відповідальність. <i>(Шум у залі)</i> Історична відповідальність, за яку прийдеться нести … <i>(Шум у залі)</i></p>
<p>Заберіть, будь ласка, "тітушок"!&nbsp;<i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Значить, що робимо? Я не... що там, скажіть?</p>
<p>&nbsp;</p>
<p>ЯЦЕНЮК А.П. Зараз відбувається провокація Партії регіонів так само, як на Банковій били людей провокатори від Партії регіонів, так само зараз дав вказівка Голова парламенту Рибак завести сюди "тітушок". Ми закликаємо негайно зупинити провокацію.</p>
<p>Пане Голово! Негайно зупиніть провокацію і виведіть своїх бандитів з приміщення парламенту.</p>
<p>&nbsp;</p>
<p>ГОЛОВУЮЧИЙ. Давайте разом побачимо. Я не давав команду&nbsp; нікого заводити. Давайте... Давайте десять хвилин зробимо перерву. І пішли. Десять хвилин перерва. Пішли.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. … не піддавайтесь на провокації. Тут, у зданії Верховної Ради, нікого немає, а там давайте розбиратися будемо. Я ніякої команди не давав і не дам ніколи. Запомніть це! Не давав і не дам!</p>
<p>Я прошу, Арсеній Петрович, скільки вам хвилин ще треба там? А? Три хвилини, включіть.</p>
<p>&nbsp;</p>
<p>10:34:12</p>
<p>ЯЦЕНЮК А.П.</p>
<p>Ви правильним шляхом йдете. Ганьба вашому Президенту і ганьба вашому уряду! <i>(Шум у залі)</i></p>
<p>&nbsp;Те, що відбулося в Україні, за це несе персональну відповідальність Віктор Янукович і Микола Азаров і ваш ганебний уряд. Перший крок – це відставка Кабінету Міністрів Азарова-Януковича. Друге: до кримінальної відповідальності повинен бути притягнений міністр внутрішніх справ Захарченко, він бив наших дітей, і він повинен за це понести покарання.</p>
<p>Третє. Віктору Януковичу не вдасться уникнути відповідальності. Він особисто відповідальний за все, що відбувається в країні. Ви перейшли лінію, ви перейшли лінію людської гідності, людської свободи, людських прав. Ви перейшли лінію, від якої назад уже дороги немає.</p>
<p>Саме тому ми вимагаємо відставити уряд Азарова, посадити міністра Захарченка і відставити від влади Віктора Януковича. Голосування за <br> Постанову про відставку Кабінету Міністрів. Той, хто не підтримує відставку, означає, що він так само несе відповідальність за побитих дітей, що він так само несе відповідальність за озвірілий "Беркут", що він так само несе відповідальність за провал в економіці і за знищення нашої європейської інтеграції і що він так само буде нести цю відповідальність і перед народом України, і перед чесним справедливим судом.</p>
<p>Ми вимагаємо голосування за відставку уряду як перший крок і справу на Захарченка, як відновлення справедливості в Україні.</p>
<p>Слава&nbsp; Україні! <i>&nbsp;(Оплески) </i></p>
<p>&nbsp;</p>
<p>ГОЛОВУЮЧИЙ. Шановні народні депутати! Ситуація напружена. Сідайте. Давайте послухаємо. Виступає керівник фракції об'єднання "Свобода" Олег Тягнибок. Я прошу сідати. Не піддавайтесь на чутки, які… у Верховній Раді тут нічого немає і не буде. Давайте спокій забезпечимо тут.</p>
<p>Прошу.&nbsp;</p>
<p>&nbsp;</p>
<p>10:36:54</p>
<p>ТЯГНИБОК О.Я.</p>
<p>Слава Україні! <i>&nbsp;(Вигуки: "Героям слава!") </i></p>
<p>Ситуація в парламенті і в українському суспільстві, і в Українській державі не просто напружена. Вона є катастрофічною і в будь-якому сенсі, як в політичному, так і в економічному. Я зараз навіть не маю наміру звертатися до цієї частини залу, тому що вони голосувати за відставку уряду не&nbsp; мають наміру і не будуть, тому що вони прикривають бандитів і&nbsp; злочинців, очевидно саме через те, що самі такими є.</p>
<p>Я звертаюся до українського народу. Я звертаюся до усіх українців. Люди добрі! Ставайте на боротьбу проти тої банди, проти тої хунти, яка впродовж останніх 4 років&nbsp; принижує українців, позбавляє наші національні права, топчеться по нашій національній гідності!</p>
<p>Люди добрі! Піднімайтеся проти того, що вони знищують наші громадянські права, забирають свободу слова! Вони позбавили можливості вільних виборів в Україні.</p>
<p>Люди добрі! Піднімайтеся! Створюйте страйкові комітети! Протестуйте проти тої бандитської влади, яка сьогодні знищила економіку держави, яка призвела до соціальної несправедливості! Що тут говорити в тому парламенті? Хтось наївно ще собі уявляв і думав, що вони прореагують на тих звірів в пагонах, які били студентів, які били журналістів, які в крові втопили Майдан Незалежності?! Новий рік хочете святкувати? Різдво хочете святкувати в центрі Києва на крові?! У вас совість є?! Та ви би мали прийти сюди і покаятися! Ви би мали стати на коліна, вибачатися перед народом! До чого ви довели?! Як ви смієте ще носити депутатські значки?! Як ви смієте ще вступати в якісь дискусії?!</p>
<p>Вас треба карати всіх! Тому що ви довели державу до хаосу і ви думаєте, що ви сховаєтесь від відповідальності? Не сховаєтеся!</p>
<p>Українці! Створюємо страйкові комітети, виходимо на вулиці. Українці, всюди зараз не можна працювати! Ми маємо розуміти, що сьогодні або ніколи! Ситуація, яка в Україні, вже нагадує революційний момент. Треба призвести до революційної ситуації! Так, так, так! О! О! Олігархи, о, бандюгани! О, крадії бюджету! Народ вийде, позабирає у вас все, що ви понакрадали! Думаєте сховатися?! Думаєте уникнути відповідальності?! Не буде цього!</p>
<p>Люди добрі! На сьогоднішній день, якщо не буде проголосована відставка уряду, але, судячи з того, що тут робиться, не буде вона проголосована! Уряд не запросили! Значить, не мають наміру його слухати. Відповідати за його дії не мають наміру жодного.</p>
<p>&nbsp;Говорили з вами, питалися вас, не хочете голосувати ні ви, ні комуністи, ні більша частина позафракційних, – значить, буде відповідна реакція! На вас лежить тепер вся відповідальність! Те, що зараз буде відбуватися в країні. Ви думаєте, люди вийшли за гроші протестувати проти вас? Ви глибоко помиляєтеся! Люди вийшли, бо ви народ дістали вже! Дістали своїм хамством, дістали своїм цинізмом, дістали своїми бандюганами в погонах!</p>
<p>Сьогодні отут, перед Верховною Радою і всередині, на територію Верховної Ради позапускали тих негідників, яких треба було вже покарати! А які сьогодні, задля чого вони сюди прийшли?! Нас охороняти? Нас не треба охороняти! Вони вже давно мали бути відсторонені від відповідальності. Що то таке?! Люди платять бюджету кошти зі своїх податків. З тих грошей їм зарплата, а вони, народ, кажуть: "На колєні"?! Вони кажуть: "Честь віддати"?! Вони копають людей і питаються, чи ще живий?!</p>
<p>Та ви подивіться кадри, які показують в новинах! Старші жінки, старші чоловіки, діти – їх луплять без розбору направо, наліво. Да ви хоч якусь елементарну гідність маєте? Ви що, не розумієте, що ви несете політичну відповідальність, ви відповідаєте за все те, що зараз робиться на вулиці!&nbsp; Немає, що з вами говорити!</p>
<p>Люди, виходимо, боремося! Оце є шанс зараз, реальний шанс перемогти ту владу. Імпічмент – Президенту! Відставка – уряду! Відставка – парламенту після цього! Перезавантаження повної влади! І тільки тоді ми зможемо змінити реальну ситуацію в Україні. В інакшому випадку нічого не буде.</p>
<p>Відкривайте підручник з політології: два шляхи: або еволюційний – парламентський, або революційний. Ви довели до того, що сьогодні в Україні&nbsp; настає революція, яка вас, негідників, бандюганів українофобів, змете! Ми переможемо! &nbsp;Слава Україні!</p>
<p>&nbsp;</p>
<p>ГОЛОВУЮЧИЙ. Фракція партії комуністів, Петро Симоненко.</p>
<p>&nbsp;</p>
<p>ГОЛОСИ ІЗ ЗАЛУ. Революція!</p>
<p>&nbsp;</p>
<p>10:42:35</p>
<p>СИМОНЕНКО П.М.</p>
<p>Шановні громадяни України, шановні колеги! Від імені Компартії України ще раз заявляю, що ми рішуче засуджуємо насильство і жорстокість по відношенню до мирних маніфестантів. Ми також засуджуємо дії бойовиків-провокаторів не залежно від того, хто за ними керував і віддавав накази.</p>
<p>І ті, хто прагне підписання Угоди про асоціацію з ЄС, і ті, хто виступає за приєднання до Митного союзу, мають повне право мирно і відкрито, не боячись репресій, переслідувань і фізичного насильства відстоювати свої переконання. Кожен має право сповідувати будь-яку ідеологію, дотримуватися будь-яких політичних поглядів, якщо вони не проповідують жорстокість і агресію, расизм, ксенофобію і ненависть до наших людей.</p>
<p>Те, що зараз відбувається в країні, свідома ескалація політичної напруги – це не що інше, як боротьба олігархічних кланів за президентське крісло, боротьба, в якій людей як гарматне м'ясо кидають у вир кривавого громадянського протистояння, боротьба, заради перемоги в якій олігархи готові знищити нашу країну. І це гірка правда, але абсолютна правда.</p>
<p>Спираючись на свою принципову позицію, що всі доленосні питання в нашій державі повинні вирішуватися за волею нашого народу Компартія якраз і закликала громадян ініціювати Всеукраїнський референдум і на ньому визначитися з вектором зовнішньоекономічної інтеграції. Це єдиний демократичний цивілізований шлях для вирішення доленосних питань. Але зусиллями влади і так званої опозиції вирішили заткнути рота народу України, забороняючи референдум, обмежуючи в неправовий спосіб конституційні права громадян, забороняючи збирати підписи на підтримку референдуму. Ось, що було зроблено для того, щоб не почути, справді, волю народу і не спиратися на нього.</p>
<p>Попри всі ці заборони, Компартія України зібрала понад 3,5 мільйона підписів наших громадян. А хіба не "демократичні" (у лапках) європейські лідери наплювали на право народу України і на свої, як вони запевнюють, базові цінності, не підтримавши проведення Всеукраїнського референдуму.</p>
<p>Нагадаю, на зустрічах з місією Кокса-Квасневського, на зустрічах з Єврокомісаром Фюлє, до речі, ви були свідками моє позиції та інших єврочиновниками, я неодноразово озвучував нашу позицію і попереджав, що Всеукраїнський референдум – це єдиний спосіб запобігти зростаючому протистоянню і поглибленню розколу у суспільстві, яке, як ми стали свідками, вже обернулося насильством, кровопролиттям і може, якщо ми зараз це не зупинимо, обернутися трагедією для нашого українського народу.</p>
<p>Саме тому від імені Компартії, від імені наших виборців і прихильників офіційно заявляю - всю політичну відповідальність за кровопролиття на Майдані в ніч на 30 листопада. За можливі наслідки нинішнього протистояння і сповзання країни у прірву громадянської війни в повній мірі сьогодні несуть якраз представники олігархічних кланів, які знаходяться і у владі, і в так званій опозиції, як і псевдодемократична Європа з її подвійними стандартами.</p>
<p>Мета одна: влада за будь-яку ціну.&nbsp;Олігархам, олігархам проблеми простих людей не цікавіляться, не цікавлять. Вони їх використовують. Використовують справедливе обурення людей своїм жебрацьким станом, використовують їхні надії, сподівання на краще майбутнє. А використавши, просто викидають як відпрацьований матеріал, що, до речі, засвідчує і вся 22-річна історія нашої з вами незалежності. Виводили людей на майдани, кидали гасла, закликали, а потім, коли зробили свою чорну справу, забували про простих українських трударів.</p>
<p>Саме тому Компартія звертається до народу України, до його здорового глузду і мудрості, ми закликаємо об'єднатися у боротьбі не за інтереси кланів, а у боротьбі за своє право володарювати на власній землі. Об'єднатися, щоб не допустити трагедії і кровопролиття. Страждають в інтересах, які сьогодні виборюють тільки олігархи, страждають наші діти. І ви бачите, до чого це призводить. А треба все зробити, щоб цього не відбулося.</p>
<p>Жоден Майдан, жоден політик не має права говорити від імені всього народу. Таке право належить виключно українському народу. Тому ми, комуністи, сьогодні і закликаємо – терміново треба зупинитися у цій ескалації напруги, бо вона призведе до біди. Вона призведе до громадянського протистояння. Бо сьогодні намагаються і закликають врахувати точку зору одних, які бачать свою перспективу приєднання до європейської спільноти, а не враховують точку зору інших громадян України, які мають іншу позицію і інший шлях, який вони обирають.</p>
<p>І тому нехай народ через референдум, цивілізованим і демократичним шляхом зробить свій вибір, в які союзи, коли і на яких умовах Україна повинна об'єднуватися. Ми, комуністи, сьогодні закликаємо зупинитися. Зупинитися для того, щоб врятувати і державу, яку намагаються розколоти, і я не виключаю, що якраз поглиблення цієї самої ось прірви, яка існує сьогодні реально в Україні, використовується тільки для того, щоб зберегти олігархічну владу незалежно від того, під якими прапорами вона знову з'явиться в Україні.</p>
<p>Тому комуністи, закликаючи до розуміння, закликаючи до того, щоб народ України вершив подальшу свою долю, ми сьогодні&nbsp;заявляємо: повернемо народу право голосу, повернемо народу право вибору! Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від позафракційних слово надається Володимиру Михайловичу Литвину, 6 хвилин. Прошу.</p>
<p>&nbsp;</p>
<p>10:48:50</p>
<p>ЛИТВИН В.М.</p>
<p>Шановний Володимире Васильовичу, шановні колеги! Я не належу до політичних угрупувань і буду говорити те… <i>(Шум у залі) </i>&nbsp;Шановні колеги,&nbsp; я прошу, заспокойтеся. Не було б 2004 року, не було б Литвина, ви б тут не сиділи. Заспокойтеся! <i>(Шум у залі)</i></p>
<p>Шановні колеги, часто порівнюють події нинішні з 2004 роком. Я повинен сказати, що вони більш радикальні. Оскільки в політику або в активне громадське життя входить нове покоління, яке вимагає правди, яке вимагає перспективи для себе і для країни. І з цим потрібно абсолютно рахуватися.</p>
<p>І якщо відсіяти емоції і обурення, яке домінує у Верховній Раді, то я повинен сказати, шановні колеги, що, на превеликий жаль, залишаться емоції і обурення – і це має своє пояснення. Оскільки люди на вулиці щодня – і це закон людських мас, ці люди радикалізуються. І лідери політичні, лідери в даному разі опозиції повинні бути на крок радикальнішими для того, щоб утримати у полі свого впливу цих людей.</p>
<p>Але разом з тим, шановні колеги, давайте подивимося на те, що відбувається.</p>
<p>По-перше, питання відповідальності уряду. Ми обговорювали з колегами і наша позиція також єдина, що уряд повинен відповідати за те, що відбулося. У тому числі за те, що два роки поспіль закликали людей до Європи, переконували, що все буде нормально, а потім в один день виявилося, що не туди йшли. А люди вийшли в підтримку влади і за це отримали удари кийками по голові. І, очевидно, за це потрібно відповідати.</p>
<p>Але, шановні колеги, де уряд?&nbsp; Коли розглядати це питання, повинен&nbsp; бути уряд для того, щоб, як мінімум, була дотримана регламентна чистота прийняття цього рішення. Бо я прогнозую, одну хвилинку, дайте &nbsp;сказати, ви ж не на мітингу. Ви слухайте розумні речі!</p>
<p>Шановні колеги, бо якщо навіть уявити, що рішення буде прийнято, а я порахував, що з позафракційними це максимум 200 голосів, але якщо уявити, що проголосує інша частина і рішення буде прийнято, я прогнозую, що завтра окружний адміністративний суд відмінить це рішення як таке, що будуть вважати нікчемним. Тому в мене пропозиція, давайте вислухаємо до кінця. Якщо є сценарії в одній і іншій стороні, які розходяться, то немає про що говорити. А якщо у нас є один сценарій як виправити ситуацію, зберегти країну, так давайте будемо про це говорити.</p>
<p>Відтак, наша пропозиція полягає в наступному.</p>
<p>Верховній Раді України, перше, запросити уряд, чи як хочете – викликати, для того, щоб розглянути це питання і хай уряд прозвітує. Це перше.</p>
<p>Друге. Прийняти рішення Верховної Ради України. Нам бачаться основні контури такого рішення.</p>
<p>Перше. Верховна Рада повинна дати оцінку, Верховна Рада цілісна повинна дати оцінку того, що відбулося.</p>
<p>Друге. Верховна Рада повинна заслухати звіт Генеральної прокуратури про результати розслідування і дати персональну оцінку.</p>
<p>Третє. Верховна Рада, якщо ми зараз не можемо прийняти рішення, рішення ми не приймемо, і в даному разі, ви знаєте, якщо не приймемо рішення, то до наступної сесії ми його не можемо розглядати. Давайте ж будемо дивитися на закон, трохи його читати. Я розумію, що революція, але, шановні колеги, тоді треба в цій постанові поставити пропозицію, вимогу, як хочете, перед Президентом України, щоб він прийняв рішення про відповідальність уряду.</p>
<p>Далі, щоб Президент України провів консультації із Верховною Радою України по сформуванню уряду. Ходять пропозиції: уряд народної довіри, уряд коаліційний. Але ми розуміємо, що треба це зробити для того, щоб зберегти країну, але зробити це в нормальному плані.</p>
<p>Далі. В Постанові Верховної Ради треба звернутися знову ж таки, до Президента і до Верховної Ради сформувати делегацію за участі Верховної Ради для переговорів, відновлення переговорів з Європейським Союзом і для продовження переговорів або проведення переговорів з Російською Федерацією, але за&nbsp; участю представників Верховної Ради. Плюс поставити питання про безвізовий режим з наступного року в разі виконання Україною всіх вимог. Це підтримає все суспільство українське. Разом з тим Верховна Рада повинна взяти на себе&nbsp; зобов’язання виконати всі&nbsp; умови, які потрібні для розв’язання&nbsp; цих завдань.</p>
<p>Шановні колеги! Я прошу вас, я, очевидно, маю певне моральне право не доводити ситуацію до того, щоб нас примусили, щоб нас примушували до&nbsp; діалогу і компромісу, інакше нас примусять до діалогу і компромісу. Ми в середині українці&nbsp; повинні продемонструвати, що ми&nbsp; можемо&nbsp; знайти порозуміння й діалог. Можемо і повинні, ми просто приречені, я не люблю цього слова, а ми&nbsp; зобов’язанні це зробити. Сьогодні поле для компромісу ще є, завтра цього поля для&nbsp; компромісу не буде.</p>
<p>Я прошу вас не робити вигляд, я маю на увазі, представників влади і більшості і всіх нас, що нічого не&nbsp; відбувається. Не робити вигляд, що само собою все розсмокчеться. Шановні колеги, не розсмокчеться! Зрозумійте, ми будемо працювати навздогін, треба зараз прийняти рішення хірургічне, якщо ми хочемо зберегти країну. Невже це не&nbsp; зрозуміло, це очевидно.</p>
<p>І ще шановні колеги, опозиція свої вимоги виклала – з ними можна погоджуватись, не погоджуватися, вести дискусії. А де пропозиції від влади? Де вони?</p>
<p>&nbsp;</p>
<p>ГОЛОВУЮЧИЙ. Прошу, звершуйте.</p>
<p>&nbsp;</p>
<p>ЛИТВИН В.М. Завершую, я прошу&nbsp; вас&nbsp; 30 секунд.</p>
<p>Загальні заклики "давайте порозмовляємо" – не&nbsp; серйозно і&nbsp; безвідповідально, не допоможуть і перешіптування, треба робити все прозоро тут у Верховній Раді&nbsp; України.</p>
<p>Шановні колеги, задумайтесь, я звертаюсь до тих, хто дуже вболіває за Україну, ми фактично маємо вже дві України. Ви зверніть увагу, які рішення приймаються, якщо так буде по обидві, якщо так буде, шановні колеги, то по обидві сторони будуть у всіх посади і всі будуть задоволені.</p>
<p>Шановні колеги, я звертаюсь до представників опозиції, я звертаюсь до&nbsp; Віталія Кличка, у 2004 році ви&nbsp; приходили сюди, пам’ятаєте, як ви підтримували Верховну Раду і вона також приймала рішення, завдячуючи вашій… ми&nbsp; фотографувалися з вами,&nbsp; в мене є фотографії, з братом ви приходили! Подарували свої боксерські рукавиці. Ви підтримували Верховну Раду у 2004 році.</p>
<p>Я звертаюся до Арсенія Петровича Яценюка. Арсеній Петрович, ви у 2004 році, будучи керівником, фактично, Національного&nbsp; банку, знали, що таке брати відповідальність за країну.</p>
<p>Я звертаюся до Олега Тягнибока, ви найбільше вболіваєте за Україну. Давайте ми зараз будемо говорити про Україну. Не про себе!</p>
<p>Шановні колеги, якщо хочете, це – крик душі кожної людина, яка розуміє, що не можна нам сьогодні затьмарити розум емоціями і вийти на протистояння. Я переконаний, шановні колеги, нам потрібні не потрясіння, потрібно зберегти Україну.</p>
<p>Я переконаний, шановні колеги –&nbsp; і це останнє –&nbsp; що ми стоїмо перед абсолютним силовим сценарієм, до якого готовляться обидві сторони. Я повинен сказати, що ви, обидві сторони, будете за це відповідати. А тепер кричіть, будь ласка! <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Прошу, хвилину для репліки, Віталій Кличко.</p>
<p>&nbsp;</p>
<p>10:57:06</p>
<p>КЛИЧКО В.В.</p>
<p>Володимир Михайлович, ви мене згадали, в мене є право на репліку. Дуже коротко.</p>
<p>Ви знаєте, ви такий… навчилися дуже добре говорити, і коли я отримав… що люди вийшли на Майдан підтримати дії влади і отримали кийками по голові, ну, більше нема чого, сказати. Це – перше.</p>
<p>По-друге, у 2004 році я підтримав ні в якому разі не Верховну Раду, а людей України, Український народ. <i>(Оплески)</i></p>
<p>По-друге… По-третє, якщо ви хочете сказати, що у вас там фотографія є, так я перефотографувався із половиною світу, і це не є підставою того, що я підтримував ваші дії. Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Дякую. Олег Тягнибок, хвилину.</p>
<p>&nbsp;</p>
<p>10:57:58</p>
<p>ТЯГНИБОК О.Я.</p>
<p>Олег Тягнибок, фракція Всеукраїнського об'єднання "Свобода". Дякую Володимиру Михайловичу Литвину за те, що дав нагоду мені скористатися правом репліки.</p>
<p>І я хотів би зараз звернутися до усіх військових України, я б хотів звернутися до всіх правоохоронців, до офіцерів, до генералів, в тих, в яких залишилася ще хоча би крапля офіцерської честі, тих, хто відчуває себе патріотом держави. Не служить тій незаконній бандитській владі, переходьте на сторону народу, ставайте разом з людьми на боротьбу з тим режимом! <i>(Оплески)</i> Ми боремося за наші права – національні, соціальні. Ми боремося за справедливість, ми боремося за те, щоб бізнесмен міг працювати в тій державі, щоб вчитель міг нормально вчити дітей, щоб лікар лікував і отримував достойну заробітну плату, щоб пенсіонер міг гідно проживати свої останні дні, щоб молодь мала роботу і&nbsp; вчилася.</p>
<p>Ставайте разом з нами пліч-о-пліч на боротьбу! Слава Україні! <i>(Оплески) </i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, відповідно до статті 87 Конституції України, статті 231 Закону України про Регламент Верховної Ради України, статті 13&nbsp; Закону України про Кабінет Міністрів України, 166 народних депутатів України внесли на розгляд Верховної Ради України пропозицію про розгляд питання щодо відповідальності Кабінету Міністрів України та прийняття Резолюції недовіри Кабінету Міністрів України, проект Постанови (реєстраційний номер 3692).</p>
<p>Я напомню, шановні колеги, що в статті 232 Регламенту Верховної Ради України&nbsp; встановлено наступна процедура розгляду цього питання. Для доповіді народному депутату, уповноваженому з числа ініціаторів внесення питання про відповідальність Кабінету Міністрів України надається 45 хвилин. Для відповіді доповідача на усні запитання представників депутатських фракцій та народних депутатів надається до 45 хвилин. Для виступу Прем'єр-міністра України згідно Регламенту надається до 45 хвилин, для виступу представників комітеті та депутатських фракцій &nbsp;тривалістю до 3 хвилин. Після закінчення обговорення будемо приймати рішення.</p>
<p>Тому ми повинні переходити до розгляду цього питання. Прошу, не кричіть, я чую, не кричіть! Прошу по хвилині від фракцій висловити свої пропозиції. Прошу.</p>
<p>Фракція "УДАР", хвилину. Хто буде? Хто буде? Немає? Просили пропозиції… Можна надавати слово доповідачу?</p>
<p>Прошу, Арсеній Яценюк, прошу. Що стосується уряду. Уряд був запрошений на розгляд цього питання, але уряд не з'явився. Причина – я не знаю. Не з'явився на розгляд.</p>
<p>Тому, які пропозиції. Я хочу спитати у вас: які пропозиції? Немає?</p>
<p>Я надаю слово доповідачу Арсенію Петровичу Яценюку. Прошу, одну хвилину. Прошу, народний депутат Арсеній Яценюк.</p>
<p>&nbsp;</p>
<p>11:02:53</p>
<p>ЯЦЕНЮК А.П.</p>
<p>Те, що ви знищили Українську Конституцію, - це не новина. Але відповідно до закону тут має бути присутній: злочинець Азаров, злочинець Захарченко і інші, які давали вказівку бити наших дітей. Де уряд? Конституційна процедура вимагає, щоб у приміщенні Верховної Ради України знаходився безпосередньо Прем'єр-міністр і тут звітував з трибуни Верховної Ради України.</p>
<p>Пане Голово! Ми вимагаємо, щоб ви запросили до парламенту сюди прозвітувати перед парламентом і перед Українським народом прем'єра Азарова і забезпечили процедуру розгляду питання. Без Азарова ця процедура незаконна.</p>
<p>Ми даємо, будь ласка,&nbsp; годину. Хай приїжджає сюди Азаров з своїм злочинним урядом.</p>
<p>&nbsp;</p>
<p>ГОЛОВУЮЧИЙ. Я прошу, фракція "УДАР" просить.&nbsp; По хвилині, прошу пропозиції фракції.&nbsp; Хто буде від фракції? Народний депутат Сергій Каплін. Прошу.</p>
<p>&nbsp;</p>
<p>11:03:52</p>
<p>КАПЛІН С.М.</p>
<p>Фракція "УДАР", Сергій Каплін.</p>
<p>Ну по-перше, всі українці повинні знати, чому тут немає уряду. Тому що Азаров боїться тих людей, які стоять&nbsp; сьогодні під Верховною Радою на цих площах. Тому що він знає, що якщо тільки він з'явиться, його автомобіль, кортеж з'явиться біля Верховної Ради, то від нього і від кортежу нічого&nbsp; не залишиться. Це перше.</p>
<p>Друге.&nbsp; Володимир Васильович, я&nbsp; хочу, щоб ви&nbsp; звернулися до Єфремова, і щоб Єфремов віддав картки депутатам від Партії регіонів. Бо ми маємо інформацію, що&nbsp; у них як у рабів позабирали картки і не дозволяють їм голосувати проти уряду Азарова.</p>
<p>А так само ми маємо інформацію, що протягом цієї доби цілодобово і вночі Адміністрація Президента перегинала через коліно кожного без винятку депутата від Партії регіонів і змушувала сьогодні не&nbsp; голосувати.</p>
<p>Припиніть цей геноцид над парламентом! Поверніть українцям парламент і негайно сьогодні уряд сюди! Ми хочемо чути від нього звіт…</p>
<p>&nbsp;</p>
<p>ГОЛОВУЮЧИЙ. Олександр Сергійович, прошу відреагувати на заяву депутата Капліна.</p>
<p>Народний депутат Кайда, об'єднання "Свобода".</p>
<p>&nbsp;</p>
<p>11:05:23</p>
<p>КАЙДА О.П.</p>
<p>Шановний Володимир Васильович, колеги депутати! Якщо ви вже, Володимир Васильович, зачитали ті норми, згідно яких має&nbsp; розглядатися&nbsp; сьогодні, розглядатися відставка уряду, резолюція про відставку уряду, я як людина, яка на собі отримала&nbsp; всі "прелесті" "Беркуту", коли захищали журналістів, жінок і дітей… &nbsp;захищали жінок і дітей з Андрієм Міщенком, якого сьогодні для голосування привели з лікарні! Якого при пред'явленні посвідчення народного депутата побили так само, як і сотні українців, які зараз в лікарні!</p>
<p>Я звертаюсь до вас, Володимире Васильовичу. Звернутися до керівництва "Беркуту", привести сюди уряд, застосувавши силу, так само, як застосували проти журналістів, дітей, депутатів, жінок, старців! Так само їх приволокти сюди! На колінах – сюди, щоб вони відповідали! Захарченко, цей вбивця! Як то так, їх немає?!</p>
<p>Володимире Васильовичу, ви Голова Верховної Ради, поки що легітимний. Звертаюсь…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>КАЙДА О.П.&nbsp; Слава Україні!</p>
<p>&nbsp;</p>
<p>ГОЛОВУЮЧИЙ. Фракція Партії регіонів, народний депутат Шуфрич.</p>
<p>&nbsp;</p>
<p>11:06:43</p>
<p>ШУФРИЧ Н.І.</p>
<p>Дякую, шановний Володимире Васильовичу! Шановні колеги! Ну, дійсно, трошки дивно це все виглядає. Ви вимагаєте Конституцію, ви вимагаєте згідно закону розглядати це питання. А де ж ви були, коли не порахували, що згідно цієї самої процедури потрібно 10 днів дати уряду підготуватись?</p>
<p>Інше питання. Ви зараз говорите, ви говорите, що прийшов уряд. Так ви ж самі заблокували Кабмін, одні не можуть зайти, інші не можуть вийти. І навіщо, навіщо починати з провокацій? Спочатку тут якихось "тітушок" вам тут померещилось. Зараз ви говорите, що забрали у представників Партії регіонів картки.</p>
<p>Я прошу вас, покажите карточки, есть наши карточки на местах? Будь ласка, дивіться! Всі картки на місцях. Ви знаєте, вам що головне? Вам на такси доехать или шашечки рисовать? Якщо можете – робіть. А як…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ШУФРИЧ Н.І. … якщо ви не здатні робити, то не починайте і людей не смішіть. Дайте людям спокійно працювати! А провокації не пройдуть, це ми вам гарантуємо! Дякую.</p>
<p>&nbsp;</p>
<p>ГОЛОВУЮЧИЙ. Прошу, хвилина, позафракційний Олег Ляшко.</p>
<p>&nbsp;</p>
<p>11:08:15</p>
<p>ЛЯШКО О.В.</p>
<p>Олег Ляшко, позафракційний народний депутат, Радикальна партія.</p>
<p>Відсутність сьогодні уряду ганьби, національної ганьби уряду&nbsp; Азарова – свідчення того, що в Україні&nbsp; уряду просто немає. Будемо вважати, що уряд, який відмовився прийти до Верховної Ради, який відмовився звітувати перед українським народом, перед українським парламентом, він добровільно подав у відставку.</p>
<p>І тому я закликаю усі опозиційні сили, давайте формувати уряд національного порятунку і брати на себе відповідальність за стан справ в Україні. Нам не треба уряд боягузів, який боїться прийти до Верховної Ради для того, щоб людям подивитися в очі, щоб ми плюнули їм у морду за ті справи, що вони роблять.</p>
<p>І я звертаюся до представників усіх опозиційних сил, які сьогодні мене привітали з днем народження, штовхали, ледь не билися. Хлопці! Давайте всі особисті амбіції, образи, уподобання, неуподобання давайте забудемо про все. У нас сьогодні єдиний ворог – це Партія регіонів і Президент Янукович. Давайте об'єднувати зусилля – ліві, праві, білі, червоні, голубі – всі мають піднятися! Усі…</p>
<p>&nbsp;</p>
<p>ГОЛОВУЮЧИЙ. Шановні народні депутати, пропозиції різні. Депутати просять ще по хвилині.</p>
<p>Я прошу, народний депутат Пинзеник, фракція… Я дам, від кожної фракції дам. Прошу.</p>
<p>&nbsp;</p>
<p>11:09:40</p>
<p>ПИНЗЕНИК В.М.</p>
<p>Шановні народні депутати, шановні колеги! В Україні&nbsp; відбулася безпрецедентна річ. Ви сьогодні говорите про дотримання якихось процедурних речей. Те, що кожен з вас мав можливість побачити, я думаю, ні одну людину не могло залишити байдужим.</p>
<p>Державний інститут, завдання якого – захищати людей, забезпечити правопорядок, безщадно били наших громадян України, дітей. Це бив не "Беркут" Франції, це бив не "Беркут" іншої країни, це бив "Беркут" український.</p>
<p>Мені дивно чути заяву Президента чи заяву Прем'єр-міністра з приводу того, що якийсь "Беркут" побив. Вибачте, ці інститути підпорядковані владі. І сьогодні кожен з нас у кого є відчуття того, що так не має права бути в цивілізованій країні, мусить прийняти рішення. Ми не маємо право з цим миритися, завтра на тому місці будуть ваші діти, ваші брати і сестри, бо це питання не може залишити нікого байдужим. Тому я пропоную, шановні колеги.</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ПИНЗЕНИК В.М. Уряд має бути тут, бо це нерядова відповідальність, я не хочу навіть говорити сьогодні про економіку, не про неї йде мова, мова йде про те, що зобов'язані сказати:&nbsp; всі, хто причетний до побиття невинних людей, мають відповідати. Тому через 20 хвилин тут має бути уряд і кожен в кого залишилась совість має проголосувати за відставку нинішнього уряду. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Шановні народні депутати, народний депутат Сас, фракція "Батьківщина".</p>
<p>&nbsp;</p>
<p>11:11:36</p>
<p>САС С.В.</p>
<p>Дякую. Шановний головуючий, тут мова велась про процедурну чистоту розгляду питання. Так от я вам хочу нагадати вимоги частини третьої статті 6, на підставі яких одна третина народних депутатів може вимагати не запрошувати, як говорите, а вимагати присутності любої посадової особи крім Президента. Тому я прошу поставити на голосування вимогу про те, щоб в сесійній залі був присутній уряд в повному складі при розгляді цього питання. Дякую за увагу. <i>(Оплески) </i></p>
<p>&nbsp;</p>
<p>ГОЛОВУЮЧИЙ. Прошу, від "Свободи", хто виступає? Від "Свободи" народний депутат Мирний.</p>
<p>&nbsp;</p>
<p>11:12:31</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода".</p>
<p>Володимире Васильовичу, прозвучала абсолютно слушна законна пропозиція, твереза: ми вимагаємо поставити на голосування про негайне прибуття сюди уряду. Тому що коли пан Нестор розказує про те, що не можна попасти, яким чином він попав сюди в зал, яким чином 411 народних депутатів попали в зал. Підійшли, пред'явили посвідчення і їх пропустили!&nbsp; Тому, будь ласка, шановні ставимо на голосування, давайте не &nbsp;включати задню і давайте як заєць не тікати від відповіді. Будь ласка, голосування і приймаємо рішення. Дякую, пане Володимир.</p>
<p>&nbsp;</p>
<p>ГОЛОВУЮЧИЙ. Яценюк, хвилина. Прошу.</p>
<p>&nbsp;</p>
<p>11:13:19</p>
<p>ЯЦЕНЮК А.П.</p>
<p>Шановні народні депутати, план абсолютно зрозумілий. Не запросити уряд, відправити його у відставку. Начебто буде перемога, але відповідно до закону за відсутності уряду будь-який кишеньковий суд Віктора Януковича скасує нашу постанову. Все зрозуміло, чому тут немає уряду. Тому ми звертаємося до вас, проведіть уряд по таємним підвалам, які є між Кабінетом Міністрів України і Верховною Радою, нехай пройдуть як щурі, якщо бояться народу України, і ставимо питання на голосування відповідно до Конституції.</p>
<p>&nbsp;</p>
<p>ГОЛОВУЮЧИЙ. Прошу, від фракції Партії регіонів хто? Немає. Від комуністів немає. Шановні народні депутати, була внесена пропозиція.</p>
<p>Від Партія регіонів народний депутат Бондар. Хвилина. Прошу.</p>
<p>&nbsp;</p>
<p>11:14:18</p>
<p>БОНДАР В.В.</p>
<p>Шановні колеги, шановні народні депутати, шановний Володимире Михайловичу! Шановні друзі, я до вас звертаюся зараз з позицією більшості депутатів-мажоритарників, які сидять в оцій частині залу. Ми бачимо ситуацію, яка сьогодні розгортається, що відбувається.</p>
<p>Ситуація дуже непроста. Те, що зараз ми виносимо питання про недовіру уряду, відставку, це питання буде провалено однозначно. Ви всі розумієте, зал це розуміє стовідсотково, якщо говорити чесно. Позиція, якщо ми це питання виносимо, давайте, послухайте, я ж хочу розумні речі сказати, ми рік не зможемо розглядати питання про відставку уряду. Це раз. Друге. Бо по Конституції ми до цього питання після цього повернутися не можемо.</p>
<p>Друге. Замість того, щоб вирішити два питання, які Майдан підняв - це відповідальність людей, які прийняли рішення про події на Майдані, ми перевели це в площину уряду. Нам в першу чергу треба заслухати звіт Генерального прокурора і про події, які відбулися, і рішенням Верховної Ради винести питання про відповідальність персональну тих, хто дав команду і хто прийняв рішення.</p>
<p>Друге, чого Майдан піднявся? Піднявся тому, що ми&nbsp;розвернулися по курсу по євроінтеграції. Так от цими подіями, які сьогодні відбуваються, нас заганяють далі…</p>
<p>&nbsp;</p>
<p>ГОЛОВУЮЧИЙ. Завершуйте, завершуйте.</p>
<p>&nbsp;</p>
<p>БОНДАР В.В.&nbsp; ... нас заганяють далі в Росію. Бо сьогоднішніми подіями ми даємо… собі відрізаємо можливість розмовляти з Європейським Союзом. Сьогодні треба повертатися до переговорів з Європейським Союзом. Є позиція Президента з цього питання. Він&nbsp; дав доручення уряду почати переговори. <i>(Шум у залі) </i>&nbsp;А якщо нас зараз звинуватять, що уряду немає, що ми привели ситуацію до кривавої бійні, то ми почнемо просто скочуватися до того, що нас Росія поглине, розколють країну і поставлять країну просто в ситуацію, коли не буде уряду, не буде парламенту наступного після уряду, ми підемо слідом. Країна завалиться в перевибори на рік, потім – президентські вибори і країни такої не буде.</p>
<p>Тому я сьогодні прошу …</p>
<p>&nbsp;</p>
<p>КУЖЕЛЬ О.В. Вас еще не было депутатом….</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Сідайте, я буду ставити на голосування вимогу депутатів. Уже ж по два рази виступили всі.</p>
<p>Шановні народні депутати,&nbsp; я прошу уваги! <i>(Шум у залі) </i>&nbsp;Ну, ви ж внесли пропозицію поставити… за вами я ще повинен всім тоді ще дати.</p>
<p>Репліка, прошу, Пинзеник.</p>
<p>&nbsp;</p>
<p>11:17:27</p>
<p>ПИНЗЕНИК В.М.</p>
<p>Шановні народні депутати,&nbsp; давайте дотримуватися чинного законодавства. Це питання не потребує голосування. Відповідно до вимог Регламенту Кабінет Міністрів&nbsp; має бути присутнім в залі. Не треба голосувати. Запросіть їх сюди у Верховну Раду України.</p>
<p>Друге, що я хочу зазначити. Шановні колеги, я прихильник того, щоб ми почали врегульовувати проблему. Сьогодні питання відповідальності уряду – це один з кроків до врегулювання проблем. І якщо ми хочемо врегульовувати проблеми, які виникли в країні, давайте починати їх вирішувати. Ми наполягаємо не голосувати, а ставити зараз вимогу про присутність в залі Верховної Ради уряду України.</p>
<p>&nbsp;</p>
<p>ГОЛОВУЮЧИЙ. Шановні народні депутати! було декілька пропозицій. І була пропозиція запросити уряд… <i>(Шум у залі)</i> Ні? Була пропозиція поставити вимогу народних депутатів запросити уряд на сьогоднішнє пленарне засідання в повному складі. Так пропозиція?</p>
<p><i>(Шум у залі)</i></p>
<p>Сідайте, будь ласка. Що за крики? Я прошу ще по 1 хвилині від фракцій, прошу.</p>
<p>Фракція… Давайте ж визначимось, бо різні пропозиції! Прошу, народний депутат Розенко. Я прошу всіх уваги!</p>
<p>&nbsp;</p>
<p>11:19:42</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка".</p>
<p>Я ще хочу раз наголосити на тому, що сказав мій колега Пинзеник. Не потрібно ніяких окремих рішень, є Регламент Верховної Ради України, який вимагає, що при розгляді питання про відставку уряду уряд має бути тут в залі присутній.</p>
<p>І я хочу звернутися до колег народних депутатів від фракції регіонів. Не думайте затягувати процес! Не думайте про те, що все розсмокчеться і всі розійдуться! Не розійдуться! Ми сьогодні не скликали людей навколо Верховної Ради – 200 тисяч стоїть. Підіть подивіться! Підіть, подивіться на вулицю –&nbsp; не розсмокчеться! І ваші оці &nbsp;пропозиції –&nbsp; чергові робочі групи, чергові спеціальні комісії – не треба затягувати. Ми вимагаємо сьогодні рішень, конкретних рішень. І,&nbsp; перше – по відставці уряду. Ми маємо сьогодні як Верховна Рада це проголосувати.</p>
<p>&nbsp;</p>
<p>ГОЛОВУЮЧИЙ. Таким чином фракція "УДАР" внесла пропозицію з вимогою запросити сюди уряд для розгляду цього&nbsp; питання. Так ви внесли?&nbsp;&nbsp; <i>(Шум у залі) </i>&nbsp;Я ще раз кажу, я слухав Розенка, що казав.&nbsp; <i>(Шум у залі) </i>&nbsp;Так, що…</p>
<p>Прошу, фракція Партії регіонів, пропозицію.</p>
<p>&nbsp;</p>
<p>11:21:55</p>
<p>ШУФРИЧ Н.І.</p>
<p>Шановні колеги! Я, чесно кажучи, ще більше дивуюся нашій так званій опозиції. Один каже представник, що&nbsp; сьогодні голосувати не можна, немає голосів, інший каже, що ми проголосуємо, тобто ви маєте голоси і треба голосувати.</p>
<p>Я зараз звертаюсь до всіх, хто чує нас поза межами&nbsp; Верховної Ради України. Якщо ті ватажки, які вас зараз запросили на Майдан,&nbsp; готові проголосувати,&nbsp;&nbsp; то&nbsp; хай голосують. Але вони самі затягують час. Ми даємо можливість голосуйте через дві хвилини відставки уряду, якщо ви на це здатні, а якщо нездатні, то&nbsp; не обманюйте людей, які стоять на Майдані.&nbsp; Тому що ви зараз ні на що нездатні, і цим ви підтверджуєте&nbsp; свою неможливість об'єднатися і виробити хоч щось потрібне для людей. Обман і провокації – це єдине на що ви здатні. Але я вас розчарую: ми зараз підтримуємо голосування про запрошення…</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати, давайте всі заспокоїмося.</p>
<p>Перша була пропозиція: згідно Конституції при розгляді цього питання повинна бути&nbsp; присутність уряду – це одна пропозиція. Я формулюю, щоб можна було поставити на голосування.</p>
<p>Друга пропозиція народного депутата: розглядати питання, приймати рішення. Така пропозиція? <i>(Шум у залі) </i>&nbsp;Записав я, не кричіть! Його пропозицію, а не вашу пропозицію ставлю.</p>
<p>Тепер пропозиція, прошу, об'єднання "Свобода", яка пропозиція? Що ставити на голосування, хто з вас?&nbsp; Прошу, народний депутат Махніцький.</p>
<p>&nbsp;</p>
<p>11:24:04</p>
<p>МАХНІЦЬКИЙ О.І.</p>
<p>Олег Махніцький, Всеукраїнське об'єднання "Свобода".</p>
<p>Володимир Васильович, ви помиляєтеся: не запросити уряд, а викликати його сюди, тому що ми&nbsp; затверджували, приймали рішення і ми розглядаємо питання щодо відповідальності уряду. І не Верховна Рада похідна від уряду.</p>
<p>І я звертаюся до українського народу, тому що до парламенту немає сенсу звертатися, бо сьогодні парламент показав, що його немає, тому що уряд зневажив парламент, і зневажив навіть ту фракцію, яка&nbsp; його формувала.</p>
<p>Сьогодні Партія регіонів прикривається Регламентом, вони сьогодні звернулися до Регламенту, який говорить про те, що відповідальність уряду може розглядатися тільки через рік, а до того часу весь час порушували цей регламент. Так ви собі запам'ятайте, що не Регламент захищає уряд і вас. Вас народ обирав і уряд делегував… народ делегував повноваження. І сьогодні народ каже про відставку цього уряду.</p>
<p>І якщо уряд не хоче піти у відставку, то зверніться до світової історії, коли диктаторів у такому випадку виносили "на ножах". І якщо сьогодні…</p>
<p>&nbsp;</p>
<p>ГОЛОВУЮЧИЙ.&nbsp; Завершуйте. Чи завершили?</p>
<p>Я прошу, Турчинов, фракція "Батьківщина", пропозиція для голосування. Прошу.</p>
<p><b>&nbsp;</b></p>
<p>11:25:24</p>
<p>ТУРЧИНОВ О.В.</p>
<p><a name=Temp></a>Тут з трибуни пан Шуфрич істерику закатывал. Я хочу сказати Партії регіонів, ваша підтримка, яку ви збирали протягом доби, вночі монтуючи сцену біля Маріїнського палацу і зараз там 500 "тітушек" і 5000 "Беркута". Вот вся ваша підтримка! Це перше<i>. (Оплески)</i></p>
<p>Друге. Сьогодні можна мирним шляхом розв'язати проблему. Початок розв'язання цієї проблеми – це відставка уряду Азарова разом з Захарченко і компашкой. Коли ви не хочете мирним шляхом розв'язувати цю проблему, її буде розв'язувати народ України, не питаючи у вас. У вас є шанс, я&nbsp; звертаюсь до депутатів Партії регіонів, мирним шляхом розв'язати проблему. Ми вимагаємо негайно, 15 хвилин – щоб дійти від уряду до парламенту. Через 15 хвилин тут Азаров, Захарченко і інші і голосуємо через 15 хвилин. Дякую. <i>(Оплески)</i></p>
<p>&nbsp;</p>
<p>ГООВУЮЧИЙ. Так, "Батьківщина".</p>
<p>Фракція Комуністичної партії України. Немає.</p>
<p>Шановні народні депутати, є дві пропозиції, які я поставлю на голосування. <i>(Шум у залі)</i> Включить... Ввімкніть мікрофон Яценюка.</p>
<p>&nbsp;</p>
<p>11:26:55</p>
<p>ЯЦЕНЮК А.П.</p>
<p>Пропозиція наступна. Відповідно до Закону про Регламент, при розгляді недовіри Кабінету Міністрів обов'язково повинен бути присутній Прем'єр-міністр, це передбачено законом. Але так, як опозиція вимагає, щоб в приміщенні Верховної Ради при розгляді цього питання був присутній весь склад Кабінету Міністрів України, ми вимагаємо поставити на голосування питання про виклик до Верховної Ради України всього складу Кабінету Міністрів України. Для прийняття цього рішення необхідно 150 голосів народних депутатів. <i>(Оплески)</i> Голосуємо!</p>
<p>&nbsp;</p>
<p>ГОЛОВУЮЧИЙ. Ставлю на голосування. <i>(Шум у залі)</i></p>
<p>Викликати уряд України, викликати уряд України… <i>(Шум у залі)</i></p>
<p>Шановні народні депутати, згідно Регламенту я зачитаю пропозицію, так, як ви вносили. Спокійно послухайте.</p>
<p>Відповідно до частини третьої статті 6 Регламенту ставлю на голосування пропозицію про запрошення на сьогоднішнє пленарне засідання Прем'єр-міністра України Миколу Яновича Азарова та членів Кабінету Міністрів України. Зрозуміло? <i>(Шум у залі)</i></p>
<p>Зараз проголосуємо, і я …через скільки ми зберемося. Ставлю на голосування цю пропозицію. Прошу народних депутатів голосувати.</p>
<p>&nbsp;</p>
<p>11:29:26</p>
<p>За-368</p>
<p>Далі. Шановні народні депутати, голосів 368. Проти – 0, утримались – 0, не голосували – 27.</p>
<p>Рішення&nbsp; прийнято.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>По фракціях. Партія регіонів – 147, "Батьківщина" –89, "УДАР Віталія Кличка" – 40, "Свобода" – 35, Компартія – 31, позафракційні – 26.</p>
<p>В 12 годин, шановні народні депутати, продовжимо наше засідання. О 12 годині.</p>
<p>&nbsp;</p>
<p align=center>ПІСЛЯ&nbsp; ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні народні депутати! Я прошу сідати. Прошу запросити в зал народних депутатів. <i>(Шум у залі)</i></p>
<p>Шановні народні депутати! Продовжуємо наше засідання. <i>(Шум у залі)</i> Що, що?</p>
<p>Шановні народні депутати, ми домовились з вами,&nbsp; що продовжуємо розгляд питання. Зараз я надам слово автору законопроекту Арсенію Петровичу Яценюку – 5 хвилин. Ми домовились. 5 хвилин… до 5 хвилин – керівнику комітету, який розглядав це питання, до 5 хвилин&nbsp; слово надам Прем’єр-міністру України Миколі Яновичу Азарову і по 3&nbsp; хвилини – виступи від фракцій. І перейдемо для&nbsp; прийняття рішення по даному питанню.</p>
<p>Тому я прошу для доповіді Арсенія&nbsp; Петровича Яценюка. Прошу.</p>
<p>&nbsp;</p>
<p>ЯЦЕНЮК А.П.</p>
<p>Шановний український народе! Час розмов завершився, прийшов час діяти. Цей уряд взяв на себе відповідальність за долю країни, і прийшов судний день цього уряду і цього Президента.</p>
<p>Перше. Цей&nbsp; Кабінет Міністрів України персонально відповідальний за побиття дітей на Майдані. І за це йому ганьба! <i>(Оплески)</i></p>
<p>&nbsp;Друге. Цей Кабінет Міністрів України разом з Віктором Януковичем персонально відповідальні за те, що вони продали Україну Російській Федерації і вбили надію мільйонів українців на європейське майбутнє. І за це вам ганьба.</p>
<p>Третє. Цей Кабінет Міністрів України відповідальній за економічну катастрофу, до якої дійшла Україна, вкрали стільки, що Україна стала банкрутом при Прем'єрі Азарові і при Президенті Януковичі. Наша вимога чітка. Відставка уряду Азарова. Дострокові президентські і парламентські вибори.</p>
<p>Це вимога вже не української опозиції, це вимога мільйонів українців, які вийшли на вулицю за свої права, за своє майбутнє. І вони доводять в Україні, що влада, відповідно до Конституції України, належить народу України, а не Януковичу, Азарову і всім іншим.</p>
<p>І на останок ми звертаємось в першу чергу до Партії регіонів і до позафракційних. Якщо ви не проголосуєте за відставку уряду Азарова, ви персонально разом з ними несете відповідальність за кров дітей на Майдані, за економічну катастрофу в країні і за продаж України іншій іноземній державі.</p>
<p>У тому випадку, якщо в парламенті не буде проголосовано рішення про відставку Прем'єр-міністра Азарова і всього складу Кабінету Міністрів України, ми йдемо з вимогою до Адміністрації Президента Віктора Януковича відправити указом Януковича у відставку уряд Азарова і оголосити дострокові президентські і парламентські вибори.</p>
<p>І ми заблокуємо депутатами приміщення Верховної Ради України. Це мирний протест. Громадяни борються за свої права і ми отримаємо це право довести, що люди можуть перемагати. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Від комітету хто буде доповідати? Є? Чи нема потреби? Немає потреби. Добре.</p>
<p>Я надаю слово Прем'єр-міністру&nbsp; України Миколі Яновичу Азарову. П'ять хвилин, прошу.</p>
<p>&nbsp;</p>
<p>АЗАРОВ М.Я.</p>
<p>Уважаемые народные депутаты! Глубокоуважаемый народ Украины! В эту трудную минуту я обращаюсь к вам и прошу зал послушать меня. Дорогие мои коллеги, прежде всего от имени правительства я хочу принести извинения за действия наших правоохранительных органов на Майдане. <i>(Шум у залі)</i> И Президент, и правительство глубоко сожалеют о том, что это произошло.</p>
<p>&nbsp;</p>
<p>ГОЛОСИ ІЗ ЗАЛУ. Українська!</p>
<p>&nbsp;</p>
<p>АЗАРОВ М.Я.&nbsp; Я вам гарантирую, что сейчас уже проводится тщательное расследование с учетом видеофиксации, с учетом свидетельских показаний. И все, кто виновен в применении силы, понесут за это ответственность. В течение последних дней, суббота, воскресение, понедельник и сегодня, правоохранительные органы не применяли насилия, не применяли силовые способы для того, чтобы удержать порядок.</p>
<p>Во время выступления определенных сил на здание Администрации Президента у них были забраны все способы воздействия, а также было дано строгое указание о том, чтобы сила не применялась.</p>
<p>Дорогие народные депутаты! Дорогой народ Украины! Послушайте, 162 пострадавших работника милиции. <i>(Шум у залі)</i>&nbsp; 92 человека госпитализированы с тяжелыми травмами. 92 человека! <i>(Шум у залі)</i></p>
<p>Теперь по поводу инцидента, произошедшего в ночь с пятницы на субботу. Еще впереди вопрос детального расследования этого инцидента. Уже сейчас мы располагаем списком всех пострадавших, я вам гарантирую, что в этом списке только один человек в возрасте 17 лет, все остальные старше и значительно старше. Поэтому я предлагаю, прежде всего, отказаться от эмоций и следовать букве закона. Закон – это именно европейский путь.</p>
<p>Второй тезис, который озвучивал здесь Яценюк, что якобы Партия регионов, Президент и правительство продали Украину России. Дорогие мои, скажите, кто продал Украину, когда заключил кабальный газовый контракт с Россией, который по сути дела поставил Украину на колени, который обескровил финансовую и экономическую систему Украины, три с половиной года Президент и правительство выдерживали этот нажим, этот страшный финансовый диктат. Но у нас подошли силы, они у нас подошли к пределу, дорогие мои, к пределу. Страна не может выдерживать дальше каждый месяц переплачивать по 800 миллионов долларов, не может, это путь в никуда. Так возникает вопрос, кто поставил Украину на колени, мы, которые делаем все для того, чтобы вытянуть Украину, поднять с колен или те, кто подписал это соглашение.</p>
<p>Второе. Президент Украины и наша Партия регионов взяли курс на евроинтеграцию, три с половиной года мы готовили документы, вели переговоры и настойчиво вели этот к реализации. И сегодня Президент и правительство четко подтвердили приверженность к курсу европейской интеграции. Вчера в моем присутствии Президент Украины&nbsp;имел длительный телефонный разговор с Президентом Европейской комиссии Баррозу. Мы договорились, что мы продолжим переговоры об условиях заключения Соглашения о зоне свободной торговли. Поверьте, в этом судьба Украины, ее будущее, и мы должны… И Европейская комиссия, Европейский Союз в целом согласен рассмотреть вопрос о финансовых компенсациях Украины, нам же надо выжить в этой сложнейшей борьбе.</p>
<p>Поэтому уже на следующей неделе ответственная делегация правительства будет направлена в Брюссель и проведет переговоры. Вчера же Баррозу дал указания главе постоянного представительства господину Томбинскому об организации этой поездки.</p>
<p>За это время мы провели встречи со всеми ведущими послами Европейского Союза. Я с ними встречался вчера. Они мне четко сказали, что блокада зданий государственных учреждений, Кабинета Министров – это не путь в европейскую интеграцию. Это путь к диктатуре. Это путь насилия, которое они освобождают.</p>
<p>И здесь я, в этом зале, категорически требую от всех, кто причастен к принятию абсолютно противоправных, незаконных решений о блокировании здания правительства, немедленно это прекратить. Вы обязательно будете нести ответственность. И все люди, которых вы толкаете на противоправные действия, будут нести ответственность.</p>
<p>В ваших рядах есть грамотные юристы. В ваших рядах есть специалисты. Они прекрасно понимают, что ваши действия нарушают не только Конституцию Украины, не только законы Украины, но и прямо нарушают Уголовный кодекс. Поэтому мы открыты для диалога, мы готовы обсуждать с мирными манифестациями все условия наших договоренностей. Мы протянули вам руку. Если мы встречаем кулак, я говорю откровенно, у нас сил достаточно. Те миллионы, на которые ссылается Яценюк, мы тоже опираемся на подавляющее большинство людей Украины. Вчера прошли сессии большинства областных советов, которые представляют три четверти населения Украины. Они потребовали от правительства наведение порядка, продолжение курса на демократические преобразования, на европейскую интеграцию. Мы в этом едины с теми честными манифестантами, с теми честными демонстрантами, которые вышли на площади. И прежде всего, к ним обращаюсь, мы вам протягиваем руку, отбросьте политиканов. Политиканы рвутся к власти. Повторяется или пытаются повторить сценарий 2004 года. Однако они забывают, что у нас совсем другая сейчас страна. Какой же для вас путь к евроинтеграции, если вы используете такие методы действий. Мы выстоим, но вам будет стыдно, и с кем вы будете дальше работать, скажите, пожалуйста? <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Завершуйте, Микола&nbsp; Янович. Завершуйте.</p>
<p>&nbsp;</p>
<p>АЗАРОВ М.Я. Следующий важный вопрос. А теперь буквально две минуты, дороги мои, я объясню, почему мы были вынуждены принять такое тяжелое решение.</p>
<p>&nbsp;</p>
<p>ГОЛОСИ ІЗ ЗАЛУ. Відставка! Відставка! Відставка!</p>
<p>&nbsp;</p>
<p>АЗАРОВ М.Я. Чем больше вы кричите, тем больше вы вселяете в меня уверенность и спокойствие. Я криков не боюсь и ваших угроз тоже. Я вам излагаю аргументы, попробуйте меня вот этими аргументами переубедить. Так вот я вам скажу. Ситуация в Украине действительно усложнилась. Но она усложнилась вовсе не потому, что говорит Яценюк, она усложнилась в силу целого рядов факторов. Прежде всего мы столкнулись с мировой рецессией. Это серьезный фактор, который серьезные специалисты понимают&nbsp; и оценивают. &nbsp;Мы, как могли, держали ситуацию, но в условиях таких цен на газ держать было ее очень трудно.</p>
<p>&nbsp;</p>
<p>ГОЛОСИ ІЗ ЗАЛУ. Відставка! Відставка! Відставка!</p>
<p>&nbsp;</p>
<p>АЗАРОВ М.Я. Второе. У нас сократился&nbsp; серьезно товарооборот, прежде всего, с Российской Федерацией, а это продукция наших машиностроительных заводов и нам люди сказали: "Вы что хотите, чтобы мы вышли на улицу, чтобы мы остались без работы?" Мы это прекрасно понимаем.&nbsp; Поэтому мы нашим европейским партнерам сказали откровенно: "Давайте сядем за стол переговоров. Подумайте над тем, какую нам максимально помощь вы можете оказать. Помогите нам, как говорится, с Международным валютным фондом". Нам было обещано. Конечно, речь не шла о каких-то мифических десятках миллиардов. Это цена модернизации Украины, которую мы надеемся осуществить за счет, прежде всего, инвестиций. В этих условиях мы должны были восстановить торгово-экономические отношения с Россией. Пауза вынужденная.</p>
<p>Второе. Мы реально договорились с Россией об установлении трёхстороннего формата переговоров с Европейским Союзом. Почему нам нужен трёхсторонний формат? Потому что Европейский Союз должен рассмотреть те условия, которые выдвигает Россия, и мы должны найти общий язык, общее понимание. Как только это будет, мы подписываем соглашение.</p>
<p>Теперь. Ваши выступления сейчас ослабляют международные позиции Украины, крайне ослабляют в этой трудной ситуации.</p>
<p>И наконец, последнее, что я хотел сказать. Те, кто вас толкают на блокирование здания Кабинета Министров либо абсолютно безответственные люди, авантюристы, либо люди, которое абсолютно не понимают специфику работы правительства. В этом здании находятся Министерство финансов, Министерство экономики, через него осуществляются ежедневно финансово-кассовые операции по осуществлению платежей всей Украине. Подумайте, заработная плата любого учителя, врача, работа скорой помощи, школы зависят от функционирования правительства, каждый день правительство&nbsp; вынуждено принимать решение. Что ж вы делаете? Я вчера посла спросил, я говорю: господин посол, а ну-ка,&nbsp; скажите, если б заблокировали ведомство федерального канцлера или Бундестаг? Он говорит:&nbsp;&nbsp; это не&nbsp; европейский путь, у нас парламентская демократия, у нас демократия, это невозможно. Так, если мы говорим, что мы европейцы, почему же это у нас возможно, я вас спрашиваю?</p>
<p>&nbsp;</p>
<p>ГОЛОСИ ІЗ ЗАЛУ. Відставка! Відставка! Відставка!</p>
<p>&nbsp;</p>
<p>АЗАРОВ М.Я. Поэтому, дорогие друзья, я уже проходил, когда&nbsp; Кабинет Министров был блокирован, и имел несчастье руководить правительством, исполнял обязанности, когда вы блокировали здание в 2004 году. Вы сумели организовать работу, но что мы получили потом? А&nbsp; потом мы в 2008-2009 году получили катастрофу, когда обвалилась гривна, когда выросли цены. Вы что этого хотите для&nbsp; народа Украины!?</p>
<p>Я буду все делать, чтобы не допустить роста цен, роста жилищно-коммунальных тарифов, девальвации гривны. Я сохраню поддержку сельхозпроизводителей. Украина выстоит и будет развиваться. Спасибо вам за внимание. Всего доброго. <i>(Шум у залі)</i></p>
<p>&nbsp;</p>
<p>ГОЛОСИ ІЗ ЗАЛУ. Ганьба! Ганьба! Ганьба!</p>
<p>&nbsp;</p>
<p>ГОЛОВУЮЧИЙ. Дякую.&nbsp; Шановні народні депутати! Прошу записатися для&nbsp; виступів від фракцій і після цього будемо приймати рішення.&nbsp; Прошу записатися.</p>
<p>Фракція "УДАР Віталія Кличка". Хто виступає? Керівник фракції Віталій Кличко виступає.</p>
<p>&nbsp;</p>
<p>13:09:25</p>
<p>КЛИЧКО В.В.</p>
<p>Я хочу звернутися до кожного українця. Ми вже багато разів чули про покращення, ми чули дуже гарні речі,&nbsp; як йдеться про… інтеграцію в&nbsp; Європейський Союз, що в нас не буде корупції, що в нас не буде всесилля влади, що&nbsp; в нас українці стануть краще жити. Нам розказують це вже багато років. Розказують так, що можна заслухатися. Але, на жаль, нічого не відбувається.</p>
<p>Євроінтеграція…У нас була надія, надія змінити правила гри в країні, що українці стануть жити краще. Нам говорили про євроінтеграцію. Ми знаємо, на яких підставах, на яких умовах живуть українці… живуть європейці. Ми&nbsp; вимагали тих же самих стандартів і ми мали надію, що ми підпишемо євроінтеграцію. Ми будемо&nbsp; такою ж самою країною, і пройдуть реформи, як у Польщі, Чехії, Словакії і Угорщині. На жаль, за тиждень до підписання угода була зірвана. Зрив євроінтеграції – це державна зрада.</p>
<p>Потім почалось питання про компенсацію. Жодного питання про компенсацію жодного разу не було піднято за три роки, вони виникли за тиждень. Потім була така сума піднята астрономічна, в 160 мільярдів євро. Звідки? Потім, коли українці, діти, студенти вийшли з&nbsp;&nbsp; європейськими, з українськими прапорами відстоювати своє бажання жити в європейській країні, цей уряд і ці представники цього уряду розігнали кийками цих хлопців. Ці кадри ви бачили по телебаченню.</p>
<p>Я впевнений… у мене є чітка впевненість, і більшість українців, ті, які на сьогоднішній день виходять на майдани у Києві, у Львові, у Чернівцях, у всіх місцях, майже в Донецьку, виходять з однією вимогою:&nbsp; відставка цього уряду, тому що він багато обіцяє, він бреше. І у нас чітка вимога: відставка уряду, відставка Президента. Тому що на сьогоднішній день ми втомилися чути обіцянки і красиві слова. Нічого не відбувається, продовжується корупція.</p>
<p>Пан Азаров сказав? що він протягує руку. А ви знаєте, що половина українців вже ноги протягнули від вашої руки? <i>(Оплески)</i> Тому наша чітка позиція: зрив євроінтеграції і ті дії, які відбувалися на сьогоднішній день поведінка до українців – це обличчя цієї влади, це державна зрада і це вимога – відставка цього.... <i>(Оплески)</i></p>
<p>&nbsp;</p>
<p>ГОЛОВУЮЧИЙ. Я прошу об'єднання "Свобода", народний депутат Олександр Сич. Прошу.</p>
<p>&nbsp;</p>
<p>13:12:50</p>
<p>СИЧ О.М.</p>
<p>Шановний пане Голово! Шановні колеги депутати, шановні співвітчизники!&nbsp; Перед нами сидить уряд-банкрот. Спад промислового виробництва – 5,6 відсотка в порівнянні з аналогічним періодом попереднього року. Борги Казначейства по державним зобов'язаннях і перед органами місцевого самоврядування – 90 мільярдів. Станом на 1 листопада цього року всього на рахунку скарбниці 410 мільйонів. Зовнішні запозичення – 100 мільярдів доларів. Борг по заробітній платі – один мільярд. І замість того, щоб подати у відставку сьогодні уряд прикривається фальшею, обманом і диктатурою. Цей уряд називав себе урядом професіоналів і навіть написання робив через декілька "ф", але, насправді, це є уряд непрофесіоналів. Бо якщо і є підстави прораховувати економічні показники підчас здійснення євроінтеграції, то слід було робити за рік, за пів року, але не за тиждень.</p>
<p>Отже, ви на сьогоднішній день, Микола Яновичу, особисто завдали значної геополітичної поразки Україні. І із-за вас сьогодні, можливо, розвернуться голоблі для чужої для України Російської імперії, але рідної для вас. І замість того,&nbsp;щоб знову ж таки подати у відставку і визнати свою поразку і непрофесіоналізм, ви намагаєтеся ввести диктатуру. Ви на безборонних співаючих дітей кидаєте "Беркут"! Ви принижуєте їхню гідність! Ви б'єте журналістів, ставите їх на коліна, заставляєте на колінах віддавати честь цим монстрам у мундирах! І ви ще й сьогодні прийшли сюди і смієте нам погрожувати?! Якщо у вас залишилися хоч залишки честі, але я думаю, що вам не зрозуміло таке поняття і чуже, якщо ви сьогодні займаєтеся словоблудством щодо євроінтеграції, то знайте: у кожній порядній європейській країні такий уряд миттєво і добровільно йде у відставку. У відставку! Слава Україні!</p>
<p>&nbsp;</p>
<p>ГОЛОВУЮЧИЙ. Фракція "Батьківщина". Хто виступає?</p>
<p>Народний депутат Сергій Соболєв, прошу.</p>
<p>&nbsp;</p>
<p>13:15:41</p>
<p>СОБОЛЄВ С.В.</p>
<p>Ви знаєте, я вперше з цієї трибуни не можу сказати "шановний". Бо в Україні були різні уряди: були уряди невігласів, були уряди крадіїв, але кривавих урядів в Україні ще не було. Але ще страшніше, що це не просто кривавий уряд – це уряд і крадіїв, і невігласів, і кривавий уряд!</p>
<p>Микола Янович, за останні 15 років ви 12 років займаєте вищі посади в державі: першого віце-прем'єра, Прем'єр-міністра, міністра фінансів. Саме за ці роки країна втратила мільйони робочих місць, саме за ці роки країна доведена до дефолту, саме за ці роки ви зробили все, щоб золотовалютний запас був знищений в країні. Але й не це навіть саме страшне! Микола Янович, якщо у вас є хоч крапля совісті, перше, що ви повинні були зробити, - це покарати міністра внутрішніх справ – гестапівця, який віддав наказ вбивати фактично людей, бо вони чудом вижили. Але у мене до вас одне питання:&nbsp; "А ви були присутні на тій&nbsp; нараді у Президента, де приймалося рішення&nbsp; бити студентів?" Були! Чому ви не виступили проти цього?</p>
<p>Микола Янович, у вас залишився останній шанс: стати&nbsp; тут (встати, а не сидіти!)… Вийти на цю трибуну, покаятися&nbsp; і сказати: "Це моя найбільша помилка в житті. Скільки я вкрав – простіть мене. Що я наробив з державою – простіть мене". Але те, що пролилася людська кров –&nbsp; це є найстрашніше, що ви&nbsp; зробили в цій державі!</p>
<p>Саме тому сьогодні вирішальний момент. Ви&nbsp; знаєте, мені нічого звертатися&nbsp; до опозиції. Я не хочу звертатися до комуністів, які ще&nbsp; вчора кричали, що будуть голосувати за відставку цього уряду. Ви кожен персонально, регіонал, несете&nbsp; відповідальність за кожну кров кожної людини. І коли ваш Прем’єр-міністр виправдовує, що, бачите, під час другої кровавої неділі був всього один&nbsp; 17-літній хлопець, то можна, значить, вбивати всіх, кому… старше 17 років?</p>
<p>Микола Янович! У вас&nbsp; останній момент в житті. Ви можете&nbsp; зараз заявити про&nbsp; свою відставку і вийди з цієї зали, це всі зрозуміють.&nbsp; Це зрозуміють мільйони українців. Але я знаю, ви на це не здатні, тому що ви обрали&nbsp; інший шлях, але народ України цей шлях не сприйме, якою б ви мовою тут не говорили, які б накази злочинні ви не віддавали, пішли лічені хвилини. Слава Україні! <i>&nbsp;</i></p>
<p>&nbsp;&nbsp;&nbsp;&nbsp;</p>
<p>ГОЛОВУЮЧИЙ. Фракція Партії регіонів, народний депутат&nbsp; Володимир Олійник. Прошу.</p>
<p>&nbsp;</p>
<p>13:19:09</p>
<p>ОЛІЙНИК В.М.</p>
<p>Платіть податки в Україні, тоді українці будуть жити, як німці. Це перша теза.</p>
<p>Шановний Володимир Васильович! Шановний Микола Янович! Шановні колеги! <i>(Шум у залі)</i></p>
<p>Безперечно, претензії до уряду є, були і будуть. Тільки лінивий не критикує уряд. І влада несе відповідальність за все. І дамо ми політичну і юридичну оцінку тим подіям, які відбулися в суботу.</p>
<p>Але і ви повинні взяти і покаятись за ті події! Тому що, за події, які відбулися в суботу. Тому що, коли ви виступаєте з цієї трибуни і осуджуєте владу, ви повинні перш за все сказати українським матерям, суспільству, а де ви були з 4 до 5 годин ранку? Якщо ви спали в теплих ліжках, то які вам сни снилися, коли ви вивели дітей, людей на вулицю, кинули їх на призволяще? Чому не були разом з ними? Бо якби ви були разом з ними і маючи імунітет, ви, напевно, все зробили б, щоб таких наслідків не було.</p>
<p>Тепер ви ведете розмову про відставку уряду. Я ще зрозумів би, якби ваші лідери вийшли сюди і сказали, ми готові взяти відповідальність на себе за економічну, соціальну ситуацію і очолити уряд. Це ще я зрозумів би. Але, на превеликий жаль, ви сьогодні ставите питання – відставка за принципом, чим гірше – тим краще. І от ви такими благими намірами вистелюєте українцям дорогу в ад. Бо ви сьогодні розумієте, що уряд, який пішов у відставку, він буде виконувати обов'язки. Але це інший уряд.</p>
<p>А питання стоїть про забезпечення достатньо крихкої економічної, політичної, соціальної ситуації. Ви за це відповідальність не несете. Тому ми не будемо підтримувати відставку уряду. Бо це рішення безглузде. І це рішення, яке заведе нас в тупик.</p>
<p>Вам потрібні великі потрясіння? То я вам скажу відверто, ви не потрібні Україні. Україні потрібна стабільність, Україні потрібні спокій і правовий порядок. А ви цього забезпечити не можете, бо Господь Бог вам не дав мудрості.</p>
<p>А тому я вам кажу, сьогодні ми не підтримаємо відставку уряду, оскільки це рішення в даній ситуації є небезпечним і може принести великі соціальні… <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Фракція Компартії України, керівник фракції Петро Симоненко.</p>
<p>&nbsp;</p>
<p>13:22:33</p>
<p>СИМОНЕНКО П.М.</p>
<p>Шановні громадяни України! Я звертаюся, в першу чергу, до простих наших громадян, трударів, які шукають правду сьогодні і у себе в кожному населеному пунктів, і прийшли шукати правду у Київ.</p>
<p>Ми, комуністи, вважаємо, що уряд Азарова однозначно заслуговує на відставку. Заслуговує на відставку, виходячи з того, що сьогодні хвилює вас. Вас привело до Києва сьогодні проблема, яка пов'язана з тим, що суцільне безробіття у нас державі, закриваються підприємства, скорочують виробництва, ви не маєте можливість де заробити чесно гроші. А особливо, це торкається машинобудування, легкої промисловості, обсяг експорту скорочується. 50 процентів підприємств у нас збиткові. І все це означає для вас, трударів, що однозначна перспектива тільки – через руйнацію економіки до безробіття і зубожіння.</p>
<p>Більше того, зростають борги як зовнішні, так і внутрішні. А це результат цієї ганебної політики олігархів. Це означає, що держава відмовляється від фінансування і підтримки тих категорій, які конче потребують її. Я хотів би ще і ще раз привернути увагу, що зростає заборгованість заробітної плати, закриваються школи і лікарні. Я привертаю увагу, що не зроблені висновки з програми вступу України до Світової організації торгівлі, обіцянки Азаров не виконує ті, які давалися Партією регіонів під час виборів, корупція зростає.</p>
<p>Ми хотіли б&nbsp; почути від Прем'єр-міністра і з приводу того, а коли і ким приймалося рішення щодо розпочатку переговорів з ЄС. Хто був у складі робочої групи? Як контролювався хід переговорів? І як, і хто давав згоду на парафування угоди, не переведеної на українську мову? І ви вимагаєте, щоб це якраз було освячено, я до вас звертаюсь, панове помаранчеві.</p>
<p>Я хотів би також і звернути увагу, що наша позиція фракції, якраз виходить з того, що ми захищаємо інтереси 45 мільйонів громадян, а не вашу планову боротьбу за трон Президента. І цю правду ви повинні знати, шановні наші трударі.</p>
<p>Відносно проекту постанови. Оце проект постанови. Я звертаюсь до вас, шановні автори, ви все зробили, щоб фракція Компартії не голосувала за це. Я кажу ось про що, я зараз скажу, чекайте! Ви написали тут, якраз у відставку відправити тільки за те, що не підписали угоду, а фракція Компартії більше року попереджала, що не можна підписувати цієї угоди і ви, знаючи про це, зробили так, щоб не захистити інтереси 45 мільйонів, а якраз захистити інтереси тільки кланів. Що треба зробити.</p>
<p>Фракція Компартії підготувала ось цей законопроект. Тут є вже 33 підписи, будь ласка, підписуйте, фракція проголосує зараз разом з вами, а тут написано, за що треба відправити у відставку. Я читаю: "Розглянувши у відповідності статтею 87 Конституції України питання про відповідальність уряду за соціально-економічної ситуації в державі і ….</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>СИМОНЕНКО П.М. І враховуючи, що Кабінет Міністрів України не задовільно здійснює покладені на нього Конституцією України повноваження не усунув серйозних недоліків, на які неодноразово звертала увагу Верховна Рада, грубо порушуючи вимоги статті 85 Конституції України, досі не подав на розгляд і схвалення Верховної Ради України програму своєї діяльності, порахував завідома невигідну для держави угоду про асоційне членство і вступ України в зону вільної торгівлі з ЄС та невиконання взятих на себе зобов'язань при затверджені на посаду Прем'єр-міністра України. Верховна Рада постановляє: виставити недовіру Кабінету Міністрів, що відповідно до частини четвертої статті 115 Конституції України має наслідком його відставку". Ось 33 підписи членів фракції. Будь ласка, підписуйте, підписуйте і будемо голосувати. Дякую.</p>
<p>&nbsp;</p>
<p>ГОЛОВУЮЧИЙ. Шановні народні депутати, я надаю слово для репліки Прем'єр-міністру України. Хвилину. Прошу.</p>
<p>&nbsp;</p>
<p>АЗАРОВ М.Я. Дорогие народные депутаты, дорогие наши сограждане, 24 года я в политике. Я столкнулся с тем, дорогие друзья мои, что в Украине действуют всего две политические силы: политическая сила созидания и политическая сила разрушения. И все время эти две силы борются между собой, не давая народу Украины развиваться.</p>
<p>И вот сейчас сила разрушения пытается брехней столкнуть нас с правильного пути. Выступал Соболев. Он сказал о том, что было якобы какое-то совещание у Президента. Это полная брехня. Никакого совещания у Президента не было и никакого решения не принималось. И я в нем не участвовал. Я могу одно гарантировать народным депутатам, нашим народным депутатам, что я сделаю жесткие выводы из того, что произошло, и в правительстве будут проведены решительные кадровые перемены. Спасибо вам.</p>
<p>&nbsp;</p>
<p>ГОЛОСИ ІЗ ЗАЛУ. Відставка! Відставка! Відставка!</p>
<p>&nbsp;</p>
<p>ГОЛОВУЮЧИЙ. Шановні народні депутати, хвилина доповідачу.</p>
<p>&nbsp;</p>
<p>13:28:32</p>
<p>ЯЦЕНЮК А.П.</p>
<p>Українська опозиція хоче зробити офіційну заяву. Ми готові голосувати за проект комуністів. Давайте сюди постанову! <i>(Оплески)</i></p>
<p>&nbsp;</p>
<p>ГОЛОВУЮЧИЙ. Шановні народні депутати! <i>(Шум у залі)</i> Переходимо до прийняття рішення.</p>
<p>Ставлю на голосування проект Постанови Верховної Ради України (№3692) про відповідальність Кабінету Міністрів України та прийняття Резолюції недовіри Кабінету Міністрів –&nbsp; для прийняття за основу і в цілому.</p>
<p>Прошу народних депутатів голосувати.</p>
<p>&nbsp;</p>
<p>13:29:37</p>
<p>За-186</p>
<p>Проти – 5, утрималось – 12, не голосували – 135. Всього – 338.</p>
<p>Рішення не прийнято.</p>
<p>Прошу по фракціях. Партія регіонів – 1, "Батьківщина" – 90, "УДАР Віталія Кличка" – 42, "Свобода" – 36, Компартія – 0, позафракційні – 17.</p>
<p>Що стосується цієї постанови, її треба зареєструвати. Підписуйте і будемо розглядати. <i>(Шум у залі)</i></p>
<p>&nbsp;Шановні народні депутати,&nbsp; переходимо до розгляду законопроекту в першому читанні… <i>(Шум у залі)</i></p>
<p>Шановні народні депутати,&nbsp; ранкове засідання сесії оголошую закритим.</p>
<p>&nbsp;</p>
<p>&nbsp;</p>
<p>&nbsp;</p>
</div>
