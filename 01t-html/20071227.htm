Стенограма пленарного засідання
27 грудня 2007
<div>
<p align=center>ЗАСІДАННЯ&nbsp; ШІСТНАДЦЯТЕ</p>
<p align=center>Сесійний зал Верховної Ради України</p>
<p align=center>27 грудня&nbsp; 2007 року, 16:00 година</p>
<p align=center>Веде засідання Голова Верховної Ради України ЯЦЕНЮК А.П.</p>
<p>&nbsp;</p>
<p>ГОЛОВУЮЧИЙ. Всім доброго дня. Шановні народні депутати України, я прошу зареєструватися в сесійній залі.</p>
<p>16:02:25</p>
<p>В залі зареєстровано 284 народних депутата. Вечірнє пленарне засідання Верховної Ради України оголошую відкритим.</p>
<p>Шановні народні депутати, ми з вами приймали рішення щодо порядку денного сьогоднішнього пленарного засідання і я хотів би вас поінформувати про ті результати, які вчора, власне кажучи, відбулися на засіданні Кабінету Міністрів України, а саме прийняття Проекту Закону України „Про державний бюджет на 2008 рік” і направлення даного проекту на розгляд Верховної Ради України. За тим рішенням, яке приймалося позавчора ми з вами дійшли до загальної згоди щодо наступного порядку денного.</p>
<p>Перше. Ми сьогодні розглядаємо постанову 1275 – це організаційна постанова щодо особливостей розгляду Закону України „Про Державний бюджет на 2008 рік”.</p>
<p>Друге. У нас йде відповідне подання Кабінету Міністрів України і представлення Проекту Закону України „Про Державний бюджет на 2008 рік”. Сьогодні розпочнеться це представлення з виступу Прем’єр-міністра України, потім виступить Міністр фінансів України, потім буде раунд запитань-відповідей, потім виступить з п’ятихвилинною доповіддю голова Комітету з питань бюджету, потім є наступна пропозиція, не по 5, а по 7 хвилин від фракцій і 30 хвилин ще на виступи від народних депутатів України, потім на розгляд вноситься проект постанови Верховної Ради номер 1285/П.</p>
<p>З огляду на це, я просив би, щоб ми розпочали свою роботу. Я прошу всіх народних депутатів зайняти місця, щоб все-таки розпочати вже процес. Давайте спочатку пройдемось по процедурній постанові - постанова 1275. Ми сьогодні на засіданні Погоджувальної ради всі узгодили і мені приємно знову відзначити консенсусний підхід, єдине, що мені дали вказівку голови фракцій, змінити, прийняти в цілому ні „не пізніш, ніж до 30 грудня”. Тому що, якщо „не пізніше, ніж 30 грудня”, це в тому числі і 30-те число. А „до 30 грудня”. Таким чином, пересічний термін – 29-те число. З огляду на це, та одностайне рішення керівників депутатських фракцій, я прошу поставити – колеги, дуже уважно! – на голосування Постанову Верховної Ради України (номер 1275) „Про процедуру та особливості розгляду і прийняття Закону України „Про Державний бюджет України на 2008 рік” та внесення змін до деяких законодавчих актів України”. Прошу голосувати,&nbsp; народні депутати.</p>
<p>&nbsp;</p>
<p>16:05:12</p>
<p>За-337</p>
<p>Да, так, після виступу. Дякую. Шановні народні депутати, „за” – 337. Рішення прийнято. Тому я хотів би відзначити, що тепер, не дивлячись на те, що в нас є, я прошу по фракціям показати. Не дивлячись на те, що в нас є суттєві відхилення, м’яко кажучи, від Бюджетного кодексу України, але ми все-таки створили певну легітимну канву задля того, щоби розглядати та приймати Закон України про Державний бюджет на 2008 рік. Дякую всім народним депутатам за це.</p>
<p>Колеги, я прошу тишини. Слово надається Прем’єр-міністру України Тимошенко Юлії Володимирівні для представлення проекту Закону України „Про Державний бюджет на 2008 рік”. Наступний – Пинзеник Віктор Михайлович.</p>
<p>&nbsp;</p>
<p>ТИМОШЕНКО Ю.В.</p>
<p>Доброго вечора! Я хотіла б зараз представити проект бюджету України на 2008 рік, над яким новий уряд України працював безпрецедентно короткий час – сім днів. І за сім днів уряд зміг ретельно проаналізувати всю бюджетну систему України, видатки, доходи, наповнення бюджету, програми, які в бюджеті застосовані, і запропонувати вашій увазі збалансований<a name=Temp></a> документ, який має наступні параметри. Але ж в першу чергу, я&nbsp; хотіла б звернути вашу увагу на певні проблеми, які ми отримали в цьому бюджеті.</p>
<p>По-перше, з 1 січня 2008 року завершують свою дію деякі закони, які забезпечують наповнення доходної частини бюджету. І ми з вами не доотримаємо, якщо не приймемо новий бюджет, приблизно 18 мільярдів гривень доходів, які необхідні для забезпечення бюджету.</p>
<p>Друге. Ми всі з вами пам’ятаємо, що Конституційний Суд України визнав незаконним призупинення будь-яких пільг з соціальної допомоги, які передбачені Законом про бюджет. І у нас з вами, якщо ми не приймемо бюджет, в бюджеті виникає 70 мільярдів дефіциту, які не покривають ті&nbsp; пільги, соціальні допомоги, які передбаченні законами, але вони не були розраховані при поданні проекту бюджету попереднім урядом.</p>
<p>Крім того, в бюджеті,&nbsp; який був до нас сформований, не були враховані нові ціни на енергоносії, які виникли в зв’язку з тим, що Російська Федерація поставила абсолютно нову ціну на газ і це значить, що бюджет практично&nbsp; був по більшості параметрів розбалансований.</p>
<p>За 7 днів, дійсно це малий термін,&nbsp; але ми концептуально змінили деякі підходи до формування Державного бюджету. І в першу чергу ми продивилися, як в Україні формувалася доходна частина щодо користування надрами України. Я думаю, що всі ми з вами&nbsp; помітили, що, на жаль, орендні&nbsp; платежі по надрам у нас практично не були задіяні в повному обсязі при формуванні доходної частини бюджету. Ми поправили цю ситуацію і&nbsp; концептуально бюджет докорінного змінився.</p>
<p>&nbsp;Друге, на що я хотіла звернути увагу. Ми всі з вами постійно не дораховуємо певні доходи до місцевих бюджетів. І це значить, що місцеві бюджети знаходяться майже в хронічному дефіциті. Цим законом про Державний бюджет ми передбачаємо &nbsp;всі прозорі процедури поводження із землею несільськогосподарського призначення, а також комунальної власності. Тут прописані процедури, які не дозволяють ухилитися від&nbsp; аукціонних процедур на продаж землі, на передачу в оренду землі, на продаж або передачу&nbsp; в оренду комунальної власності. Це говорить про те, що десятки мільярдів гривень, які не потрапляли у місцеві бюджети, зараз будуть потрапляти. І бюджет місцевий буде мати дуже суттєве&nbsp; наповнення. Я&nbsp; думаю, корупцію ми здатні припинити із&nbsp; землею&nbsp; і комунальною власністю майже повністю.</p>
<p>Наступна відміна, яка є у цьому бюджеті. І я думаю, що народним депутатам буде точно цікаво це почути.&nbsp; Шановні друзі, у цьому бюджеті вже не враховані пільги депутатам, чиновникам і все, що пов’язано із певними преференціями&nbsp;&nbsp; депутатам і чиновникам. Я думаю, що всі ми з цим погодимося, тому що це сотні мільйонів гривень. І я&nbsp; думаю, прийшов час вже без цих речей&nbsp; дати бюджет.&nbsp;</p>
<p>Наступна пропозиція, яка є. Справа у&nbsp; тому, що цей бюджет перший, який&nbsp; не зупиняє жодного соціального закону. Це перший бюджет, який абсолютно не девальвує ті закони&nbsp; соціальні, які приймалися у парламенті, а потім не&nbsp; фінансуються&nbsp; бюджетом. І ми запропонували зовсім&nbsp; інший підхід:&nbsp;&nbsp; врахувати всі пільги, все, що передбачено&nbsp; законами, але зробити так, щоб пільги, дотації, будь-які інші соціальні платежі не отримували заможні люди. І тому ми&nbsp; ввели певну шкалу доходів&nbsp; родини і людини, якім можна сплачувати ті пільги, які передбачені законами.</p>
<p>Ще на що&nbsp; я&nbsp; хотіла б звернути концептуальну увагу. Це є питання, пов’язане з оподаткуванням сільськогосподарського&nbsp; виробництва. Бюджет, який подавався нашими попередниками, скасовував пільгову систему оподаткування сільськогосподарських підприємств&nbsp; і вводив податок на додану вартість. Безумовно, ні сільськогосподарські підприємства, ні селяни не&nbsp; підготовлені до такої шокової терапії. І саме тому ми цю норму з бюджету прибрали і концептуально ми залишили те законодавство податкове, яке діє у селі сьогодні, і далі для аграрного комплексу ми будемо&nbsp; радитися з аграрними підприємствами, будемо робити&nbsp; всі запобіжники&nbsp; для того, щоб шокових податків для аграрних підприємств у нас не з’явилось.</p>
<p>Ще я б хотіла зупинити вашу увагу на&nbsp; тому, що у нас з&nbsp; вами&nbsp; є підприємство НАК „Нафтогаз”, яке практично знаходиться на межі технічного банкрутства, технічного дефолту. Цей бюджет&nbsp; збалансував всю&nbsp; фінансову систему НАК „Нафтогазу”, дав необхідні гарантії кредиторам, забезпечив систему фінансової підтримки, і ми будемо мати з вами НАК „Нафтогаз”&nbsp; захищений від будь-яких ризиків фінансового, технічного дефолту.</p>
<p>А тепер я&nbsp; хотіла б зупинити вашу увагу на тому, що бюджет України, який був поданий нашими попередниками&nbsp; на певних макроекономічних показниках&nbsp; соціального розвитку, він, на жаль, сьогодні&nbsp; дійсно не повністю відповідає тим можливостям, які б ми могли країні&nbsp; запропонувати. Я хотіла б, щоб зараз ми подивилися на основні макроекономічні показники і показники соціального розвитку на наступний 2008 рік.&nbsp; Шановні друзі,&nbsp; ці показники ви можете бачити перед собою, і можу тільки констатувати, що якщо б у нас було хоча б місяць часу для доопрацювання бюджету,&nbsp; то нам потрібно було б ретельно&nbsp; доопрацювати&nbsp; і по-новому розрахувати всі макроекономічні&nbsp; показники. Те, що пропонується, воно не&nbsp; дуже відповідає, але попередній уряд розраховував це достатньо давно, і ситуація сьогодні змінилася. І тому ми&nbsp; пропонуємо, враховуючи, що сім&nbsp; днів не дають&nbsp; можливості порахувати нові &nbsp;макроекономічні показники не дають можливості перерахувати всі міжбюджетні стосунки. Ми пропонуємо залишити ці макропоказники такими, як вони є, прийняти бюджет так, як ми запропонуємо і порадимося разом з вами, але потім, після Нового року, розпочати практично підготовку до суттєвих змін і доповнень до діючого бюджету і разом з вами сформувати і політику бюджетну, і доходи, і видатки такі, які будуть базуватися на нових макроекономічних показниках.</p>
<p>І враховуючи дефіцит часу, ми практично пропонуємо прийняти бюджет в два етапи: зараз в мінімально узгодженому варіанті – за декілька днів і другий варіант – це коли ми два місяці повноцінно зможемо з вами готувати проект змін та доповнень і десь наприкінці лютого, а, може, на початку березня, як ми встигнемо з вами, прийняти бюджет, концептуально відмінний, де доходна частина буде сформована на нових макроекономічних показниках і з повною ліквідацією всіх тіньових обігів, по-перше, в податковій системі, а по-друге, в системі роботи митниці, тому що сьогодні, на жаль, є колосальні негативи.</p>
<p>І тепер головні параметри бюджету. Ми пропонуємо доходи зведеного бюджету прийняти в розмірі 294 млрд. 200 млн. … доходи – 274, 200, видатки зведеного бюджету – 294, 200. І можу сказати, що доходи зведеного бюджету в 2008 році плануються на 76,3 млрд. більше або на 38,6 відсотка, ніж в 2007 році. Видатки аналогічно з урахуванням дефіциту у нас збільшені на 75 млрд. 200 млн., тобто на 34 відсотка. Це – суттєве доповнення до доходної частини порівняно з минулим роком, що дає нам можливість формувати достатньо сильну політику уряду.</p>
<p>Доходи Державного бюджету зростають на 37 відсотків і будуть складати&nbsp; 215 мільярдів 300 мільйонів.</p>
<p>Видатки Державного бюджету ми маємо можливість збільшити на 43 відсотка і будемо мати видаткову частину Державного бюджету на рівні 186 мільярдів 900 мільйонів.</p>
<p>Я хочу зразу сказати, що цей бюджет, який ми пропонуємо, має значно більшу&nbsp; інвестиційну складову, ніж бюджет попереднього року. Я можу назвати дві цифри. В попередньому році інвестиційна складова була на рівні 43 мільярдів, зараз&nbsp; ми маємо інвестиційний бюджет практично, тому що на 10 мільярдів 700 мільйонів ми збільшуємо інвестиційні видатки. І це значить, що всі соціальні платежі, всі можливості допомогти сьогодні людям базуються на інвестиційній політиці, на політиці&nbsp; сталого і&nbsp; достатньо динамічного економічного розвитку і всі галузі практично нашого господарювання отримують значно більші видатки, які підтримають галузь і дадуть їй&nbsp; розвиватися.</p>
<p>Зразу хочу сказати, що один з пріоритетів нашого бюджету – це видатки бюджету на культуру і мистецтво. Ви знаєте, що таких пріоритетів майже ніякий бюджет не ставив, і я з великим задоволенням хочу повідомити вам, що видатки бюджету на культуру і&nbsp; мистецтво ми збільшуємо майже в&nbsp; два рази.</p>
<p>Ми в два рази збільшуємо видатки (о п л е с к и), які підтримують книговидання, які підтримують розвиток української мови. Ми суттєво підтримуємо видатки, які пов`язані практично з усіма сферами культури і мистецтва, і я думаю, що саме цей&nbsp; бюджет може зробити досить глибокий перелам в тому як взагалі концептуально держава сприймає сферу гуманітарного&nbsp; розвитку.</p>
<p>Наступне - і це теж є пріоритетом -&nbsp; це видатки Державного бюджету на наукову та&nbsp; науково-технічну діяльність.&nbsp; Ви пам`ятаєте, що коли ми говорили про програму „Український прорив”, то ця програма базується на економіці знань, вона базується на тому, що ми нарешті повернемося обличчям до науки і науково-технічної діяльності. І я з великим задоволенням повідомляю, що в цьому бюджеті видатки на цю сферу збільшені на один мільярд гривень. Це є надзвичайно великі видатки, і вони дадуть можливість нам змінити політику в цьому напрямку докорінно.</p>
<p>І саме тому, що ми маємо зараз з вами і бюджет, і очікування на сталий економічний розвиток, ми можемо сказати, що і соціальні видатки за рахунок прибрання всіх неефективних сфер фінансування в цьому бюджеті ми можемо збільшити. І хочу якраз, щоб ви зараз звернули на цю цифру увагу: на 57 відсотків ми збільшуємо соціальні видатки. Це 16 з половиною мільярдів гривень додатково. Це є розрахований і збалансований бюджет. Він абсолютно не має жодного ризику як відносно доходної і видаткової частини, так і відносно хоч якогось зупинення потужного економічного розвитку держави.</p>
<p>Які у нас головні параметри. Прожитковий мінімум. По різним категоріям ми маємо підвищення прожиткового мінімуму від 17,6 відсотка до 21 відсотка. Мінімальна заробітна плата, яка складала за 2007 рік середній рівень 430 гривень, зараз планується середня по року наступному – 547 гривень. І ця сума збільшується майже на 27 з половиною відсотків. Так само ми суттєво збільшуємо всі пенсійні параметри, про які я скажу далі.</p>
<p>Що стосується пенсій. Перше, про що я хотіла б сказати, що ми врахували збільшення коефіцієнту одного року страхового стажу з одного відсотка до 1,35. Це значить, що ми прибираємо вже частково зрівнялівку в пенсійному забезпеченні і будемо платити людям, безумовно, в залежності і від стажу, і від того, які гроші вони отримали як середні заробітні, як середній заробіток. Ми будемо з вами досить суттєво працювати в цьому році&nbsp; над пенсійною реформою. І ми поставили&nbsp; завдання, що на кінець 2008 року ми будемо мати єдиний пенсійний кодекс, який ми запропонуємо вам і який органічно поєднає солідарну пенсійну систему і персоніфіковану систему, яка дасть можливість&nbsp; нам переходити принципово на новий варіант формування пенсійного забезпечення.</p>
<p>Я також хотіла б звернути вашу увагу, що ми в цьому бюджеті запроваджуємо в повному обсязі єдину тарифну сітку оплати праці працівників бюджетної сфери, що дозволить підвищити в середньому на 50 відсотків заробітну плату висококваліфікованим працівникам бюджетної сфери.</p>
<p>Наприклад, лікар-хірург другої кваліфікації буде мати на 45 відсотків більше заробітну плату. Вчитель вищої категорії - на 45 відсотків, соціальний працівник першої кваліфікаційної категорії - на 44 відсотка, а провідний бібліотекар отримає підвищення заробітної плати на 65 відсотків. Власне, ми зможемо заплатити кваліфікованим працівникам значно більше.</p>
<p>Далі я хотіла б також сказати про те, що ми протягом року всім працівникам вищої категорії зможемо збільшити заробітну плату і до&nbsp; грудня 2008 року мати, наприклад, для вчителя вищої категорії приблизно середню заробітну плату 1 283 гривні, а для лікаря вищої кваліфікації – середню 1 373.</p>
<p>Далі я хотіла б зупинитися&nbsp; на деяких ініціативах, які, мені здається будуть вам цікаві щодо збільшення розміру допомоги на дітей багатодітних сімей та встановлення його у розмірі 50 відсотків&nbsp; прожиткового мінімуму з урахуванням доходів. Це є серйозний прорив в цьому напрямку.</p>
<p>Збільшення пенсій за особливі заслуги багатодітним матерям, які народили та виховали п’ять і більше дітей збільшується в 1,8 рази. Перший раз ми надамо пенсійні права батькам вихователям будинків сімейного типу.</p>
<p>Що стосується мінімальної заробітної плати: в 2008 році відбудеться відчутне зростання мінімальної заробітної плати на 31,5 відсотка.</p>
<p>Я хотіла б також повернутися до нашої тези всієї демократичної команди, що все, що було під час виборів нашим зобов’язанням, зараз стає нашою програмою діяльності і бюджетною політикою. Ми запроваджуємо з першого січня 2008 року на народження першої дитини допомогу родині 12 тисяч 240 гривень, на другу дитину – 25 тисяч гривень, на третю і наступних дітей – 50 тисяч гривень. (О п л е с к и).&nbsp; І буде відпрацьована така модель, яка не дозволить батькам, які не дуже дбало ставляться до виховання дітей, зловживати цими грошима. Гроші будуть цілеспрямовано даватися на дитину.</p>
<p>Тепер хотіла б також повідомити вам, що збільшено видатки Пенсійного фонду України на 9,9 мільярдів, тобто майже на 40 відсотків. Це говорить про те, що пенсійне забезпечення буде не тільки диференційовано і буде прийнята зрівнялівка частково, але будуть і серйозно збільшені пенсії. Але поряд із тим, що ми збільшимо пенсії за віком і за стажем, ми з вами перший раз в історії нашого рідного парламенту виконаємо той закон, який популяризували всі політичні сили під час виборчих, багатьох виборчих компаній, це я хочу вам нагадати Закон про дітей війни. Ви пам’ятаєте цей закон, я думаю. Що на кожній зустрічі люди питали, де той закон&nbsp; і де ті фінанси.</p>
<p>Так от, питання у тому, що навіть за сім днів ми змогли знайти ресурси, щоб дітям війни доплатити до пенсії так, як учасникам війни. І це є абсолютно&nbsp;новий напрям і прорив у цьому. (О п л е с к и). Ми будемо мати з вами наступні цифри. Якщо в 2007 році уряд планував, попередник нашого уряду, планував на виконання Закону „Про дітей війни” 445,6 мільйонів гривень. На 2008 рік ми пропонуємо 3 мільярди 600 мільйонів гривень. Різниця вам є абсолютно очевидною. В середньому дитина війни отримає плюс до збільшення своєї пенсії ще надбавку до пенсії до 50 гривень. Для людей це&nbsp; буде дуже відчутна допомога. Розмір стипендій для дітей-сиріт, дітей позбавлених батьківського піклування, які перебувають на повному державному утриманні, збільшиться від трьох разів до чотирьох з половиною разів відносно того, де ці діти виховуються або навчаються.</p>
<p>І тепер ще одна програма, яку ми брали з вами разом, нашими демократичними командами, перед виборами – це суттєво збільшити стипендії для студентів. І зразу вам&nbsp; скажу, що ми зробили це, і на 2008 рік стипендія у вищих навчальних закладів 1-го і 2-го рівня акредитації зі 133 гривень, які є сьогодні, з 1 січня збільшиться до 200 гривень, а з 1 вересня ця стипендія буде складати 400 гривень. Це ви бачите, за рік більше ніж в два рази іде збільшення стипендій студентам. Для вищих навчальних закладів 3-го і 4-го рівня акредитації стипендія для студентів, яка сьогодні складає 159,6 гривень, буде до кінця року складати 530 гривень. І це значить, що студенти у нас будуть вже як самодостатні люди планувати&nbsp; певний свій бюджет.</p>
<p>Я хотіла б також звернути вашу увагу, що в охороні здоров'я&nbsp; збільшуються досить суттєво - на 36,6 всі видатки по охороні здоров’я. Це значить, що у нас система охорони здоров’я буде до того, як ми зробимо реформу і отримаємо повноцінну страхову медицину, буде значно серйозніше профінансована.</p>
<p>Які програми ми бачимо? На реалізацію заходів державної підтримки запобігання та лікування серцево-судинних та судинно-мозкових захворювань, а у нас найбільше таких захворювань, ми збільшуємо видатки в 1,8 рази. На забезпечення безпеки донорської крові – в 3,8 рази. На централізовані заходи з лікування хворих на гемофілію – в 1,6 рази. На онкологічні захворювання – на 38 відсотків. На закупівлю обладнання – 17 відсотків. На заходи з профілактики та лікування ВІЛ, СНІД – плюс 25 відсотків і так далі. Ми маємо безліч програм, які ми будемо здійснювати і які дадуть нам можливість нормально формувати видатки і забезпечення всіма грошовими фінансами системи охорони здоров’я.</p>
<p>Шановні друзі! Я також хотіла окремо звернути вашу увагу на програму, яка стала дискусійною в країні&nbsp; під час&nbsp; виборів, це програма повернення заощаджень. Хочу зараз зосередити вашу увагу, що практично кожен бюджет в попередніх роках виділяв бросові такі гроші, які якби-то давали по копійці людям, але заощадження не поверталися. В цьому році ми робимо з вами просто революцію в цій сфері в доброму змісті цього слова. Ми з вами запланували в цьому бюджеті збільшення всіх джерел забезпечення повернення заощаджень 750 мільйонів, які на 2008 рік запланував попередній уряд до 20 мільярдів гривень. (О п л е с к и).</p>
<p>Я хотіла б щоб ви подивилися на діаграму, які джерела наповнення,&nbsp; повернення заощаджень ми з вами будемо мати. В першу чергу прямими видатками&nbsp; з бюджету &nbsp;в грошовій формі передбачено 6 мільярдів гривень, що дасть можливість повернути в середньому кожній людині, якій ми заборгували до тисячі гривень. Тобто, якщо у людини вклади до тисячу гривень, буде практично повернута вся сума, для людей, у кого тисячу і більше на книжках, буде повернута тисяча гривень. Крім того, ми оптимізували всі борги попередніх періодів і 2 мільярди гривень буде повернуто знецінених заощаджень за рахунок практично оплати боргів людей по житлово-комунальним послугам попередніх періодів. 12 мільярдів гривень, які ви бачите, це те, що ми будемо повертати людям через спеціальні надання товарів, послуг, які вони зможуть проплатити за рахунок своїх вкладів, а забезпечуватися грошове наповнення буде 76 статтею бюджету. Це те, що всі надпланові надходження по приватизації будуть заплановані для повернення заощаджень. Повірте, приватизація буде не просто чесною і прозорою, а ви нарешті побачите, скільки країна втратила в попередні роки, коли приватизувала 175 тисяч об’єктів державної власності і не отримали нічого в бюджет. Все що далі буде приватизовуватися, ви будете бачити прозору модель, яка наповнить бюджет і дасть можливість будувати серйозні програми в країні.</p>
<p>Що стосується місцевих бюджетів, скажу декілька цифр, які вам будуть цікаві. По-перше, ми збільшуємо і достатньо серйозно збільшуємо трансферти, які спрямовуються з державного бюджету на місцевий рівень. Це збільшення буде відбуватися приблизно в районі 30 відсотків. Але хочу ще раз сказати, що я знаю, що недостатньо грошей в місцевих бюджетах і ми з вами ті два місяці, які ми витратимо на вдосконалення бюджету після нового року, ми наповнимо місцеві бюджеті, ми дамо нову абсолютно політику формування міжбюджетних стосунків і продемонструємо, що місцеве самоврядування в Україні все ж таки чогось варте і жити воно буде не по остаточному принципу.</p>
<p>Я думаю, шановні друзі, що той бюджет, який знаходиться перед вами, також буде приємним сюрпризом для вас. Да, до речі, дотації вирівнювання з Державного бюджету місцевим бюджетам збільшаться в 2008 році по відношенню до 2007&nbsp; на&nbsp; 54,8 відсотків. Це теж говорить про увагу, яку приділяє сьогодні уряд, навіть&nbsp; за сім днів міжбюджетним стосункам.</p>
<p>А тепер видатки на оборону і державну безпеку. Ви пам’ятаєте також певні обіцянки, які давала наша команда, в тому числі щодо переходу на добре фінансування армії, на&nbsp; перехід на контрактну основу. І можу сказати, що в цьому році видатки на оборону і державну безпеку збільшені на 25 відсотків, а якщо в гривнях, то на 5 мільярдів 135 мільйонів гривень. Це значить, що армія у нас отримує суттєве збільшення середньомісячного грошового забезпечення військовослужбовцям, і ми отримаємо з вами такі цифри. Наприклад, збільшення мінімальних посадових окладів військовослужбовцям строкової служби та курсантам буде&nbsp; виглядати так: військовослужбовцям строкової служби - в три рази, курсантам військових навчальних закладів – в три рази. Державна підтримка щодо збільшення середньомісячного грошового забезпечення буде виглядати так: військовослужбовці за контрактом в Держприкордонслужбі та молодшого начальницького складу в МНС України ми збільшимо в середньому до 360 гривень. Прапорщики в Держприкордон службі та в МНС підвищаться приблизно на 450-500 гривень. Середнього начальницького складу в органах внутрішніх справ мають підвищитися порівняно з поточним роком на 21-30 відсотків. Молодших офіцерів Збройних сил України буде, в принципі, виплачуватися суттєво більша заробітна&nbsp; плата.</p>
<p>Державна підтримка освіти – на 36,3&nbsp; відсотка.</p>
<p>Видатки Державного бюджету на ЗМІ – на 11 відсотків.</p>
<p>На фізичну культуру&nbsp; і спорт, в порівнянні з попереднім роком – на 49,7 відсотків більше.</p>
<p>І що головне,&nbsp; і це є один з стратегічних напрямків нашої політики – це житлово-комунальне господарство і його реформування. Прошу уваги, вам ця цифра буде цікава. Ми збільшуємо видатки на житлово-комунальне господарство в 3,3 рази і, власне, це надзвичайно велика сума, яка складає в обсязі 3 мільярди 690 мільйонів гривень. Я знаю, що це буде направлено і на реформування системи, і на субвенції, які стосуються електротранспорту, і субвенції на заходи з енергозбереження, і&nbsp; на загальнодержавну програму житлово-комунального господарства.</p>
<p>Шановні друзі! Останню цифру, яку я хотіла б назвати вам, – це наші дороги. Ви знаєте, що ми рухаємося до створення умов для проведення „Євро-2012” і дороги будуть грати не останню роль. Ми збільшуємо видатки в 1,6 рази і будемо мати замість 7,2&nbsp; мільярда 11,4 мільярда видатків на автомобільні дороги.</p>
<p>Завершуючи свій виступ, я хотіла б коротко сказати вам, що якщо за сім днів ми змогли так суттєво і ретельно поправити бюджет, змогли визначити пріоритети і дати надію країні нарешті на скасування повне всіх обігів в тіньовій частині економіці і бюджетної сфери, за два місяці ми зможемо суттєвішим чином з вами&nbsp; доробити і доопрацювати&nbsp; державну фінансову політику і Державний бюджет.</p>
<p>Я хочу попросити всіх вас, щоб ми з вами, враховуючи, що прийняття бюджету України дасть нам можливість&nbsp; вже з 1 січня практично після свят дати людям відчуття і нової політики і абсолютно нової їх підтримки, я хотіла б, щоб ми перший раз на бюджеті України продемонстрували єдність політичних сил задля допомоги і підтримки людей, задля допомоги і підтримки кожної галузі нашого господарства нашої країни. Я вірю в те, що політичні розбіжності на таких питаннях будуть залишатися осторонь, у нас з вами буде мало часу, щоб допрацювати бюджет, но якщо 7 днів уряд міг запропонувати концептуально новий бюджет, то я переконана, що за декілька днів ви також зможете цей бюджет поправити таким чином, щоб були можливості за нього проголосувати як опозиції, так і більшості. Я дякую за увагу і думаю, що ви зараз міністру фінансів зможете задати всі питання.&nbsp;</p>
<p>(О п л е с к и)</p>
<p>&nbsp;</p>
<p>ГОЛОВУЮЧИЙ. Дякуємо. Шановні народні депутати України, продовжуємо представлення Проекту Закону України "Про Державний бюджет на 2008 рік". Я пропоную дати 10 хвилин Міністру фінансів України Пинзенику Віктору Михайловичу, а потім 15 хвилин на запитання і відповіді так як запропонував Комітет з питань бюджету. Якщо захочете продовжимо. Ще раз доповідаю вам, 9 форма, яку не подали передбачає 15 хвилин, якщо узгодимо, будемо довше.</p>
<p>&nbsp;</p>
<p>ПИНЗЕНИК В.М.</p>
<p>Шановний Арсенію Петровичу! Шановна Юлія Володимирівна! Шановні народні депутати! Більшість питань, принципових питань, які стосуються бюджету викладено в доповіді Прем’єр-міністра і попробую акцентувати на деяких моментах пов’язаних з балансуванням і фінансовою частиною бюджету.</p>
<p>Перше, на що я хотів би звернути, надзвичайна складність бюджетної ситуації цього року. Вона, в першу чергу пов’язана з закінченням року і з відомими вам обставинами, але я хотів би на них наголосити, неприйняття бюджету означає вступ в дію норми, за якою фінансування видатків здійснюється в розмірі 1/12 частини видатків минулого року. Чому я на цьому хочу наголосити.</p>
<p>З нового року передбачалось підвищити мінімальну зарплату і мінімальні пенсії на 55 гривень. Це дуже важлива річ для країни, яка минулого... цього року пережила досить високий рівень інфляції, і наші громадяни мають право отримати цю надбавку. Але, на жаль, неприйняття бюджету не дає змоги навіть виплатити існуючий рівень виплат. Справа в тому, що 1/12 видатків не враховує те, що наприкінці поточного року рівень заробітних плат вищий, ніж був на початку цього року.</p>
<p>Ще одна обставина пов’язана з можливістю загроз виплат пенсій з пенсійного фонду. Справа в тому, що залишків коштів на рахунку пенсійного фонду недостатньо для виплати пенсій. Бюджет завжди надавав позички пенсійному фонду для того, щоб своєчасно виплатити пенсії. Таке право уряд має тільки у випадку затвердженого закону про державний бюджет України. Але є ще друга надзвичайна обставина, яка, можливо, значно складніша, ніж перша. Справа в тому, що реально дисбаланс бюджету або дефіцит є значно вищий, ніж того, що передбачалось в проекті закону. Чим зумовлений цей дисбаланс.</p>
<p>По-перше, з 1 січня наступного року припиняється стягнення багатьох податків. Це такі податки як рентна плата на нафту і газ, плата за користування надрами. Ці доходи враховані як доходи бюджету. Насправді їх не буде. Втрата бюджетних доходів складає по цій частині 12 мільярдів гривень. 6 мільярдів гривень не отримає пенсійний фонд. Тому що закон припиняє свою дію 1 січня. На жаль, коли готувався проект бюджету попереднім урядом, на цю проблему не зреагували і проект відповідного закону не був поданий до парламенту.</p>
<p>Друга істотна проблема – відсутність реакції на рішення Конституційного Суду щодо соціального законодавства. А ціна цього питання – 70 мільярдів гривень. На жаль, вдруге хочу висловити жаль, що жодного проекту закону з приводу врегулювання цієї проблеми в парламент подано не було. Інакше кажучи, країна вступає в новий рік з дефіцитом в 105 мільярдів гривень. 88 мільярдів – це норми податку і соціального законодавства і 16 – це той дефіцит, який&nbsp; попередньо закладався в проект бюджету, це 12 відсотків&nbsp; ВВП. Я думаю, що навіть нефахівці розуміють, наскільки це серйозна проблема. З таким дисбалансом&nbsp; країна жити не може.</p>
<p>Ми мусили відреагувати на цю проблему і ми&nbsp; в підготовленому&nbsp; проекті закону врегулювали її. І ми виходимо з дефіцитом бюджету 2,1 відсотка ВВП, а по&nbsp; загальному фонду навіть дещо менше ніж двох відсотків.&nbsp; Це той рівень, з яким країна може спокійно входити в новий рік. Цим зумовлена і та обставина, що проблему ми не можемо врегулювати виключно законом про бюджет, ми мусимо одночасно охопити законом власне проблему бюджету, проблему податкового законодавства, яке зупиняється, і проблеми соціального законодавства.</p>
<p>Зроблю деякі коментарі щодо деяких речей соціальної політики. Проект бюджету передбачає два інструменти підвищення заробітних плат: це як мінімальна заробітна плата, так і введення в&nbsp; повному обсязі єдиної тарифної сітки оплати в бюджетній сфері.</p>
<p>Що стосується пенсій, то піднімається не тільки мінімальний розмір пенсії, а робиться дуже важливий крок для того, щоб відновити справедливість пенсійного забезпечення. Це можливо перший крок, доведеться робити ще й наступні. Якщо мінімальна пенсія піднімається на 20 відсотків, то середня пенсія&nbsp; піднімається на 43.&nbsp; За рахунок чого?&nbsp;</p>
<p>По-перше, законом про бюджет передбачається зміна коефіцієнту врахування трудового стажу до 1, 35 відсотка замість 1 відсотка.</p>
<p>По-друге, змінюється базова заробітна плата, яка береться в розрахунок пенсії або оновлення заробітної плати. Можливо багато з депутатів пам’ятають, що в розрахунок пенсії бралась зарплата 2002 року – це 306 гривень. Зараз береться нова база. Чинний&nbsp; на сьогодні порядок призводить до того, що абсолютна більшість пенсіонерів в розрахункову пенсію, трудову пенсію, мали отримувати нижче мінімального розміру. Таким чином абсолютна&nbsp; більшість пенсіонерів зрівнювалась по пенсійному забезпеченню. Введення норми щодо&nbsp; зміни і бази перерахунку пенсій дозволяє відновлювати справедливість&nbsp; пенсійного&nbsp; забезпечення. Нарешті трудова пенсія по багатьох категоріях пенсіонерів буде перевищувати&nbsp; мінімальний розмір&nbsp; пенсій.&nbsp;</p>
<p>Ми&nbsp; вимушені були зреагувати&nbsp; у бюджеті і дати відповідь на питання нової ціни&nbsp; газу, тому що бюджет&nbsp; готувався виходячи з ціни газу, - 160 доларів, вона на 20&nbsp; доларів&nbsp; більша.&nbsp; Урядом підвищено, виходячи з&nbsp; нового рівня цін на&nbsp; газ, ціни для економіки і для бюджетної сфери. Залишилися незмінними ціни для&nbsp; теплокомуненерго і для населення. У зв'язку&nbsp; з цим&nbsp; ми врахували&nbsp; у бюджеті додаткову суму компенсацій для бюджетів всіх рівнів на газ – 330 мільйонів&nbsp; гривень. У зв'язку&nbsp; із підвищенням цін на газ, яких&nbsp; закуповується по імпорту, виникає дисбаланс для НАКу „Нафтогаз України”, тому що&nbsp; ціни для теплокомуненерго залишилися&nbsp; незмінними. У зв'язку&nbsp; з цим збільшено загальний розмір дотацій, які направлятимуться&nbsp; „Нафтогазу України”, 2,8 мільярда гривень, у тому числи&nbsp;&nbsp; 2 мільярдів гривень загального&nbsp; фонду бюджету і&nbsp; півтора мільярда гривень&nbsp; клірингові&nbsp; розрахунки, які поряд&nbsp; з регулюванням проблем „Нафтогазу України”&nbsp; дозволять нам&nbsp; дати відповідь на питання про різницю цін&nbsp; на газ для населення.</p>
<p>Що стосується змін податкового законодавства. У більшості випадків&nbsp; продовжуються норми, які діяли у чинному законі, а деякі ставки платежів індексуються на величину&nbsp; інфляції. Відносно змін до соціального законодавства, вони&nbsp;&nbsp; стосуються двох блоків. По-перше, у нормі спеціального&nbsp; закону вводяться ставки оподаткування. А по-друге, наводяться…&nbsp; дається відповідь на ті питання і виклики, які виникли. Ми врегулювали питання дітей війни, ми врегулювали питання&nbsp; оплати у бюджеті сфери на основі&nbsp; єдиної тарифної сітки і ми дали відповідь на питання про пільги. Ми не зачепили жодної пільги, але пільгам дається їх пряме призначення. Пільгами мають користуватися&nbsp; малозабезпечені громадяни. Спасибі.</p>
<p>&nbsp;</p>
<p>ГОЛОВУЮЧИЙ. Шановні народні депутати! Дякую, Вікторе Михайловичу. Шановна і дорога коаліція, я просив&nbsp; би, ну, займіть, будь ласка, місця. Тому що я дивлюся ліва частина залу сидить і слухає, а права наша частина не слухає доповідача – міністра фінансів України.</p>
<p>Колеги, тепер 15 хвилин є&nbsp; відповіді на&nbsp; запитання. Я прошу записатися для запитань. Папієв Михайло Миколайович, Партія регіонів.</p>
<p>&nbsp;</p>
<p>16:49:35</p>
<p>ПАПІЄВ М.М.</p>
<p>Дякую. Шановний Вікторе Михайловичу, ви знаєте, що, якщо говорити про правду, то треба сказати, що всі соціальні параметри, які&nbsp; сьогодні закладено у вас у бюджеті,&nbsp; це ті параметри: і прожитковий мінімум, і мінімальна заробітна плата, які пропонувалися урядом Віктора Януковича. Так от хочу вас нагадати, що розрахунок прожиткового мінімуму робився на цінах травня, і враховуючи прогнозований рівень інфляції 2007 року в розмірі 7,5 відсотків. Ви знаєте, що зараз інфляція вже сягає&nbsp; 14,2 відсотка. Тобто&nbsp; тільки за&nbsp; рахунок свідомого&nbsp; заниження прожиткового мінімуму у вашому бюджеті працюючі громадяни України недоотримують&nbsp;&nbsp; від 70 до 350 гривень, діти недооотримууть, бо фактичний розмір прожиткового мінімуму зараз вже вищий, ніж той, який ви закладаєте у&nbsp; бюджеті наступного року.</p>
<p>І ще одне.&nbsp; Рішення Конституційного Суду від червня минулого року абсолютно не виконано.&nbsp; Дякую.</p>
<p>&nbsp;</p>
<p>ПИНЗЕНИК В.М. Дякую за запитання.</p>
<p>Перш за все, ми&nbsp; не зачіпили у бюджеті, який готувався вашим урядом, жодної нормальної речі, особливо&nbsp; у соціальній сфері.</p>
<p>По-друге. Я не хотів би, щоб ми вели дискусію з приводу того, хто керував країною у період високої інфляції, яку, на жаль, країна отримала.</p>
<p>По-третє. Для нас важливою є така норма,&nbsp; як співвідношення темпів росту заробітної плати, пенсій, особливо мінімальних стандартів, і інфляції. Пригадайте дискусію минулого року,&nbsp; коли ми піднімали питання, і ми завжди будемо добиватися того, щоб ріст заробітних план, пенсій був вищий, ніж зростання цін.</p>
<p>У розрахунках до бюджету закладене зростання цін – 9,6 відсотка, зростання пенсій – 20 відсотків, зростання мінімальної зарплати – 32 відсотки, а по середніх показниках ще вище, тому що закладається зростання пенсій на 43 відсотки. Тобто ми даємо відповідь на те, щоб кожна людина відчула прибавку від зростання…</p>
<p>&nbsp;</p>
<p>ГОЛОВУЮЧИЙ. Рижук Сергій Миколайович, Партія регіонів.</p>
<p>&nbsp;</p>
<p>16:52:00</p>
<p>РИЖУК С.М. Дякую.&nbsp;</p>
<p>Шановний пане міністре, я, коли почитав, познайомився із видатками на розвиток сільського господарства, то порадів спершу, що ви на 99 відсотків зберегли всі ті програми, які заклав попередній уряд – уряд Віктора Федоровича Януковича. І мені було радісно доти, особливо коли і мільярд гривень на забезпечення житлом працівників бюджетної сфери – вчителя, лікаря і так далі, але коли я почитав звідки, які джерела фінансування цих напрямків, то, з'ясовується, що 2,5 мільярди ви плануєте взяти із продажу сільськогосподарських угідь - земель селянських, а потім сто мільйонів плануєте віддати на фінансування заходів по охороні і родючості грунтів. Це справді так чи це що воно твориться? Що сокирку за лавкою знайшли – селянські гроші, а потім салом по губах? Дайте, будь ласка, відповідь селянству України. Дякую.&nbsp;</p>
<p>&nbsp;</p>
<p>ПИНЗЕНИК В.М. По-перше, наш уряд не вносить цієї норми. Тобто, вибачте, це – норма закону, який готувався до нас. І я готовий вам показати: проект закону був поданий в листопаді цього року. В зв'язку з деякими дискусіями, які виникають навколо цього питання, ми змінимо прив'язку цього джерела фінансування землею несільськогосподарського призначення.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>&nbsp;&nbsp;&nbsp;</p>
<p>ГОЛОВУЮЧИЙ. Григорович Лілія Степанівна, "Наша Україна – Народна самооборона”.</p>
<p>&nbsp;</p>
<p>16:53:32</p>
<p>ГРИГОРОВИЧ Л.С.</p>
<p>Шановний Вікторе Михайловичу, поза всяким сумнівом, я хочу підтримати запропоновану скорочену процедуру і доопрацювання у лютому Закону про бюджет, бо за сім днів уряд зробив дійсно неможливе. І з огляду на те, я хотіла би відштовхнутися від слів одного з виступаючих, який каже: так ви заклали всі ті речі у бюджет, котрий ми і пропонували. Але є великі ризики – інфляція.</p>
<p>На жаль, під час виступу останнього Прем'єр-міністра попереднього уряду я не почула звіту про інфляцію, про макропоказники бюджету&nbsp; на 2008 рік, тому я хотіла би запитатися як ви плануєте уникнути цих ризиків. Це перше. Чи не вважаєте ви,&nbsp; що голосування за бюджет усім парламентом було би даниною уникнення цих ризиків, які ми отримали в спадок.</p>
<p>І нарешті по суті –&nbsp; стосовно охорони здоров`я.&nbsp; Дуже&nbsp; би просила все ж таки в зв`язку з цими ж таки енергетичними і інфляційними ризиками ще раз переглянути…</p>
<p>&nbsp;</p>
<p>ПИНЗЕНИК В.М. Шановні народні депутати, я не закінчив, це питання стосувалось&nbsp; питання Михайла Папієва. Ми будемо переглядати макроекономічні показники. На сьогоднішньому етапі ми не могли цього зробити, бо перегляд показників потребує перегляду всіх&nbsp; міжбюджетних стосунків. Це, на жаль. Робота, яку&nbsp; за тиждень&nbsp; неможливо виконати. Нам доведеться переглядати. Але я хотів би наголосити, нашою метою є не перегляд інфляції в сторону збільшень, нашою метою – країна має вийти на інфляцію, яка&nbsp; ніколи більше не вимірюватиметься двохзначним числом. Є доручення Прем'єр-міністра, є доручення Президента, і ми працюєм з Національним банком України для того, щоб країна жила в умовах невеличкого рівня інфляції. І якщо ми в лютому будем виходити на ці показники, то очевидно по показнику інфляції ми маємо вийти на значно кращі позиції, ніж ми&nbsp; мали. Ми не маємо… недопустимо жити в умовах інфляції, яка перевищує 10 відсотків.</p>
<p>&nbsp;</p>
<p>ГОЛОВУЮЧИЙ. Кульчинський Микола Георгійович, Блок "Наша Україна - Народна Самооборона".</p>
<p>&nbsp;</p>
<p>16:55:54</p>
<p>КУЛЬЧИНСЬКИЙ М.Г.</p>
<p>Шановний&nbsp; Вікторе Михайловичу, ну&nbsp; проект бюджету&nbsp; пропонує безпрецедентні підвищення пенсій і інших соціальних виплат і хочеться вірити, що завтра ми його проголосуєм в цілому. А… як відповідальні перед українським суспільством депутати. Але мене хвилює одна норма щодо пільг&nbsp; інвалідам першої групи війни. Так виглядає, що&nbsp; право&nbsp; на ці пільги ця категорія інвалідів війни має, якщо в них дохід на одну особу&nbsp; менше 1400 гривень. Мені здається, цю цифру треба підняти, тому що в них пенсії десь приблизно такі. І це не є великі гроші, особливо для великих міст. От прошу дати відповідь.</p>
<p>&nbsp;</p>
<p>ПИНЗЕНИК В.М.Ми готові шукати тут компроміс. Але саме головне: ми не зачепили жодної пільги. Але ми нарешті мусимо прийти до того, до абсолютно нормальної ситуації. До цього часу в нас право на пільги мали люди, які є багатими, які не потребують цього. Що стосується категорії людей, про яких ви говорили, ми можемо знайти й тут компроміс.</p>
<p>&nbsp;</p>
<p>ГОЛОВУЮЧИЙ. Калєтнік Ігор Григорович, Комуністична партія України.</p>
<p>&nbsp;</p>
<p>16:57:09</p>
<p>КАЛЄТНІК І.Г.</p>
<p>Прошу передати Александровській.</p>
<p>&nbsp;</p>
<p>ГОЛОВУЮЧИЙ. Александровська, будь ласка, слово.</p>
<p>&nbsp;</p>
<p>16:57:15</p>
<p>АЛЕКСАНДРОВСЬКА А.О.</p>
<p>Александровская, фракция коммунистов, город Харьков.</p>
<p>Виктор Михайлович, я, конечно, хотела бы задать этот вопрос Юлии Владимировне Тимошенко, которая докладывала перед вами. Но, так как ее нет, задаю вопрос вам.</p>
<p>В своем докладе вот здесь, в зале, она сказала, что на вклады предполагается направить до 20 миллиардов гривен. Однако мы уже с вами знаем, что 12 миллиардов – это средства, которые могут быть, вернее, вы хотите получить от сверхплановой приватизации, то есть, если вы приватизируете больше того, что заложено в бюджете. Это, во-первых, неправильна позиция, потому что в бюджете все деньги должны быть подсчитаны и учтены. И если вы собираетесь и хотите людям отдать 20 миллиардов, то включите их в бюджет. Вы в бюджет их не включили, а с трибуны совершенно безответственно вводите людей в заблуждение, что 20 миллиардов вы планируете погасить вклады. Скажите правду людям: что не 20, а только шесть, и то под большим вопросом. Инфляция это все обесценит. И вы не индексируете вклады, и об этом скажите: что вы отказались от индексации вкладов.</p>
<p>&nbsp;</p>
<p>ПИНЗЕНИК В.М. Шановна Алла Олександрівна, перш за все, ви правильно знайшли цифру в бюджеті Загального фонду – шість мільярдів гривень. Це, до речі, в 10 разів більше, ніж було запропоновано вашою коаліцією рік назад.&nbsp; (О п л е с к и)</p>
<p>По-друге, цифра 12 мільярдів є цілком реальною. Я нагадаю вам, що цей же уряд під керівництвом Прем'єр-міністра України Юлії Володимирівни Тимошенко у 2005 році тільки за рахунок того, що один об’єкт приватизації був проданий чесно, ми отримали в 3 рази більше, ніж було передбачено законом про Державний бюджет. При дефіциті 8,6 мільярда гривень потребів коштів, було отримано&nbsp; 24 мільярди гривень.</p>
<p>Позиція Прем’єр-міністра і позиція Президента України стосовно&nbsp; приватизації об’єктів, ми&nbsp; більше конкурсів проводити не будемо. Будуть проводитись виключно відкриті аукціони – чесна, прозора і відкрита приватизація. (О п л е с к и)</p>
<p>&nbsp;</p>
<p>ГОЛОВУЮЧИЙ. Бахтеєва Тетяна Дмитрівна передає слово Яцубі Володимиру Григоровичу.</p>
<p>&nbsp;</p>
<p>16:59:36</p>
<p>БАХТЕЄВА Т.Д.</p>
<p>Уважаемый Виктор Михайлович, мы уже на притяжении многих лет говорим, для того, чтобы отрасль здравоохранения существовала, необходимо финансирование не менее 5 процентов от ВВП. В 2007&nbsp; году это почти было 4 процента, сегодня мы имеем 3-4. Как можно выживать нашему&nbsp; здравоохранению?</p>
<p>При том проведенная инвентаризация в 2007 году, подтвердила, что сегодня необходимость в оборудовании составляет на 7 миллиардов&nbsp; то, что нужно - это для обследования больных, для лечения, это нужно в операционных. Вы даете 230 миллионов на централизованную закупку оборудования, в то время как в 2007 году мы имели почти в три раза больше.</p>
<p>Как нам сегодня лечить больных, как нам обследовать, как вообще заниматься профилактикой? И Минздрав предупреждает: не болеть и не ходить в больницу. (О п л е с к и)</p>
<p>&nbsp;</p>
<p>ПИНЗЕНИК В.М. Ми розуміємо, Тетяна Дмитрівна, проблеми, які виникають в медицині і ви знайдете дуже багато статей, які стосуються підтримки медицини. І в ході доопрацювання бюджету ми деякі поправили. Але я хотів би, очевидно, звернути увагу на ту статтю, яку ви мали на увазі.</p>
<p>Справді, в бюджеті була мертва норма, не..., в додатках до бюджету не було. Норма, яка виникла, багато питань, дозволити Кабінету Міністрів&nbsp; України&nbsp; здійснити закупівлю обладнання на умовах фінансового лізингу. Записана цифра 7 мільярдів, це мертва стаття. Вона абсолютно нічого не значить. Чому? Тому&nbsp; що в додатках ви не найдете жодного. Ми не знайшли ні переліку обладнання, ні порядок, ні процедури, як це має здійснюватися. Ми будемо реагувати на проблеми закупівлі і думаю, ми це зробимо вже в лютому, при перегляді. Але ці цифри будуть закладені рядком у видатках бюджету.</p>
<p>&nbsp;</p>
<p>ГОЛОВУЮЧИЙ. Джоджик Ярослав Іванович, "Наша Україна - Народна Самооборона" .</p>
<p>&nbsp;</p>
<p>17:01:29</p>
<p>ДЖОДЖИК Я.І.</p>
<p>Шановний Вікторе Михайловичу! Українська народна партія, яка завжди добивалася виключно конкурентного розподілу землі, вдячна уряду за постановку питання і зміни до Земельного кодексу про виключно аукціонний розподіл землі.</p>
<p>Однак запропоновані формулювання не повністю дають відповіді на питання, щоб не допустити в останні дні цього року повного дерибану тих залишків землі, яка залишилася. Ми маємо досвід як після виборів в один день було у місті Києві роздано більше тисячі гектарів землі. Це перше питання.</p>
<p>І друге питання. Запропонованими змінами до бюджету, запропонованим бюджетом пропонується збільшити акциз на пиво. Хочу звернути увагу, що ми сьогодні є свідками ситуації, коли сировина на ці пивні заводи збільшилася у 2-2,5 рази. Чи не вважаєте ви, що такими змінами ми досягнемо...</p>
<p>&nbsp;</p>
<p>ПИНЗЕНИК В.М. Дякую за питання.</p>
<p>Я радий, що ви встигли ознайомитися із бюджетом і помітили дуже важливу норму. У нас величезний ресурс, який би міг піти на підтримку місцевих бюджетів, сьогодні, на жаль, опиняється у кишенях окремих людей, у тому числі і за рахунок роздачі землі. Особливо в Києві, обласних центрах і так далі.</p>
<p>Тому проектом змін до закону, який вам дано на розгляд, передбачено: продаж землі несільськогосподарського призначення здійснюватиметься виключно через систему аукціонів. Це ресурс, який може дати десятки мільярдів гривень для вирішення проблем простих громадян і для вирішення бюджетних проблем: для ремонту доріг, реконструкції будинків і тому подібних речей.</p>
<p>Що стосується зміни акцизів, то зміна, наприклад, по пиву – 0, вибачте, 2 копійки на 1 літр. Це невеличка корекція, яка менша інфляція.</p>
<p>&nbsp;</p>
<p>ГОЛОВУЮЧИЙ.&nbsp; Мовчан Павло Михайлович, „Блок Юлії Тимошенко”.</p>
<p>&nbsp;</p>
<p>17:03:49</p>
<p>МОВЧАН П.М.</p>
<p>Дякую. Я прошу передати слово голові Комітету з питань культури і духовності Яворівському.</p>
<p>&nbsp;</p>
<p>ГОЛОВУЮЧИЙ.&nbsp; Слово Яворівському. Будь ласка.</p>
<p>&nbsp;</p>
<p>17:03:59</p>
<p>ЯВОРІВСЬКИЙ В.О.</p>
<p>Шановний, пане міністре, навіть та скромна цифра, яка виділена на українську культуру, ми вважаємо, щойно закінчилось засідання комітету, що навіть якщо розумно й економно, по-господарськи ці гроші перерозподілити і зламати всі ті тіньові схеми, які існували до цього в Міністерстві культури, то навіть при цьому може цих коштів вистачити. Я наводжу конкретний епізод. На всі навчальні заклади Міністерства культури, на всі - консерваторії, інститути виділено 178 мільйонів, і окремим рядком, на окремий інститут культури, який випускає в тому числі і перукарів, на Поплавського виділено 102 мільйони. Це справедливо чи не справедливо? Скажіть, будь ласка. І чому ви залишили цю цифру? Ми ж просили забрати ці гроші і перерозподілити між іншими інститутами. Я дуже хочу, щоби чесно відповіли, і щоб ми зламали цей стереотип нарешті.</p>
<p>&nbsp;</p>
<p>ПИНЗЕНИК В.М. Шановний, Володимире Олександровичу. Якщо ви звернете увагу, то ми розуміємо проблеми, які складаються в культурі, і можливо найбільший ріст видатків саме по цьому бюджетному секторі. Ми розуміємо, що цього мало, що цей сектор потребує уваги. В ході роботи над бюджетом ми зреагували на деякі програми навіть, наприклад, програма української мови, програма української книги і збільшили видатки на ці цілі. Ми й далі будемо робити заходи і готові навіть при перегляді бюджету в лютому, там, де є болючі проблеми й де ми знайдемо фінансовий ресурс, зреагувати на проблему української культури.</p>
<p>&nbsp;</p>
<p>ГОЛОВУЮЧИЙ.&nbsp; Дякуємо, Вікторе Михайловичу, дякуємо. Час на відповіді і запитання завершено.</p>
<p>Шановні народні депутати України, перед тим, як надати слово для виступу голові Комітету Верховної Ради з питань бюджету, я хотів би повідомити вам трагічну новину, яка відбулася годину тому, вбитий лідер пакистанської опозиції Беназір Бхуто зразу після мітингу. Тому дозвольте висловити співчуття родині Беназір Бхуто, пакистанському народу і всій світовій спільноті. Я думаю, що хвилиною мовчання нам треба…</p>
<p>(Х в и л и н а&nbsp; м о в ч а н н я)</p>
<p>Дякую. Шановні колеги! Я запрошую до слова Деркача Миколу Івановича, п’ять хвилин. Будь ласка, Микола Іванович.</p>
<p>&nbsp;</p>
<p>17:06:35</p>
<p>ДЕРКАЧ М.І.</p>
<p>&nbsp;Шановний Арсеній Петрович! Шановні народні депутати! З огляду на те, що сьогодні відбувається представлення урядом проекту Закону „Про Державний бюджет України на 2008 рік” Комітет з питань бюджету, керуючись вимогами статті 39 Бюджетного кодексу, сьогодні вранці на своєму засіданні заслухав доповідь міністра фінансів стосовно поданого законопроекту. При цьому на момент початку засідання Бюджетного комітету жоден з членів комітету не мав змогу у повному обсязі ознайомиться з законопроектом. Тому провести навіть попередню експертизу норм законопроекту та їх відповідність Конституції та Бюджетному кодексу було надзвичайно складною справою.</p>
<p>Однак огляд проекту бюджету на наступний рік дає підстави зауважити наступне. Перше – щодо формату поданого документу та матеріалу до нього.&nbsp; Зазначений законопроект повною мірою не відповідає вимогам статті 38 Бюджетного кодексу щодо подання разом з законопроектом повного пакету матеріалів до нього.</p>
<p>Друге. Цим законопроектом одночасно з Державним бюджетом пропонується внести зміни до інших законодавчих актів, насамперед, з податкових та соціальних питань. Розуміючи аргументи уряду стосовно необхідності забезпечення збалансованості показників бюджету, належить звернуть увагу на окремі протиріччя. Невідповідність статті 7 Закону України „Про систему оподаткування”, якою визначено, що зміна податкових ставок і механізм справляння обов’язкових платежів не можуть запроваджуватись Законом „Про Державний бюджет України”, тобто розглядати зміни до податкового законодавства необхідно окремим законопроектом. Порушення пункту чотири статті 148 Регламенту Верховної Ради, тобто що проект&nbsp; Закону „Про Державний бюджет” не може містити положень про зупинення дії чи внесення змін до інших законів.</p>
<p>Третє. Згідно із вимогами статті 8 Закону України „Про державне прогнозування та розроблення програм економічного і соціального розвитку України” одночасно з проектом Державного&nbsp;бюджету до Верховної Ради, повинна подаватися державна програма економічного і соціального розвитку на наступний рік. Відсутність такої програми сьогодні це ще один аргумент, оскільки неможливо оцінити вплив бюджету на розвиток економіки України та реалізації державної політики у різних галузях.</p>
<p>Четверте. Щодо скороченої процедури розгляду є ще одне застереження. Пунктом 2&nbsp;статті 104 та пунктом 3 статті 108 Регламенту Верховної Ради не допускається скорочення строків розгляду та обговорення за скороченою процедурою законопроектів, кількість статей, пунктів, яких понад сто. А поданий законопроект містить 82 статті щодо безпосереднього Державного бюджету та зміни до 102 законодавчих актів.</p>
<p>Шановні народні депутати! Кожен з нас, як відповідальний перед виборцями політик, вболіває за долю України і розуміє, що починати&nbsp; новий рік без бюджету небажано. Його відсутність не дасть змогу проводити в повному обсязі задекларований усіма політичними силами розміри мінімальної заробітної плати, прожиткового мінімуму, мінімальної пенсії, стипендій та інших соціальних гарантій, а також залучити інвестиції до країни.</p>
<p>Слід відмітити, що при обговоренні проекту рішення комітету з даного питання, було висунуто дві пропозиції. Перше, яка відповідає процедурі визначеної статтею 39 Бюджетного кодексу, прийняти зазначений законопроект до розгляду. Друга, яку пропонували члени комітету, представники коаліції, прийняти зазначений законопроект одночасно до розгляду та у першому читанні.</p>
<p>За наслідками голосування Комітет з питань бюджету ухвалив рішення&nbsp; рекомендувати Верховній Раді прийняти Проект Закону „Про Державний бюджет на 2008 рік”, внесений Кабінетом Міністрів за реєстраційним номером 1285 до розгляду та в першому читанні.</p>
<p>Доручити головам депутатських фракцій узагальнити пропозицію народних депутатів, членів відповідних депутатських фракцій до зазначеного законопроекту та подати Комітету з питань бюджету. Доручити Комітету з питань бюджету за участю Кабінету Міністрів&nbsp; &nbsp;доопрацювати зазначений законопроект з урахуванням пропозицій депутатських фракцій. Проект відповідної постанови додається. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, Миколо Івановичу.</p>
<p>Шановні колеги!&nbsp; У нас прийнято рішення без запитань і відповідей. У вас у всіх знаходиться на руках рішення комітету та проект постанови Верховної Ради України з реєстраційним номером 1285/П.</p>
<p>Колеги! За нашим порядком розгляду далі пропонується обговорення,&nbsp; це виступи від фракцій та виступ народних депутатів України. Тому я прошу виступи від фракцій не 5, а 7 хвилин. Тому що було прохання декількох фракцій задля того, щоб висловити сповна власну позицію щодо проекту закону про Державний бюджет, записатися по 7 хвилин від кожної фракції на виступ. Після цього будуть виступи народних депутатів України.</p>
<p>Прошу провести запис. З трибуни?</p>
<p>Герман Ганна Миколаївна, Партія регіонів України. Виступ від фракції. Азаров чи хто? Єфремов. Будь ласка, пан Єфремов.</p>
<p>Ганна Миколаївна, хто Азаров чи Єфремов? Азаров.</p>
<p>Азаров Микола Янович.</p>
<p>&nbsp;</p>
<p>АЗАРОВ М.Я.</p>
<p>Уважаемый Арсений Петрович! Уважаемые народные депутаты! Первое. Хочу сказать, что то, чему вы так аплодировали, уважаемые народные депутаты, повышение стипендий, пенсий, минимальной заработной платы, социальных выплат – это все один к одному заложено бюджетом, который был представлен нами 15 сентября этого года. И министр финансов, Виктор Михайлович Пинзеник, это признал. Поэтому я вас благодарю за аплодисменты.</p>
<p>Второе. И чтобы это проиллюстрировать, вот здесь на этом слайде показано, что все абсолютно социальные стандарты бюджет правительства Януковича не претерпели никаких абсолютно изменений. И поэтому те, кто&nbsp;&nbsp;&nbsp;постоянно&nbsp; піддавал критике&nbsp; социальную политику уряду Віктора Януковича, залишили без змін закладєниє намі розміри мінімальної заробітної плати, прожиткового мінімуму, розмір допомог при народженні дітіни, запровадження третьево етапа&nbsp; единой тарифной сетки оплати праці, в результате котрого будет значительное повишение заработной плати в бюджетной сфере.</p>
<p>Без змін залишилися положення щодо пенсій, підвищення степендій, розмірів одноразових допомог дітям-сиротам і дітям, позбавленим батьківського піклування. Але, на сьогодні, економічна ситуація дає нам підстави ствєрджувати,&nbsp; что&nbsp; социальние стандарти - ето&nbsp;&nbsp; дєржавная гарантія,&nbsp; повінна бути підвішени.</p>
<p>Нє зважаючи на відповідне рішення Конституційного Суду, сегодня&nbsp;&nbsp; нам пропонується обмежить, або взагалі скасувать законодавчі норми, які встановлюють соціальні гарантії та особливі умови оплати праці окремих категорій працівників бюджетної сфери.</p>
<p>На слайді&nbsp; ви можетє побачить оце, можна зрозуміті, коли преференції та пільги відміняють забєзпєчєним катєгоріям&nbsp; громадян. Але, чому скасовується право на їх отримання ветеранам війни, жертвам нацистських переслідувань, ветеранам праці, чорнобильцям, дітям війни, доход яких пєрєвішуєт пєвний рівень.&nbsp;&nbsp;&nbsp;</p>
<p>Наведу ще кілька прикладів. Скасовано підвищення посадових окладів&nbsp; для працівників закладів охорони здоров’я не тєрєторіях, забруднєних внаслідок Чорнобильської катастрофи. Обмежено право на 50-відстоковую знижку плати за встановлення і користування&nbsp; квартирним телефоном, особам, звільненим з військової служби,&nbsp; чорнобильці позбавлені права на одержання безпроцентної позики &nbsp;на індивідуальне житлове&nbsp; будівництво.</p>
<p>&nbsp;В проекті бюджету, розробленого урядом Януковича, було передбачено значні кошти відновлення економічного потенціалу економіки. Але це не завадило нинішньому&nbsp; уряду скасувати більше десятка бюджетних програм &nbsp;інвестиційно-інноваційного спрямування (на слайді ви можете побачити це). Вилучене з бюджету кожне стимулювання реалізації програм енергозбереження, ракетно-космічної галузі, оборонно-промислового комплексу, зменшено видатків на компенсацію вартості вітчизняної сільськогосподарської техніки, реформування житлово-комунального господарства.</p>
<p>Незважаючи на те, що практично всі політичні сили визнають незадовільним рівень оснащення закладів охорони здоров’я з бюджета вилучено семирічної програми закупівлі сучасного медичного обладнання на умовах фінансового лізингу, 1 мільярд вилучено на будівництво житлового фонду, 1 мільярд на розвиток іпотечного кредитування. При цьому передбачено надання державних гарантій за зобов’язанням НАК „Нафтогаз України” за зовнішнім запозиченням в обсязі 12 мільярдів гривень щодо повернення знецінених заощаджень ощадбанку. Відповідно до розрахунків чинного уряду сума можливих повернень складе близько 20 мільярдів гривень, на слайді ви можете побачити яким чином. Але жоден із урядовцев не попередив наших співгромадян, що одночасно з обіцянками повернути їм вклади ощадбанку з закону виключається норма, яка передбачає тендексацію вкладів відповідно до індексу інфляції.</p>
<p>Слід нагадати, що остання індексація заощаджень була більше як 10 років тому. Людей не поставили до відома, що вони повинні витратити час на те, щоб дані про них внесли в інформаційно-аналітичну систему, лише в цьому випадку власником вкладів буде здійснена ця компенсація, при цьому сума виплат за ощадними книжками обмеживается тысячу гривней та и то лише за одним рахунком вкладника та і власна сума викликає сумніви, адже із-за декларованих 20 мільярдів лише 6 мільярдів - це грошовые кошти, а інше – безготівкові розрахунки та понадпланові надходження від приватизації, які в балансі бюджету взагалі не враховані.</p>
<p>Крім того, повєрнєння громадянам в розмірі 20 мільярдів вкладів прізведе до пєрєкосів в структурі споживання. Ви можетє побачіті на слайдє як змініться дінаміка грошовой монітарной бази. З урахуванням задєкларованих виплат очікуваний номінальний прирост грошової бази в 2008 році може скласть блізко 63 мільярдів, що нємінучє прізвєдє до посилення монітарной складовой інфляції. Дефіцит Державного бюджета в процесє доопрацювання збільшено на 3 мільярді, на 3 мільярда, або два і одін відсоток. Це нєгатівний сигнал для інвесторів і кредіторів.</p>
<p>Засоби масової інформації цитуют міністра фінансов, якій заявіл, что в нашому проекті бюджета було приховано дефіцит більше 100 мільярдов. Звичайно, це не відповідає дійсності. А те, что в балансі не отражено 12 мільярдів позапланових надходжень, це реальний факт. Тобто дефіцит бюджету штучно заніжений. Реальний його рівень становить…</p>
<p>&nbsp;</p>
<p>ГОЛОВУЮЧИЙ.&nbsp; Двадцять секунд для завершення.</p>
<p>&nbsp;</p>
<p>АЗАРОВ М.Я. Реальний рівень становить 3,4 відсотка. В бюджетє внесено значна кількість змін до податкового законодавства. Рівень пєрєразподіла ВВП чєрєз державний бюджет 24 відсотка. Тому Партія регіонів будє наполягати на усунення дисбалансу в бюджетє, враховування пропозіції Партії регіонів. Ми – конструктівная опозиція. Ми підтримуєм тє соціальниє стандарти, коториє самі ж заложилі. Але зміни должни бить внєсєни. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Найдньонов Андрій Михайлович, Комуністична партія України, Симоненко Петро Миколайович.</p>
<p>Поступило зауваження від депутата Саса, який не погоджується з тим, щоби ми виступали по сім хвилин, а виступали тільки по п’ять хвилин. І він просе поставити це питання на голосування. Петро Миколайович, так я от хочу порадитися з залом як поступить. Тому що ми на Погоджувальній раді прийняли рішення по сім хвилин,&nbsp; щоби всі висловили позицію в рамках 30 хвилин. Підтримуєте, колеги, чи ставимо на голосування?</p>
<p>Підтримуєте. Дякую.</p>
<p>Петро Миколайовичу, будь ласка.</p>
<p>&nbsp;</p>
<p>СИМОНЕНКО П.М.</p>
<p>Шановні колеги,&nbsp; шановні громадяни України! Беззаперечно, що сьогодні в Україні серйозна криза. І відносно процесів, які супроводжують бюджетний процес, Компартія України&nbsp; відповідально заявляє, що жоден з бюджетів незалежної України, які були прийнятті в цьому залі, не відповідали проблемам суспільства і не були попри всі заяви їхніх авторів та замовників&nbsp; бюджетами розвитку, не були по суті державними бюджетами. Вони не спрямовувалися на розвиток промисловості, сільського господарства, науки, техніки,&nbsp; культури, медицини. Кошти, які планувались на ці потреби, на впровадження інноваційних розробок, енергозберігаючих технологій, виробництво екологічних видів палива та багато чого іншого, не відповідають потребам сьогодення. Ці бюджети не гарантували реального підвищення добробуту людей, не захищали їх від економічних негараздів, які&nbsp;&nbsp; послідовно супроводжували громадян. Це, в першу чергу, зростання постійно цін та інфляція.&nbsp; Проблема полягає ще і в тому, що ніякого економічного підгрунтя зростання обсягів виробництва у&nbsp; реальному секторі економіки на сьогодні, на жаль, немає.</p>
<p>&nbsp; Натомість і, це очевидно, всі бюджети розраховувались&nbsp; відповідно до інтересів політичних і фінансово-промислових кланів, які створили нинішній політичний&nbsp; режим. Це стало можливо ще й тому, що державна власність, тобто власність, яка належала народові, промислові та сільськогосподарські підприємства, сфера послуг і все, що було збудовано на кошти всіх, злочинним&nbsp; шляхом опинилися в&nbsp; руках тільки окремих.</p>
<p>Ще раз нагадую,&nbsp; що саме так звану ваучерну приватизацію фінансові піраміди і трасти у людей витягли останні гроші, відібрали останню власність та в чому мати народила кинули у вір вільної капіталістичної конкуренції.&nbsp;&nbsp;&nbsp;</p>
<p>Люди добрі! Затягуйте і сьогодні пояси міцніше.&nbsp; Всі ці соціальні програми, якщо вони будуть виконанні, будуть сприяти тому, що у вас будуть витягувати різними шляхами ваші ж гроші.</p>
<p>Вже зараз значно підвищенні внутрішні ціни на газ для промислових підприємств,&nbsp; для установ та організацій. На черзі&nbsp; &nbsp;суттєве підвищення цін на&nbsp; газ для підприємств ЖКХ. А це&nbsp; беззаперечно&nbsp; нова спіраль&nbsp; подорожчання товарів та послуг для населення, нова спіраль подорожчання життя.&nbsp; Для того щоб збити соціальну напругу і&nbsp; наситити ринок дешевими товарами будуть відкриватися&nbsp; кордони для третьосортних, а тому дешевих іноземних товарів, генномодифікованих&nbsp; харчових продуктів, які знищують генофонд нації, руйнують здоров’я наших дітей.</p>
<p>Компартія переконана, що ті економічні принципи, які покладені в основу представленого на розгляд&nbsp; Верховної Ради&nbsp; державного бюджету, будуть мати&nbsp;&nbsp; у тому числі&nbsp; і&nbsp; негативні наслідки для нашої економіки, будуть мати вкрай&nbsp; негативні&nbsp; наслідки&nbsp; для вітчизняного виробника, для пересічного споживача. Але це проблема, не&nbsp; проблема&nbsp; виключно нинішнього проекту бюджету, це загалом проблема корумпованого політичного ладу, що панує в Україні вже&nbsp; понад 16 років.</p>
<p>Що комуністична фракція пропонує Верховній Раді? Ми послідовно виступаємо проти розбазарювання державного майна, що створювалося поколінням нашого народу. У запропонованому проекті закону, у пояснювальній записці до нього навіть не надана&nbsp; інформація щодо переліку підприємств, які пропонуються урядом до приватизації, а також необґрунтована&nbsp; зазначена сума надходжень від&nbsp; цього до&nbsp; державного бюджету. Тому ми пропонуємо вилучити статтю 76, якою передбачається&nbsp; отримання і розподіл коштів від&nbsp; приватизації майна у сумі 8,6 мільярдів гривень. Особливо категорично ми виступаємо проти продажу земель сільськогосподарського призначення. Тому вимагаємо додатки до Закону щодо&nbsp;&nbsp; змін до Земельного&nbsp; кодексу&nbsp; України, яким дозволяється продаж земель сільськогосподарського призначення і розкривається механізм цього продажу, вилучити. Ми пропонуємо перш, ніж приймати&nbsp; бюджет, прийняти закон, яким&nbsp; продовжити мораторій щодо заборони торгувати землею, а також&nbsp; залишити ПДВ сільськогосподарським&nbsp; виробникам для їхнього розвитку. Ми намагаємо виконати вимоги&nbsp; Конституції і виплати…&nbsp; щодо виплат і щорічної матеріальної допомоги&nbsp; ветеранам&nbsp; війни у повному обсязі.</p>
<p>Ми пропонуємо встановити на 2008 рік мінімальну заробітну&nbsp; платню у сумі 792 гривні, мінімальну пенсію, соціальну допомогу – не нижче 70 відсотків від середньої зарплати,&nbsp; прожитковий&nbsp; рівень непрацюючим громадянам наблизити до інших демографічних груп населення.</p>
<p>Щоб захистити більшість громадян від стрімкого підвищення цін, ми пропонуємо запровадити державне регулювання&nbsp; цін на основні продукти харчування, товари&nbsp; першої необхідності,&nbsp; ліки, послуги житлово-комунального господарства. З цією метою ми внесли проект Закону&nbsp; про введення мораторію на підвищення&nbsp; цін і тарифів. Ми&nbsp; пропонуємо запровадити державне&nbsp; замовлення на 50 процентів валової продукції сільськогосподарських виробників і виділити у Державному&nbsp; бюджеті на ці цілі 5 мільярдів гривень.</p>
<p>У проекті бюджету ми вважаємо за необхідне збільшити до&nbsp; 1 мільярда гривень пільгового кредитування будівництва житла для молодих сімей з наступним їх погашенням за рахунок держави, 25&nbsp; процентів – при&nbsp; народження першої дитини, 50 – другої, 100 процентів – третьої. Передбачити також погашення боргів по&nbsp; заробітній платі працівникам підприємств державної форми власності, у тому числі і&nbsp; збанкрутілим.&nbsp; Для виконання зазначених пропозицій пропонуємо збільшити&nbsp; доходи зведеного Державного бюджету, перш за все, за рахунок&nbsp; повернення у державну власність високорентабельних виробництв, запровадження&nbsp; державної монополії на виробництво та поставку&nbsp; товарів окремих бюджетонаповнюючих галузей і на зовнішню торгівлю, виробництво та реалізацію лікеро-горілчаних і тютюнових виробів. Виключити із проекту бюджету фінансування натівської програми, ГУАМ, не виділяти кошти, 80 мільйонів, на спорудження&nbsp; меморіалу померлим внаслідок голоду і 15,9&nbsp; мільйона Інституту національної пам’яті. Ці гроші сьогодні потрібні&nbsp;&nbsp; живим.</p>
<p>Припинити дотування з Державного бюджету місцевих бюджетів областей, які сьогодні прийняли&nbsp;&nbsp; протизаконні рішення щодо фінансування&nbsp; вояків ОУН-УПА. Наведення елементарного порядку&nbsp; у гральному бізнесі. Ми також пропонуємо ліквідувати&nbsp; ПДВ та замінити його на податок з&nbsp;&nbsp; обороту. Таким чином і будуть вжиті конкретні заходи, які будуть сприяти і наповненню бюджету, і справедливого&nbsp; його розподілу. А також ввести прогресивну шкалу обкладання податків тих, хто має сьогодні великі доходи, і таким чином&nbsp; ми все це&nbsp; спрямуємо на підтримку&nbsp;&nbsp; наших&nbsp; громадян. На цьому і наполягає фракція&nbsp; комуністів. Дякую.</p>
<p>&nbsp;</p>
<p>ГОЛОВУЮЧИЙ. Кириленко Іван Григорович, „Блок Юлії Тимошенко”.&nbsp;Ляшко, будь ласка.</p>
<p>&nbsp;</p>
<p>ЛЯШКО О.В.</p>
<p>Шановні народні депутати, шановні громадяни України! Бюджет на 2008 рік, поданий урядом Тимошенко, це той бюджет, який спрямований на реалізацію передвиборчих програм політичних сил, котрі створили коаліцію і сформували уряд.</p>
<p>Вперше ми маємо бюджет, який в першу чергу орієнтується на інтереси мільйонів громадян України, а не на одиниці олігархів, наближених до Кабінету Прем`єр-міністра чи до кабінетів профільних міністерств. Зокрема я хочу… Прем`єр-міністр і міністр фінансів досить докладно розповідали і вчора на засіданні уряду, і сьогодні в Верховній Раді про цифри, які передбачаються у бюджеті. Я хотів би ще раз деякі із них повторити для того, щоб акцентувати на них увагу наших громадян.</p>
<p>В першу чергу зростає, і суттєво зростає, мінімальна заробітна плата – майже на 32 відсотки, так само прожитковий мінімум – на 20 відсотків. Суттєво зростає державна допомога інвалідам з дитинства та дітям-інвалідам. Ми ж під час виборів їздимо до виборців всі і завжди розказуємо, як ми дбаємо про інвалідів, про чорнобильців, про ветеранів, пенсіонерів. Тільки чомусь забуваємо про всі ці категорії одразу після того, як закінчуються вибори.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Уряд Тимошенко демонструє свою увагу до громадян України і після виборів: коли немає жодних виборів, уряд стабільно працює. Але ми прийшли не для того, щоб дерибанити Державний бюджет, як це робили попередники, а для того, щоб виконувати свої обіцянки, дані виборцям. Зокрема, на захист чорнобильців в бюджеті передбачено шість мільярдів гривень, це на 35 відсотків більше, ніж минулого року. На дітей війни у бюджеті передбачено у вісім разів більше, це&nbsp; 3,6 млрд. гривень.</p>
<p>Знаєте, можна причитати, розказувати, як все погано і нічого для цього не робити. От мені подобається, коли наші опоненти розказують, що у вас там 20 млрд., але це на виплату боргів по вкладах в ощадбанку, а реальних тільки шість мільярдів, а невідомо, де всі інші. Ну то слава Богу, що хоч шість мільярдів реальних. У вас реальних було 600 млн., і то сьогодні 27 грудня, а з них до людей поступило&nbsp;&nbsp; менше половини грошей. То давайте давати реальні гроші, ніж обіцяти нереальні.</p>
<p>Також бюджетом на&nbsp; наступний рік прибирається зрівнялівка в пенсіях. Кожен із вас, хто зустрічався з людьми, той&nbsp; чув від пенсіонерів зауваження, що „працюєш – не працюєш, немає значення в яких умовах працював, в важких чи в кабінеті, а пенсію платять&nbsp; однакову і навіть тим, хто не працював пенсія платиться більша”. Уряд Тимошенко прибирає цю зрівнялівку, і відтепер люди будуть отримувати пенсію, залежно від стажу роботи,&nbsp; залежно від умов роботи, в яких вони працювали. І це тільки початок.</p>
<p>Так само уряд Тимошенко приділяє значну увагу дітям-сиротам та дітям, позбавленим батьківського піклування. Стипендії для дітей&nbsp; зростають у 3-5 разів. І це тільки початок. Я думаю, що далі буде ще більше.</p>
<p>Видатки на освіту зростають майже на 36 відсотків, це&nbsp; 57 мільярдів гривень.</p>
<p>На охорону здоров`я – майже на 30 відсотків так само зростають видатки, це&nbsp; 32 мільярди гривень.</p>
<p>На оборону, про що у нас&nbsp; завжди попередні уряди&nbsp; не доглядали за цим питанням – на 20 відсотків майже ріст.</p>
<p>Я хотів би сказати, що попередні виступаючі від опонентів розказували, що ми перейняли все від уряду Януковича. Так ніхто і не заперечує, що бюджет на 90-95 відсотків саме той, який готував попередній уряд. Але головне, що в цьому бюджеті – прибрані всі лобістські програми, які&nbsp; дають можливість заробляти мільярди, мільярди одиницям – тим компаніям, які&nbsp; наближені до влади. От оці… не тільки заробляти, а й красти мільярди під виглядом інвестиційних проектів.&nbsp; І от оці мільярди&nbsp; забрані з кишені одиниць і передаються до кишень мільйонів громадян України. Оце&nbsp;&nbsp; головна заслуга уряду нового, за який ми&nbsp; маємо йому подякувати. Що в нас не багатіють одиниці, а мільйони і далі жебракують, і ще бідніші стають, а навпаки влада, уряд повертається обличчям до мільйонів людей. Якраз до тих, хто за нас голосував.&nbsp;&nbsp; І до тих, хто не голосував, адже підтримка шахтарям, підтримка іншим&nbsp; категоріям працівників збільшена на порядок&nbsp;&nbsp;&nbsp; у порівнянні з тим, що було передбачено попереднім урядом.</p>
<p>Однак я хотів би зробити і деякі зауваження. Зокрема, я думаю, що при доопрацюванні бюджету, зважаючи на те, що він робився всього вісім днів, маємо подякувати опозиції, яка блокувала роботу Верховної Ради, яка не давала можливості створити бюджетний комітет, не давала можливості створити новий уряд, який би підготував, мав достатньо часу для підготовки бюджету, тому ми зважаємо на ці обставини. Але ми просили б уряд під час підготовки бюджету у лютому чи в березні-місяці більше приділити уваги селу. Село – це опора України. Ми маємо більше спрямувати коштів на субвенції із соціально-економічного розвитку, зокрема соціальних об’єктів в сільській місцевості, газифікації сільських населених пунктів. Ми маємо у Державному бюджеті передбачити, там значно, майже 11 мільярдів гривень йде на будівництво доріг. Потрібно у Державному бюджеті передбачити, що мінімум 40 відсотків із цих 11 мільярдів має йти на ремонт сільських доріг, на під’їзди до сіл і благоустрій сіл і селищ. Крім того, я думаю, що під час підготовки змін до бюджету ми маємо також врахувати ті побажання, які висловлював Президент України, зокрема щодо ФАПів, щодо доступного житла і так далі.</p>
<p>Загалом я хотів би наголосити, що неприйняття бюджету – і хай для громадян України буде це показником: хто не голосує за бюджет, - так от, ті, хто не голосують, вони провокують інфляцію, вони провокують, що дисбаланс бюджету в обсязі ста мільярдів гривень на наступний рік, вони не дозволяють підняти зарплати і пенсії, і, таким чином, як наслідок призведе до погіршення життя мільйонів громадян України.</p>
<p>Саме тому ми закликаємо сьогодні проголосувати за бюджет до розгляду, а завтра в першому читанні, в другому і в цілому попрацювати так, щоб завтра прийняти бюджет, щоб у новому році люди мали новий, кращий рівень соціального забезпечення. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. &nbsp;Кендзьор Ярослав Михайлович, „Наша Україна – Народна самооборона”. Кириленко В’ячеслав Анатолійович, будь ласка.</p>
<p>&nbsp;</p>
<p>КИРИЛЕНКО В.А.</p>
<p>В’ячеслав Кириленко, фракція „Наша Україна – Народна самооборона”.</p>
<p>Шановні колеги, шановні виборці! Безумовно, не дивлячись на те, що ми максимально стиснули процедуру, новий бюджет потрібен країні. Ми зробили все для того, щоби якомога швидше підійти до цього моменту. На відміну від минулих скликань, ми обирали спікера не&nbsp; два місяці, а один тиждень. На відміну від минулих випадків, ми, практично, відразу від демократичної коаліції обрали і&nbsp; Прем’єр-міністра, і уряд.</p>
<p>Уряд, працюючи, практично, цілодобово, за тиждень вніс новий бюджет, який, думаю, є нашим обов’язком консолідовано ухвалити, не дивлячись на те, за кого голосували виборці, оскільки збільшення зарплат, пенсій, допомог і інші потрібні речі торкнуться прихильників всіх без винятку політичних сил.</p>
<p>Я хочу нагадати, що рік тому, коли наша фракція і БЮТ були в опозиції, ми проголосували за бюджет від попереднього уряду. Ми проголосували, навіть, після того, коли президент вніс пропозиції, які все одно не влаштовували фракцію "Наша Україна", оскільки не відповідали тим стандартам заробітної плати і прожиткового мінімуму, на яких ми наполягали. Але тоді, в грудні минулого року ми розуміли, що бюджет&nbsp; потрібен країні без відносно від політичних уподобань кожного з громадян і проголосували. Тому ми, як теперішня правляча коаліція, закликаємо фракції, які до коаліції не входять, в тому числі&nbsp; і Партію регіонів, яка&nbsp; офіційно оголосила&nbsp; про перехід в опозицію, все-таки цими днями проголосувати за бюджет.</p>
<p>Не дивлячись на те, що, безумовно, це не є бюджет блискучих макроекономічних показників. Та він і не може бути таким, але&nbsp; це є бюджет, який забезпечує істотні і вагомі соціальні зрушення. Фракція "Наша Україна - Народна самооборона” задоволена тим, що коаліційний уряд у бюджеті врахував всі, окрім однієї соціальні ініціативи Президента Ющенка, які виголошені ним улітку цього року. Тоді, до речі, опоненти із тодішнього уряду говорили про неможливість їх реалізації і звинувачували нас у популізмі. А тепер у проекті головного фінансового документа країни всі соціальні ініціативи Президента Ющенка відображені і будуть виконані правлячою коаліцією і новим демократичним урядом. А це говорить про те, що мінімальна заробітна плата до кінця наступного року сягне більше 600 гривень, а значить істотним чином повинні збільшитися реальні середні виплати. Це говорить про те, що зобов’язання Президента про збільшення на 35 відсотків у середньому пенсій для трудових пенсіонерів буде виконано. Це говорить про те, що цей бюджет дозволить у наступному році ввести в повному обсязі єдину тарифну сітку оплати праці. І кваліфікований лікар, учитель, викладач буде отримувати значно збільшену заробітну плату. Це говорить про те, що стипендії і дітям сиротам, і просто студентам і учням у всіх навчальних закладах будуть збільшені. Це говорить про те, що утримання військовослужбовців також істотно зросте.</p>
<p>І це говорить про те, що набула нового дихання, розпочався новий етап реалізації президентської програми допомоги при народженні дитини. І в 2004 році опоненти говорили про нібито популізм, коли ми назвали цифру 8 тисяч 500 гривень для кожної мами, яка народить дитину. Ми виконали тоді у першому демократичному уряді це наше зобов’язання.</p>
<p>Зараз спільним рішенням двох фракцій коаліції і уряду ці виплати збільшуються наступним етапом. І з першого січня 2008 року виплата при народженні першої дитини буде 12 тисяч 400 гривень, при народженні другої&nbsp; дитини – 25 тисяч і при народження третьої дитини – 50 тисяч гривень. І це означає, що тепер жоден уряд не зможе змінити цю президентську програму покращання демографічного стану в країні і підтримки молодої мами і молодої сім’ї. Ця програма набула незворотності і демонструє ставлення цілої української держави до цієї проблеми, на яку не звертали уваги жодні уряди до 2004 року і жоден президент до обрання президентом Віктора Ющенка у 2005. Правда, ми вносимо свої поправки, які стосуються цілої низки питань.</p>
<p>По-перше, ми вносимо поправку, якою зобов'яжемо уряд внести зміни про введення надбавки 20 відсотків усім вчителям, лікарям, бібліотекарям, які працюють на селі. Це є в нашій коаліційній угоді, і ми цю поправку вносимо – це наше зобов'язання перед виборцями. І,&nbsp; крім того, безумовно, правильно, що в тілі законопроекту про бюджет, є зміни, які стосуються скасування пільг народним депутатам України. Це також, смію нагадати, зобов'язання "Нашої України - Народної Самооборони" і, наскільки я знаю, і БЮТ. Тому напівміри, які запропоновані у цій частині проекту бюджету, нашу фракцію не влаштовують, і ми вносимо поправки від імені фракції, з тим аби скасувати усі пільги народним депутатам, в тому числі невиправдано високу пенсію у 90 відсотків для тих, хто колись був народними депутатами. В тому числі і щоб скасувати обмеження по рівню заробітних плат і низку інших пільг і привілеїв, які поки що навіть у цьому бюджеті лишаються. Оскільки програма коаліції має назву не лише „український прорив”, але: „закон – один для всіх”, тому ці пропозиції фракція "Наша Україна - Народна самооборона" сьогодні вносить, це офіційна позиція фракції, і просить уряд, вимагає, щоби уряд їх урахував, як і цілу низку інших питань, які стосуються добробуту простих людей, в тому числі, які живіть на селі і по яких нам треба виконати свої зобов'язання. Думаю, що всі макроекономічні речі будемо регулювати тоді, коли приступимо до нового Податкового і Бюджетного кодексів у наступному році. Зараз закликаємо проголосувати за.</p>
<p>&nbsp;</p>
<p>ГОЛОВУЮЧИЙ.&nbsp; Дякую, В’ячеславе Анатолійовичу. (О п л е с к и). "Блок Литвина", Ващук Катерина Тимофіївна. Будь ласка, Катерино Тимофіївно.</p>
<p>&nbsp;</p>
<p>ВАЩУК К.Т.&nbsp;</p>
<p>Шановні народні депутати!&nbsp;&nbsp; &nbsp;Шановні виборці! Нам як і всім народним депутатам було дуже мало часу аби абсолютно глибоко проаналізувати всі ті новації і зміни, які внесені в бюджет, але уже з першого аналізу кидається в очі слідуюче.</p>
<p>Перше. Державним бюджетом вноситься дуже багато змін до законів України, більше ніж до сотні законів, в тому числі до законів, які стосуються оподаткування. І було б дуже похвально, якби це оподаткування стосувалося лише тих, як казалось з трибуни, хто має зверхдоходи, великі кошти, багатих людей. Це оподаткування стосується набагато більшої, ширшої категорії людей і хотілося б аби все-таки була дана змога Комітету фінансів і зокрема тій частині, яка сьогодні відає податками, Податковому комітету глибоко проаналізувати всі зміни, які вносяться в податкове законодавство. Аби чітко сказати, що вони не погіршують ці зміни товаровиробників, ні сільськогосподарських, ні тих, які працюють у промисловості. Зокрема ми настоюємо на тому, аби в бюджеті було чітко сказано, або прийнято ще краще окремим законом, зміна, яка стосується податку на додану вартість.</p>
<p>Юлія Володимирівна, голова Кабміну, виступаючи, сказала, що селяни можуть бути спокійні, податок на додану&nbsp; вартість залишається в тих самих рамках. А у бюджеті записано інше, про те, що залишається тільки до часу вступу України в СОТ. Тобто пільга або та система пільгова оподаткування ПДВ селян буде залишатися лише до лютого, можливо березня 2008 року.</p>
<p>Своїм законом, який ми розробили, народні депутати, сьогодні розглянули і прийняли на податковому комітеті. Ми записуємо, що тільки на слідуючий рік після вступу України в СОТ, можливо, повернутися до зміни цієї норми в законодавстві. А взагалі у бюджеті треба чітко записати, що весь цей рік залишається стара система оподаткування.</p>
<p>Далі. Це саме стосується тої ж самої норми податку на додану вартість для підприємств харчової і переробної промисловості. Раніше ставку на додану вартість йшла як доплата, як дотація сільським товаровиробникам і це складало в Україні, не мало – не багато, біля 6 мільярдів гривень. Це дотація до ціни кожному, хто продає молоко і підсобному господарству, і велико товарному господарству і на молоко, і на м'ясо. Тому треба теж, щоб було чітко записано в бюджеті, що ця норма залишається тут незмінною. Я підкреслила і подаємо ми всі ці пункти.</p>
<p>Далі. На жаль, у бюджеті не сказано про ріст заробітної плати в частині частки в структурі собівартості продукції. Ми настоюємо на тому, щоб все-таки спеціальним законодавством, раз ми так багато законів змінюємо, можливо і в бюджеті говорилось, яка частка оплати праці має бути в собівартості. На сьогодні є 7-8 відсотків, тоді коли весь цивілізований світ має не менше 30 відсотків, звідти такі низькі заробітні плати, звідси соціальна незахищеність, звідси велика еміграція нашої робочої сили за кордон.</p>
<p>І вперше, напевно, в історії бюджетного процесу вносяться зміни до Земельного кодексу в&nbsp; таких великих обсягах у бюджеті України, в законі про бюджет.</p>
<p>Шановні урядовці! І дорогі народні депутати! Ми не маємо права сьогодні проголосувати за ринок земель сільськогосподарського призначення без законодавства, яке буде прийняте до часу, коли буде голосуватися бюджет, без його підпису Президентом України, ми не можемо голосувати за бюджет в цілому.</p>
<p>Чим це загрожує Україні? Це загрожує тим, що корупція набуде небачених розмірів. Те, що люди у свій час утратили ваучери приватизаційні, покажеться дуже дрібним порівняно з тим, скільки багато мільйонів людей утратить ту землю, яка сьогодні називається земельна частка-пай. Тому ми просто настоюємо категорично на тому, що був продовжений мораторій на продаж земель сільськогосподарського призначення. І статтю в бюджеті, яка передбачає надходження у мільярдах за продаж сільськогосподарських земель, треба обов’язково вилучити.</p>
<p>Хочеться також сказати про те, що ми маємо гірший бюджет для органів самоврядування, місцевих органів самоврядування. Зростає надходження їх вилучення бюджетів до центрального бюджету з 4,1 мільярдів до 5,6 мільярдів. Це погіршить значно ситуацію&nbsp; цих органів на місцях: міськрад, сільрад,&nbsp; і так далі. В залежності від того як будуть враховані названі пропозиції буде залежати позиція…</p>
<p>&nbsp;</p>
<p>ГОЛОВУЮЧИЙ. Дайте завершити. Катерино Тимофіївно, скажіть&nbsp; останні слова бо не було чути слухачам.</p>
<p>&nbsp;</p>
<p>ВАЩУК К.Т. В залежності від того, як будуть враховані пропозиції фракції "Блоку Литвина", буде залежати наша позиція по голосуванню за бюджет.&nbsp;Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякуємо, Катерино Тимофіївно.</p>
<p>Шановні народні депутати, у нас за представленням на розгляд та за процедурою комітет пропонував годину. Ми вже використали з вами 35 хвилин, більше трошки.</p>
<p>Тому&nbsp; я прошу записатися на виступи народних депутатів України по три хвилини. Беремо час 25 хвилин.&nbsp; При цьому, зараз запишемося на виступ, я з проханням зараз до вас ще з одним звернуся. Запис на виступ завершено.</p>
<p>Колеги, ситуація наступна. Зараз у нас вже 17.51. Формально і юридично я маю право продовжити засідання&nbsp; Верховної Ради пленарне виключно на 15 хвилин. З огляду на те, що у нас ще на порядку денному постанова, яка внесена, власне кажучи, Комітетом з питань бюджету – це 1285, і виходячи з тих домовленостей, які у нас були, я прошу наступний порядок денний зараз розглянути.</p>
<p>Ми 25 хвилин працюємо саме через виступи народних депутатів і даємо можливість тепер народним депутатам висловити позицію. Потім є заява двох фракцій на 15 хвилин на перерву для остаточного узгодження 1285, потім голосуємо, а потім розходимося.</p>
<p>Тому я прошу проголосувати за продовження роботи пленарного засідання Верховної Ради до моменту розгляду 1285. Прошу увімкнути систему голосування.</p>
<p>17:52:43</p>
<p>За – 270.</p>
<p>Рішення прийнято. „За” – 270. Щиро дякую за підтримку.</p>
<p>Я прошу до слова Олійника Святослава Васильовича, „Блок Юлії Тимошенко”.</p>
<p>По фракціям покажіть,&nbsp; будь ласка, як голосували.</p>
<p>Ярослав Сухий, будь ласка. Вибачте, бо ви мене збили. Олійник. Томенко Микола Васильович.</p>
<p>&nbsp;</p>
<p>ТОМЕНКО М.В.&nbsp;&nbsp;</p>
<p>Шановні колеги, я хотів би звернути вашу увагу на те, що сьогодні ми маємо можливість розпочати і за кілька днів завершити ухвалення основного економічного і фінансового документу України.&nbsp;</p>
<p>І хочу зразу зняти застереження, які звучали тут в сесійній залі, не звинувачуючи нікого, оскільки коли я чую аргументи про коротко плинність розгляду бюджету, мені хочеться згадати як кілька місяців ми готувалися працювати у Верховній Раді і що цьому заважало. Тому моя пропозиція забути про слова „хтось заважав комусь” чи терміни і сказати про те, що наша історична місія до 31 грудня ухвалити бюджет, а в спокійній обстановці в лютому місяці проаналізувати і покращити цей основний документ в інтересах тих чи інших соціальних груп, які сьогодні ще не отримали повного оптимального фінансування, оскільки це і не можливо зробити.</p>
<p>Друга позиція. Я хотів від своїх колег, які опікуються проблемами спорту сказати про те, що коли готувався бюджет, очевидно втрутилися деякі чиновники із місцевого рівня і створили проблему для розвитку спорту і підготовки до „Євро-2012” і хотів би звернути увагу на те, що 300 мільйонів гривень, які передбачались для реконструкції Національного Олімпійського повинні бути грошима уряду і держави, а не субвенцією міста, тому що ми знаємо як міська влада опікується спортом. Скоро всі спортивні стадіони в Києві будуть закриті, ще не вистачало їм 300 мільйонів їм дати. Тому 300 мільйонів - це сума для міністерства і держави.</p>
<p>Друга позиція стосується підготовки Олімпіади в Пекіні. Ми працювали з міністерством і дивилися про те, що сума є пристойна, але ще мінімум 21 мільйон треба на підготовку нашої команди для того, щоб ми впевнено себе почували і зняли з себе відповідальність за те, що Національна збірна України готова для підготовки на Олімпіаді.</p>
<p>І кілька застережень про справедливість. Ви знаєте, що уряд зробив сміливий і правильний крок і позбавив пільг народних депутатів. Я думаю, буде справедливо, щоб ми цілу низку статей, які стосуються стаціонарного медичного обслуговування народних депутатів керівного складу органів державної влади, поліклінічне амбулаторне обслуговування керівників державних органів влади, санітарно-епідеміологічного нагляду, це всі статті в Державному управлінні справами, щоб ми ж тоже справедливо їх підчистили,&nbsp;це порядка 300 мільйонів, якщо ми пільги у депутатів забрали, треба справедливо віднестись і до Державного управління справами. Як тільки ми порядка цих 300 мільйонів скоротим, я думаю, ми цифру на сільську медицину 150 мільйонів можем суттєво, серйозно збільшити. Тому що і попередній уряд, і теперішній дає 150 мільйонів на ФАПи. 300 мільйонів заберем у Державного управління справами, - от вам уже велика сума на сільську медицину. Тому я прошу голосувати за.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Ярослав Сухий, фракція Партії регіонів.</p>
<p>&nbsp;</p>
<p>СУХИЙ Я.М.</p>
<p>Шановні колеги! Перше, цитую: „Верховна Рада України неповноважна при прийнятті Закону про Державний бюджет України, включати до нього положення про внесення змін до чинних законів України, зупиняти дію окремих законів України та або будь-яким чином змінювати визначене іншими законами України правове регулювання суспільних відносин”. Це щодо відсутності реакції на рішення Конституційного Суду. Я процитував рішення Конституційного Суду від 9 липня 2007 року, яке загальнообов’язкове до виконання на всій території України. Що ми бачимо в пропонованому законопроекті. Розділ другий передбачає внесення змін до 101 діючого закону України та ще й на необмежений час. Зокрема, я вам нагадаю одну цифру. Мінімальна погодинна оплата праці встановлюється в розмірі 3 гривні 6 копійок. Це не 25 гривень, які пропонували деякі політичні сили, які йшли на вибори, зокрема, Блок Володимира Литвина, я сумніваюсь, що вони будуть голосувати за цей проект закону. Шановні колеги! Ганебна справа втручання закону про бюджет в соціальні норми, запроваджена в 2000 році урядом Ющенка і застосована потім всіма урядами, без винятку, процвітає і укріплюється, грубо порушуючи статтю 22 Конституції України.</p>
<p>Заощадження. Я не зустрів цифри. Якщо ви за 2 роки, хтось обіцяв в цьому залі людям за два роки повернути заощадження, то де ті 65 мільярдів гривень на&nbsp; 2008 рік і 65 мільярдів гривень на 2009 рік?</p>
<p>Друге. Ми колись з вами це вже проходили. Ми намагались заощадження за рахунок боргів&nbsp; за житлово-комунальні послуги.</p>
<p>Послухайте, це тільки нервує людей, бо той хто платив чесно і добросовісно за житлово-комунальні послуги, тепер почуває себе ошуканим – раз. По-друге, житлово-комунальне господарство, яке тріщить і на прозі краху,&nbsp; отримує не гроші, а віртуальні обіцянки. Цього робити не можна.</p>
<p>&nbsp;Я повірю в те, що цей уряд і ця влада щиро прагне повернути заощадження, якщо ця робота де&nbsp; системна, послідовна і цілеспрямована. Якщо ми дамо відповідь на питання: а)&nbsp; що це за кошти 131 мільярд?</p>
<p>б) Яку суму може Україна взяти на себе, як внутрішній державний борг?</p>
<p>в) Якщо ми&nbsp; будемо знати, що є структурний підрозділ... Його немає ні в Мінфіні,&nbsp; ні в Кабміні, ні в Ощадбанку. Той структурний підрозділ, який має займатися поверненням&nbsp; заощаджень.</p>
<p>І останнє. Знову ми бачимо анахронізм, який заборонений Конституційним Судом. Ми читаємо. Показник вводиться „рівень забезпечення прожиткового мінімуму”. Це знущання! Межа бідності 465 гривень. Межа злиденності&nbsp;&nbsp; 372 гривні. Уряд пропонує 170 гривень допомоги бідним.</p>
<p>Я вважаю, що цей законопроект – це суцільний&nbsp; цинізм і лицемірья. Голосувати за нього не можна.</p>
<p>&nbsp;</p>
<p>&nbsp;ГОЛОВУЮЧИЙ. Герман Ганна&nbsp; Миколаївна, фракція Партії регіонів.</p>
<p>&nbsp;</p>
<p>ГЕРМАН Г.М.</p>
<p>Дорогі колеги,&nbsp; шановна доповідачка підкреслювала те, що вона, що вони створили цей проект&nbsp; бюджету за 7 днів. Лише Господь міг створити світ за 7 днів, та й то ми бачимо, який той світ недосконалий. І я сподіваюся,&nbsp; що доповідачка немає аж таких високих амбіцій.</p>
<p>Але запитання. Чому за 7 днів? Адже члени помаранчової коаліції&nbsp; завжди були упевненні, що вони отримають перемогу,&nbsp; створять коаліцію і прийдуть до влади. Отже від дня виборів вони&nbsp; мали достатньо часу, щоб&nbsp;&nbsp;&nbsp;&nbsp; приготуватися до тієї влади.&nbsp; Чому треба було їм на це витрачати лише 6 днів?</p>
<p>І далі. Ми у вересні з вами, шановні колеги, члени коаліції національної єдності,&nbsp; скасували пільги для депутатів і чиновників усіх рівнів. І добре, що нинішній уряд підтвердив цю нашу постанову з вами і не включив до бюджету видатки на пільги. Це дуже добре. Але ми&nbsp; не скасовували пільг для малоімущих, для ветеранів&nbsp; війни, для ветеранів праці, які&nbsp;&nbsp; віднині не зможуть безкоштовно їздити&nbsp; у транспорті, для тих фельдшерів сільських, які&nbsp; і так ледве животіють, а які мали&nbsp; при нас&nbsp; хоч найменші пільги і так далі і так далі.</p>
<p>І ще одне, шановні колеги. Ми побачили, що в цьому проекті бюджету 40 відсотків усіх видатків на культуру – це видатки на&nbsp; всеукраїнський кіч, на інститут Поплавського. Уряд Януковича&nbsp; зробив все, щоб львівська консерваторія, Львівський музичний інститут,&nbsp; якому 150 років минуло і професор якого&nbsp; маестро&nbsp; Скорик написав ту мелодію, на яку Оксана Білозір створила&nbsp; свій кліп про голодомор. Отже ми надали&nbsp; цьому інституту статус національного, але у бюджеті&nbsp; немає&nbsp; ані слова, ані копійки для того, щоб забезпечити цей статус, натомість ми будемо фінансувати всеукраїнський кіч. Я не знаю, як ви, але я свого голосу за це віддати не можу.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шмельова Світлана Олександрівна, Комуністична партія України. Слово Александровській передається.</p>
<p>&nbsp;</p>
<p>АЛЕКСАНДРОВСЬКА А.О.</p>
<p>Спасибо. Александровская, фракция коммунистов, город Харьков.</p>
<p>Выступающие представители&nbsp; от оранжевой коалиции говорили о том,&nbsp; что бюджет настолько хорош, что Президент должен гордиться, что в этом бюджете продолжены его&nbsp; прекрасные намерения. Однако я думаю, что у Президента&nbsp; другое впечатление, потому что цифры, которые изложены в этом&nbsp; бюджете, говорят о том, что перечеркивается не только&nbsp;&nbsp; предложение Президента, но и те небольшие достижения в государственном строительстве, когда мы нашим гражданам даем какие-то минимальные гарантии. И то из года в год&nbsp; эти гарантии не выполняем. Более того этот бюджет говорит о том, что, к сожалению тот популизм, на котором оранжевые пришли в этот зал,&nbsp; этот популизм лопается как мыльный пузырь. И все-таки в этом зале без зазрения совести продолжают людям вешать лапшу на уши. О чем я говорю?&nbsp;</p>
<p>20 миллиардов по вкладам. Мы бы с вами с удовольствием&nbsp; проаплодировали этой сумме, потому что, действительно, сколько&nbsp; людей ушло из жизни в нищете,&nbsp; в голоде, в бедности, не смогли получить трудовые свои сбережения, не смогли получить те копейки, которые они заработали своим трудом. И сегодня&nbsp; эта цифра звучит в этом зале, ее говорят всерьез, хотя&nbsp;&nbsp; в бюджете, к сожалению, нет этой цифры. Ее нет в доходах, естественно, ее нет в расходах. Здесь всего лишь 6 миллиардов – это незначительная часть, потому что, я напоминаю, 15 копеек – буханка хлеба в 1990-1991 году и&nbsp;&nbsp; сегодня за 2 гривны. Сегодня рубль вкладов&nbsp;&nbsp; должен индексироваться не одной&nbsp; гривней, а 15-20 гривнами. И вместе с тем правительство в этом проекте бюджета уничтожает индексацию вкладов, они исключают в Законе о бюджете, вносят&nbsp; поправки в Закон о вкладах, которыми исключают индексацию вкладов. Это повторный обман населения Украины. И неужели вам не стыдно аплодировать этому обману?</p>
<p>Далее. 12 миллиардов, которые предлагают населению якобы получить по вкладам, – это 12 миллиардов от сверхплановой приватизации.&nbsp;&nbsp; Вы меня извините, а где эта приватизация, где ее план, где&nbsp; перечень объектов? Что, у кого будете&nbsp; отнимать? Это же звучит дико. Выв будете отнимать у населения их рабочие места, их предприятия, их учреждения, где они работают и получают гарантированную заработную плату, потому что все-таки это государственные предприятия, и вы это будете приватизировать. И после этого люди окажутся&nbsp; без заработной платы, выброшенные на улицу. И вы предлагаете людям, обещаете эти&nbsp; деньги заплатить, как деньги&nbsp;&nbsp; за вклады? Это подлый обман и недостойный Верховной Рады Украины.</p>
<p>Я предлагаю из проекта бюджета исключить все поправки других законов, их тут 108, которые касаются сокращения льгот граждан. Вы представляете, вы делаете&nbsp; ограничение по льготам в зависимости от уровня доходов. Вроде бы красиво звучит. А что&nbsp; вы делаете на самом деле? Человек, который сегодня учитель, врач сельской…</p>
<p>&nbsp;</p>
<p>ГОЛОВУЮЧИЙ.&nbsp; Яворівський&nbsp; Володимир Олександрович, „Блок Юлії Тимошенко”.</p>
<p>&nbsp;</p>
<p>ЯВОРІВСЬКИЙ В.О.</p>
<p>Володимир Яворівський, „Блок Юлії Тимошенко”, голова Комітету з питань культури і духовності.</p>
<p>Шановні народні депутати, шановні наші великотерпеливі виборці, які оце зараз слухають нас і, мабуть, думають, що тут виступають люди, які обрані в різних країнах, а, якщо хочете, таке враження, що вибрані в різних століттях абсолютно! Через те вибачайте, отакі ми є. Я про культуру.</p>
<p>Я хочу ще один раз нагадати про те, що Україна не зможе подивувати світ найближчих 30-40 років своїми автомобілями, своїми телевізорами, там якимись ще виробами народного господарства, ми цікаві світові передусім нашим національним обличчям і нашою культурою. Це найцінніше, що ми маємо з вами, що нам вдалося зберегти.</p>
<p>При всьому при тому я хочу відразу нагадати, що новий уряд, я дуже добре знаю попередній бюджет, я його вивчив, особливо з питань культури, не змінив жоднісінької коми у підходах до культури, вони залишилися точнісінько ті самі. Через це я піднявся на цю трибуну для того, щоб довести і до Прем`єра, і до віце-прем'єра з гуманітарних питань, і з міністра, якого зараз, здається, немає, що ми повинні радикально переглянути до прийняття бюджету всі ці питання.</p>
<p>Я прекрасно розумію, що бракує коштів. Через те ми на комітеті поставили питання, де є всі представники всіх фракцій, опріч Литвина (не вистачило у них культурного діяча) поставили питання так: ми готові із тих дуже скромних коштів, які ми маємо в бюджеті (це – мільярд двісті мільйонів, вони трошки збільшені) перерозподілити розумно.</p>
<p>Тут уже і я, і Ганна Герман уже говорили про Інститут Поплавського. Ну люди добрі, хто ми з вами такі? Я ще раз нагадую цифри: 170 з хвостиком мільйонів виділено на всі навчальні заклади культури. Це академія, це наші всі консерваторії, це Інститут театральний, і на один Інститут Поплавського окремим рядком виділено 102 мільйони! Ну люди добрі, це може бути чи ні, коли ми випускаємо сьогодні перукарів за 102 млн. державних коштів?! Де таке бачено?! (О п л е с к и)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Опріч того всього виділено окремим рядком (всі решта заходи, які проводяться в культурі, скинуті в один казан), а&nbsp;&nbsp; окремим рядком захід Поплавського „Крок до зірок” на дітей – ще 5 мільйонів. Ну люди добрі, ну скільки одній людині в руки потрібно віддати для того, щоби він нам співав цю „Кропиву”?! Через те… я ще раз хочу,&nbsp; в нас склалися добрі стосунки на комітеті. Ми нарешті повинні вжити радикальних заходів – перерозподілити нормально, цивілізовано кошти і їх вистачить, поки що вистачить на українську культуру. Ми&nbsp; це&nbsp; зробимо і просимо уряд підтримати нас у цьому.</p>
<p>&nbsp;</p>
<p>ГОЛОВУЮЧИЙ. Дякую. Мостіпан Уляна Миколаївна, „Блок Юлії Тимошенко”.</p>
<p>&nbsp;</p>
<p>СОБОЛЄВ С.В.</p>
<p>Шановні колеги, я хотів би зупинитися на двох принципових моментах. В якому стані ми отримуємо бюджет. За наслідками роботи, на жаль, Рахункова палата проаналізувала лише 9 місяців. Я процитую лише дві фрази.</p>
<p>Перше. „Найнижчий рівеньРахункова Рахункова палата проаналізувала Рах зростання доходів громадян з 2000-го року”. От оцінка, яку дає виконанню цього бюджету Рахункова палата України.</p>
<p>Друга фраза. „Найвищий рівень інфляції та зростання цін з 2000 року”. Все, що ми отримаємо на сьогодні, це фактично стартова&nbsp; площадка, стартовий майданчик для того, щоб ми далі могли розвиватися.&nbsp;</p>
<p>А тепер декілька ключових&nbsp;&nbsp; тез. Я розумію, коли проливають крокодилові сльози стосовно&nbsp; 20 мільярдів в бюджеті, які – я хочу наголосити – кожен громадянин України, який, втративши заощадження, отримає тисячу гривень мінімально у вигляді&nbsp; прямих виплат на ощадну книжку.</p>
<p>Друге. Я хочу наголосити,&nbsp; що цей бюджет фактично піднімає рівень стандартів соціального забезпечення виключно тільки за рахунок&nbsp; реального зростання приросту в економіці. Я це проілюструю на декількох прикладах. Тут декілька тез лунало „Де ви візьмете гроші на приватизацію?”. Зрозуміло, ніколи в Державному бюджеті&nbsp; не буде ні копійки від приватизації, якщо найбільші об`єкти держави будуть фактично даруватися, а не продаватися на відкритих конкурсах. Тільки наша Запорізька і Дніпропетровська область в результаті оборудки з „Дніпроенерго” втратила, як мінімум, 10 мільярдів гривень тільки за рахунок того, що відбулося незаконне відчуження найбільших теплових станцій Запорізької, Дніпропетровської області. Так можна продавати все майно за копійки. Те, що і робилося в попередні роки. Тоді ніякого, жодного поступлення коштів від приватизації не буде.</p>
<p>Третій принциповий момент. Тут заявляють про те, що ми знизили нібито соціальні стандарти для окремих категорій населення. Я думаю, слава Богу, по народних депутатах і міністрах ні у кого заперечень не буде.</p>
<p>А тепер давайте проаналізуємо ключові записи, які є по кожній статті бюджету, стосовно цілого ряду громадян. А цей запис свідчить лише про одне: якщо у людини доходи є вище середнього рівня, не може цей громадянин отримувати на тому ж рівні, як пенсіонер, як багатодітна сім’я, як будь-яка інша людина, оскільки це є соціально несправедливим.</p>
<p>І останнє. Так, у нас на сьогодні залишилось фактично два дні, щоб країна ввійшла в бюджет, при якому буде підняття заробітних плат, пенсій. Якщо цього не станеться, фактично перше січня – це буде місяцем колапсу всієї бюджетної системи України. Тому вибір у кожного з нас є. Ми голосуємо за бюджет. Дякую.</p>
<p>&nbsp;</p>
<p>ГОЛОВУЮЧИЙ. Це виступав депутат Соболєв.</p>
<p>Гриценко Анатолій Степанович. Йому передає слово депутат Лук’янова.</p>
<p>&nbsp;</p>
<p>ГРИЦЕНКО А.С.</p>
<p>Шановний Арсенію Петровичу, шановна Юлія Володимирівна, шановні колеги! Я хотів би стисло викласти позицію Комітету з питань національної безпеки і оборони, який сьогодні обговорював проект бюджету.</p>
<p>Очевидно, важко вимагати від уряду за тиждень кардинальних змін. І тому ми прийняли рішення (я, власне, з цього почну) рекомендувати підтримати цей проект бюджету, але за двох умов. Умова перша: зараз, ще до прийняття його в цілому, вилучити ті положення, які передбачають обмеження соціальних гарантій для військовослужбовців, або тих, хто служить, або тих, хто звільнений в запас, для ветеранів військової служби. Ще вчора таких положень було 10, сьогодні їх уже п’ять. Я сподіваюся, що уряд підтримає і вилучить ці положення. Нас люди не зрозуміють.</p>
<p>Друге, комітет наполягає на тому, щоб в лютому місяці, не пізніше,&nbsp; уряд вніс проект змін до Закону „Про державний бюджет на 2008 рік”, в якому передбачено те, що, власне,&nbsp; обіцялося, те, що записано в документах.</p>
<p>Зокрема, стосовно збройних сил, фінансування на рівні не нижче ніж 2 відсотки валового внутрішнього продукту і суттєве збільшення фінансування для інших силових відомств, в першу чергу там, де стосується питання&nbsp; грошового&nbsp; забезпечення і технічного переоснащення. В письмовому вигляді ми подали наші пропозиції в бюджетний комітет.</p>
<p>А тепер я хочу сказати по суті, знову ж таки, не персоніфікуючи відповідальність цього уряду, оскільки такі самі проблеми були і в проекті, який був внесений попереднім урядом, в якому я працював, я тоді утримався.</p>
<p>Видатки, доходи державного бюджету зросли більше ніж на 30 відсотків, а видатки, які плануються спрямувати на оборону, зросли лише на 5 відсотків, навіть менше. Виникає питання: армія&nbsp; - пріоритет для уряду, чи ні? Очевидно, що ні. Якби всім збільшили на 30 з лишнім, це було б відсутність пріоритету. Якби армії дали більше, ніж на 30 – це був пріоритет, а якщо дають збільшення лише на 4,5 відсотки – це не пріоритет. І тому, якщо зберегти ті цифри і не внести до&nbsp; кінця першого кварталу зміни, треба припинити чесно всі розмови не те, що про прискорення переходу на професійну, контрактну армію, а взагалі говорити чесно про гальмування цього процесу і відтягування його далі, за 2011 рік.</p>
<p>Члени комітету висловлювали дуже&nbsp; велику стурбованість тим, що&nbsp; зменшено видатки на житлове будівництво, навіть в абсолютних цифрах і мова йде тільки про те, що буде збудовано 2 тисячі квартир, при 48 тисячах безквартирних – це ніщо. В 2005 році, нагадаю, було збудовано близько 6 тисяч квартир. Ми не можемо йти назад.</p>
<p>Зменшено видатки&nbsp; на закупівлю озброєння військової техніки в абсолютному виразі, а по лінії Мінпромполітики виділено показник цього року. З урахуванням інфляції&nbsp; буде скорочуватися виробництво озброєнь&nbsp; і створення потужностей.</p>
<p>&nbsp;</p>
<p>ГОЛОВУЮЧИЙ. Дайте завершити, 10 секунд.</p>
<p>&nbsp;</p>
<p>ГРИЦЕНКО А.С. Ми ці пропозиції передамо в письмовій формі. Я ще раз наголошую, просимо підтримати з урахуванням часу цей проект бюджету, з урахуванням зауважень комітету. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Я прошу, Сивульський Микола Іванович, БЮТ.</p>
<p>&nbsp;</p>
<p>СИВУЛЬСЬКИЙ М.І.</p>
<p>Шановна Юліє Володимирівно, шановний Арсенію Петровичу! Дорогі колеги, виборці! Я хочу звернути увагу на те, що уряд, який працює тільки сім днів, зумів дати адекватну відповідь на той виклик, який ним був успадкований. Зумів підготувати бюджет, який дає відповідь на ті очікування людей, з яким вони приходили на виборчі дільниці і голосували за ті чи інші політичні сили.</p>
<p>Перше. Уряд демонструє, що він уже приступив до реалізації програми „Український прорив”. Тому що ми вперше зуміли збалансувати бюджет, маючи дефіцит 105 мільярдів. Тим самим вирішуємо завдання, щоб припинилося нещадне знецінення заощаджень і доходів громадян через інфляцію, і уряд чітко буде вирішувати це питання, щоб цей фактор зниження життєвого рівня не діяв наступного року.</p>
<p>Ми знову вдвічі, в 2,5 рази збільшуємо темпи приросту заробітних плат, пенсій, прожиткового мінімуму, чого не робив попередній уряд і не збирався робити. Ми виконуємо рішення Конституційного Суду від 9 липня, від чого відмовився уряд Януковича.</p>
<p>Питання вкладів. Шановні наші виборці, ви пам’ятаєте, як рік назад із цієї трибуни міністр, перший віце-прем’єр-міністр, міністр фінансів за великі досягнення говорив, що 600 мільйонів спрямовуємо на відшкодування заощаджень, а 20 мільярдів для них вже мало. Буде наступний рік. Є і буде. І це все передбачено бюджетом.</p>
<p>Я хочу, щоб всі ми були відповідальними політиками і розуміли , у нас немає вибору. Якщо ми&nbsp; сьогодні не проголосуємо за бюджет, то з 1 січня усі громадяни будуть отримувати менші заробітні плати і пенсії, бо&nbsp; буде діяти принцип однієї дванадцятої, а підвищення було по старому бюджету в кінці року. Ми не маємо права піти на цей крок, тому я закликаю усі політичні сили бути свідомими відповідальності перед нашими виборцями. І нарешті хочу звернути увагу на те, що в бюджеті є дуже істотні резерви поповнення. Вже перші декілька днів роботи на посаді голови ГоловКРУ показали, що резервів дуже багато, і ми такі пропозиції підготуємо за домовленістю з міністром фінансів і подамо в січні наступного року. Для прикладу, щоби ви розуміли, про що йдеться. Скажіть, будь ласка,&nbsp; ми звільняємо від податку на землю</p>
<p>&nbsp;</p>
<p>ГОЛОВУЮЧИЙ. Найдьонов Андрій Михайлович, Комуністична партія України.&nbsp;45 секунд залишилося, дорогі друзі. У нас все написано.</p>
<p>&nbsp;</p>
<p>ЦИБЕНКО П.С.</p>
<p>Шановні колеги, фракція комуністів, Цибенко. Коли ми з вами знаходимось в бюджетному процесі, дуже часто нас питають наші виборці, коли буде прийнято бюджет. Справді, особливо сьогодні це надзвичайно важливо. Але, з іншого боку, яким він буде? Попередній виступаючий твердо запевнив в тому, що цей уряд і ця більшість збирається виконати рішення Конституційного Суду.</p>
<p>Шановні колеги, ми сьогодні спостерігаємо зовсім протилежну тенденцію. Ну, по-перше, законом „Про державний бюджет” і змінами до чинного&nbsp; законодавства вносяться зміни в 102 закони, в тому числі – 82 соціальних. Як ілюстрація до того, що робиться, я беру Закон „Про статус ветеранів війни, гарантії соціального захисту”. Ним передбачена норма – до 9 травня щороку різні категорії учасників війни отримують певні виплати, а саме – від десяти до трьох мінімальних пенсій. Що робиться сьогодні? Сьогодні вноситься норма, якою передбачається це положення закону вилучити, про десять, вісім, сім мінімальних пенсій, а замість нього записати таку норму: встановлюється Кабінетом Міністрів України в межах бюджетних призначень. Що це означає? А&nbsp; це означає, що бюджетним призначенням буде передбачена одна гривня -&nbsp; виплатять одну гривну,&nbsp; і вже ніяких проблем з рішенням Конституційного Суду немає. Тобто мова йде про те, що йде елементарне пересмикування. В чинне законодавство вносяться норми, якими Кабінет Міністрів України буде самотужки визначати, що виплачувати, що не виплачувати.</p>
<p>Друга річ, на якій я хотів би особливо наголосити. Справа в тім, що після прийняття рішення Верховною Радою України, після&nbsp; прийняття бюджету будь-який інвалід, будь-який учасник війни може звернутись до кожного із вас з запитанням: що я маю отримати до 9 травня? А ви&nbsp; скажете:&nbsp; те, що Кабінет Міністрів України передбачить у&nbsp; бюджетних асигнуваннях. Я не знаю. Тобто мова йде про те, що голосуємо за „кота в мішку”.</p>
<p>Ще один елемент. Мова йде про те, що сьогодні пільги, в тому числі і для учасників війни ставляться в залежність від середнього душового доходу на&nbsp; члена родини. Тобто, інакше кажучи, інвалід війни першої групи, або два інваліди війни першої групи, які знаходяться в різних родинах, які знаходяться в різному фінансовому стані, вони опиняються по різні сторони барикад, хоча знаходились вони в одному окопі, проливали одну і ту ж кров, воювали за одну і ту ж країну, боролись з фашизмом, а вони сьогодні виявляються по різні сторони барикад.</p>
<p>Тому, шановні колеги! Такий документ у такому вигляді підтримувати…</p>
<p>&nbsp;</p>
<p>ГОЛОВУЮЧИЙ. Шановні народні депутати! Час для обговорення і для виступів завершився, ми прийняли рішення щодо 15 хвилинної перерви для того, щоб ми остаточно узгодили проект Постанови Верховної Ради номер 1285, на жаль, пан Шершун, просто не вистачило часу, тому наступний раз, вже мінус три хвилин.</p>
<p>Тому є прохання, голови фракцій, підніміться, будь ласка, на третій поверх, ми зараз узгодимо 1285 і повернемося сюди для проведення процедури голосування.&nbsp;Дякую.</p>
<p>15 хвилин, ще раз кажу.</p>
<p align=center><b>&nbsp;</b></p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Дайте&nbsp; тільки пів секунди, щоб остаточно узгодити проект постанови дописати…</p>
<p>Шановні народні депутати! Дозвольте доповісти вам результати засідання Погоджувальної ради, вони, як завжди, оптимістичні у нашій&nbsp; Верховній&nbsp;&nbsp; Раді.</p>
<p>Перше з чого я хотів би почати, що видається, що всі фракції, всі народні депутати, які приймали участь у Погоджувальній раді розуміють необхідність прийняття бюджету. І хотів би зазначити, що мова&nbsp; йде про Державний бюджет України. Мова не йде про колір бюджету чи колір тієї чи іншої політичної партії, мова йде про те, що всі політичні сили погодилися сьогодні з доцільністю прийняття до розгляду Проекту Закону України „Про Державний бюджет України”.</p>
<p>Більше того, ми сьогодні прийшли до згоди про те, що за завтрашній день ми проведемо і перше, і друге читання, і прийняття закону в цілому.</p>
<p>(О п л е с к и).&nbsp; Але це надзвичайно важливе рішення повинно бути проголосовано. Мені випала велика честь, як завжди, оголосити проект постанови Верховної Ради, який ми фізично не встигли роздрукувати. Але за рішенням Погоджувальної ради я з голосу його вношу, я прошу уважно послухати текст цієї постанови, щоб ми фактично за завтрашній день завершили процедуру затвердження Проекту закону України про Державний бюджет. <b></b></p>
<p>Ітак. Постанова Верховної Ради України „Про прийняття до розгляду проекту Закону... про прийняття до розгляду проекту Закону України „Про Державний бюджет України на 2008 рік” та внесення змін до деяких&nbsp; законодавчих актів України”.</p>
<p>Верховна Рада України постановляє:</p>
<p>Перше. Проект Закону України „Про Державний бюджет України на 2008 рік” та внесення змін до деяких законодавчих актів (реєстраційний номер 1285), поданий Кабінетом Міністрів України прийняти до розгляду.</p>
<p>Пункт другий. Доручити Комітету Верховної Ради України з питань бюджету за участю Кабінету Міністрів України узагальнити пропозиції депутатських фракцій та комітетів Верховної Ради України до зазначеного законопроекту&nbsp; та внести цей законопроект, а також висновки і пропозиції на розгляд Верховної Ради України до 12-ої години 28 грудня 2007 року.</p>
<p>Пункт третій. Провести вечірнє пленарне засідання Верховної Ради України 28 грудня 2007 року для розгляду в другому читанні та прийнятті в цілому Закону України „Про Державний бюджет України” та внесення змін до деяких законодавчих актів України.</p>
<p>Пункт четвертий. Ця постанова набирає чинності з моменту її прийняття.</p>
<p>Голова Верховної Ради. Яценюк.</p>
<p>Шановні народні депутати, прохання голосувати&nbsp; одностайно. Прошу&nbsp; ввімкнути систему голосування.</p>
<p>&nbsp;</p>
<p>За- 410</p>
<p>Шановні друзі, 410. Я прошу показати по фракціям. Це ще один сигнал єдності українського суспільства і об’єднання біля національних пріоритетів всіх сил представлених в парламенті.</p>
<p>Дякую, шановні колеги. Завтра засідання о 12-ій годині. Я прошу комітет та Кабінет Міністрів активно приступити до підготовки до першого читання.</p>
<p>Дякую.</p>
<p>Да! Колеги, забув! Забув важливу справу, вибачте. Ми забули привітати Ландика Володимира Іванович і Олійника Віктора Степановича з днем народженням, тому вітаю.</p>
<p>Вечірнє пленарне засідання оголошується закритим. Завтра – 12-та година.</p>
<p align=center><b>&nbsp;</b></p>
<p>&nbsp;</p>
</div>
