Стенограма пленарного засідання
03 березня 2020
<p align=center>ЗАСІДАННЯ ЧОТИРНАДЦЯТЕ</p>
<p align=center>Зал засідань Верховної Ради України</p>
<p align=center>03 березня 2020 року, 16 година</p>
<p align=center>Веде засідання Голова Верховної Ради України РАЗУМКОВ Д.О.</p>
<p><b> </b></p>
<p>ГОЛОВУЮЧИЙ. Добрий вечір, шановні колеги. Будь ласка, підготуйтесь до реєстрації.</p>
<p></p>
<p>16:02:56</p>
<p>ГОЛОВУЮЧИЙ. Шановні колеги, будь ласка, запросіть народних депутатів до залу.</p>
<p>Шановні колеги, підготуйтесь до реєстрації, будь ласка. Запросіть народних депутатів до залу. Готові реєструватись?</p>
<p>Шановні колеги, прошу реєструватись.</p>
<p></p>
<p>16:04:49</p>
<p>В залі зареєстровано 266 народних депутатів України.</p>
<p>Вечірнє засідання Верховної Ради України оголошую відкритим.</p>
<p>Шановні колеги, повертаємося до розгляду питань порядку денного.</p>
<p>Нікітіна, 2145. Не наполягає.</p>
<p>Івченко, 2148.</p>
<p></p>
<p>16:05:16</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги, я ще раз хочу сказати з приводу того, що нам потрібно запровадити механізм від спекулянтів, від перепродажу земельних ділянок. У нас є колосальна кількість правок моїх колег: і Ніколаєнка, і Кириленка, зараз Мейдич, Івченко з приводу того, що ми пропонуємо, наприклад, якщо була приватизована безкоштовно земельна ділянка, то такий покупець не має права, наприклад, продавати 3 роки або 7, як це визначить комітет.</p>
<p>Що це означає? Це означає, що ми уберемо повністю корупційну складову, коли роздають землю своїм людям, а потім вони через 2 години перепродають на певних замовників. Так, були антикорупційні, скажімо, дослідження відповідних каналів, де в Обухівському районі розпаювали 400 гектарів землі, а через 2 роки подивилися на ці кадастрові номери, а ця земля належить 7 особам. І так в більшості регіонів…</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування правку номер 2148 Івченка. Прошу визначатись та голосувати.</p>
<p></p>
<p>16:06:45</p>
<p>За-78</p>
<p>Рішення не прийнято.</p>
<p>Правка не врахована.</p>
<p>2144, Фріс Ігор Павлович. Ігор Павлович!</p>
<p></p>
<p>16:06:56</p>
<p>ФРІС І.П.</p>
<p>Дякую, пане Голово.</p>
<p>Микола Тарасович, це правочка стосувалася стосовно можливості здійснення контролю щодо продажу і вартості продажу земельних ділянок сільськогосподарського призначення, які будуть реалізовуватися в порядку звернення стягнення на примусових торгах. Тобто якщо законом буде визначена певна установа, яка буде реалізовувати, то це цією правкою якраз і регулюється вартість послуг цієї установи, щоб вона не була завищена. Це якраз дозволить нашим громадянам мати можливість гарантувати оплату такого електронного майданчика або такої установи, щоб вона не була завищена.</p>
<p>Прошу її врахувати. Дякую.</p>
<p></p>
<p>ГОЛОВУЮЧИЙ. Дякую.</p>
<p>Позиція комітету.</p>
<p></p>
<p>16:07:45</p>
<p>СОЛЬСЬКИЙ М.Т.</p>
<p>Пане Ігор, ви знаєте, ми це питання обговорювали, у нас державна і комунальна земля, саме так сформульована ваша правка, вона розглядає, це аукціони, і в тому числі ці питання, які зазначені, в 2195, який ми теж прийняли в першому читанні. Пригадайте, ми це обговорювали.</p>
<p>А частина друга вашої правки, це, якщо я не помиляюсь, до 211-ї відповідальність. Там є аналогічний пункт "г" вже в діючому Земельному кодексі.</p>
<p></p>
<p>ГОЛОВУЮЧИЙ. Ставлю на голосування... Не наполягаєте.</p>
<p>Далі. Наступна правка 2149, Шкрум. Не наполягає.</p>
<p>2150, Наливайченко.</p>
<p></p>
<p>16:08:26</p>
<p>НАЛИВАЙЧЕНКО В.О.</p>
<p>Валентин Наливайченко, фракція "Батьківщина". Шановні громадяни України, ми сьогодні непросто в парламенті, ми сьогодні говоримо вашим голосом і хочемо, щоб ваш голос почули "Слуги народу". Насправді для громадян України що важливо? Важливо в першу чергу, щоб було збережено право громадян власність на землю отримати. Більше того, справедливість на землі має бути відновлена. А ми зараз, вдумайтесь, 2 тисячі 149 кроків зробили від справедливості на землі, ігноруючи поправки, на яких наполягає фракція "Батьківщина", і ми, цілим колективом. Ви віддаляєте людей від справедливості на землі і підштовхуєте до афери, яка називається "розпродати за безцінь українську землю".</p>
<p>Поправка, яка цього разу... 2150 стосується права на розрив достроковий договору оренди. Але для кого? Для українця, для власника. Я наполягаю на цій правці.</p>
<p></p>
<p><a name=_GoBack></a>ГОЛОВУЮЧИЙ. Позиція комітету.</p>
<p></p>
<p>16:09:40</p>
<p>СОЛЬСЬКИЙ М.Т.</p>
<p>Позиція комітету. Одностайно були проти цієї правки і подібних. Тому що якщо в свій час парламент на рівні закону, очевидно, дозволив строки дії договорів оренди, емфітевзису і інших договорів подібних, зв'язаних з використанням землі, до 49 років, і вони були підписані добровільно сторонами, і більше того, саме за рахунок таких договорів розвинулись частково неактивно галузі, пов'язані із садівництвом і іншим. Проти цієї норми також асоціації. Більше того, в комітеті розглядаються законопроекти, подані колегами вашої фракції, щоб по окремих договорах мінімальний строк був 25 років. Позиція комітету – проти.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p align=center></p>
<p>16:10:28</p>
<p>ГОЛОВУЮЧИЙ. Дякую.</p>
<p>Ставиться на голосування правка 2150, народний депутат Наливайченко. Комітет пропонує відхилити. Прошу визначатись та голосувати.</p>
<p></p>
<p>16:10:47</p>
<p>За-79</p>
<p>Рішення не прийнято.</p>
<p>Наступна правка 2151 народного депутата Бєлькової. Народний депутат, будь ласка.</p>
<p></p>
<p>16:10:54</p>
<p>БЄЛЬКОВА О.В.</p>
<p>Пане голово, шановний пане голово комітету, ну, я розумію проблематику, яка піднімається вами, яку ви тільки що описали в частині того, що треба найти здоровий баланс між інтересами орендарів, особливо в тій частині, які стосуються садівництва, довготривалого циклу виробництва агропродукції і так далі.</p>
<p>Разом з тим, ми ж всі говоримо про те, що прийняття цього закону вас має… ну, нас всіх має провокувати на певні реформи. Якщо так чудово все є, то навіщо ми хоч щось змінюємо? Якщо ж ми змінюємо загальний принцип можливості продажу і купівлі землі, то було би правильно відшукати на базі комітету баланс між інтересами і орендарів, і нових власників. Бо може так статися, що єдиними новими власниками стануть лише ці так звані орендарі, які попідписували ці угоди на сьогодні на дуже невигідних умовах для багатьох селян і власників тих ділянок, які є…</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка номер 2151 народного депутата Бєлькової. Комітет пропонує відхилити. Прошу визначатись та голосувати.</p>
<p></p>
<p>16:12:23</p>
<p>За-76</p>
<p>Рішення не прийнято.</p>
<p>Наступна правка 2153, народний депутат Пономарьов. Немає Пономарьова.</p>
<p>Наступна правка 2154, народний депутат Кабаченко.</p>
<p></p>
<p>16:12:43</p>
<p>КАБАЧЕНКО В.В.</p>
<p>Шановні колеги, правку 2154 та правку 2156 треба розглядати разом та у контексті попередніх поданих мною правок. У моїх попередніх правках зазначалося наступна логіка. Для того, щоб фермер мав право викупити сільськогосподарську землю, для цього прописувалися чіткі запобіжники, а саме: він мав використовувати землю за цільовим призначенням, він мав сплачувати налоги, та він мав орендувати землю не менше, ніж 9 років. Після чого в нього з'явилося право викупити цю земельну ділянку та звернутися до Державної земельної агенції на отримання 10-річної розстрочки на придбання цієї земельної ділянки. У чинній версії правки прописана абсолютно інша логіка, що будь-який орендар має право викупити земельну ділянку і розпоряджатися цією земельною ділянкою без будь-яких запобіжників. Дуже прошу підтримати свою правку.</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2154 народного депутата Кабаченка. Комітет пропонує відхилити. Прошу визначатись та голосувати.</p>
<p></p>
<p>16:14:06</p>
<p>За-76</p>
<p>Рішення не прийнято.</p>
<p>Я хочу запитати: у вас наступна правка 2156, та сама аргументація, можемо зразу ставити?</p>
<p>Ставиться на голосування правка 2156 народного депутата Кабаченка. Комітет пропонує відхилити. Прошу визначатись та голосувати.</p>
<p></p>
<p>16:14:32</p>
<p>За-79</p>
<p>Рішення не прийнято.</p>
<p>Наступна правка 2157, народний депутат Бакунець. прошу.</p>
<p></p>
<p>16:14:38</p>
<p>БАКУНЕЦЬ П.А.</p>
<p>Доброго дня! Народний депутат Бакунець, депутатська група "Довіра". Мої правки також стосуються "Перехідних положень". Саме ця правка, вона несе конкретну пропозицію, щоб надати фізичним особам право на викуп земельних ділянок у власність з того, що вони їх мають або в постійному користуванні, або коли право довічного успадкування, володіння земельними ділянками, або коли вони мають право оренди. І найважливіше, що продавати ці земельні ділянки мешканцям у власність з розтермінуванням платежу на 5 років. Така є моя пропозиція. І ще за ціною нормативної оцінки станом на цей день продажу. Це теж важливо. І ще, щоб без проведення земельних торгів, адже і так фізичні особи, прості мешканці мають її в користуванні, тому торгів не потрібно, вони не мають коштів. Тому є пропозиція розтермінувати на 5 років.</p>
<p>Прошу поставити мою правку на підтвердження.</p>
<p></p>
<p>ГОЛОВУЮЧИЙ. Будь ласка, позиція комітету.</p>
<p></p>
<p>16:15:49</p>
<p>СОЛЬСЬКИЙ М.Т.</p>
<p>Шановний колего, в комітетській редакції запропоновано 7 років, і воно було в першій редакції законопроекту, тому воно більш вдало викладено в комітетській редакції. Але всі норми, які ви говорите, приблизно так звучать, якщо перечитаєте, саме в "Перехідних положеннях".</p>
<p></p>
<p>ГОЛОВУЮЧИЙ. Дякую.</p>
<p>Є необхідність ставити тоді її на голосування, народний депутат Бакунець? Є. Добре.</p>
<p>Ставиться на голосування правка 2157 народного депутата Бакунця. Комітет пропонує відхилити. Прошу визначатись та голосувати.</p>
<p></p>
<p>16:16:37</p>
<p>За-80</p>
<p>Рішення не прийнято.</p>
<p>Наступна поправка 2158, народний депутат Шахов. Будь ласка.</p>
<p></p>
<p>16:16:43</p>
<p>ШАХОВ С.В.</p>
<p>Сергій Шахов, Луганщина, депутатська група "Довіра". Шановний пане голово, може ви щось сплутали по "Перехідним положенням"? Я повністю підтримую нашого колегу Павла Бакунця з приводу 5 років. Я не знаю, де ви там вичитали 7 років, але сьогодні, проїхавши сьогодні повністю по Луганській області, за тиждень роботи в округах я почув у вашу адресу, знаєте, скільки і всього? І головне питання сьогодні, щоб був державний банк землі, і держава могла викуповувати землю.</p>
<p>І третє. Скажіть, будь ласка, чому не врахували жодної правки Вельможного, Сухова, Шахова від групи "Довіра" з приводу агрохімічних паспортів? На державну землю є агрохімічні паспорти, а на приватну землю агрохімічних паспортів немає. Хто буде сьогодні рекультувати ту землю? Хто буде сьогодні наглядати за землею, щоб повністю її не знищували, верхній шар ґрунту, не вивозили, як фашисти під час Другої світової війни?</p>
<p>Дякую. Сергій Шахов, Луганщина, депутатська група "Довіра".</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2158 народного депутата Шахова. Прошу визначатись та голосувати.</p>
<p></p>
<p>16:18:09</p>
<p>За-84</p>
<p>Рішення не прийнято.</p>
<p>Наступна правка 2159, народний депутат Кіт.</p>
<p></p>
<p>16:18:14</p>
<p>КІТ А.Б. <i>(Не чути)</i></p>
<p></p>
<p>ГОЛОВУЮЧИЙ. Народний депутат Кіт. Не будете. Дякую.</p>
<p>Наступна правка 2160, народний депутат Халімон. Не наполягає.</p>
<p>Наступна правка 2161, народний депутат Гайду. Не наполягає.</p>
<p>Наступна правка 2163, народний депутат Литвиненко. Не наполягає.</p>
<p>Наступна правка номер 2164, народний депутат Рудик. Не наполягає…</p>
<p></p>
<p>16:18:50</p>
<p>РУДИК С.Я.</p>
<p>Як це не наполягає, ви що?</p>
<p></p>
<p>ГОЛОВУЮЧИЙ. Підніміть, будь ласка, руку, щоб я побачив. Все. Дякую.</p>
<p></p>
<p>16:18:58</p>
<p>РУДИК С.Я.</p>
<p>Товариство, хотів побажати головуючому здоров'я, щастя, добра, щоб він витримав до кінця розгляд цього законопроекту. Це, уявіть собі, який величезний гріх бере на себе група, яка наполягає на тому, що цей ринок має бути по цим правилам, які ніхто не визнає ні в світі, ні в Україні. 10 тисяч га в одні руки. П'ять членів родин – 50 тисяч га. Ну, вам же реально по цій землі ходити, колеги. Ну, ви ж всі не зможете повтікати з України. Ну, хтось же да приїде в командировку. Не беріть гріх на душу, товариство.</p>
<p>Одумайтесь. Послухайте, що люди говорять. Мені страшно за вас, коли я приїжджаю на свій виборчий округ. 82 відсотки проголосували за Зеленського в Смілі. Зараз уже вдвічі менше. А що буде… кількості бажаючих голосувати. А що буде на місцевих виборах, мені страшно. Товариство!</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2164 народного депутата Рудика. Комітет пропонує відхилити. Прошу визначатись та голосувати.</p>
<p></p>
<p>16:20:25</p>
<p>За-88</p>
<p>Рішення не прийнято.</p>
<p>Наступна правка 2165, народний депутат Магера. Прошу.</p>
<p></p>
<p>16:20:30</p>
<p>МАГЕРА С.В.</p>
<p>Дякую.</p>
<p>Було б дуже дивно очікувати, що моя поправка буде підтримана, бо її уже декілька разів, мабуть, дуже багато озвучували, але я вважаю за потрібно таки її озвучити. "До проведення відповідного референдуму необхідно, і є заборона на продаж сільськогосподарських земель". Останнє слово з цього питання має бути "за українським народом". Ну, мабуть, так. Я даже не пропоную якісь коментар від голови комітету.</p>
<p></p>
<p>ГОЛОВУЮЧИЙ. Я ставлю на голосування правку 2165 народного депутата Магери. Комітет пропонує відхилити. Прошу визначатись та голосувати.</p>
<p></p>
<p>16:21:38</p>
<p>За-79</p>
<p>Рішення не прийнято.</p>
<p>Наступна правка 2166, народний депутат Магера. Будь ласка.</p>
<p></p>
<p>16:21:46</p>
<p>МАГЕРА С.В.</p>
<p>Дякую.</p>
<p>Бо ніякі поправки сьогодні не приймаються, як і вчора, позавчора і кожен день. Дякую.</p>
<p></p>
<p>ГОЛОВУЮЧИЙ. Ви не наполягаєте, так? Дякую.</p>
<p>Наступна правка 2167, народний депутат Литвиненко. Не наполягає.</p>
<p>Наступна правка 2168, народний депутат Колихаєв.</p>
<p>Колихаєв, не наполягає? Народний депутат Колихаєв не наполягає?</p>
<p></p>
<p>16:22:15</p>
<p>КОЛИХАЄВ І.В.</p>
<p>Не наполягаю.</p>
<p></p>
<p>ГОЛОВУЮЧИЙ. Дякую.</p>
<p>Наступна правка 2169, народний депутат Божик. Не наполягає, так?</p>
<p>Наступна правка 2170, народний депутат Бондарєв. Прошу.</p>
<p></p>
<p>16:22:36</p>
<p>БОНДАРЄВ К.А.</p>
<p>Костянтин Бондарєв, фракція "Батьківщина". Партія "Батьківщина" завжди була за розвиток українського села – господаря української землі. Сьогоднішня влада хоче перетворити українську землю на товар і продати закордонним своїм господарям, яким вже має певні борги, і хоче відпрацювати ці певні борги. Прийдуть олігархи вже не українські, а прийдуть на українську землю олігархи закордонні, які за безцінь скуплять українську землю, а український народ прийде за відповіддю до української влади. Ми наполягаємо на тому, що не можна перетворити українську землю на товар і не можна її за безцінь продати. Спочатку розвиток українського виробника, українського фермера, надати йому можливість для розвитку, а потім вже Закон про ринок землі.</p>
<p>Я наполягаю, щоби мою правку проголосували. Вона про те, що не можна в статутний капітал вкладати…</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2170, народного Бондарєва. Комітет пропонує відхилити. Прошу визначатись та голосувати.</p>
<p></p>
<p>16:24:05</p>
<p>За-81</p>
<p>Рішення не прийнято.</p>
<p>Наступна правка 2172. Народний депутат Мороз, перепрошую. Народний депутат Мороз.</p>
<p></p>
<p>16:24:14</p>
<p>МОРОЗ В.В.</p>
<p>Дякую вам. Дякую за надане слово. Мороз Володимир, 59 виборчий округ Донеччина. <a name=kol_2></a><a name=tabl></a></p>
<p>Доповнити розділ Х "Перехідні положення" пунктом 61 такого змісту: "61. Громадяни, яким належить право постійного користування, право довічного успадкованого володіння земельними ділянками державної та комунальної власності, призначеними для ведення селянського і фермерського господарства, мають право на викуп таких земельних ділянок у власність з розстрочкою платежу до 5 років за ціною, яка дорівнює нормативний грошовій оцінці таких земельних ділянок, без проведення земельних торгів".</p>
<p>Дякую. І прошу підтримати.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування правку 2172 народного депутата Мороза. Комітет пропонує відхилити. Прошу визначатись та голосувати.</p>
<p></p>
<p>16:25:23</p>
<p>За-80</p>
<p>Рішення не прийнято.</p>
<p>Наступна правка 2176, народний депутат Волошин. Наполягає.</p>
<p></p>
<p>16:25:31</p>
<p>ВОЛОШИН О.А.</p>
<p>Шановні колеги, я просто щоб не займати додатковий час. Я прошу поставити цю правку на голосування, яка полягає в тому, щоб прибрати з пункту 6-1 розділу X "Перехідних положень" виключити слова: "Які набули права оренди землі шляхом переоформлення права постійного користування щодо зазначених земельних ділянок". Тобто позбавити тих, хто у сумнівний спосіб може таким чином розраховувати на власність на землю.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2176 народного депутата Волошина. Комітет пропонує відхилити. Прошу визначатись та голосувати.</p>
<p></p>
<p>16:26:25</p>
<p>За-78</p>
<p>Рішення не прийнято.</p>
<p>Наступна правка 2177, народний депутат Шуфрич Нестор Іванович. Немає? Добре. Є Нестор Іванович? Нестор Іванович, вибачте, що я вас відірвав від більш цікавих справ. Ваша правка 2177.</p>
<p></p>
<p>16:26:45</p>
<p>ШУФРИЧ Н.І.</p>
<p>Дякую, пане головуючий.</p>
<p>Безумовно, це наше принципове питання. Ви знаєте, що до 131 статті у нас внесено дуже багато пропозицій щодо вдосконалення механізму, який мав би врегулювати саму можливість реалізації своїх майнових прав. Але про все це ми можемо говорити і будемо мати моральне право виключно після того, як нам свою думку і, якщо хочете, волю вискаже народ України на всеукраїнському референдумі. Я дивуюся ще раз і ще раз закликаю вас, зверніться, будь ласка, до тих, кому ви нібито служите. Просто схиліться перед ними і запитайте, чи готові вони до такої новації, щоб в умовах зубожіння суцільного продати останнє, що у них є, – рідну землю.</p>
<p>І, до речі, сьогоднішнє опитування, яке опублікував Центр Разумкова, ще раз підтвердило, дві третини, навіть більше…</p>
<p></p>
<p>ГОЛОВУЮЧИЙ. Дякую, Нестор Іванович.</p>
<p>Єдине, я хочу нагадати, ця правка стосується не статті 130, а "Перехідних положень".</p>
<p>Я ставлю на голосування правку 2177 народного депутата Нестора Шуфрича. Комітет просить відхилити. Прошу визначатись та голосувати.</p>
<p></p>
<p>16:28:20</p>
<p>За-72</p>
<p>Рішення, на жаль, не прийнято.</p>
<p>Наступна правка 2178, народний депутат Мороз.</p>
<p></p>
<p>16:28:26</p>
<p>МОРОЗ В.В.</p>
<p>Мороз Володимир, 59 виборчий округ, Донеччина. Хочу в котрий раз нагадати, що "Опозиційна платформа - За життя" проти продажу землі.</p>
<p>Ми в котрий раз говоримо про те, що сьогодні ми повинні провести спочатку референдум, повинні визначитися люди. Ми в котрий раз говоримо про те, що сьогодні йде війна, сьогодні ті люди, які мають у нас паї на території лінії розмежування, зовсім не в змозі користуватись цими паями. І ми не можемо надати їм відповіді, як буде для них діяти ринок землі. І тому дуже важлива правка 2178 в розділі Х "Перехідні положення" пункт 6-1 виключити.</p>
<p>Дякую. Прошу підтримати.</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2178 народного депутата Мороза. Комітет пропонує відхилити. Прошу визначатись та голосувати.</p>
<p></p>
<p>16:29:38</p>
<p>За-73</p>
<p>Рішення не прийнято.</p>
<p>Наступна правка 2179 народного депутата Бурміча.</p>
<p></p>
<p>16:29:42</p>
<p>БУРМІЧ А.П.</p>
<p>Анатолій Бурміч, "Опозиційна платформа - За життя". Я, як і раніше, підкреслюю, і мої колеги, що все, що ми робимо в цьому залі, це все так продавати землю чи більше, менше без того, поки ми не порадимося з народом, це все буде неправильно, це все туман. І не дивлячись на те, що вже є позитивні думки у влади і про референдум, і про те, щоб позбавити нас, такий уряд, я вважаю, що головне це буде вирішення питання по землі. Доки не порадимося з нашим народом – власником землі згідно Конституції статті 13 і 14, яким він є, власником – не можна нічого робити.</p>
<p>А тому я закликаю порадитися з нашим народом. Дякую. За референдум.</p>
<p></p>
<p>ГОЛОВУЮЧИЙ. Дякую.</p>
<p>Правка 2179. Комітет пропонує відхилити. Прошу визначатися та голосувати.</p>
<p></p>
<p>16:31:03</p>
<p>За-74</p>
<p>Рішення не прийнято.</p>
<p>Наступна правка 2180, народний депутат Бурміч.</p>
<p></p>
<p>16:31:08</p>
<p>БУРМІЧ А.П.</p>
<p>Да, я хочу продовжити, що наш український народ заслуговує на повагу до себе, заслуговує на те, щоб з ним рахувалися. Сьогодні більше сімдесяти відсотків – 73-75 – за те, щоб припинити і не починати продаж землі в тому вигляді, в якому ми сьогодні пропонуємо.</p>
<p>А тому я вважаю, що ті позитивні зміни в думках керівництва держави Верховної Ради про те, щоб і референдум провести, і позбавити всіх ініціаторів ганебного цього проекту, давайте зупинимося і порадимося з народом. Проведемо референдум, визначимося, чи потрібен нам ринок і в якому вигляді. І тоді будемо приймати рішення, все, що стосується інтересів народу. Ми за референдум.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2180 народного депутата Бурміча. Комітет пропонує відхилити. Прошу визначатись та голосувати.</p>
<p></p>
<p>16:32:30</p>
<p>За-73</p>
<p>Рішення не прийнято.</p>
<p>Наступна правка 2181, народний депутат Пономарьов. Немає народного депутата Пономарьова. Добре.</p>
<p>Наступна правка 2183, народний депутат Скорик. Прошу.</p>
<p></p>
<p>16:32:47</p>
<p>СКОРИК М.Л.</p>
<p>Наполягаю. Депутат Скорик, "Опозиційна платформа - За життя". В розділі Х "Перехідні положення" Земельного кодексу України пункт 6-1 ми пропонуємо виключити.</p>
<p>Шановні колеги, шановне керівництво Верховної Ради, шановні громадяни України, я хотів би звернутися ще раз до представників партії "Слуга народу" з приводу того, що на фоні того, що дуже підсилилися чутки про те, що завтра буде переформатування Кабміну, мені здається, що саме час сказати "ні" цьому ганебному закону і злити весь негатив на попереднього Прем’єра і попередній Кабінет Міністрів. Я закликаю вас це зробити. Ми навіть не переживаємо за те, що це призведе до підвищення вашого рейтингу, тому що це збереже національне надбання України – землю України.</p>
<p>Я вам дуже бажаю зробити правильний крок і зробити завтра дійсно те, чого чекає від вас вся Україна – змінити не тільки Кабмін, а відмовитися від цього ганебного закону.</p>
<p>Дякую за увагу. Прошу підтримати мою правку.</p>
<p></p>
<p>ГОЛОВУЮЧИЙ. Дякую за виступ.</p>
<p>Ставиться на голосування правка 2183 народного депутата Скорика. Комітет пропонує відхилити. Прошу визначатись та голосувати.</p>
<p></p>
<p>16:34:10</p>
<p>За-75</p>
<p>Рішення, на жаль, не прийнято.</p>
<p>Наступна правка 2184 народного депутата Плачкова. Народна депутатка Плачкова, перепрошую.</p>
<p></p>
<p>16:34:16</p>
<p>ПЛАЧКОВА Т.М.</p>
<p>Дякую.</p>
<p>Шановні колеги, я б хотіла звернути все ж таки нашу увагу стосовно того, що конкретно про санкції за порушення вимог щодо граничної концентрації земель сільськогосподарського призначення, що можуть перебувати у власності однієї особи. Давайте уважно подивимось на цей законопроект, і які там санкції передбачені. Фактично, там міститься дуже дивне таке покарання для порушників, коли держава пропонує самостійно організовувати земельні торги, а прибуток від продажу дбайливо виплачувати порушнику.</p>
<p>Пане Сольський, будь ласка, прокоментуйте самі ті санкції, які будуть передбачені цим законопроектом для порушників земельного законодавства.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Я дам слово пану Сольському, але ваша правка стосується доповнення абзацом порядок надання розстрочки платежу, встановлюється Кабінетом Міністрів України. Але я передаю пану Сольському. Будь ласка.</p>
<p></p>
<p>16:35:17</p>
<p>СОЛЬСЬКИЙ М.Т.</p>
<p>Да, насправді правка про інше. Там не добровільно, а примусово, за рішенням суду орган, який подає позов. Це встановлений законом орган у сфері розпорядження землями… у сфері регуляції земельних відносин. Там не так, як ви кажете.</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2184 народного депутата Плачкової. Комітет пропонує відхилити. Прошу визначатись та голосувати.</p>
<p></p>
<p>16:35:54</p>
<p>За-72</p>
<p>Рішення не прийнято.</p>
<p>Наступна теж правка 2185, народна депутатка Плачкова, будь ласка.</p>
<p></p>
<p>16:35:59</p>
<p>ПЛАЧКОВА Т.М.</p>
<p>Шановні колеги, чому стає такою справжньою традицією української влади останніх років повне ігнорування якогось позитивного досвіду і, навпаки, імплементація далеко не найкращих світових практик? Зараз нас намагаються змусити фактично під виглядом дерегуляції запровадити цілковито необмежений ринок земель сільськогосподарського призначення. Проте ще раз повторюю, навіть не міститься жодних запобіжників, таких як заборона продажу земель, якщо урядом не буде затверджено механізм перевірки набувача вимогам законодавства і так далі.</p>
<p>Будь ласка, також, якщо можна, прокоментуйте стосовно запобіжників. І я прошу поставити цю правку на голосування і підтримати її.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування правку 2185 народного депутата Плачкової. Комітет пропонує відхилити. Прошу визначатись та голосувати.</p>
<p></p>
<p>16:37:04</p>
<p>За-70</p>
<p>Рішення не прийнято.</p>
<p>Наступна правка 2187, народний депутат Королевська. Немає.</p>
<p>Наступна правка 2188, народний депутат Гнатенко.</p>
<p></p>
<p>16:37:17</p>
<p>ГНАТЕНКО В.С.</p>
<p>Дякую, шановний головуючий, за можливість довести свої правки. 49 виборчий округ, Донецька область, Гнатенко. Я прошу внести такі зміни до статті 131 X розділ "Перехідні положення" пункт 1 викласти в такій редакції: "Громадяни, яким належить право постійного користування, право довічного успадкованого володіння земельними ділянками державної та комунальної власності, призначеними для ведення селянського (фермерського) господарства, а також орендарі земельних ділянок, мають право на викуп таких земельних ділянок у власність з розстрочкою платежу до 10 років за ціною, яка дорівнює нормативній грошовій оцінці таких земельних ділянок, без проведення земельних торгів".</p>
<p>Дякую. Прошу підтримати.</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка номер 2188 народного депутата Гнатенка. Комітет пропонує цю правку відхилити. Прошу визначатись та голосувати.</p>
<p></p>
<p>16:38:29</p>
<p>За-68</p>
<p>Рішення не прийнято.</p>
<p>Наступна правка 2189, народний депутат Гнатенко.</p>
<p></p>
<p>16:38:34</p>
<p>ГНАТЕНКО В.С.</p>
<p>Дякую за можливість довести і цю правку. 49 виборчий округ, Донецька область, Гнатенко.</p>
<p>Пункт 6 розділу Х "Перехідних положень" Земельного кодексу України викласти у наступній редакції: "Громадяни України, які мають у постійному користуванні або на праві довічного успадкованого володіння земельними ділянками державної та комунальної форми власності сільськогосподарського призначення для ведення селянського господарства, а також орендарі земельних ділянок сільськогосподарського призначення, які набули право оренди землі шляхом переоформлення права постійного користування щодо зазначених земельних ділянок або знаходяться в процесі переоформлення такого права, можуть набувати у власність такі земельні ділянки з розстрочкою платежу до 6 років за ціною, яка дорівнює експертно-грошовій оцінці, без проведення земельних торгів".</p>
<p>Прошу теж підтримати цю правку і поставити на голосування. Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2189 народного депутата Гнатенка. Комітет пропонує відхилити. Прошу визначатись та голосувати.</p>
<p></p>
<p>16:39:47</p>
<p>За-73</p>
<p>Рішення не прийнято.</p>
<p>Наступна правка 2190 народного депутата Гнатенка.</p>
<p></p>
<p>16:39:51</p>
<p>ГНАТЕНКО В.С.</p>
<p>Шановний головуючий, сьогодні десятки тисяч державний актів і десятки тисяч ділянок знаходяться на руках у людей, які на території непідконтрольних тимчасових територій знаходяться в Луганській і Донецькій областях. Хто врахував думку цих людей? Це люди, які відносяться до України, і ми, сподіваємося, що вони скоро будуть на території нашої підконтрольної республіки. Ви думаєте, що цей закон, винесений на порядок денний, такий досконалий, що не хочете приймати ніякі правки. Я думаю, що це велика помилка і треба тільки шляхом референдуму вирішити можливість прийняття цього закону. Прошу підтримати правку наступну 2190 і проголосувати. Будь ласка.</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2190. Комітет пропонує відхилити. Прошу визначатись та голосувати.</p>
<p></p>
<p>16:40:57</p>
<p>За-73</p>
<p>Рішення не прийнято.</p>
<p>Наступна правка 2191. Гнатенко, будь ласка.</p>
<p></p>
<p>16:41:00</p>
<p>ГНАТЕНКО В.С.</p>
<p>Також прошу підтримати правку і поставити на голосування 2191 і 2192. Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2191 народного депутата Гнатенка. Прошу визначатись та голосувати.</p>
<p></p>
<p>16:41:27</p>
<p>За-76</p>
<p>Рішення не прийнято.</p>
<p>Наступна правка 2192, народний депутат Гнатенко. Прошу визначатись та голосувати.</p>
<p></p>
<p>16:41:48</p>
<p>За-69</p>
<p>Рішення не прийнято.</p>
<p>Наступна правка 2193, народний депутат Арсенюк. Не наполягає.</p>
<p>Наступна правка 2194, народний депутат Цимбалюк.</p>
<p></p>
<p>16:42:01</p>
<p>ЦИМБАЛЮК М.М.</p>
<p>Михайло Цимбалюк, "Батьківщина". Шановне товариство, українська земля – це не тільки рілля, це українське село, а українське село – це колиска національного багатства. І наша політична позиція незмінна, що тільки український народ може визначити на всеукраїнському референдумі чи продавати землю, чи ні.</p>
<p>Наступне. Українська земля – не товар, а це засіб для виробництва і переробки товару і саме там додана вартість. І, шановна монобільшість, давайте все-таки відправимо цей законопроект на доопрацювання і призупинимо цю річ, і перейдемо до всеукраїнського референдуму. А правка стосується щодо в разі перепродажу не допустити спекуляції і встановити мито.</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2194 народного депутата Цимбалюка. Прошу визначатись та голосувати.</p>
<p></p>
<p>16:43:27</p>
<p>За-82</p>
<p>Рішення не прийнято.</p>
<p>Наступна правка 2195, народний депутат Гузенко. Не наполягає.</p>
<p>Наступна правка 2196, народна депутатка Ляшенко. Не наполягає.</p>
<p>Наступна правка 2197, народний депутат Васильєв. Не наполягає.</p>
<p>Наступна правка 2198, народний депутат Івченко.</p>
<p></p>
<p>16:43:56</p>
<p>ІВЧЕНКО В.Є.</p>
<p>Шановні колеги, ви знаєте, є такі землі постійного користування, і кожного року фермери проводять з'їзд і просять, дайте ці землі нам у власність. Вони підготували законопроект, який зареєструвала "Батьківщина" разом з іншими політичними силами.</p>
<p>Землі постійного користування, їх не так багато, колеги. Приблизно 300 тисяч гектарів. Ми маємо їм віддати у власність. Натомість, що пропонує комітет в закритому режимі, не порадившись з фермером? Вони обробляють ці землі 20 років. Вони їм пропонують їх купувати, викуповувати. Колеги, давайте справедливо. Чому ми не можемо віддати у власність тим, хто, вибачте, почав сільськогосподарську діяльність тоді, коли не було нікому потрібно, на початку 90-х років?</p>
<p>Тому "Батьківщина" пропонує віддати землі постійного користування у власність. І прошу підтримати дану правку.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування правку 2198 народного депутата Івченка. Комітет не підтримав. Прошу визначатись.</p>
<p></p>
<p>16:45:23</p>
<p>За-79</p>
<p>Рішення не прийнято.</p>
<p>Наступна правка 2199, Фролов. Не наполягає.</p>
<p>Наступна 2200, Наливайченко, народний депутат. Будь ласка.</p>
<p></p>
<p>16:45:33</p>
<p>НАЛИВАЙЧЕНКО В.О.</p>
<p>Валентин Наливайченко, фракція "Батьківщина". Юлія Тимошенко, як і вся "Батьківщина", ми наполягаємо на тому, щоб саме фермерам, саме засновникам фермерських господарств має надаватися право безоплатно отримати у власність землю, яку вони і обробляють. Саме українці і саме фермери, які на землі працюють, мають і бути власниками землі. Всенародний референдум для нас не так, як для вас, страх. Який такий страх? Вийдіть запитайте у людей і почуєте чітку відповідь. Зараз ви землю не заберете у людей.</p>
<p>А щодо того, як краще стане, я наведу вам один приклад. Відкрийте зараз, Фінляндія, відкрийте, зараз скільки там продають гектар землі власники землі громадяни Фінляндії. Так от поблизу Порвоо, це як Полтава від Києва, так і Порвоо від Гельсінкі, один гектар 80 тисяч євро коштує. І таким може пишатись громадянин Фінляндії. Чому так не можуть робити громадяни України? У мене відповідь: бо неготові ні ви, ні…</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2200, народний депутат Наливайченко. Комітет не врахував цю правку. Прошу визначатись та голосувати.</p>
<p></p>
<p>16:47:03</p>
<p>За-81</p>
<p>Рішення не прийнято.</p>
<p>Наступна правка 2201, народний депутат Загородній.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p><b> </b></p>
<p>16:47:22</p>
<p>ГОЛОВУЮЧИЙ. Наступна правка Дубнов, 2202. Не наполягає.</p>
<p>Кириленко, 2203.</p>
<p></p>
<p>16:47:28</p>
<p>КИРИЛЕНКО І.Г.</p>
<p>Івченку.</p>
<p></p>
<p>ГОЛОВУЮЧИЙ. Івченко.</p>
<p></p>
<p>16:47:33</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги, я ще раз вам хочу сказати, ви всі їздите по своїм округах. Ми бачимо в Фейсбуці, що відбувається з кожним із вас, коли до вас приходять фермери. Це прохання фермерів і тих людей, які отримали землі у постійне користування. Вони свій законопроект запропонували, і це їхні правки. Вони запропонували, щоб ці землі їм передали у власність. Ці законопроекти існували і в минулому скликанні, і зараз. І справедливо віддати землі постійного користування, які надані людям до 1 січня 2002 року, бо чомусь в Земельному кодексі забули взагалі про таке поняття "землі постійного користування". Дати їм оформити ці землі у власність. Колеги, вас зараз чують аграрії. Вас зараз чують фермери. Давайте підтримаємо цю правку і нарешті восстановим справедливість. Підтримаємо правку "Батьківщини"…</p>
<p></p>
<p>ГОЛОВУЮЧИЙ. Дякую.</p>
<p>Ставлю правку на голосування. Прошу визначатись та голосувати. 2203.</p>
<p></p>
<p>16:48:55</p>
<p>За-81</p>
<p>Рішення не прийнято.</p>
<p>Бєлькова, 2204. Не наполягає.</p>
<p>Геращенко, 2205. Не наполягає.</p>
<p>Хто наполягає? Я не бачу, Ірина Володимирівна.</p>
<p></p>
<p>16:49:12</p>
<p>ГЕРАЩЕНКО І.В.</p>
<p>Віка Сюмар. Хай відійдуть, ви побачите Сюмар.</p>
<p>Будь ласка, Вікторії Сюмар передайте.</p>
<p></p>
<p>ГОЛОВУЮЧИЙ. Сюмар Вікторія Петрівна.</p>
<p></p>
<p>16:49:23</p>
<p>СЮМАР В.П.</p>
<p>Ми знову таки повертаємося до ключових питань, на які, чесно кажучи, хотілося б отримати відповіді в контексті законопроекту, який ми зараз розглядаємо, але, на жаль, їх немає. І, чесно кажучи, мене особисто здивувала відповідь про те, що ми не можемо встановлювати мораторію, наприклад, на зміну цільового призначення. Здивувала відповідь зокрема про те, що ми не можемо забороняти власне продавати землю тим, хто не працює у сфері сільського господарства. От все-таки чим зумовлений такий підхід?</p>
<p>Ми говоримо про те, що Конституція написана для всіх громадян, але такі обмеження встановлюють всі держави Європи. Тому що вони захищають виробника, тому що вони захищають фермера і селянина, який працює на землі. Чи не здається вам, що з таким підходом, який запропонований в цьому законопроекті, ми просто входимо в аферу продажу державних земель, в першу чергу – спекулятивному капіталу, замість того, щоб захистити реального виробника.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 2205, Сюмар. Прошу визначатись та голосувати.</p>
<p></p>
<p>16:50:47</p>
<p>За-104</p>
<p>Рішення не прийнято.</p>
<p>Власенко, 2206.</p>
<p></p>
<p>16:50:54</p>
<p>ВЛАСЕНКО С.В.</p>
<p>Дякую, пане Голово.</p>
<p>Що пропонує цей ганебний грабіжницький закон? Цей закон пропонує, щоб всі громадяни, яким земельні ділянки сільськогосподарського призначення належать на праві постійного користування або праві довічного успадкованого володіння, ще раз викупали ці земельні ділянки.</p>
<p>Я хочу нагадати, що право постійного користування і особливо право довічного успадкованого володіння – це, по суті, був квазізамінник права власності. Це був квазізамінник права власності. Тобто людям, яким цю землю уже передали, по суті, на праві власності, назвавши просто це право трошки по-іншому, зараз пропонують право власності отримати вдруге. Тобто це абсолютно абсурдна конструкція, яка точно не повинна бути застосована і я погоджуюсь зі своїм колегою Вадимом Івченком, що треба допомогти фермерам і передати цю землю їм безкоштовно у власність. Тому що це вимога фермерів. Але це буде можливо лише після проведення всеукраїнського референдуму.</p>
<p>Дякую.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>16:52:01</p>
<p>ГОЛОВУЮЧИЙ. Дякую.</p>
<p>Ставиться на голосування правка 2206 народного депутата Власенка. Комітет пропонує відхилити. Прошу визначатись та голосувати.</p>
<p></p>
<p>16:52:18</p>
<p>За-78</p>
<p>Рішення не прийнято.</p>
<p>Покажіть по фракціях.</p>
<p>Наступна правка 2207, народний депутат Королевська. Немає.</p>
<p>Наступна правка 2208, народний депутат Качура. Не наполягає.</p>
<p>Наступна правка 2210, народний депутат Богданець. Не наполягає.</p>
<p>Наступна правка народний депутат Красов. Не наполягає. Наполягає?</p>
<p>Я перепрошую. Народний депутат Красов.</p>
<p></p>
<p>16:52:57</p>
<p>КРАСОВ О.І.</p>
<p>Пане голова, можна мені надати 2 хвилини, тому що в мене дві правки 2211 та 2212. Вони пов'язані та можна їх об'єднати.</p>
<p></p>
<p>ГОЛОВУЮЧИЙ. Будь ласка, ваш час іде.</p>
<p></p>
<p>16:53:08</p>
<p>КРАСОВ О.І.</p>
<p>Дякую.</p>
<p>Цими правками пропонується захистити інтереси осіб, яким належить право постійного користування, право довічного успадкованого володіння земельними ділянками державної та комунальної власності, в тому числі ті, які були призначені для ведення селянського фермерського господарства. Це земельні ділянки площею біля 30-40 гектарів. Люди їх дуже довгий час обробляють, і вони не мають можливості передати їх у спадщину або успадкувати за законом.</p>
<p>І в цьому законі немає такої можливості. Ця правка вирішує це питання. Правка 2211. Якщо ми не хочемо віддати цю землю людям безкоштовно, які працюють дуже довго на цій землі. То в мене пропозиція, зробити викуп таких земельних ділянок у власність з розстрочкою платежу до 10 років. За ціною, яка дорівнює нормативно-грошовій оцінці таких земельних ділянок, без проведення земельного аукціону та торгів.</p>
<p>Дякую.</p>
<p></p>
<p>ГОЛОВУЮЧИЙ. Позиція комітету одразу по цих правках.</p>
<p></p>
<p>16:54:11</p>
<p>СОЛЬСЬКИЙ М.Т.</p>
<p>Олексій, я хотів вам відповісти, в принципі, і іншим колегам, які обговорювали цю правку.</p>
<p>По-перше, комітетська редакція не зобов'язує, а дає право фермерам викупляти земельну ділянку, яка у них оформлена таким способом, який сьогодні озвучується не раз, зокрема, постійне користування. Це перший момент.</p>
<p>Друге. Коли ми… Я абсолютно радий, як і багато юристів, що в Земельному кодексі 2002 році було припинена практика, і немає такої норми, як "постійне користування". Тому що це, дійсно, є більш вдалі конструкції, як пов'язані з орендами, іншими правами, пов'язані з володінням-користуванням. І те, що в цьому Земельному кодексі після цього це право постійного користування не оформлялось, це я вважаю плюсом.</p>
<p>Наступний момент. Коли ви говорите за фермерів, то що постійне користування надати без грошей, разом з тим я хочу зробити зауваження від інших фермерів…</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>16:55:29</p>
<p>ГОЛОВУЮЧИЙ. Ви наполягаєте на голосуванні? Красов де? Включіть тоді, будь ласка… другу правку також? Цю ставлю на голосування.</p>
<p>Ставлю на голосування правку 2211. Прошу визначатись та голосувати.</p>
<p></p>
<p>16:56:02</p>
<p>За-112</p>
<p>Рішення не прийнято. Правка не врахована.</p>
<p>Правка 2212, Красов. Дві доповідали?</p>
<p>Ставлю на голосування 2212. Прошу визначатись та голосувати. Комітетом відхилена.</p>
<p></p>
<p>16:56:31</p>
<p>За-110</p>
<p>Рішення не прийнято. Правка не врахована.</p>
<p>Наступна правка, Давиденко 2213.</p>
<p></p>
<p>16:56:43</p>
<p>ДАВИДЕНКО В.М.</p>
<p>Доброго вечора. Микола Тарасович, моя правка стосується "Перехідних положень" Земельного кодексу пункту 6.1, да. Ви його врахували, я почув, нам дуже приємно всім. Ви говорили і про колегу. І насправді найбільш вдала редакція комітету. Але все-таки якби депутати, мабуть, знали про те, що їхні правки враховані там частково, редакційно або враховані, то не було би питань.</p>
<p>Не наполягаю на голосуванні. Дякую.</p>
<p></p>
<p>ГОЛОВУЮЧИЙ. Дякую.</p>
<p>Наступна правка 2214, Аліксійчук. Не наполягає.</p>
<p>Тарута, 2215.</p>
<p></p>
<p>16:57:32</p>
<p>ТАРУТА С.О.</p>
<p>Тарута, фракція "Батьківщина". Шановні колеги, цією правкою передбачається збереження за громадянами, яким надавалося право довічного успадкованого володіння і постійного користування земельними ділянками, такого права на умовах, на яких воно надавалося раніше. Також пропонується подальша реєстрація таких прав у Державному реєстрі прав на нерухоме майно.</p>
<p>Моя правка спрямована на захист простої людини і на захист її конституційних прав. І тому я наполягаю, щоб пан Сольський все ж таки відповідав, не стояв просто так сьогодні і посміхався, а все ж таки відповідав на дуже важливі питання. Тому що питання землі – це сакральне питання. І на жаль, те, що зараз робиться, ця редакція, яку сьогодні пропонує комітет…</p>
<p></p>
<p>ГОЛОВУЮЧИЙ. Ставлю на голосування, одну хвилинку, правку 2215 Тарути. Прошу визначатись та голосувати.</p>
<p></p>
<p>16:59:02</p>
<p>За-78</p>
<p>Рішення не прийнято.</p>
<p>2216, Івченко.</p>
<p></p>
<p>16:59:08</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановний головуючий, вас попередній народний депутат попросив, щоб ви дали можливість коментувати голові комітету ті пропозиції, які надходять від депутатів. Я вас, будь ласка, прохаю, ви все ж таки на прохання народних депутатів давайте, щоб голова комітету відповідав.</p>
<p>Питання стоїть в наступному, і я погоджуюся з Сергієм Власенком, колись землі постійного користування як такі, вони надавалися фермерам і говорили про те, що це право власності, і вони все життя обробляли ці землі, вони розуміють, що це їхня власність. Зараз їм пропонують, щоб вони частково цю власність почали викуповувати. Колеги, це несправедливо! Це просто несправедливо по відношенню до фермерів. І тепер я розумію, чому на 20-й ювілейний з'їзд крім партії "Батьківщина" туди ніхто не прийшов, інших опозиційних сил, ніхто не прийшов з монобільшості, тому що вам нічого їм сказати з приводу земель постійного користування в тому числі.</p>
<p>Тому я прошу, колеги, зараз підтримати цю правку…</p>
<p></p>
<p>ГОЛОВУЮЧИЙ. Вадим Євгенович, оскільки ви до мене звернулися, я вам хотів би нагадати, що: а) право народних депутатів виступати точно ніхто не забирає, так само як у голови комітету. Одночасно з цим хотів би нагадати вам, що Регламентом передбачено, що ви доповідаєте за своєю правкою. Ні, ні, а не… там немає монобільшості, меншості або інших політичних сил, так само як і інших питань, які ви зазначили в своєму виступі.</p>
<p>Дуже вам дякую.</p>
<p>Позиція комітету.</p>
<p></p>
<p>17:00:50</p>
<p>СОЛЬСЬКИЙ М.Т.</p>
<p>Правки такі аналогічні розглядалися. Позиція комітету – відхилити. Можу ще раз вам, Вадим Євгенович, заявити і сказати, що коли ви говорите про землі постійного користування, якщо я не помиляюся, це десь приблизно 300 тисяч гектарів, які в свій час надали, перевірте, скільки з них, фермерських господарств, перепродано в "сірий" спосіб шляхом введення в члени посторонних осіб, які не є членами сім'ї, і потім реорганізацією в ТОВ. Давайте "сіре" виведемо в "біле".</p>
<p>Дякую. Правка відхилена.</p>
<p></p>
<p>ГОЛОВУЮЧИЙ. Ставлю на голосування правку Івченка 2216. Прошу визначатись та голосувати.</p>
<p></p>
<p>17:01:46</p>
<p>За-79</p>
<p>Проти – 58, утрималось – 201. Дякую. Рішення не прийнято.</p>
<p>Папієв, 2217.</p>
<p></p>
<p>17:01:55</p>
<p>ПАПІЄВ М.М.</p>
<p>Дякую.</p>
<p>Шановні народні депутати України, шановні колеги, я перш за все звертаюся до громадян України, які спостерігають перебіг подій в пленарній залі по телевізору. Ви знаєте, оця наша кропітка робота, вона стосується дуже важливих прав та свобод громадян України. Перш за все це стосується наших людей, які після прийняття цього закону можуть опинитися в стані рабів і абсолютно-абсолютно безхатченки, безземельники і всі інші речі, які будуть супутніми.</p>
<p>Моя поправка дуже проста. Взагалі 6-1 в Х розділі в "Прикінцевих положеннях" вилучити. Але, пане головуючий, ви знаєте, що Верховна Рада України, вона спрямовує, керує діяльність і контролює діяльність Кабінету Міністрів України. Завтра буде дуже важливе пленарне засідання. Я дуже просив би вас все ж таки поставити питання про те, щоб відновити Міністерство аграрної політики з тим, щоби фахові люди займалися цими питаннями, і тоді у нас продажу землі не буде.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Можемо переходити до голосування? Наполягаєте? Ставлю на голосування 2217 Папієва. Прошу визначатись та голосувати. Я не чую, при всій повазі, ми зараз за міністерство проголосувати не можемо.</p>
<p></p>
<p>17:03:24</p>
<p>За-74</p>
<p>Рішення не прийнято. Правка не врахована.</p>
<p>Шевченко, 2218. Не наполягає.</p>
<p>Савчук, 2219.</p>
<p></p>
<p>17:03:36</p>
<p>САВЧУК О.В.</p>
<p>Оксана Савчук, "Всеукраїнське об'єднання "Свобода", місто Івано-Франківськ. Я хотіла би сказати по даній правці, вона стосується того, що в "Перехідних положеннях" ми наголошуємо на ключовому: земля не є предметом купівлі-продажу. Давайте ми зараз згадаємо основне нашої присяги, де ми присягали додержуватися Конституції України, законів України, виконувати свої обов'язки в інтересах усіх співвітчизників. А Конституція України стаття 13 та 14 чітко говорять, що земля є власністю українського народу. Тому, якщо повернутися до першоджерела, спочатку український народ має сказати своє слово, як він бачить, власне, розвиток української землі. І після того парламент як його носій має право приймати будь-яке рішення.</p>
<p>Тому цей законопроект, який ми розглядаємо, він не відповідає нормам Конституції. І це найважливіше. І прошу це зрозуміти і всіх колег підтримати дану правку.</p>
<p></p>
<p>ГОЛОВУЮЧИЙ. Дякую, Оксана Василівна.</p>
<p>Переходимо до голосування? Ставлю на голосування правку Савчук 2219. Прошу визначатись та голосувати.</p>
<p></p>
<p>17:05:04</p>
<p>За-85</p>
<p>Рішення не прийнято.</p>
<p>Качний, 2220. Не наполягає.</p>
<p>Кальцев, 2221. Ні-ні, шановні колеги, 22, Кальцев. Включіть, будь ласка, 2221.</p>
<p></p>
<p>17:05:21</p>
<p>КАЛЬЦЕВ В.Ф.</p>
<p>Шановні колеги! Дякую, Дмитре Олександровичу, за надане слово. Володимир Кальцев, Запоріжжя.</p>
<p>У мене п'ять правок, з них дві такі суто технічні. Але дві я зачитаю, бо вони дуже важливі. Але я хотів декілька слів висловити з приводу того, що на минулій неділі ми зустрічалися, ми мали декілька зустрічей як з володарями земельних паїв, так і з фермерами або середніми сільгоспвиробниками, які обробляють землю.</p>
<p>Я хотів би донести до вас їх думку, що більш за все їх, більш за все турбує. Перш за все, їх турбує не прихід іноземної компанії, можливо. А, перш за все, їх турбує те, що вони не мають можливості викупити ту землю, яку вони обробляють. І це питання номер один. Я продовжу…</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування правку 2221 Кальцева. Прошу визначатись та голосувати.</p>
<p></p>
<p>17:06:51</p>
<p>За-74</p>
<p>Рішення не прийнято. Правка не врахована.</p>
<p>Там чотири правки, може об'єднаємо? 2 хвилини.</p>
<p>2222.</p>
<p></p>
<p>17:07:04</p>
<p>КАЛЬЦЕВ В.Ф.</p>
<p>Дякую. Запоріжжя, Володимир Кальцев.</p>
<p>Я продовжую. Так от, перше питання, яке їх турбує, це питання викупу землі. Вони оцінюють свої можливості максимум на рівні 10-20 відсотків від того, скільки коштує земля. Це ті гроші, які вони кажуть, що вони можуть зібрати для того, щоб викупати землю, яку вони обробляють. На жаль, у цьому законопроекті, який ми не підтримуємо, і я нагадаю, що "Опозиційна платформа - За життя" виступає категорично проти прийняття Закону про обіг земель у даній редакції, не вирішене питання того, щоб люди, які обробляють землю, деякі 20, 15, 10 років, не менше, змогли отримати кредит, який дозволить їм викупити землю і бути власниками тієї землі, яку вони обробляють.</p>
<p></p>
<p>ГОЛОВУЮЧИЙ. Ставлю на голосування 2222. Прошу визначатись та голосувати.</p>
<p></p>
<p>17:08:28</p>
<p>За-74</p>
<p>Рішення не прийнято.</p>
<p>2223, Кальцев.</p>
<p></p>
<p>17:08:32</p>
<p>КАЛЬЦЕВ В.Ф.</p>
<p>Ця правка важлива, я її зачитаю. Пункт 6-1 розділу Х "Перехідних положень" Земельного кодексу України в абзаці першому викласти в такій редакції: "Громадяни України, яким належить право постійного користування, право довічного успадкованого володіння земельними ділянками державної та комунальної власності, призначеними для ведення селянського або фермерського господарства, а також орендарі земельних ділянок, які набули право оренди землі шляхом переоформлення права постійного користування щодо зазначених земельних ділянок або знаходяться в процесі такого переоформлення, мають право на викуп таких земельних ділянок у власність з розстрочкою платежу до 4 років за ціною, яка дорівнює експертно-грошовій оцінці таких земельних ділянок, без проведення земельних торгів".</p>
<p>Ця правка у розвиток того, що я розповідав до цього. Будь ласка, поставте на голосування.</p>
<p></p>
<p>ГОЛОВУЮЧИЙ. Ставлю на голосування 2223. Прошу визначатись та голосувати.</p>
<p></p>
<p>17:09:59</p>
<p>За-75</p>
<p>Рішення не прийнято. Правка не врахована.</p>
<p>2224.</p>
<p></p>
<p>17:10:04</p>
<p>КАЛЬЦЕВ В.Ф.</p>
<p>Дякую.</p>
<p>Ця правка важлива з точки зору тієї позиції, яка відображена в нашій програмі, і ми неодноразово казали, що "Опозиційна платформа - За життя" не підтримує цей законопроект і вважає за необхідне такі важливі речі, такий важливий закон, який ми зараз розглядаємо, потрібен, вводиться тільки після проведення референдуму, на якому усі громадяни України мають право висловити свою думку.</p>
<p>Тому я пропоную в правці 2224 в пункті 6-1 розділу Х "Перехідних положень" Земельного кодексу України додати абзац другий такого змісту: "Дія норми цього пункту набуває чинності після проведення та встановлення результатів всеукраїнського референдуму щодо набуття у власність земельних ділянок сільськогосподарського призначення". Я…</p>
<p></p>
<p>ГОЛОВУЮЧИЙ. Ставлю на голосування 2224. Прошу визначатись та голосувати.</p>
<p></p>
<p>17:11:29</p>
<p>За-75</p>
<p>Рішення не прийнято.</p>
<p>2225, знову Кальцев.</p>
<p></p>
<p>17:11:33</p>
<p>КАЛЬЦЕВ В.Ф.</p>
<p>Остання моя правка в цьому розділі. Вона технічна і більше стосується експертної оцінки землі. Але я продовжую і вважаю дуже важливим, щоб ми таки зробили такий інструмент, який допоможе нашим українським національним, в першу чергу виробникам сільгосппродукції, фермерам отримати кредит для стовідсоткового викупу тих земельних ділянок, які вони обробляють. Це в першу чергу стосується тих селян, які обробляють до 500 гектарів, тому що вони являються таким собі класом, який вирішить питання для нас і в продовольстві безпеку, продовольчої безпеки. І крім того вони зроблять такий міцний клас сімейний, який буде успадкувати…</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>17:12:48</p>
<p>ГОЛОВУЮЧИЙ. Дякую.</p>
<p>Ставиться на голосування вказана правка народного депутата. Прошу визначатись та голосувати.</p>
<p></p>
<p>17:13:09</p>
<p>За-73</p>
<p>Рішення не прийнято.</p>
<p>Наступна правка 2226, народна депутатка Скороход. Немає, так? Дякую.</p>
<p>Наступна правка 2227, народний депутат Качний.</p>
<p></p>
<p>17:13:25</p>
<p>КАЧНИЙ О.С.</p>
<p>Доброго дня, шановні колеги. Олександр Качний, "Опозиційна платформа - За життя". Поправка спочатку, а потім запитання. У розділі Х "Перехідні положення" у пункті 6.1 Земельного кодексу України слова та цифру "до 5 років" замінити на слова та цифру "до 6 років".</p>
<p>Шановні колеги, і у мене є запитання, шановний Микола Тарасович, до вас як до політика. Скажіть, будь ласка, ви володієте інформацією, що відбувається зараз в уряді? Скажіть, будь ласка, як ви вважаєте, якщо завтра буде змінений керівник міністерства Милованов, чи буде новий керівник відкликати цей законопроект як ганебний для української держави?</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2227 народного депутата Качного. Комітет її відхилив. Прошу визначатись та голосувати.</p>
<p></p>
<p>17:14:38</p>
<p>За-72</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>17:14:41</p>
<p>ГОЛОВУЮЧИЙ. Рішення не прийнято.</p>
<p>Тарута, 2228.</p>
<p></p>
<p>17:14:45</p>
<p>ТАРУТА С.О.</p>
<p>Шановні колеги, цією правкою пропонується розділ Х "Перехідні положення" Земельного кодексу України доповнити пунктом, який регламентує, що "громадяни, яким відповідно до закону надавалося право довічного успадковуваного володіння та постійного користування, надається можливість без застосування конкурсних процедур та земельних торгів, за їх бажанням, укласти договір купівлі-продажу таких земельних ділянок за ринковою ціною або договір оренди земельної ділянки за ціною середнього розміру оренди земель сільськогосподарського призначення комунальної та державної власності того району, де розташована така земельна ділянка". Правовласність не може бути об'єктом торгів як мінімум протягом перехідного періоду, поки не буде створена основна правова передумова конкурентного ринку землі та інструментів захисту права на власність та переважного права …</p>
<p></p>
<p>ГОЛОВУЮЧИЙ. Дякую.</p>
<p>2228. Прошу визначатись та голосувати.</p>
<p></p>
<p>17:16:11</p>
<p>За-72</p>
<p>Рішення не прийнято.</p>
<p>2230, Павловський. Не наполягає.</p>
<p>Лабазюк. Не наполягає.</p>
<p>Василевська-Смаглюк. Не наполягає.</p>
<p>Дубіль, 2236. Не наполягає.</p>
<p></p>
<p>17:16:32</p>
<p>ДУБІЛЬ В.О.</p>
<p>Наполягає!</p>
<p></p>
<p>ГОЛОВУЮЧИЙ. Наполягає. Вибачте.</p>
<p></p>
<p>17:16:38</p>
<p>ДУБІЛЬ В.О.</p>
<p>Шановні народні депутати, шановний український народе! Ще раз і ще раз повторюю, що фракція "Батьківщина", так як і 73 відсотки народу України, категорично проти цього законопроекту в умовах війни продажу української землі. Нагадаю, що стаття 13 Конституції України говорить про те, що земля є об’єктом права власності саме українського народу.</p>
<p>Стаття 14 говорить, що земля та її надра є національним багатством і знаходиться під особливою охороною. Тому ми можемо тільки після проведення референдуму, коли погодиться наш український народ.</p>
<p>Що стосується правки. Якщо протягом 5 років фізична особа або підприємство веде ефективне господарство на землі, платить податки, є прибутковим, відповідає всім умовам землекористування, державною земельною агенцією може бути прийняте рішення про передачу її на достроковий викуп із розстрочкою не менше 10 років.</p>
<p>Прошу поставить правку на голосування.</p>
<p></p>
<p>ГОЛОВУЮЧИЙ. Ставлю на голосування 2236, прошу визначатись та голосувати.</p>
<p></p>
<p>17:17:55</p>
<p>За-71</p>
<p>Рішення не прийнято.</p>
<p>2237, Дубіль.</p>
<p></p>
<p>17:17:59</p>
<p>ДУБІЛЬ В.О.</p>
<p>Шановні колеги, шановний український народе! Ще раз і ще раз повторюю, що 73 відсотки українського народу виступає, в умовах війни, категорично проти цього законопроекту продажу української землі. Не секрет, що від більшості залежить прийняття цього рішення. Багато-багато звернень прийшло від обласних рад, громад, селищних рад про те, щоб цей законопроект зняли з розгляду. Невже ви не звертаєте на це увагу?</p>
<p>Я ще раз і ще раз хочу зачитати присягу для всіх депутатів, які її приймали в першу чергу перший раз. "Присягаю на вірність Україні. Зобов'язуюсь усіма своїми діями боронити суверенітет і незалежність України, дбати про благо Вітчизни і добробут Українського народу. Присягаю додержуватись Конституції України та законів України, виконувати свої обов’язки в інтересах усіх співвітчизників".</p>
<p>В інтересах усіх співвітчизників буде зняти цей законопроект з розгляду.</p>
<p>Що стосується правки. Лише після 5 років ефективного господарювання і лише на підставі його оцінки Державною земельною агенцією України…</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 2237. Прошу визначатись та голосувати.</p>
<p></p>
<p>17:19:25</p>
<p>За-77</p>
<p>Рішення не прийнято. Правка не врахована.</p>
<p>Наступна правка 2239, Кулініч. Не наполягає.</p>
<p>Крулько, 2240.</p>
<p></p>
<p>17:19:37</p>
<p>КРУЛЬКО І.І.</p>
<p>Іван Крулько, фракція "Батьківщина". Шановні колеги, я би хотів внести пропозицію до всієї сесійної зали. Завтра, як ми знаємо, планується позачергове засідання Верховної Ради, де, так виглядає, що може бути відновлено діяльність Міністерства аграрної політики. Яке спочатку ліквідували, а зараз можуть знову відновити його діяльність.</p>
<p>У зв'язку з цим важливим рішенням для всієї країни давайте ми цей законопроект знімемо, направимо в профільне міністерство, яке завтра може з'явитися. І нехай профільне міністерство опрацює такий законопроект, який об'єднає всю Україну, який захистить українську землю, українських селян і фермерів. І не будемо ламати тут дров.</p>
<p>Нехай нове міністерство, якщо воно буде завтра створено, подасть той законопроект, який буде працювати в інтересах української держави, не допустить іноземців до розпродажу української землі, встановить орендні відносини, захистить державну землю і врешті-решт покаже, що український парламент та українська влада підтримують національні інтереси України, а не розпродає їх.</p>
<p>Дякую. А правку мою, підтримайте, будь ласка.</p>
<p align=center></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>17:20:49</p>
<p>ГОЛОВУЮЧИЙ. Дякую.</p>
<p>Ставиться на голосування правка 2240 народного депутата Крулька. Комітет пропонує відхилити. Прошу визначатись та голосувати.</p>
<p></p>
<p>17:21:04</p>
<p>За-79</p>
<p>Рішення не прийнято.</p>
<p>Наступна правка 2242, народний депутат Шкрум.</p>
<p></p>
<p>17:21:10</p>
<p>ШКРУМ А.І.</p>
<p>Дякую.</p>
<p>Шкрум Альона, фракція "Батьківщина". Колеги, ми ще раз і ще раз підкреслюємо, що ми принципово говоримо про те, що економічна політика на сьогодні, та, яка проводиться в загальному, є в неправильному напрямку. І про це говорить не лише фракція "Батьківщина", про це говорить і соцопитування, на які покладаються, як ми розуміємо, і Президент, і монобільшість, про це говорить і звернення великої кількості місцевих, вже обласних рад. От на сьогодні є інформація, що Одеська обласна рада так само звернулася до пана Зеленського і попросила зняти цей законопроект з розгляду.</p>
<p>А моя поправка стосується тих же земель постійного користування, про які ми тут говоримо, мабуть, останні 50 правок, і, на жаль, ми так і не отримали відповіді, що планується робити з цими землями постійного користування. Пан Сольський говорить про те, що начебто давайте "сіре" виведемо в "біле". Це прекрасно і зрозуміло, але як ви збираєтесь їх виводити, якщо ви говорите, що вже давно ці землі розпродані через корпоратизацію, здійснені зловживання? То може спочатку треба розбиратися в цьому питанні, а потім намагатися продавати ці землі, і кому ви їх збираєтесь продавати? Це моє питання по моїй поправці.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Комітет, будете відповідати? Микола Тарасович.</p>
<p></p>
<p>17:22:24</p>
<p>СОЛЬСЬКИЙ М.Т.</p>
<p>Ні я, ні ви, Альона, ці землі не можемо продавати незалежно від мого чи вашого бажання, якщо воно є. Це вирішувати фермеру. Ми надаємо можливість законом комітетською редакцією купити ці землі, якщо вони захочуть переоформити у власність з розстрочкою у сім років по нормативно-грошовій оцінці. Тому що є багато проблем, особливо, якщо оформлені землі не на СФГ, а як на фермера, із спадкуванням і іншими речами. Це саме прохання фермерів про, що так часто звучить в цьому залі.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2242 народної депутатки Шкрум. Комітет пропонує відхилити. Прошу визначатись та голосувати.</p>
<p></p>
<p>17:23:27</p>
<p>За-82</p>
<p>Рішення не прийнято.</p>
<p>Наступна правка 2243, народний депутат Демченко. Не наполягає.</p>
<p>Наступна правка 2245, народний депутат Павленко.</p>
<p>Прошу, народний депутат Павленко.</p>
<p></p>
<p>17:23:48</p>
<p>ПАВЛЕНКО Ю.О.</p>
<p>Мені здається, що ще 2244 Німченка.</p>
<p></p>
<p>ГОЛОВУЮЧИЙ. Я перепрошую, в мене тут стоїть вона викреслена як така, від якої відмовилися. Якщо це неправильна позначка, я надаю 2244, народний депутат Німченко.</p>
<p>Будь ласка, Василь Іванович.</p>
<p></p>
<p>17:24:02</p>
<p>НІМЧЕНКО В.І.</p>
<p>Шановні колеги, я хотів би знову звернути вашу увагу на те, що запропоновано в цьому законопроекті, по суті, ідея перетворити землю в товар це є ні що інше, як розпродувати наш суверенітет. Я хочу сказати ще раз, почитайте декларацію, яку підтвердив всеукраїнський референдум 1 грудня 91-го року. Це наші люди, це наша нація сказала, що земля являється матеріальною основою суверенітету і єдиним природним джерелом існування.</p>
<p>Я хотів би сказати, що якщо ви це поміняєте, цю позицію Конституції, давайте продавайте наряду з купальниками та з машинами, як тут наші колеги вважають, що чого машину можна продати, а землю ні.</p>
<p>Прошу підтримати свою поправку.</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2244, народний депутат Німченко. Комітет пропонує відхилити. Прошу визначатися та голосувати.</p>
<p></p>
<p>17:25:28</p>
<p>За-73</p>
<p>Рішення, на жаль, не прийнято, Василь Іванович.</p>
<p>Наступна 2245 правка, народний депутат Павленко. Будь ласка.</p>
<p></p>
<p>17:25:37</p>
<p>ПАВЛЕНКО Ю.О.</p>
<p>Юрій Павленко, "Опозиційна платформа - За життя". Шановний головуючий, шановний український народе! Ми послідовні в своїй позиції з тим, аби даний законопроект не був ухвалений, і не почався розпродаж землі. І сьогодні цю позицію нашої партії "Опозиційна платформа - За життя" підтримує переважна більшість українських громадян.</p>
<p>Моя правка стосується змін до пункту 6 Розділу Х "Перехідних положень" Земельного кодексу і, власне, спрямована на те, щоби даний закон не був ухвалений, щоби українських громадян не позбавили права на їхню землю і щоби українські громадяни продовжували бути власниками своєї землі.</p>
<p>Прошу поставити на голосування.</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2245 народного депутата Павленка. Комітет пропонує відхилити. Прошу визначатись та голосувати.</p>
<p></p>
<p>17:26:49</p>
<p>За-73</p>
<p>Рішення не прийнято.</p>
<p>Наступна правка 2246, народний депутат Павленко.</p>
<p></p>
<p>17:26:54</p>
<p>ПАВЛЕНКО Ю.О.</p>
<p>Шановні колеги, шановні українці, в сьогоднішніх умовах, коли ми переживаємо не тільки соціально-економічну глибоку кризу, але і політичну кризу, на мій погляд, було б доцільно відмовитися від розгляду цього закону, завтра відправити уряд у відставку, створити Міністерство сільського господарства, призначити міністром, наприклад, пана Сольського, який би так само на цій посаді зміг довести, що можна навести порядок в земельних відносинах, зробити оцінку, реєстр, кадастр, розмежування і після цього доповісти Верховній Раді, що держава готова до ринку землі.</p>
<p>За цей час, шановний пане головуючий, ухвалити ваш закон про референдум, провести референдум, почути думку людей і лише після цього, коли держава буде готова, коли люди скажуть свою точку зору, перейти до розгляду питань, пов'язаних з тим, а якою земельна політика має бути в Україні, виходячи з волі українського народу. Власне, на це направлена моя правка.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка номер 2246 народного депутата Павленка. Комітет пропонує відхилити. Прошу визначатися та голосувати.</p>
<p></p>
<p>17:28:20</p>
<p>За-68</p>
<p>Рішення, на жаль, не прийнято.</p>
<p>Наступна правка 2247, Мазурашу. Не наполягає.</p>
<p>Наступна правка 2248, народний депутат Лубінець. Не наполягає.</p>
<p>Наступна правка 2249, народна депутатка Володіна. Не наполягає, так.</p>
<p>Наступна правка 2250, народна депутатка Королевська. Не наполягає.</p>
<p>Наступна правка 2251, народний депутат Фріс. Прошу.</p>
<p></p>
<p>17:28:50</p>
<p>ФРІС І.П.</p>
<p>Микола Тарасович, дякую вам за те, що серед безліч правок, які я подавав, ця правка була врахована. Тобто дві правки, які стосувалися того, що договір купівлі-продажу земельної ділянки сільськогосподарського призначення і розрахунок по ньому має проходити в безготівковій формі, знайшли своє відображення в правках комітету. Це одне питання.</p>
<p>І друге питання про те, що ціна продажу земельної ділянки не може бути не нижче, ніж її експертна вартість. Оце питання, треба зауважити, воно так само підлягало би включення, тому що ви залишили стосовно земельної ділянки, яка нормативно-грошова оцінка землі. Але землі, як правило, всі продаються за експертною вартістю, і вона набагато більша. Тому, може, в майбутньому треба буде внести зміни і все ж таки врегулювати це питання, що воно повинно бути не нижче, ніж експерта вартість. Тому що всі податки і збори сплачуються безпосередньо від продажу землі, і вартість цієї землі повинна бути експертною.</p>
<p>Дякую. Ставити на голосування не потрібно.</p>
<p></p>
<p>ГОЛОВУЮЧИЙ. Дякую, Ігор Павлович.</p>
<p>Так, наступна правка 2252, народний депутат Пузійчук.</p>
<p></p>
<p>17:30:00</p>
<p>ПУЗІЙЧУК А.В.</p>
<p>Шановний голово, шановні колеги, моя поправка стосується надання пріоритету орендарям земельних ділянок, в тому числі фермерам, які сьогодні орендують земельні ділянки. Микола Тарасович, скажіть, будь ласка, якщо ви постійно заявляєте про те, що українська земля, те саме, що наші фермери будуть мати першочергове право, фермери, які орендують на викуп земельної ділянки. Чому ви відхиляєте мою поправку? Чому ви проти того, щоб той, хто орендує, мав можливість пріоритетного права по викупу ділянки? Прошу поставити мою поправку на підтвердження.</p>
<p>Дякую.</p>
<p></p>
<p>ГОЛОВУЮЧИЙ. Не на підтвердження, а на голосування ставиться правка 2252 народного депутата Пузійчука. Комітет пропонує відхилити. Прошу визначатись та голосувати.</p>
<p></p>
<p>17:31:10</p>
<p>За-73</p>
<p>Рішення не прийнято.</p>
<p>Наступна правка 2253, народний депутат Пузійчук.</p>
<p></p>
<p>17:31:15</p>
<p>ПУЗІЙЧУК А.В.</p>
<p>Шановні громадяни, от, вчергове ви вже неодноразово чули, коли лунають звернення депутатів до представників монобільшості з проханням надати пояснення, чому 10 тисяч гектарів? Чому ви не візьмете найкращий світовий досвід – 500 гектарів в одні руки? Даже якщо подивитися на вашу логіку, то родина з 4 чоловік може мати 2 тисячі гектарів. Це велике господарство. Не існує таких господарств в Європі. То єсть, візьміть кращу світову практику.</p>
<p>Микола Тарасович, повертаючись там до попередніх поправок, зверніть увагу, все-таки як піклується Президент Сполучених Штатів Америки про своїх фермерів, захищає їх інтереси. Займіть державницьку позицію, почуйте народ, встановіть норму – 500 гектарів в руки. Отримайте підтримку зали.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2253 народного депутата Пузійчука. Комітет пропонує відхилити. Прошу визначатись та голосувати.</p>
<p></p>
<p>17:32:41</p>
<p>За-80</p>
<p>Рішення не прийнято.</p>
<p>Наступна правка 2254, народний депутат Костюк. Не наполягає.</p>
<p>Наступна правка 2255, народний депутат Пузійчук, будь ласка.</p>
<p></p>
<p>17:32:50</p>
<p>ПУЗІЙЧУК А.В.</p>
<p>Шановні громадяни, продовжую звертати вашу увагу. На превеликий жаль, монобільшість не чує ні одного депутата ні від однієї фракції. Поправки, які відхилені комітетом, голова комітету пропонує аналогічні поправки відхилити. Чому ви враховуєте свої поправки, не враховуєте наші поправки? Микола Тарасович, поясніть суспільству, громадянам, чому із 2 тисяч 255 поправок не врахована ні одна поправка? Чому ви не даєте можливість провести всеукраїнський референдум, почути людей? Почути людей, почути здоровий глузд і створити реальний робочий Закон про ринок землі, а не про базар, який ви пропонуєте, яким ви пропонуєте розбазарювати землю. Наполягаю на голосуванні за мою поправку.</p>
<p>Дякую.</p>
<p></p>
<p>ГОЛОВУЮЧИЙ. Ставиться на голосування правка номер 2255 народного депутата Пузійчука. Комітет пропонує відхилити Прошу визначатись та голосувати.</p>
<p></p>
<p>17:34:18</p>
<p>За-71</p>
<p>Рішення не прийнято.</p>
<p>Наступна правка 2256, народний депутат Заблоцький. Не наполягає.</p>
<p>наступна правка 2257, народний депутат Німченко. Будь ласка.</p>
<p></p>
<p>17:34:30</p>
<p>НІМЧЕНКО В.І.</p>
<p>Шановні колеги, ми з вами уже другий місяць ведемо розмову, як продати землю, а забули за воду, що з землею буде продаватися вода. Що є в цих законопроектах, про які ми ведемо мову другий місяць стосовно водного "Плесо". Я для інформацію хочу вам сказати, що за останні 15 років внаслідок підтоплення земель сільхозпригодних ми загубили територію земель Миколаївської, Херсонської областей. Почитайте статистику. То я хотів би, щоб тут, коли ми розмовляли, що все продамо, то розкажіть людям, як же ви будете річки продавати, як ви виписали норми, що ж це таке? Ви знаєте, що Закон про землю на початку 2000 року тричі приймався, три закони було. Почитайте, доповідач. І прошу...</p>
<p></p>
<p>ГОЛОВУЮЧИЙ. Дякую, Василю Івановичу.</p>
<p>Просто хочу нагадати, у вас дуже лаконічна правка, яка звучить як виключили.</p>
<p>Ставиться на голосування правка 2257 народного депутата Німченка. Комітет її пропонує відхилити Прошу визначатись та голосувати.</p>
<p></p>
<p>17:36:05</p>
<p>За-69</p>
<p>Рішення не прийнято.</p>
<p>Наступна правка 2258, народний депутат Пузійчук.</p>
<p></p>
<p>17:36:12</p>
<p>ПУЗІЙЧУК А.В.</p>
<p>Шановні колеги, ми з вами неодноразово чули про те, що в редакції авторів, в редакції партії влади цей закон направлений на захист власника землі. В тому числі нам розповідають, що цей закон дасть можливість отримати справедливу ціну. Послухайте уважно мою поправку, що я пропоную: "Викуп державою земельних ділянок здійснюється у порядку, встановленому законом, на підставі договору та за ринковою ціною, визначеною з урахуванням цін на земельні ділянки сільськогосподарського призначення у державах Європейського Союзу".</p>
<p>Скажіть, будь ласка, невже в Європейському Союзі нижча ціна ніж ціна на сьогоднішній день в Україні? Конструктивна поправка, щоб держава по цінам, аналогічним до Європи, купувала землю в українських селян. Чому відхиляєте?</p>
<p></p>
<p>ГОЛОВУЮЧИЙ. Ставиться на голосування правка номер 2258 народного депутата Пузійчука. Комітет пропонує відхилити. Прошу визначатись та голосувати.</p>
<p></p>
<p>17:37:41</p>
<p>За-71</p>
<p>Рішення не прийнято.</p>
<p>Наступна правка 2259, народний депутат Пушкаренко. Не наполягає.</p>
<p>Наступна правка 2260, народний депутат Бакунець.</p>
<p></p>
<p>17:37:58</p>
<p>БАКУНЕЦЬ П.А.</p>
<p>Павло Бакунець, депутатська група "Довіра". Своєю цією правкою я запропонував поетапне запровадження ринку землі. Тобто спершу, щоб ми дозволили входити на цей ринок лише фізичним особам, а вже потім, коли ми зрозуміємо, що дрібний український фермер придбав достатньо землі, що дрібне українське фермерство, аграрне виробництво розвивається на сільських територіях, вже тоді, аж через 2 роки дозволити ввійти на цей ринок юридичним особам. Тобто до 1 січня 2022 року не допускати набуття юридичними особами права власності. Ось так.</p>
<p>Прошу проголосувати мою правку.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>17:38:52</p>
<p>ГОЛОВУЮЧИЙ. Правка 2260 Бакунця. Прошу визначатись та голосувати.</p>
<p></p>
<p>17:39:08</p>
<p>За-78</p>
<p>Рішення не прийнято. Правка не врахована.</p>
<p>2263, Гнатенко.</p>
<p></p>
<p>17:39:24</p>
<p>ГНАТЕНКО В.С.</p>
<p>Дякую, шановний головуючий.</p>
<p>Правка 2263. 49 виборчий округ, Донецька область, Гнатенко. Стаття 14 нашої Конституції, а також стаття 1 Земельного кодексу, діючого, України зовсім однакові. І вони наголошують одне і те ж, що земля є основним національним багатством, що перебуває під особистою охороною держави. Чи зможе і надалі хтось гарантувати ці державні цінності? І саме цього стосується моя поправка.</p>
<p>І я прошу в розділі Х "Перехідних положень" пункту 14 доповнити наступним абзацом: "Агрохімічний паспорт земельної ділянки є обов’язковим документом при зміні власника (крім отримання земельної ділянки у спадщину)". Прошу підтримати і проголосувати за цю правку.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 2263. Прошу визначатись та голосувати.</p>
<p></p>
<p>17:40:36</p>
<p>За-69</p>
<p>Рішення не прийнято. Правка не врахована.</p>
<p>Мороз, 2266.</p>
<p></p>
<p>17:40:45</p>
<p>МОРОЗ В.В.</p>
<p>Дякую, шановний головуючий.</p>
<p>Мороз Володимир, 59 виборчий округ, Донеччина. В котрий раз я нагадую, що "Опозиційна платформа – За життя" проти продажу землі. Ми за референдум. І тільки після референдуму ми зможемо з вами говорити про те, що ми можемо робити з нашою землею, з нашим достоянием.</p>
<p>Правка 2266 пункт 14 розділу Х "Перехідні положення" Земельного кодексу України виключити.</p>
<p>Дякую. Прошу підтримати.</p>
<p></p>
<p>ГОЛОВУЮЧИЙ. Наполягаєте на голосуванні? Ставлю на голосування 2266. Прошу визначатись та голосувати.</p>
<p></p>
<p>17:41:44</p>
<p>За-66</p>
<p>Рішення не прийнято.</p>
<p>2267, Мороз.</p>
<p></p>
<p>17:41:49</p>
<p>МОРОЗ В.В.</p>
<p>Дякую, шановний головуючий.</p>
<p>Мороз Володимир, 59 виборчий округ, Донеччина. Правку 2267: у розділі Х "Перехідні положення" пункт 14 викласти в наступній редакції: "14. Забороняється внесення права на земельну частку або пай до статутних капіталів юридичних осіб, установчими документами яких передбачено ведення сільськогосподарського виробництва, до проведення та встановлення результатів всеукраїнського референдуму щодо вільного продажу та купівлі земель сільськогосподарського призначення".</p>
<p>Дякую. Прошу підтримати мою правку.</p>
<p></p>
<p>ГОЛОВУЮЧИЙ. Ставлю на голосування правку 2267. Прошу визначатись та голосувати.</p>
<p></p>
<p>17:42:52</p>
<p>За-69</p>
<p>Рішення не прийнято. Правка не врахована.</p>
<p>Пономарьов, 2270. Не наполягаєте?</p>
<p></p>
<p>17:42:58</p>
<p>ПОНОМАРЬОВ О.С.</p>
<p>Наполягаю. Олександр Пономарьов, 78 виборчий округ, Запорізька область. Шановні колеги, ще раз відзначаю, що наша фракція виступає проти відкриття ринку землі без проведення всеукраїнського референдуму. Та прошу розглянути мою правку, якою закріпляється відповідальність за наслідки угод, які можуть бути заключені, якщо кодекс буде проголосованим. Пропоную у розділі Х "Перехідні положення" доповнити абзацом 4 частини першої пункту 14 Земельного кодексу України наступного змісту: "3. Відповідальність за відповідність та наслідки зазначених угод встановлюється відповідними нормами чинного законодавства".</p>
<p>Дякую. Прошу ставити на голосування.</p>
<p></p>
<p>ГОЛОВУЮЧИЙ. Ставлю на голосування 2270, Пономарьова. Прошу визначатись та голосувати.</p>
<p></p>
<p>17:44:13</p>
<p>За-66</p>
<p>Рішення не прийнято.</p>
<p>2271, Пономарьов.</p>
<p></p>
<p>17:44:17</p>
<p>ПОНОМАРЬОВ О.С.</p>
<p>Дякую. Дякую ще раз.</p>
<p>Шановні колеги, я дуже впевнений, що ті 3-4 роки, на які проект змін у кодексі обмежує іноземні компанії та осіб без громадянства України у частині прав володіння українською землею, це дуже-дуже замало. За цей час навряд чи усі громадяни встигнуть використати свої права на отримання земельного паю. Тому я пропоную у розділі Х "Перехідні положення" в абзаці один частині один пункту 14 слова, Земельного кодексу, "а також земельні частки (паї) вилучити".</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 2271. Прошу визначатись та голосувати.</p>
<p></p>
<p>17:45:26</p>
<p>За-67</p>
<p>Рішення не прийнято, правка не врахована.</p>
<p>Пономарьов, 2272.</p>
<p></p>
<p>17:45:33</p>
<p>ПОНОМАРЬОВ О.С.</p>
<p>Ще раз дякую.</p>
<p>Цей проект Закону про ринок землі люди називають проїданням землі. Він не буде захищати селянина, який захоче продати землю, адже закон спрямований на швидкий розпродаж землі. Фракція монобільшості неодноразово в засобах масової інформації заявляла, що народовладдя – це пряма демократія, і референдум є однією з форм народовладдя, який дає можливість народу України на всеукраїнському і місцевому референдумах визначити найважливіші питання.</p>
<p>Тож винесення питання щодо можливості купувати українську землю іноземцям та іноземним компаніям на всеукраїнський референдум більшість фракцій влаштовує, а от спитати у наших громадян, чи вони взагалі підтримують відкриття ринку землі, не підходить під концепцію народовладдя.</p>
<p></p>
<p>ГОЛОВУЮЧИЙ. Ставлю на голосування 2272. Прошу визначатись та голосувати.</p>
<p></p>
<p>17:47:00</p>
<p>За-65</p>
<p>Рішення не прийнято.</p>
<p>2262, Шуфрич.</p>
<p></p>
<p>17:47:09</p>
<p>ШУФРИЧ Н.І.</p>
<p>Дякую, шановний головуючий.</p>
<p>Я прошу поставити відповідну поправку. Вона стосується пункту 14 розділу X "Перехідних положень" і врегульовує питання щодо власності ділянок сільськогосподарського визначення, які перебувають у державній власності і можуть бути відчужені виключно після результатів всеукраїнського референдуму. Це наша принципова позиція.</p>
<p>Дякую і прошу поставити поправку на підтвердження.</p>
<p></p>
<p>ГОЛОВУЮЧИЙ. Ставлю правку 2262 Шуфрича. Прошу визначатись та голосувати.</p>
<p></p>
<p>17:48:00</p>
<p>За-67</p>
<p>Рішення не прийнято. Правка не врахована.</p>
<p>2273, Скорик. Немає.</p>
<p>2282, Королевська. Немає.</p>
<p>Гнатенко, 2283.</p>
<p></p>
<p>17:48:26</p>
<p>ГНАТЕНКО В.С.</p>
<p>Дякую, шановний головуючий.</p>
<p>49 виборчий округ, Донецька область, Гнатенко.</p>
<p>Я прошу внести наступну правку. В абзаці третьому пункту 14 розділ Х "Перехідних положень" Земельного кодексу України після слів "для ведення товарного сільського господарства" додати слова "та фермерського господарства". Прошу врахувати та проголосувати за цю правку.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 2283. Прошу визначатись та голосувати.</p>
<p></p>
<p>17:49:14</p>
<p>За-70</p>
<p>Рішення не прийнято. Правка не врахована.</p>
<p>2284, Гнатенко.</p>
<p></p>
<p>17:49:19</p>
<p>ГНАТЕНКО В.С.</p>
<p>Дякую, шановний головуючий.</p>
<p>Теж прошу врахувати у абзаці другому пункту 14 розділу Х "Перехідних положень" Земельного кодексу України після слів "державної та комунальної власності" додати слова "для ведення товарного сільськогосподарського виробництва та фермерського господарства".</p>
<p>Прошу поставити на голосування та підтримати.</p>
<p></p>
<p>ГОЛОВУЮЧИЙ. Ставлю на голосування 2284. Прошу визначатись та голосувати.</p>
<p></p>
<p>17:50:01</p>
<p>За-67</p>
<p>Рішення не прийнято.</p>
<p>2285, Гнатенко.</p>
<p></p>
<p>17:50:05</p>
<p>ГНАТЕНКО В.С.</p>
<p>Дякую.</p>
<p>В пункті 14 абзацу першого розділу Х "Перехідних положень" Земельного кодексу України викласти таким чином: "до набрання чинності законом про обіг земель сільськогосподарського призначення, але не пізніше 1 січня 2024 року, не допускається набуття іноземцями та особами без громадянства, іноземними юридичними особами права власності на землю".</p>
<p>Прошу поставити цю правку та інші на голосування. Дякую.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>17:50:42</p>
<p>ГОЛОВУЮЧИЙ. Дякую.</p>
<p>Ставиться на голосування правка 2285 народного депутата Гнатенка. Комітет пропонує відхилити. Прошу визначатись та голосувати.</p>
<p></p>
<p>17:50:57</p>
<p>За-66</p>
<p>Рішення не прийнято.</p>
<p>Наступна правка 2286, народний депутат Гнатенко.</p>
<p></p>
<p>17:51:04</p>
<p>ГНАТЕНКО В.С.</p>
<p>Дякую, шановний головуючий.</p>
<p>Теж прошу врахувати цю правку. І у пункті 14 абзаці першому розділу Х "Перехідних положень" Земельного кодексу України добавити слова "юридичні особи, створені за законодавством іншим, ніж законодавство України" замінити словами "іноземні юридичні особи". Прошу цю правку, а також 87-у, 88-у теж поставити на голосування.</p>
<p></p>
<p>ГОЛОВУЮЧИЙ. Дякую.</p>
<p>Ставиться на голосування правка 2286 народного депутата Гнатенка. Комітет пропонує відхилити. Прошу визначатися та голосувати.</p>
<p></p>
<p>17:51:49</p>
<p>За-65</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>17:51:52</p>
<p>ГОЛОВУЮЧИЙ. Дякую.</p>
<p>Ставлю на голосування… 65 – за, рішення не прийнято, правка не врахована.</p>
<p>2287. Прошу визначатись та голосувати.</p>
<p></p>
<p>17:52:10</p>
<p>За-65</p>
<p>Рішення не прийнято.</p>
<p>2288. Прошу визначатись та голосувати.</p>
<p></p>
<p>17:52:27</p>
<p>За-63</p>
<p>Рішення не прийнято.</p>
<p>Кабаченко, 2293. Включіть, будь ласка, мікрофон.</p>
<p></p>
<p>17:52:31</p>
<p>КАБАЧЕНКО В.В.</p>
<p>Дмитро Олександрович, я хочу перш за все звернутися до вас, тому що в мене йдуть десять правок одна за одною. І з метою зекономити час пропоную вам надати мені 5 хвилин взамін на ці десять правок.</p>
<p></p>
<p>ГОЛОВУЮЧИЙ. Давайте 4, щоб ми могли ще проголосувати, щоб ми вийшли… Добре? Дякую вам. Включіть, будь ласка, час.</p>
<p></p>
<p>17:52:58</p>
<p>КАБАЧЕНКО В.В.</p>
<p>Перш за все, як звично я звертаюсь до представників фракції "Слуги народу". Я можу собі уявити, що на початку розгляду Закону про землю не всі представники фракції "Слуги народу" мали достатньо часу ознайомитися із справжнім текстом законопроекту, але сьогодні вже третій тиждень, за який ми розглядаємо цей законопроект. І на сьогодні я впевнений, що абсолютно кожен представник фракції "Слуги народу" мав достатньо часу ознайомитися із текстом законопроекту. А відтак, якщо ви ознайомилися, то ви маєте і розуміти, що всі ризики, які знаходяться в цьому законопроекті, і відповідальність за ці ризики ви будете нести одноосібно.</p>
<p>Я намагався відверто і чесно знайти позитив в цьому законопроекті, я працював над ним більш ніж два тижні, щоб вчитатися. Але, скажу вам відверто, в мене це не вийшло. І пояснюю вам, чому. В мене на це є 5 аргументів чітких, без води, виключно конкретика.</p>
<p>Аргумент номер один, і в цьому аргументі я звертаюся до Миколи Тарасовича. Вже не раз ви повідомляли нам, що у вас відсутній конфлікт інтересів, але я і Комітет з антикорупційної політики вже другий місяць чекають на офіційну відповідь від НАЗК і жодної відповіді ми не отримали. Вже два рази новий Голова НАЗК відвідував наш комітет, я задавав йому прямі питання щодо конфлікту інтересів у Сольського, жодної відповіді – ані заперечення, ані підтвердження. Тобто це питання залишається відкритим.</p>
<p>Аргумент номер два – це референдум. Ми всі пам'ятаємо, що ще у вересні 2019 року у Верховній Раді з'явився законопроект про народовладдя, а потім він якось зник. Закон про народовладдя зник, а Закон про землю з'явився також таким же дивним образом.</p>
<p>Третій аргумент. Ви начебто обмежили концентрацію в одні руки до 10 тисяч гектарів, і ви цим хизуєтеся, але, по-перше, ця практика не відповідає жодній європейській країні, і, по-друге, ви прибрали пов'язаних осіб, а на практиці це означатиме, що кожна людина може в абсолютно нелімітованому обсязі отримати абсолютно неконтрольований обсяг землі в одні руки.</p>
<p>Четвертий аргумент. Ви начебто виключили з тексту законопроекту іноземців, але ж натомість з'явилися фінансові установи, а ви всі знаєте, що на сьогодні всі фінансові установи в Україні, вони мають у собі іноземний капітал і тому, з однієї сторони, так, ви начебто, начебто виключили іноземців, але, з іншої сторони, включили ті компанії, фінансові структури з іноземним капіталом, які і будуть розпоряджатися землею.</p>
<p>П'ятий аргумент. Якщо ви так піклуєтесь про замріяних бабусь і дідусів, які мріють продати свою землю і позбавитись свого єдиного ресурсу, то для цього дуже логічно було би створення державного земельного агентства, яке б централізовано розпоряджалося землею, викуповувало б її і потім вже реалізувало. Але і цю поправку "Батьківщини", і мою поправку, направлену на створення державного земельного агентства, ви також не прийняли.</p>
<p>Останній аргумент, але він є найважливішим. 73 відсотки українців проголосували проти відкриття ринку землі. Це соціологія. І на сьогодні соціологія є єдиною базою даних, до якої ми можемо прислухатися. Тобто 73 відсотки ваших виборців, вони сказали вам "ні". З якоїсь дивної причини, з якоїсь абсолютно нелюдяної і недержавницької причини ви не прислухаєтесь до цих 73 відсотків людей і просто прете вперед, і не хочете нічого зробити, враховуючи те, на що від вас чекають. І тому прийняття цього закону, воно абсолютно залежить від вас, шановні представники фракції "Слуги народу". Ще раз, будь ласка, схаменіться, підтримайте...</p>
<p></p>
<p>ГОЛОВУЮЧИЙ. Дякую, Володимире Вікторовичу.</p>
<p>Ви не наполягаєте на голосуванні, я правильно розумію? Добре.</p>
<p>Шановні колеги, у мене два оголошення. Перше. Я прошу у зв'язку з тим, що завтра будуть розглядатися деякі питання, пов'язані з позачерговим засіданням Верховної Ради України, о 9 ранку зібратися – Комітет з питань національної безпеки, оборони та розвідки і Комітет з питань організації державної влади і місцевого самоврядування, регіонального розвитку та містобудування. Прошу провести засідання комітетів о 9 ранку. Дуже дякую.</p>
<p>Шановні колеги, я думаю, що ми непогано за сьогодні попрацювали. Ще декілька оголошень від Руслана Олексійовича Стефанчука.</p>
<p></p>
<p>17:58:08</p>
<p>СТЕФАНЧУК Р.О.</p>
<p>Да, шановні колеги, давно у нас не було міжфракційних депутатських об'єднань, і вони вже на часі.</p>
<p>Це міжфракційне депутатське об'єднання антикорупційний "Наступ". Співголовами обрано Качуру, Кісєля та Павліша, народних депутатів.</p>
<p>Далі. Міжфракційне депутатське об'єднання "Національні спільноти". Головою обрано народного депутата Лубінця.</p>
<p>І міжфракційне депутатське об'єднання "Урбаністи". Обрано співголовами Горенюка і Бондар Ганну Вячеславівну.</p>
<p></p>
<p>17:58:43</p>
<p>ГОЛОВУЮЧИЙ. Дякую.</p>
<p>Шановні колеги, вечірнє засідання Верховної Ради України оголошую закритим. Всім дякую.</p>
<p></p>

