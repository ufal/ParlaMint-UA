Стенограма пленарного засідання
17 вересня 2013
&nbsp;
<p align=center>ЗАСІДАННЯ СЬОМЕ</p>
<p align=center>Сесійний зал Верховної Ради України</p>
<p align=center>17 вересня 2013 року, 10 година</p>
<p align=center>Веде засідання Голова Верховної Ради України В.В.РИБАК</p>
<p><b>&nbsp;</b></p>
<p>ГОЛОВУЮЧИЙ. Доброго ранку, шановні народні депутати, запрошені та гості Верховної Ради! Прошу народних депутатів підготуватися до реєстрації.&nbsp;Увімкніть систему "Рада".</p>
<p>10:04:49</p>
<p>В залі зареєструвалося&nbsp;398 народних депутатів. Ранкове засідання Верховної Ради України оголошую відкритим.</p>
<p>Шановні народні депутати, оголошення. Відповідно до статті 60 прим. Регламенту Верховної Ради України повідомляється про створення у Верховній Раді України сьомого скликання міжфракційного депутатського об'єднання "За розвиток української авіації". Керівником міжфракційного депутатського об'єднання&nbsp; "За розвиток української авіації" обрано народного депутата України В'ячеслава Олександровича Богуслаєва, заступником керівника обрано Євгена Віталійовича Балицького.</p>
<p>Відповідно до статті 60 прим. Регламенту Верховної Ради України повідомляється про створення у Верховній Раді України сьомого скликання міжфракційного депутатського об'єднання "З питань профілактики та боротьби з неінфекційними захворюваннями". Керівником цього об'єднання обрано народного депутата України Святослава Михайловича Ханенка.</p>
<p>Шановні народні депутати до частини третьої статті 60 Регламенту Верховної Ради України згідно особисто поданої заяви повідомляється про вихід зі складу фракції Партії регіонів народного депутата України Ігоря Маркова.</p>
<p>Відповідно до статті 25&nbsp; Регламенту у вівторок&nbsp; ми маємо 30 хвилин для виступів уповноважених представників депутатських фракцій з внесенням пропозицій, оголошень, заяв, повідомлень. Тому прошу представників фракцій записатися на виступ. Прошу.</p>
<p>Шановні народні депутати,&nbsp; я прошу уваги! Об'ява. Є дані у мене такі. В клінічній лікарні "Феофанія" знаходиться Паламарчук Микола Петрович. Є чи нема його? В лікарні. Гончаров Сергій Васильович. Гончаров є сьогодні. Далі. На лікарняному Леонов Едуард Володимирович. Сьогодні є в от в залі. Станом на 17 вересня народні депутати України у відрядженнях не перебувають. У відпустці з 17 по 18 вересня народний депутат Повалій, у відпустці.</p>
<p>Слово надається народному депутату об'єднання "Свобода" Шевченку. Прошу.</p>
<p>&nbsp;</p>
<p>10:09:20</p>
<p>ШЕВЧЕНКО О.О.</p>
<p>Фракція "Свобода", Шевченко. Шановний Голово, шановні народні депутати! Я&nbsp; хотів би привернути вашу увагу до події, яка відбулася 74 роки тому назад 17 вересня 1939 року. Червона Армія почала військові дії&nbsp; проти Польщі і виступила як союзник нацистської Німеччини. Це був пік співробітництва Радянського Союзу і нацистської Німеччини. Що їх об'єднувало? Перш за все, соціальний, економічний лад, який існував у цих країнах, а також їхнє прагнення, з одного боку, нацистської Німеччини встановити своє панування в Європі, а Радянського Союзу – у світовому масштабі. Ще у Декларації про утворення Союзу Радянських Соціалістичних Республік було зазначено, це 1922 рік, що утворення СРСР – це перший крок в напрямку до створення Всесвітньої Радянської Соціалістичної Республіки. Оце вам була заявка на встановлення світового панування. З іншого боку, у Німеччині з'явилася нацистська ідеологія, яка мала за мету встановити панування в Європі. І ці дві тоталітарні режими почали діяти спільно. Спочатку на дипломатичному рівні, склавши поступово дипломатичний, політичний союз, економічний союз, навіть ГЕСТАПО співпрацювало з НКВС в боротьбі проти "внутрішнього" ворога. Зокрема, звернув би вашу увагу на те, що до 1941 року Радянський Союз видав нацистській Німеччині 470 антифашистів, які шукали притулку в Радянському Союзі. Тобто існувало тісне і досить широкомасштабне співробітництво в різноманітних сферах життя цих двох країн.</p>
<p>Більше того, скажу вам, що СРСР, почавши військові дії, і юридично і фактично став союзником Німеччини в боротьбі проти Англії, Франції і Польщі. Це був перший етап початку Другої світової війни. Пізніше, правда,&nbsp; сам Радянський&nbsp; Союз став жертвою&nbsp; нацистської&nbsp; Німеччини. Але немає сумніву, що до цього призвела саме політика Комуністичної партії. І пізніше уже, навіть коли Радянська армія зазнавала поразку за поразкою на другому етапі Другої світової війни, то навіть пішли&nbsp; на переговори про укладення таємного&nbsp;&nbsp; миру. В Мценську вів такі переговори заступник народного комісара внутрішніх справ Меркулов. І Радянський Союз навіть погоджувався,&nbsp; уклавши мир із нацистською Німеччиною, з кінця 1943 року виступити проти&nbsp; Сполучених Штатів&nbsp; Америки і&nbsp; Англії як союзників гітлерівської Німеччини. Так що співробітництво цих двох&nbsp; тоталітарних режимів було природнім, нічого тут дивного немає. І той, і той&nbsp; тоталітарний режим нищив своє населення, своїх громадян.</p>
<p>Я скажу вам, що втрати, яких зазнав тоді Радянський Союз, приховувались і приховуються&nbsp; по сьогоднішній день. Науковці встановили, що більше 46 мільйонів&nbsp;&nbsp; радянських людей загинуло під час Другої світової війни, і з них третину становили українці (це&nbsp; більше 18 мільйонів). Страшні цифри!&nbsp; І мене дивує те, що відзначають дати другого етапу війни&nbsp; із піснями, танцями. Ви візьміть і сьогодні навіть починаються святкування чи відзначення визволення&nbsp; Донбасу з піснями, пиятикою, танцями замість того, щоб в&nbsp; жалобі перебувати із-за того, що десятки мільйонів людей загинули в роки Другої світової війни, вони святкують.&nbsp;&nbsp;&nbsp;</p>
<p>Я пропоную сьогодні вшанувати пам'ять 17 мільйонів українців, які стали жертвами двох тоталітарних режимів, а також тих 46 мільйонів та інших людей, що стали жертвами цієї другої світової війни вставанням і помовчати хвилину чи помолитися за ці жертви.</p>
<p>&nbsp;</p>
<p>ГОЛОВУЮЧИЙ. Об'явити треба, бо одні сидять, другі встають. Що це таке? Треба об'являти, щоб тоді я об'являв, бо бачите, одні встають, другі ні. Як це?</p>
<p>Шановні народні депутати, від Партії регіонів хто виступає? Прошу, народний депутат Сергій Тігіпко.</p>
<p>&nbsp;</p>
<p>10:16:06</p>
<p>ТІГІПКО С.Л.</p>
<p>Шановний пане Голово, шановні народні депутати України, ситуація в економіці України складна і під час роботи в округах, я думаю, що за останній тиждень всі змогли в цьому пересвідчитись. На жаль, в найближчій перспективі серйозного покращення чекати нам не слід. Тому що на основних ринках збуту в Європі, в країнах СНД економіка чи стоїть, чи темпи економічного зростання тільки падають, а ми дуже серйозно залежимо від цих ринків.</p>
<p>Саме зараз, на мій погляд, нам, Верховній Раді України, потрібно організувати свою роботу таким чином, щоб ми могли, завдяки своїм рішенням, максимально включити всі наші внутрішні резерви. На чому, на мій погляд, нам потрібно зосередити свою увагу? Перше, у надзвичайно зрегульована економіка, в економіці України надзвичайно багато держави. Нам потрібно звільнити бізнес від чиновника. Спрощення відкриття&nbsp; та ліквідації бізнесу, спрощення дозвільної системи, спрощення реєстрації власності, захист прав інвесторів, зменшення кількості перевіряючих і перевірок –&nbsp; це той неповний далеко перелік, на чому ми могли б зосередити &nbsp;свою увагу. Тут багато потрібно сказати напрацювань в кожної фракції, якщо ми тільки візьмемо те, що зроблено, трохи доопрацюємо його ми зможемо серйозно допомагати нашому бізнесу.</p>
<p>Шановні пані і панове! Більше ніж кожна друга гривня в Україні заробляється&nbsp; на експорті. Якщо ми найближчим часом не зможемо допомогти нашим експортерам, чекати покращення в економіці нам не слід. Я вважаю, що одна з самих основних проблем експортерів – це неповернуте ПДВ.</p>
<p>Пане Голово, я хотів звернутися до вас. Свого часу Кабінет Міністрів&nbsp; дуже серйозно просив нас прийняти Закон про фінансові векселі, і ми пішли назустріч, хоча знали, що далеко не все в цих законах прописано таким чином, як хотілось би. Але ми пішли, правда, взяли і покращили цей закон. Ми ввели&nbsp; доходність по векселям – 5 відсотків. Ми дали можливість підприємцям, які отримують ці векселі, 20 відсотків кожен рік сплачувати свої податки цими векселями. Ми домовлялись, що уряд проведе переговори з Національним банком України, і ці векселя можна буде брати під заставу, під рефінансування комерційним банкам. І це б, безумовно, покращило ситуацію для наших, в першу чергу, експортерів.</p>
<p>Але, Президент підписав закон в кінці липня. Пройшло півтора місяці. Сьогодні постанова Кабінету Міністрів, яка повністю дозволяє включити векселі в роботу,&nbsp; не підписана. Я вважаю, що зараз немає у нас стільки часу, ситуація надзвичайно складна.</p>
<p>Друга позиція. Ми за останній час об'єдналися і дуже серйозно, і гарно попрацювали над законами, які дозволяють нам підписати Угоду про асоціацію. Ми показали приклад того, що більшість фракцій може працювати абсолютно скоординовано. І я переконаний, що ті рішення, які нам ще потрібно прийняти, в тому числі на цьому тижні, ми зможемо прийняти. І у Вільнюсі Угода про асоціацію буде підписана.</p>
<p>Але&nbsp; ринок країн СНД і, в першу чергу, ринок країн Митного союзу для нашої економіки теж надзвичайно важливий. І, на мій погляд, не дивлячись на всі&nbsp; заяви, які лунають в Україні, які лунають в Росії, нам&nbsp; потрібно&nbsp;&nbsp; &nbsp;покращувати механізми співпраці із країнами Митного союзу.</p>
<p>Яким чином? Я вважаю, що ми повинні&nbsp; проаналізувати всі угоди, які діють сьогодні в Митному союзі, для того, щоб подивитися, що підходить нам, що працює в рамках Світової організації торгівлі, і швидко приєднуватися до цих угод.</p>
<p>Також, я вважаю, що достатньо довго уряд працював над угодами, над іншими угодами про зону вільної торгівлі: з Туреччиною, з Ізраїлем, з Канадою, з Марокко. Мені здається, зараз час&nbsp; прискорити цю роботу.</p>
<p>Шановні колеги, ми напередодні дуже&nbsp; серйозної такої роботи – прийняття розгляду і прийняття бюджету 2014 року. Я вважаю, що ця подія дуже пов’язана&nbsp; і дуже важлива для бізнес-середовища. Чому? Тому що, якщо ми приймемо завищені показники доходної частини бюджету, то які б показники податків ми не поставили, а на&nbsp; наступний рік податок на прибуток повинен складати 16 відсотків, а на ПДВ зменшуватися до 17 відсотків, нічого це нашому бізнесу&nbsp; не дасть.&nbsp; Тому що показники доходної частини – це закон для Податкової адміністрації. Тими чи іншими&nbsp; шляхами Податкова адміністрація заставить наш бізнес заплатити більше.</p>
<p>На мій погляд, нам потрібно зараз&nbsp; скоротити всі витрати, максимально&nbsp; всі витрати, які ми можемо скорочувати. Я&nbsp; говорю про витрати, в першу чергу, самої Верховної Ради, Кабінету Міністрів, всіх міністерств, Адміністрації Президента, залишивши тільки заробітну плату середньої і нижчої ланки державних службовців і залишивши в бюджеті 2014 року збільшення витратної частини на соціальні потреби. Якщо ми це зробимо, я вважаю, це буде дуже серйозна підтримка&nbsp; нашого бізнесу.</p>
<p>Як організувати цю роботу? На мій погляд, ми уже&nbsp; просунулись достатньо серйозно і достатньо багато. Кожна фракція може ініціювати своє рішення. Нам потрібний невеличкий координаційний&nbsp; комітет, який би міг розглядати рішення, знаходити компроміс і виносити їх на розгляд Верховної Ради.</p>
<p>Шановні колеги, ми з вами попрацювали&nbsp; над&nbsp; законом по європейській асоціації і показали, що ми можемо дуже&nbsp; серйозно…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ТІГІПКО С.Л. Працювати разом,&nbsp;&nbsp; відкладаючи убік всі наші політичні проблеми. Мені здається, зараз прийшов час об'єднатися для того, щоб допомогти українському підприємцю. Дякую за увагу.&nbsp;</p>
<p>&nbsp;</p>
<p>ГОЛОВУЮЧИЙ. Фракція Компартії України, народний депутат Симоненко.</p>
<p>&nbsp;</p>
<p>10:22:38</p>
<p>СИМОНЕНКО П.М.</p>
<p>Шановні громадяни, шановні колеги! Сьогодні влада разом з так званою "опозицією" цинічно нехтує невід'ємним правом народу самостійно визначати, з ким обирати своє майбутнє: з Європейським чи Митним союзом. Саме з цією&nbsp; метою 8 вересня у Києві відбулися абсолютно легітимні збори громадян України, на яких було прийнято рішення про початок процедури оголошення всеукраїнського референдуму за народної ініціативи. І відразу після цього влада спустила з ціпка за вказівкою Міністерства юстиції і особисто міністра Лукаш суди, які приймають відповідні незаконні рішення, інформаційний простір заполонили писані "під копірку" коментарі "незалежних", в лапках, експертів, представників партії влади і так званої опозиції,&nbsp; в яких, спотворюючи реальні факти і події, робилися висновки про нібито незаконність цих зборів і недоцільність референдумів.</p>
<p>Жалюгідно виглядає&nbsp; сьогодні Центральна виборча комісія, якій на сьогодні влада дала команду заборонити проведення референдуму, заборонити народу вільно і відкрито на підставі Конституції висловити свою позицію з цього питання. Хвалена Європа мовчить, народ не вважають за потрібне навіть спитати, а чого він справді хоче.</p>
<p>Але треба дати відповідь, що об'єднало сьогодні олігархів з влади і опозиції та націоналістів у цьому євроінтеграційному угарі. Перше – це страх за свої капітали, вивезені в Європу, друге – маячня про відрив України від Росії та&nbsp; слов'янського простору. Саме вони спільними зусиллями сьогодні призводять до того, що відбувається процес узурпації влади.</p>
<p>Люди повинні також знати прості речі, що підписання Угоди про асоціацію не відміняє відмови візового режиму з Європою, не відкриває асоціації європейський ринок для вітчизняних товарів, оскільки більшість з них не сертифіковані і не будуть сертифіковані Євросоюзом. Нам ніхто не буде передавати сучасні технології, Європа не буде створювати умови для модернізації вітчизняної промисловості. Це також чергова маячня. Все, що від нас потрібно ЄС – це наші природні багатства, безправна дешева робоча і ...... сила і наш український ринок. Асоціація передбачає відкриття нашого внутрішнього ринку для більш потужних європейських виробник.</p>
<p>Крім того, ми отримуємо такі тарифні бар'єри на кордоні з Білоруссю, Росією, Казахстаном, які зроблять українські товари неконкурентоспроможними в країнах митного союзу. Під загрозою закриття опиняться десятки тисяч вітчизняних виробництв, в першу чергу – підприємства малого та середнього бізнесу. Без роботи залишаться сотні тисяч людей, як це, до речі, відбувалося у Польщі, Чехії, Угорщині, Болгарії, Румунії, Словаччині. Офіційні представники ЄС не приховують, що жодних намірів і реальних планів допомогти Україні в них немає. Більше того, після підписання Угоди Україна зобов'язується відновити співробітництво з МВФ, а це означає скасування пільг, зростання комунальних тарифів, відмову від підтримки вітчизняного товаровиробника, урізання&nbsp;зарплат та скорочення робочих місць бюджетників.</p>
<p>Ми – комуністи хочемо, щоб ви знали про це, шановні громадяни. Ви також повинні знати, що за офіційною статистикою Євростату 120 мільйонів європейців або майже 24 проценти знаходяться на межі бідності і відкиньте ілюзії – нічого в Україні не зміниться на краще. Тому ми замість принизливих оцих законів про євроінтеграцію, комуністи пропонують сьогодні і вимагають відмінити ганебну пенсійну реформу, ми також вимагаємо відмінити і, до речі, ми підготували проект закону і пропонуємо розглянути Верховній Раді. Ми вимагаємо відмінити не менш ганебну медичну реформу, не допустити реформу ЖКХ, якою людям дістанеться у спадок напівзруйновані будинки з вкрай зношеними мережами та комунікаціями, які вони будуть змушені ремонтувати за свій рахунок. При цьому тарифи будуть підвищувати до європейського рівня, а от про зростання зарплат в Угоді, шановні громадяни, про асоціацію мова не йде. До чого це призведе – всім зрозуміло.</p>
<p>Компартія наполягає на прийнятті, на поверненні до розгляду&nbsp; і прийнятті закону про мораторій на примусове виселення&nbsp; людей з квартир за борги по ЖКХ, який, до речі, не підтримали як раз саме євроінтегратори. І ще хотів би, шановні, я вкотре заявити, що Компартія при&nbsp; розгляді бюджету, якщо в цьому, якщо він буде внесений на розглядґ, не будуть голосувати, якщо тут не будуть передбачені кошти на виплату заборгованості по&nbsp; заробітній платі, пенсіям, регресам, на виплату соціальної допомоги дітям війни, чорнобильцям, іншим категоріям, як це передбачено.</p>
<p>І наостанок. Шановні громадяни України! Нас не дивує те, що в євроінтеграційній авантюрі спільником влади виступає&nbsp; націоналістична позиція, яка вже давно підмінила поняття "патріотизм" печерною русофобською істерією. І я хотів би, вітаючи вас зі святом сьогодні початку возз'єднання України, ще раз звернути увагу, що саме представники цієї політичної партії жалкують, що Львів сьогодні не залишився у складі&nbsp; Польщі. Бо якраз у 20-у році Петлюра віддав всі ці землі&nbsp; Польщі і в 39-у році Сталін&nbsp; за "лінією"&nbsp;&nbsp; Керзона, міністра закордонних справ Англії, повернув ці землі українському народу. Ті, хто сьогодні виступають проти, хочуть повернути її Польщі. <i>(Шум у залі)</i></p>
<p>&nbsp;Ялтинська конференція підтвердила ці рішення. Гельсінська конференція в 1975 році підтвердила це рішення. З 1991 року всі&nbsp; держави, які визнавали незалежну Україну, підтвердили це. Одні тільки ті, хто у 1945 році, ще й в 1946 приймав рішення щодо… будуть співпрацювати з розвідками&nbsp; Англії і Сполучених Штатів Америки і сьогодні хочуть здати і продати рідну неньку-Україну. Дякую.</p>
<p>&nbsp;</p>
<p>ГОЛОВУЮЧИЙ. Фракція "Батьківщина".&nbsp; Народний депутат Шульга.</p>
<p>Нема народного депутата Шульги? Так чого ж ви мовчите? Передавайте слово.</p>
<p>&nbsp;</p>
<p>10:28:52</p>
<p>ШУЛЬГА В.П.</p>
<p>Прошу передати слово Арсенію Яценюку.</p>
<p>&nbsp;</p>
<p>10:29:16</p>
<p>ЯЦЕНЮК А.П.</p>
<p>Шановний пане Голово! Шановні народні депутати! Хотів почати з євроінтеграції, але після палкого виступу представника капіталістичної партії повинен звернутись, пане Голово, до вас з наступним.</p>
<p>У нас є одна&nbsp; фракція народних депутатів. Але мені видається, не народних депутатів України. Ви їх зніміть з довольствія Верховної Ради, тому що вони ще паралельно заробітну плату отримують в Кремлі і в Державній Думі.&nbsp; Не треба мати сумісництво! <i>&nbsp;(Шум у залі)</i></p>
<p>Шановний пане Голово! Шановні народні депутати України! У нас на порядку денному стоїть український вибір саме до Європейського Союзу. І тут немає дискусії про те, чи є у нас вибір між Заходом і Сходом. Є дискусія тільки про одне. Чи йдемо ми вперед, а саме до Європейського Союзу, чи повертаємося ми назад.</p>
<p>Пане Голово! Вважаю, що парламент дуже відстає в питаннях прийняття євроінтеграційних законопроектів. Ми неодноразово наголошували на тому, що необхідно створити спільну робочу групу. Спільну робочу групу в першу чергу по прийняттю Закону України "Про прокуратуру".</p>
<p>Я хочу окремо зупинитись на даному законопроекті. В цій редакції, в якій уряд запропонував прийняти Закон про прокуратуру, більшість цієї парламентської зали на це не погодиться. Це залишення радянського стилю прокуратури з загальним наглядом та ще і зі спеціальними соціальними гарантіями для працівників прокуратури.</p>
<p>Чому пенсія прокурорського працівника повинна бути в десятки разів вища, ніж будь-якого іншого державного службовця? Чому він повинен працювати менше для того, щоб отримати пенсію, а його заробітна плата, яка прирівнюється до військовослужбовців, в 10 разів вища, ніж у військовослужбовця?</p>
<p>Чому органи прокуратури далі хочуть заробляти гроші, а не захищати права і інтереси людини і громадянина? Ми просимо, щоб законопроект про прокуратуру був внесений спільно чотирма фракціями і був проголосований конституційною більшістю. І щоб українська прокуратура стала взірцевою європейською прокуратурою. А не від слова валютоєвро, а від слова європейські стандарти.</p>
<p>Так само, пане Голово, у нас не вирішено питання щодо Закону України "Про Державне бюро розслідувань" та "Про міліцію". Нагадаю, в Україні є чисто поліцейська держава. Майже 400 тисяч працівників правоохоронних органів, а саме міліції! І у нас дивна ситуація. Чим більше міліціонерів, тим вищий рівень злочинності. Тим вища криміногенна ситуація, тим більше вбивають і тим більше знущаються над українцями. Тому протягом найближчих трьох тижнів.</p>
<p>Ми пропонуємо внести спільно чотирма фракціями&nbsp; законопроект як про міліцію, так і про Державне бюро розслідувань. Сьогоднішня українська міліція – це Врадіївська міліція, яка ґвалтує і знущається. Ми повинні перейти до стандартів, де захищають людину, де поважають її права і парламент в цьому повинен зайняти визначальну роль, люди повинні відчути навіщо вони нас обирали, що ми здатні захищати їхні права.</p>
<p>Окремо, пане Голово, так само звертаюсь і, шановні народні депутати, в тому числі і наші політичні опоненти щодо виконання ключового критерію. Один з ключових критеріїв – це звільнення Юлії Тимошенко. Цей процес зупинений і ми не чуємо конкретної відповіді, коли Юлія Тимошенко буде звільнена, і коли буде зроблено перший крок до її звільнення, а саме надання їй можливості отримати медичну допомогу за кордоном. Сподіваюсь, що Президент України, який заявив про те, що всі критерії будуть виконані відповідає за свої слова і це дійсно буде зроблено.</p>
<p>Окремо, шановні колеги, хотів би звернутися по економічній ситуації в країні. Як може працювати уряд, який не те, що не подав програму дій уряду, який спромігся внести в Закон "Про державний бюджет" рівно на декілька годин до парламенту, а потім швидко, як нашкодивши дешеві професіонали, прибігти до парламенту і відібрати цей законопроект.</p>
<p>Сьогодні у нас немає Закону "Про державний бюджет на наступний рік". Це є чіткою ознакою того, що:</p>
<p>Перше. Уряд не хоче сказати правду про те, що до кінця поточного року не вистачає 45 мільярдів гривень для фінансування обов'язкових статей державного бюджету.</p>
<p>Друге. Уряд відверто не може визнати про те, що вони не знають бюджетні параметри на наступний рік.</p>
<p>Ми звертаємось до Кабінету Міністрів:</p>
<p>Перше. Треба негайно відновити переговори з Міжнародним валютним фондом.</p>
<p>Друге. Треба негайно відновити переговори щодо отримання макрофінансової допомоги з Європейським Союзом.</p>
<p>Третє. Треба негайно провести перемовини з Європейським банком розвитку і реконструкції для фінансування української економіки.</p>
<p>Друге. Підписання Угоди між Україною і Європейським Союзом є серйозним кроком для стабілізації української економіки. Нам потрібні нові ринки.</p>
<p>Третє. В російському напрямку нічого не робиться, окрім бесід про те, що начебто війни немає. Або сліпі, або дурні. Коли більшість українських підприємств не може постачати відповідно до угод з Росією нашу продукцію.</p>
<p>Тому третє. Світова торгівельна організація повинні вирішити торгівельний спір між Україною і Росією.</p>
<p>І четверте. Ми вимагаємо, щоб про ці речі говорив уряд і Президент. Україна повинна знати, що з нею буде до кінця…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ЯЦЕНЮК А.П… що з Україною буде до кінця поточного року і який є економічний план на наступний рік. Як погасити мільярд заборгованості по заробітній платі, і як двом мільйонам безробітних українців дати роботу.&nbsp; В країні повинен бути економічний план. У нас є, немає в уряду. Дякую за увагу.</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка". Прошу, народний депутат Віталій Кличко.</p>
<p>&nbsp;</p>
<p>10:36:06</p>
<p>КЛИЧКО В.В.</p>
<p>Шановні виборці, шановні колеги, шановний головуючий! Відповідно до Конституції до Бюджетного кодексу України цей сесійний тиждень мав бути присвячений обговоренню бюджету, Державного бюджету України на 2014 рік. Але з дій влади зрозуміло, що бюджету на 2014 просто не існує. Бо такий, що ті, хто його складав, не ризикують і бояться його показати громадянам.</p>
<p>В суботу імітували подання основного фінансового документу&nbsp; країни до Верховної Ради. Зараз кажуть, що повернули на доопрацювання. Влада лише робить вигляд, що працює. Тому і такий ми маємо сьогодні результати роботи. Хочу підкреслити, уряд і парламентська більшість не варто намагатися показати той самий фокус, як у парламенті попереднього скликання, коли бюджет, який ніхто не бачив і не читав, ухвалюють за 10 хвилин майже без обговорення.</p>
<p>Тому, ми вимагаємо від уряду, щоб бюджет був орієнтований на потреби країни, а не виключно влади. Щоб бюджет передбачав достатньо коштів для розвитку освіти, медицини, науки, соціальних програм, а не задовольняв наростаючі апетити вищих чиновників та репресивного апарату. Щоб не повторилась ситуація, яка виникла наприкінці минулого і очікує нас наприкінці цього року, коли не вистачатиме мільярдів гривень для розрахунків з бюджетниками. Ми не чекаємо від бюджету дива, це уряд не здатний підготувати якісний&nbsp; і справді збалансований документ, але ми вимагаємо змінити пріоритети і спрямувати кошти на розвиток країни, людей, а не, як завжди, на чиновників та близький до влади бізнес.</p>
<p>Ми чуємо багато розмов про європейську інтеграцію. Але є європейська інтеграція – це не ухвалення тих чи інших законопроектів, які влада називає європейськими. В Україні працюватимуть тільки європейські цінності тільки коли буде змінено зміст цих рішень. Хочу звернути вашу увагу, Верховна Рада по винна віддати борги. Ми нарешті повинні призначити вибори у місті Київ, в Чернівцях, Миколаєві, Херсоні, Черкасах, усіх інших громадах, де влада позбавила людей права на самоврядування. І не треба маніпулювати,у&nbsp; Києві вибори повинні пройти не тільки вибори мера, але і вибори Київради, інакше ситуація в столиці не зміниться і знову нікому відповідати за всі художества київської влади. Необхідно внести зміни до виборчих законів, щоб і місцеві вибори, і вибори в п’яти так званих спірних округах не перетворились на ганьбу&nbsp;&nbsp; через порушення та маніпуляції.</p>
<p>Також хочу звернутись до міжнародних українських громадських організацій. Нам буде потрібне справді ретельне спостереження&nbsp; за виборами, бо в грудні влада спробує відпрацювати&nbsp; прийоми, які будуть застосовувати на виборах Президента.</p>
<p>І останнє.&nbsp; Я хотів би&nbsp; звернути вашу увагу, шановні колеги. Говорячи про нечесні прийоми, хочу застерегти&nbsp; владу від спроб через суди змінити склад&nbsp; парламенту. Зверніть,&nbsp; будь ласка, увагу! Суди майже через рік після виборів стверджують, що на певних округах були порушення. Тоді чому порушників досі не покарано? А покарані тільки депутати, яких&nbsp; лишають мандата.&nbsp;</p>
<p>Ми вимагаємо від Генеральної прокуратури офіційної відповіді щодо розслідування цих порушень і притягнення винних до відповідальності.&nbsp;&nbsp; Якщо цього&nbsp; не відбудеться, влада підтвердить перед усім світом, що з порушенням законів, Конституції&nbsp; перекроює парламент за власним бажанням, а це ніяк не ув'язується з деклараціями, з нашими деклараціями про європейський вибір.&nbsp; Дякую вам за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Час для виступів вичерпано.&nbsp; Прошу, репліка, Петро Миколайович Симоненко.</p>
<p>&nbsp;</p>
<p>10:41:27</p>
<p>СИМОНЕНКО П.М.</p>
<p>Симоненко, фракція комуністів. Шановні&nbsp; колеги, шановні громадяни, я ще раз хотів би прояснити ситуацію, в чому у нас різниця&nbsp; між тими, хто сьогодні в ось цьому євроінтеграційному "угарі" знаходиться, і позицією фракції Компартії. Вона полягає у тому,&nbsp; в першу чергу, що ми вимагаємо, щоб всі питання, які мають стратегічне значення, вирішував народ України. І відповідно до Конституції, що єдиним джерелом влади в Україні є народ України.</p>
<p>По-друге. Ми наполягаємо, щоб в Україні сьогодні на реаліях конкретних реалізовувались так звані європейські цінності. Бо вся Європа рухалася до Євросоюзу через проведення референдумів.</p>
<p>І третє. Я ще раз хотів би нагадати деяким ось таким балакучим депутатам, що Госдеп Сполучених Штатів Америки визнав, що він виділяв особисто, так скажемо, як і Березовський, тим всім діячам, хто займався так званою&nbsp; помаранчевою революцією конкретні мільйони грошей на те, щоб вони проводили тут антиукраїнську політику. Оце сьогодні треба…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>10:42:42</p>
<p>СИМОНЕНКО П.М.</p>
<p>Оце я хотів би, щоб наші громадяни знали так, як і сьогодні, що відбувається. Оці, хто зараз говорить проти Компартії, мають всі радників Сполучених Штатів Америки на вибори Президента України. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, порядок денний у вас є, давайте працюємо над ним.</p>
<p>Вчора&nbsp; Погоджувальна&nbsp; рада депутатських фракцій обговорила проект порядку денного третьої Верховної Ради України сьомого скликання. Після Погоджувальної ради була нарада в мене, ми обговорювали це питання. Ми повинні відповідно до частини першої статті 21 та частини першої статті 22 Регламенту Верховної Ради України розглянути і затвердити порядок денний сесії на нашому засіданні. Тому я прошу уваги, є три пропозиції. Позиція сьогодні не узгоджена керівниками фракцій. Перша пропозиція, я прошу уваги, будемо голосувати. Я прошу, я назву зараз три варіанти прийняття і буду ставити послідовно на голосування.</p>
<p>Перша пропозиція –&nbsp; проект порядку денного третьої сесії Верховної Ради затвердити в цілому (він у вас є) з включенням&nbsp; до порядку денного третьої сесії всіх законопроектів, які зареєстровані відповідно до Регламенту станом на сьогоднішній день. Це перший варіант.</p>
<p>Другий варіант. Я прошу уваги!&nbsp; Проект порядку денного розглянути третьої сесії і затвердити в цілому без додатків 1 і 2. А додатки 1 і 2 розглянути та проголосувати пізніше, після консультацій з депутатськими фракціями. Це друга пропозиція.</p>
<p>І якщо не буде підтримана жодна з цих пропозицій, продовжити консультації з депутатським фракціями щодо порядку денного третьої сесії та затвердити розклад пленарних засідань на тиждень 17-20 вересня і&nbsp; працювати по ньому.</p>
<p>От я оголосив вам три пропозиції. Тому я зараз буду послідовно ставити і пропозиції на голосування.</p>
<p>Хочете обговорити? Давайте обговоримо. Прошу записатися від фракцій. Прошу записатися від фракцій по дві хвилини, давайте обговоримо.</p>
<p>Народний депутат Павловський.</p>
<p>&nbsp;</p>
<p>10:46:17</p>
<p>ПАВЛОВСЬКИЙ А.М.</p>
<p>Андрій Павловський, фракція "Батьківщина".</p>
<p>Прошу передати народному депутату Турчинову Олександру Валентиновичу.</p>
<p>&nbsp;</p>
<p>ГОЛОВУЮЧИЙ.&nbsp; Прошу, народний депутат Турчинов.</p>
<p>&nbsp;</p>
<p>10:46:25</p>
<p>ТУРЧИНОВ О.В.</p>
<p>Шановний Голово Верховної Ради, шановні колеги! Я хочу нагадати, що відповідно до Конституції всі депутати незалежно від того, в опозиції вони чи в більшості,&nbsp; мають рівні права. І одне з головних прав депутата – це законодавча ініціатива, ніхто не може позбавляти депутата законодавчої ініціативи. Тому єдиний можливий варіант – це голосування першого варіанту, тобто включення до порядку денного всіх законодавчих актів, проектів законодавчих актів, які внесені до Верховної Ради на&nbsp; сьогоднішній ранок. Інші варіанти – це буде суб’єктивне рішення, яке буде відображати інтереси тільки одної з груп парламенту і&nbsp; порушувати Конституцію України. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Я вніс пропозиції ті, які&nbsp; висловлювалися вчора. Тому я прошу уваги! І&nbsp; розглянемо зараз і будемо голосувати.</p>
<p>Об'єднання "Свобода", народний депутат Бублик.</p>
<p>&nbsp;</p>
<p>10:47:22</p>
<p>БУБЛИК Ю.В.</p>
<p>Прошу слово передати Мохнику.</p>
<p>&nbsp;</p>
<p>ГОЛОВУЮЧИЙ. Прошу, Мохнику народному депутату передаємо.</p>
<p>&nbsp;</p>
<p>10:47:28</p>
<p>МОХНИК А.В.</p>
<p>Андрій Мохник, фракція&nbsp; Всеукраїнського об'єднання&nbsp; "Свобода". Наша фракція буде підтримувати другий варіант. Тому що ми вважаємо, що в першому варіанті є надзвичайно багато небезпечних для&nbsp; України законопроектів, які були включені. Наприклад, законопроект про приватизацію газотранспортної системи. І в зв’язку з цим фракція Всеукраїнського об'єднання "Свобода" буде підтримувати другий варіант.</p>
<p>Тим більше, що зараз ми&nbsp; бачимо, як Комуністична партія ще Совєтского Союзу вона напхала в порядок денний надзвичайно багато ідеологічних постанов для реабілітації сталінсько-комуністичного кривавого режиму.</p>
<p>Хочу нагадати, що сьогодні, 17 вересня, є річниця пам'яті жертв Другої світової війни, яку розв’язали Гітлер і Сталін, і Комуністична партія була, власне, одним&nbsp; з призвідцем цієї Другої світової війни. Тому другий варіант. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Фракція "УДАР Віталія Кличка", народний депутат Новак.</p>
<p>&nbsp;</p>
<p>10:48:35</p>
<p>НОВАК Н.В.</p>
<p>Прошу передати слово Розенку.</p>
<p>&nbsp;</p>
<p>ГОЛОВУЮЧИЙ. Прошу передати Розенку.</p>
<p>&nbsp;</p>
<p>10:48:40</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка". Ми підтримуємо першу пропозицію, Володимире Васильовичу, з огляду того, що, справді,&nbsp; народні депутати України є суб’єктами законодавчої ініціативи, і право кожного народного депутата України – вносити свої законопроекти.</p>
<p>Так,&nbsp; нам дуже багато законопроектів не подобається, з ідеологією яких фракція "УДАР" не згідна. В тому числі з питань приватизації&nbsp; нафтогазового комплексу, є багато інших питань. Але ми повинні ці питання розглядати тут в сесійному залі і тут в сесійному залі&nbsp; приймати конкретні рішення по тих чи інших питаннях, а не займатися маніпуляцією і вже&nbsp; на так би мовити стадії включення у порядок денний знімати те чи інше питання.</p>
<p>Взагалі така форма роботи, як невключення у порядок денний за ініціатив комітету чи за ініціатив якихось окремих фракцій, повинна бути припинена. Всі законопроекти виносяться, ми голосуємо, приймаємо по них рішення тут.</p>
<p>Це також стосується, Володимир Васильович, і ситуації з Законом України "Про Державний бюджет України". І при всій повазі до вас, але Голова Верховної Ради&nbsp; України не має таких прав конституційних віддавати чи повертати законопроект назад на розгляд Кабінету Міністрів України. Це повинно бути рішення Верховної Ради&nbsp; України. Державний бюджет України згідно Конституції повинен був поданий до 15 вересня. Кабінет Міністрів України не виконав Конституцію, не подав&nbsp; Державний бюджет України на 2014 рік вчасно, і Верховна Рада України не може прийняти цей соціально важливий законопроект вчасно. Тому ми звертаємо на це вашу увагу, і Кабінету…</p>
<p>&nbsp;</p>
<p>ГОЛОВУЮЧИЙ.&nbsp; Дякуємо.</p>
<p>Фракція Компартії України, народний депутат Матвєєв.</p>
<p>&nbsp;</p>
<p>10:50:48</p>
<p>МАТВЄЄВ В.Г.</p>
<p>Прошу передати слово Петру Миколайовичу Симоненку.</p>
<p>&nbsp;</p>
<p>ГОЛОВУЮЧИЙ.&nbsp; Прошу передати.</p>
<p>&nbsp;</p>
<p>10:50:52</p>
<p>СИМОНЕНКО П.М.</p>
<p>Симоненко, фракція комуністів. Шановні колеги, тут у нас у залі лунають заяви, які є вже, практично, загрозою територіальної цілісності України. В якому розумінні? Певна політична сила вносить пропозиції, наскільки я розумію, щодо денонсації пакту Молотова-Рібентропа. То тоді я питаю, а де ця частина України буде, так скажемо, яка була приєднана до України у 39-у році? І це, справді, загроза національній територіальній цілісності.</p>
<p>Відносно самого питання, я дивуюсь просто тому, що&nbsp; намагаються викинути з порядку денного проекти постанов і законів, які вносить фракція Компартії щодо повернення у державну власність приватизованих підприємств стратегічних галузей економіки. Це сьогодні дуже і дуже важливо для того, щоб рятувати Державний бюджет і відновлювати, в тому числі, робочі місця і таке інше.</p>
<p>Щодо наслідків вступу до Світової організації торгівлі: розбазарили Україну, розтягнули, віддали на потурання і поругання тим, хто сьогодні&nbsp;завозить продукцію з-за кордону і вбиває, знищує українського виробника.</p>
<p>Фракція Компартії запропонувала виявити державну підтримку наукоємних виробництв в Україні, і це забороняється розглядати. То дивує тільки тоді, що це за політика і за позиція? Так, як і позицію компартії щодо збереження права власності боржника на єдине житло та земельну ділянку, на якій воно розміщено. Оці закони, шановні громадяни, намагаються вилучити. Як і закон про повернення майна базових галузей національної економіки, що знаходиться у власності громадян у власність держави. Ось проти цього виступають ті, хто сьогодні, обслуговуючи інтереси олігархічного капіталу, намагаються виключити проекти законів, які фракція Компартії пропонує розглянути і захистити права громадян. Це, в першу чергу, право на роботу, право на заробітну палату, право на житло, право на медичне обстеження і лікування, право на освіту. Ось ці цінності якраз підміняють балаканиною…</p>
<p>&nbsp;</p>
<p>ГОЛОВУЮЧИЙ. Шановні народні депутати, я прошу сідати на свої місця. Зараз&nbsp; виступить ще фракція Партії регіонів, народний депутат Чечетов, і хвилину – позафракційному Ляшку. І будемо голосувати. Прошу.</p>
<p>&nbsp;</p>
<p>10:53:19</p>
<p>ЧЕЧЕТОВ М.В.</p>
<p>Уважаемый Владимир Васильевич, уважаемые народные депутаты! <i>(Шум у залі) </i></p>
<p>Для того, чтобы парламент эффективно работал нужно проводить максимально возможные конструктивные консультации, переговоры между фракциями, только это путь к эффективной законотворческой работе.</p>
<p>Что касается сегодняшнего вопроса, то, действительно, было много консультаций проведено. И вчера на совещании у Головы Верховной Рады был достигнут компромисс, который, на мой взгляд, устраивает всех, кто заинтересован в эффективной работе парламента.</p>
<p>Суть компромисса состоит в следующем, что мы должны сегодня утвердить перечень законопроектов, который не вызывает вопросов ни у кого, а таких 90 с лишним процентов от общего массива законопроектов, проголосовать за него, а додатки вынести за скобки. Поскольку в додатках находятся законопроекты, вызывающие неприязнь то с одной, то с другой стороны зала, продолжают консультации по додаткам и, когда был достигнут компромисс, проголосовать и додатки. Если пойти по этому пути, а мы предлагаем то, что было достигнуто на совещании руководителей фракций, реализовать сегодня. Работа парламента динамичная будет обеспечена, поскольку 90 процентов пакета будет проголосовано законопроектов.</p>
<p>Я думаю, что это наиболее разумный вариант, который был предложен вчера и&nbsp; поддержан всеми руководителями фракций.</p>
<p>Мы предлагаем пойти по этому пути. Как говорил Михаил Сергеевич Горбачев, этим самым мы обеспечим&nbsp; динамику процесса и не потеряем темп в парламентской работе.</p>
<p>Спасибо. Надеюсь на благоразумие&nbsp; и лево. И правой части зала. Спасибо.</p>
<p>&nbsp;</p>
<p>ГОЛОВУЮЧИЙ. Прошу, увімкніть мікрофон народного депутата Ляшка.</p>
<p>&nbsp;</p>
<p>10:55:28</p>
<p>ЛЯШКО О.В.</p>
<p>Олег&nbsp; Ляшко. Шановний Володимире Васильовичу!&nbsp; В порядку денному на нинішній поточний тиждень і на наступний немає законопроекту 2201 про мораторій на закриття лікарень.</p>
<p>Вчора на Погоджувальній раді я звертався до вас, до членів Погоджувальної ради, з проханням розглянути цей законопроект. Зараз я бачу, його немає. Я прошу вас, як Голову Верховної Ради,&nbsp; дати можливість парламенту розглянути цей законопроект. Йдеться про життя і здоров'я громадян, мільйонів громадян України, які сьогодні не мають можливості отримувати належну медичну допомогу через закриття лікарняних закладів, через те, що медицина стає недоступною,&nbsp; медицина є дорогою.</p>
<p>В законопроекті пропонується заборонити закривати лікарні. Законопроект був прийнятий у першому читанні ще в травні-місяці. Я прошу поставити його до розгляду на цьому тижні, щоб ми&nbsp; його проголосували у другому читанні і щоб прийняли цей закон і нарешті припинили закривати в Україні лікарні і дали можливість людям отримувати&nbsp; належну медичну допомогу. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні народні депутати! Сідайте, будемо голосувати і розглянемо пропозицію народного&nbsp; депутата Ляшка. Сідайте і &nbsp;підготуйтесь до голосування.</p>
<p>Шановні колеги! Ставлю на голосування першу пропозицію, першу пропозицію порядку денного третьої сесії Верховної Ради – затвердити в цілому, з включенням до порядку денного третьої сесії всіх законопроектів, які зареєстровані відповідно до Регламенту станом на сьогоднішній день. Прошу народних депутатів голосувати.</p>
<p>&nbsp;</p>
<p>10:57:45</p>
<p>За-126</p>
<p>Проти – 1, утрималось – 73, не голосували – 201.</p>
<p>Рішення не прийнято.</p>
<p>Прошу по фракціях.&nbsp; Партія регіонів – 8, "Батьківщина" – 65, "УДАР Віталія Кличка" – 34, "Свобода" – 0, Компартія – 0, позафракційні – 19.</p>
<p>Шановні колеги! Прошу уваги! Ставлю на голосування пропозицію. Проект порядку денного третьої сесії затвердити в цілому без додатків 1 і 2. Додатки 1 і 2 розглянути та проголосувати пізніше, після консультації з депутатськими фракціями і комітетами. Зрозуміло?</p>
<p>Ставлю на голосування цю пропозицію. Прошу народних депутатів голосувати.</p>
<p>&nbsp;</p>
<p>10:58:54</p>
<p>За-196</p>
<p>Проти – 92, утрималось – 38, не голосувало – 86.</p>
<p>Рішення не прийнято.</p>
<p>Прошу по фракціях. За – 184, "Батьківщина" – 0, "УДАР Віталія Кличка" – 0, "Свобода" – 4, Компартія – 0, позафракційні – 8.</p>
<p>Шановні народні депутати, ставлю третю пропозицію на порядок денний. Затвердити розклад пленарних засідань на тиждень 17-20 вересня, який у вас є, доповнити пропозицією народного депутата Ляшка і проголосувати за цю третю пропозицію. Слухати нада, народний депутат виступав, ну, вніс пропозицію. Прошу народних депутатів голосувати.</p>
<p>&nbsp;</p>
<p>11:00:14</p>
<p>За-308</p>
<p>Проти – 4, утрималось – 45, не голосували – 59.</p>
<p>Рішення прийнято.</p>
<p>По фракціях.&nbsp; Партія регіонів – 181, "Батьківщина" – 42, "УДАР Віталія Кличка" – 35, "Свобода" – 0, Компартія – 31, позафракційні – 19. Працюємо по порядку денному.</p>
<p>Розглядаємо проекти постанов. І розглядається проект постанови (номер 3186) про визначення дати проведення парламентських слухань на тему: "Забезпечення рівних прав та можливостей жінок і чоловіків. Проблеми і дійові механізми їх вирішення". Як будемо розглядати це питання? Прошу по повній програмі розглядати одну цифру, совість мати треба! Вчора я вам казав, 70 є питань на цю неділю, і тепер по повній хочете!? Щоб розглядати одну цифру!?</p>
<p>Я прошу, хто за скорочену процедуру, прошу проголосувати.</p>
<p>&nbsp;</p>
<p>11:02:08</p>
<p>За-190</p>
<p>Проти – 31, утрималось – 26, не голосувало – 166.</p>
<p>Рішення прийнято.</p>
<p>Прошу по фракціях. Партія регіонів – 172, "Батьківщина" – 4, "УДАР Віталія Кличка" – 4, "Свобода"&nbsp; - 4, Компартія – 0, позафракційні – 9.</p>
<p>Я хочу, щоб виборці знали, що вчора ми з вами розглянули пропозицій 70 розглянутих законів, ще 70 внесли керівники фракцій, а сьогодні голосувати, розглядати, щоб всі ті питання Верховна Рада не хоче. Чому так, скажіть?</p>
<p>Я прошу доповідати по питанню голову Комітету з питань прав людини, національних меншин Валерія Васильовича Пацкана. Прошу.</p>
<p>&nbsp;</p>
<p>11:03:06</p>
<p>ПАЦКАН В.В.</p>
<p>Доброго дня, шановний Володимир Васильович, доброго дня народні депутати! Володимир Васильович, я вчора на Погоджувальній раді піднімав це питання і просив вас взагалі без розгляду проголосувати, питання це поставити на голосування для того, щоб не затримувати час, який нам зараз необхідний для прийняття тих законів, які сьогодні є в сесійній залі.</p>
<p>Верховна Рада і ми з вами всі, в тому числі народні депутати 16 квітня цього року проголосували за Постанову забезпечення рівних прав та можливостей жінок та чоловіків, проблеми і дієві механізми їх вирішення.</p>
<p>У нас не було визначеної дати, тому що не було календарного плану на третю сесію сьомого скликання. Комітет 4 вересня розглянув на своєму засіданні і пропонує провести парламентські слухання 16 жовтня 2013 року.</p>
<p>&nbsp;Шановні народні депутати,&nbsp; прошу підтримати і не затримувати час для того, який він нам необхідний зараз для голосування інших законопроектів. Дякую за увагу.</p>
<p>&nbsp;</p>
<p>ГОЛОВУЮЧИЙ. Валерій Васильович, я вас дуже прошу, ви, дійсно, піднімали вчора питання розглянути це питання без обговорення. Ну, ви фракції своїй розкажіть, що треба голосувати, щоб розглядати це питання без обговорення! А вони хочуть, щоб ми годину одну цифру обговорювали! Ви, "Свобода", "Батьківщина", я прошу вас, попрацюйте з фракцією.</p>
<p>&nbsp;</p>
<p>ПАЦКАН В.В. Обов'язково виступлю на фракції.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Так руку підняли б, я б поставив вашу пропозицію.</p>
<p>Шановні народні депутати, можна ставити на голосування?&nbsp; Ставлю на голосування проект Постанови (3186) про визначення дати проведення парламентських слухань на тему "Забезпечення рівних прав та можливостей жінок і чоловіків. Проблеми і дієві механізми їх вирішення" провести 16 жовтня 2013 року прийняти в цілому. Прошу голосувати.</p>
<p>&nbsp;</p>
<p>11:05:37</p>
<p>За-352</p>
<p>Проти-0, утрималось-0, не голосувало-61.</p>
<p>Рішення прийнято.</p>
<p>По фракціях. Всі дружно голосували.</p>
<p>Розглядається проект (3213) Постанови про внесення змін до Постанови Верховної Ради України "Про комітети Верховної Ради України сьомого скликання". Як розглядати будемо?</p>
<p>Яка пропозиція&nbsp; комітету? Ну, прошу, керівнику комітету слово.</p>
<p>&nbsp;</p>
<p>МАКЕЄНКО В.В.&nbsp; Шановний Володимире Васильовичу, прохання номер 3213 перенести. Це прохання фракції.</p>
<p>&nbsp;</p>
<p>ГОЛОВУЮЧИЙ. Шановні народні депутати, керівник комету вносить пропозицію, що їм треба ще попрацювати, перенести розгляд цього питання. Не буде заперечень?&nbsp;Не буде.</p>
<p>Розглядається проект Постанови (номер 3214) про внесення змін до Постанови&nbsp; Верховної Ради України "Про комітети Верховної Ради України сьомого скликання". Як будемо розглядати? Без обговорення? Без обговорення?</p>
<p>Ставлю на голосування скорочену процедуру, бо різні думки. Руками не&nbsp; розмахуйте, а голосуйте. Скорочена процедура.</p>
<p>&nbsp;</p>
<p>11:07:31</p>
<p>За-173</p>
<p>Проти – 72 , утримались – 9 , не голосували – 157.</p>
<p>Рішення прийнято.&nbsp;</p>
<p>По фракціях.&nbsp; От бачите, тому що ви скорочено, тут&nbsp; повну програму, а там кричать, без обговорення.&nbsp;</p>
<p>Тому ми визначились і надаю слово голові Комітету з&nbsp; питань Регламенту Володимиру Володимировичу Макеєнку. Я прошу.</p>
<p>&nbsp;</p>
<p>11:07:57</p>
<p>МАКЕЄНКО В.В.</p>
<p>Шановний Володимире Васильовичу,&nbsp; шановні народні депутати! Комітет на засіданні 5 вересня 2013 року розглянув заяву народного депутата&nbsp; України Стаднійчука Романа Васильовича, позафракційного,&nbsp; про обрання його членом&nbsp; Комітету&nbsp; з питань верховенства права та правосуддя.&nbsp;</p>
<p>Народний депутат України Стаднійчук&nbsp; не входить до складу жодного комітету. Відповідно до положень&nbsp; законів України "Про статус народного депутата&nbsp; України", "Про комітети Верховної Ради&nbsp; України" і Регламенту Верховної Ради України діяльність народного депутата&nbsp; України у&nbsp; Верховній Раді&nbsp; України передбачає його участь у роботі комітету. Тобто ця робота є для народного депутата&nbsp; України основною.</p>
<p>Комітет звернув увагу, що питання щодо обрання до складу комітетів Верховної Ради&nbsp; України позафракційних народних депутатів&nbsp; України&nbsp; не врегульовано ні Законом України "Про комітети Верховної Ради України", ні&nbsp; Регламентом Верховної Ради України.</p>
<p>З огляду на викладене комітет прийняв рішення внести на розгляд&nbsp; Верховної Ради України проект Постанови Верховної Ради України про внесення змін до Постанови Верховної Ради України "Про&nbsp; комітети Верховної Ради&nbsp; України сьомого скликання" та рекомендує&nbsp; Верховній Раді&nbsp; України визначитись щодо обрання позафракційного народного депутата&nbsp; України Стаднійчука Романа Васильовича членом Комітету з питань верховенства права та правосуддя. Просимо визначитися з даного питання.</p>
<p>&nbsp;</p>
<p>ГОЛОВУЮЧИЙ. Шановні народні депутати, є бажаючі обговорювати? Є. Прошу записатися від фракцій.</p>
<p>Прошу, народний депутат Леонов.</p>
<p>&nbsp;</p>
<p>11:09:41</p>
<p>ЛЕОНОВ Е.В.</p>
<p>Прошу передати слово Ігорю Швайці.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>11:09:46</p>
<p>ШВАЙКА І.О.</p>
<p>Ігор Швайка, депутатська фракція Всеукраїнського об'єднання "Свобода".&nbsp; Шановний пане Голово, шановні панове народні депутати, дорогі українці! Ми зараз розглядаємо одне з тих питань, яке має дві складових. Воно має складову морально-політичну і має складову юридичну. Я б, напевно, розпочав із складової юридичної, оскільки вона більш проста і зрозуміла як для студентаI-II&nbsp; курсу юрфаку, так і для дипломованих членів парламенту з вищою освітою або без середньої.</p>
<p>Стаднійчук&nbsp; обрався за виборчим списком Всеукраїнського об'єднання "Батьківщина". Це є факт, і він зайняв своє місце замість виключеного з парламенту народного депутата Власенка. Перша позиція.</p>
<p>Друга. Стаднійчук не увійшов до складу жодної фракції, як до складу тієї фракції за квотою, якою він став народним депутатом, так і до будь-якої іншої. Юридичний аспект полягає в тому, що для входження в комітет, а тим більше такий важливий комітет, як Комітет з питань правосуддя, він повинен мати погодження з керівником фракції. Такого погодження немає. Отже, Комітет з питань Регламенту і не зміг ухвалити цього рішення, враховуючи відсутність юридичної складової. Ми будемо голосувати проти, виходячи з першого юридичного аспекту.</p>
<p>Другий аспект – морально-політичний і, власне, відповідальність перед виборцями. Ця істота не має права бути депутатом, оскільки вона порушила відповідальність перед Богом і людьми, оскільки вона є клятвоприступником і має нести відповідальність перед народом України. Наше голосування буде "проти", і це буде знакове голосування, яке покаже в парламенті, хто толерує "тушок", а хто виступає за чесність і справедливість. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Я хочу зробити народному депутату Швайці зауваження. Ви ображаєте народного депутата, свого колегу. Ви можете критикувати, але ображати колегу не потрібно.</p>
<p>Фракція "Батьківщина",&nbsp; народний депутат Аваков.</p>
<p>&nbsp;</p>
<p>11:12:16</p>
<p>АВАКОВ А.Б.</p>
<p>Він для нас не народний депутат, він для нас "тушка", а для нас народний депутат – Власенко.</p>
<p>Слово передаю шановному народному депутата Андрію Павловському.</p>
<p>&nbsp;</p>
<p>ГОЛОВУЮЧИЙ.&nbsp; Прошу, Андрій Павловський.</p>
<p>&nbsp;</p>
<p>11:12:28</p>
<p>ПАВЛОВСЬКИЙ А.М.</p>
<p>Андрій Павловський. Зараз мій колега Швайка зі "Свободи" чітко пояснив,&nbsp; юридично повністю підтвердив, що не можна приймати цього рішення. Це юридичні аспекти, і "Батьківщина" буде голосувати проти цього рішення.</p>
<p>Я хочу все-таки повернутись до морально-етичних аспектів. Дійсно, ця людина чи не буду казати хто, на прізвище Стаднійчук,&nbsp; зрадив своїх виборців. Хай виборці Винниці, Вінниччини про це чують. Вінниця віддала 45 відсотків за партію "Батьківщина". Але знаходяться люди, які незрозуміло за якою мотивацією, а може і зрозуміло за якою, зраджують своїх виборців, зраджують Бога, тому що він клявся на Біблії, що в жодному разі, коли приймав присягу, що не буде співпрацювати з Партією регіонів і з Адміністрацією Президента.</p>
<p>Тому ми рахуємо, що так званим зрадникам, " тушкам" у Верховній Раді не місце. Не місце не тільки в комітетах Верховної Ради, а покидькам, мерзотникам і зрадникам не місце взагалі у вищому законодавчому органі України. Ганьба таким людям! Не місце йому у Верховній Раді! Хай складає мандат! Хай заходять більш чесні люди на його місце. А для нас депутатом як був і залишається Сергій Власенко.</p>
<p>&nbsp;</p>
<p>ГОЛОВУЮЧИЙ.&nbsp; Фракція Партії регіонів, Ярослав Сухий, прошу.</p>
<p>&nbsp;</p>
<p>11:14:02</p>
<p>СУХИЙ Я.М.</p>
<p>Наш колега народний депутат України Стаднійчук має фахову освіту і має досвід роботи. А на відміну від деяких народних депутатів із загону диких гуцулів, які появилися тут,&nbsp; абсолютно маючи запис&nbsp; "тимчасово не працює". І те, що зараз розгорається&nbsp; цей&nbsp; психоз&nbsp; і дурнуваті вислови "істота" і так далі, говорить про те, що&nbsp; ви слабенькі, ви хочете помститися. Я не знаю, хто "тушка", а отой, що щойно верещав, це справжнісінька чушка з п’ятачком замість обличчя.</p>
<p>Тому ви намагаєтесь людині помститися, зловживаючи своїм правом голосування. Я пропоную підтримати цю кандидатуру до комітету, нехай працює.</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка", народний депутат Павло Розенко.</p>
<p>&nbsp;</p>
<p>11:14:51</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка". Поважаючи всіх права народних депутатів, справжніх народних депутатів, але позиція фракції "УДАР" чітка і однозначна. Під "тушками" має земля горіти, а не створювати тут їм комфортні умови, бачити, для виконання якихось повноважень, які вони насправді не заслужили.</p>
<p>Я просто ще раз нагадаю, що людина була обрана не в&nbsp; мажоритарному окрузі, вона пройшла по списку політичної партії, виборчого об'єднання "Батьківщина". І у нас в Конституції попередній, яку незаконно скасував&nbsp; Конституційний Суд України, була абсолютна чітка норма про те, що людина, яка була обрана по списку однієї політичної сили, якщо вона туди не виходить, вона повинна бути позбавлена депутатських повноважень і депутатського мандату. Але внаслідок от таких шахрайських дій Конституційного Суду у нас цю норму вилучили. Але це не означає, що ми не повинні засуджувати такі дії, засуджувати зраду, засуджувати "тушкування" і неприпустимість – міняти політичну волю своїх виборців.</p>
<p>Тому позиція фракції "УДАР" чітка й однозначна. Ми не проголосуємо за жодне переміщення будь-якого депутата, який зрадив своїх виборців. Ця людина повинна бути позбавлена депутатського мандату. Якщо б у нього була&nbsp; совість, він би сам заявив сьогодні про складання&nbsp; своїх повноважень. Тому от, робота&nbsp; українських суддів. Саме таких людей саме зрадників і тушок повинні позбавляти депутатських повноважень, а не людей, які законно і в чесний спосіб виграли свої вибори. Тому фракція "УДАР" не буде підтримувати цю пропозицію.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Всі бажаючі виступили. Тому переходимо до прийняття рішення. У депутатів є можливість прослухати всіх і визначатися.</p>
<p>Ставлю на голосування проект Постанови (номер 3214) про внесення змін до Постанови Верховної Ради&nbsp; "Про Комітети Верховної Ради&nbsp; України сьомого скликання". Для прийняття за основу. Прошу голосувати.</p>
<p>&nbsp;</p>
<p>11:17:43</p>
<p>За-210</p>
<p>Проти – 112, утрималися – 1, не голосувало – 86.</p>
<p>Рішення не прийнято.</p>
<p>По фракціях: Партія Регіонів – 173, "Батьківщина" – 0,&nbsp; Віталія Кличка – 0, "Свобода" – 0, Компартія України – 31, позафракційні – 6.&nbsp;</p>
<p>Розглядається проект Постанови (номер 2125а)&nbsp; про присудженні у 2013 році Премії Верховної Ради&nbsp; України за внесок молоді у розвиток парламентаризму, місцевого самоврядування. Як&nbsp; розглядаємо? <i>(Шум у залі)</i> Ставлю, хто за те, щоб розглянути по скороченій процедурі, прошу голосувати.</p>
<p>&nbsp;</p>
<p>11:18:50</p>
<p>За-173</p>
<p>Проти – 68, утрималися – 9, не голосувало – 160.</p>
<p>Рішення прийнято. По фракціях.</p>
<p>Доповідає голова підкомітету Комітету з питань сім'ї, молодіжної політики, спорту та туризму Жук Микола Васильович. Прошу.</p>
<p>&nbsp;</p>
<p>11:19:09</p>
<p>ЖУК М.В.</p>
<p>Добрий день, шановний Володимир Васильович! Доброго дня, шановні депутати, шановні виборці!</p>
<p>Микола Жук, 129&nbsp; виборчий округ, центральний район міста Миколаєва, Жовтневий район Миколаївської області.</p>
<p>Шановні колеги, в 2003 році Верховна Рада України заснувала премію Верховної Ради України щодо внесок в розвиток парламентаризму, місцевого самоврядування для молоді. Усього передбачено щорічно присудження до 10 таких премій, грошова частина яких складає тисячу 360 гривень кожна. В цьому році до комітету надійшло сім пропозицій від всеукраїнських молодіжних громадських організацій.</p>
<p>Комітет розглянув&nbsp; на засіданні&nbsp; подані документи на здобуття премії. Відповідність їх оформлення вимоги Постанови Верховної Ради України про премії Верховної Ради України за внесок молоді в розвиток парламентаризму, місцевого самоврядування пропонує присудити премію в 2013 році кандидатам, вказаним в відповідному проекті постанови. Просимо підтримати пропозицію комітету: прийняти проект постанови за основу і в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Сідайте, дякуємо.&nbsp;Треба обговорювати? Ні.</p>
<p>&nbsp;<i>(Шум у залі)</i> Треба? Прошу записатися від фракцій.</p>
<p>Я прошу народний депутат Парасків, прошу. Не чую. Прошу ввімкніть мікрофон народного депутата Парасківа.</p>
<p>&nbsp;</p>
<p>11:20:42</p>
<p>ПАРАСКІВ О.Д.</p>
<p>Отказывается от слова.</p>
<p>&nbsp;</p>
<p>ГОЛОВУЮЧИЙ. Отказуєтесь, відказ – ясно.</p>
<p>Фракція "Батьківщина", народний… Я прошу фракція Партії регіонів народний депутат Ганна Герман, прошу. Прошу.</p>
<p>&nbsp;</p>
<p>11:21:24</p>
<p>ГЕРМАН Г.М.</p>
<p>Шановні колеги, я думаю, що в цьому залі буде правильно назвати&nbsp;імена і людей тих молодих талановитих працівників, котрі сприяють розвитку парламентаризму.</p>
<p>Сам розмір премії не такий великий, але для цих молодих людей напевне більш важливо, ніж ці гроші, щоби Україна довідалася&nbsp; про них, щоби ми&nbsp; тримали їх також і морально, тому що, можливо, це люди, які прийдуть на наше місце, зроблять більше і краще, ніж ми. Тому я думаю, що, перш за все, треба тут у цьому залі на всю Україну назвати тих&nbsp; достойників, яких ми вирішимо нагородити. Дякую за увагу.&nbsp;</p>
<p>&nbsp;</p>
<p>ГОЛОВУЮЧИЙ. Дякую. Проекти постанови у депутатів у всіх є? Є. я прошу, фракція "Батьківщина", народний депутат Соболєв.&nbsp;</p>
<p>&nbsp;</p>
<p>11:22:21</p>
<p>СОБОЛЄВ С.В.</p>
<p>Прошу передати Яворівському.</p>
<p>&nbsp;</p>
<p>ГОЛОВУЮЧИЙ. Прошу, народний депутат Яворівський.</p>
<p>&nbsp;</p>
<p>11:22:28</p>
<p>ЯВОРІВСЬКИЙ В.О.</p>
<p>Володимир Яворівський, "Батьківщина", Троєщина.&nbsp; Шановні колеги! Я добре пригадую, коли ми голосували на попередніх каденціях за цю постанову. Ідея була добра, і вона була, чесно кажучи, підтримана без якихось&nbsp; великих дискусій і таке інше. Одначе сьогодні, з моєї точки зору, простежується зовсім інша тенденція. У постанові йшлося про те, щоби, справді, підтримати молодь, прищепити їм, так би мовити, ну смак до парламентської роботи, до роботи в органах місцевого самоврядування.</p>
<p>На сьогоднішній день, тут було сказано про те, що&nbsp; треба було б їх назвати, справді варто було би назвати, але жодної людини тут…&nbsp; так, або помічники Президента… Я, як народний депутат, я не знаю взагалі. До мене такі пропозиції не надійшли, щоби запропонувати когось, скажімо, із Троєщини молодих політиків, які, справді, працюють. Тут же так: повністю представлена Партія&nbsp; регіонів у прихованій версії або у версії не дуже прихованій, або не прихованій зовсім. Через те "Батьківщина" голосувати за, даруйте мені, за таку годівницю, яка підгодовує молодих людей (вони, до речі, ні в чому не винні) Партії регіонів, перебуваючи при владі. Через те голосувати за це просто-на-просто гріх. Ми присуджуємо премію Верховної Ради. Кому і за які&nbsp; заслуги? Помічники депутатів тут є. чому вони тут появилися? Вони отримують свою заробітну плату і працюють на&nbsp; народного депутата.</p>
<p>Голосувати за це не можна.&nbsp; Треба… Я &nbsp;пропоную переглянути, повернути назад у фракції. Оголосити певний конкурс, хто ці люди, що ці люди? От тоді з чистою совістю за них можна буде проголосувати. Сьогодні ж ні, "Батьківщина" голосувати не буде.</p>
<p>&nbsp;</p>
<p>ГОЛОВУЮЧИЙ. Об'єднання "Свобода", народний депутат Ігор Мірошниченко, прошу.</p>
<p>&nbsp;</p>
<p>11:24:18</p>
<p>МІРОШНИЧЕНКО І.М.</p>
<p>Прошу передати слово Ігорю Янківу.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>11:24:24</p>
<p>ЯНКІВ І.Т.</p>
<p>Ігор Янків, Всеукраїнське об'єднання "Свобода". Всеукраїнське об'єднання "Свобода" теж не буде підтримувати дану постанову. Тому що ми вважаємо, що сам підхід до формування списку претендентів був непрозорий. Значна частина талановитої української молоді, яка заслуговує на отримання допомоги, на отримання такої премії, просто була усунута від можливості взяти участь в цьому конкурсі на отримання премії.</p>
<p>І тому Всеукраїнське об'єднання "Свобода" виступає за перегляд, перегляд даного конкурсу, тобто претендентів на цю премію. І взагалі переглянути саму систему, яким чином призначається дана премія. Тому що ми бачимо, що лише вузькопартійний підхід до визначення претендентів на отримання даної премії.</p>
<p>Всеукраїнське об'єднання "Свобода" виступає, буде виступати проти даного рішення. Дякую.</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка", народний депутат Розенко, прошу.</p>
<p>&nbsp;</p>
<p>11:25:36</p>
<p>РОЗЕНКО П.В.</p>
<p>Прошу передати слово Артуру Палатному.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>11:25:42</p>
<p>ПАЛАТНИЙ А.Л.</p>
<p>Шановний Володимире Васильовичу! Шановні колеги! Безумовно, премії не повинні формуватися по політичному принципу. Але ж я вважаю, що сьогодні в цьому списку є достатньо молоді, яка заслуговує на ці премії. Безумовно, я впевнений, що в наступному році буде гораздо більше кандидатів і розмір премій буде гараздо вище, чим в цьому році.</p>
<p>Фракція "УДАР" підтримає цей законопроект, - рішення комітету. Дякую.</p>
<p>&nbsp;</p>
<p>ГОЛОВУЮЧИЙ. Всі виступили? Прошу, народний депутат Присяжнюк, фракція Компартії України.</p>
<p>&nbsp;</p>
<p>11:26:24</p>
<p>ПРИСЯЖНЮК О.А.</p>
<p>Шановні колеги!&nbsp;Фракція Компартії України буде підтримувати вказану постанову. Я хотів зупинитися на двох моментах.</p>
<p>Перший момент. Відповідно до того, що були заяви стосовно прозорості. Ця постанова відкрита і до 1 квітня усі виключно суб'єкти, які мають право подавати мають змогу подавати. Це на предмет того, що було не прозоре. Після цього комітет наш профільний з питань сім'ї, молодіжної політики, спорту і туризму розглядає і затверджує ці кандидатури. Всього 10 премій, в цьому році було подано лише 7 чоловік на цю премію. Всі вони однозначно достойні&nbsp; в плані тому, щоб підтримати.</p>
<p>Я ще раз хочу сказати, що необхідно сьогодні підтримувати молодь, давати їй стимули і мотиви для того, щоб працювати в нашій країні і на благо нашої країни. Фракція Компартії буде підтримувати. Цю позицію абсолютною більшістю підтримав профільний комітет. Тому прошу підтримати молодь і дати їй дорогу в майбутнє. Дякую.</p>
<p>&nbsp;</p>
<p>ГОЛОВУЮЧИЙ. Шановні народні, я прошу сідати на місця і будемо приймати рішення.</p>
<p>Ставлю на голосування, комітет вносить пропозицію і ми повинні розглянути пропозицію комітету. Ставлю на голосування проект Постанови (2125а) "Про присудження у 2013 році премії Верховної Ради України за внесок молоді в розвиток парламентаризму місцевого самоврядування" для прийняття в цілому. Прошу голосувати.</p>
<p>&nbsp;</p>
<p>11:28:11</p>
<p>За-230</p>
<p>Проти – 43, утрималось – 20, не голосувало – 115.</p>
<p>Рішення прийнято.</p>
<p>По фракціях: Партія регіонів – 176, "Батьківщина" – 1, "УДАР Віталія Кличка" – 18, "Свобода" – 0, Компартія – 29 і позафракційні – 6.</p>
<p>Розглядається проект Постанови (2635) про внесення змін до Постанови Верховної Ради України "Про премію Верховної Ради України за внесок молоді у розвиток парламентаризму, місцевого самоврядування".&nbsp;Тут порядок розгляду цього питання. Треба обговорювати чи можна ставити на голосування?</p>
<p>Ставлю на голосування проект Постанови (номер 2635) про внесення змін до Постанови Верховної Ради України про Премію Верховної Ради України за внесок молоді у розвиток парламентаризму місцевого самоврядування для прийняття за основу і в цілому. Прошу голосувати.</p>
<p>&nbsp;</p>
<p>11:29:42</p>
<p>За-231</p>
<p>Проти – 5, утрималось – 58, не голосувало – 111.</p>
<p>Рішення прийнято.</p>
<p>Прошу по фракціях. Мотивів немає. Регламент читайте. Ви прийняли рішення, щоб я вніс без обговорення і більшість Верховної Ради проголосувала. Мотивів голосування нема.</p>
<p>Розглядається проект Постанови, дуже багато законів, давайте працювати. (номер 2131а) про проведення парламентських слухань на тему дуже важливу: "Безвізовий режим між Україною та ЄС: перспективи та нові можливості для громадян України".</p>
<p>Як будемо розглядати? Я ставлю пропозицію, яка внесена по скороченій процедурі. Як не підтримаєте, будемо по повній. Прошу скорочену процедуру.</p>
<p>&nbsp;</p>
<p>11:31:03</p>
<p>За-174</p>
<p>Проти – 62, утрималось – 8, не голосувало – 161.</p>
<p>Рішення прийнято.</p>
<p>По фракціях.</p>
<p>Доповідає перший заступник голови Комітету з питань європейської інтеграції Ірина Григорівна Бережна. Прошу.</p>
<p>&nbsp;</p>
<p>11:31:30</p>
<p>БЕРЕЖНА І.Г.</p>
<p>Добрий день! Шановний головуючий, шановні колеги вже в листопаді на саміті "Східного партнерства",&nbsp; який буде відбуватися у Вільнюсі, України має намір підписати довгоочікувану, вкрай важливу Угоду про асоціацію з Європейським Союзом. Щоб успішно імплементувати цей амбітний документ потрібна не лише політична воля&nbsp; уряду та парламенту, а також еліт, але і широка підтримка громадськості. Як свідчать результати всіх без винятку соціологічних опитувань, чим більше українці подорожують до європейського Союзу, тим більше вони підтримують європейський вибір України. Але на даний момент статистика, на жаль, жахлива: лише 12 відсотків українців відвідували країни Європейського Союзу впродовж останніх 5 років, причому 1 відсоток відвідували їх багато разів.</p>
<p>Завдяки наполегливій та злагодженій роботі Верховної Ради та Кабінету Міністрів нам вдалось досягнути помітного прогресу в процесі спрощення оформлення віз для українців. Зокрема з 1 липня набула чинності Угода, яка розширила&nbsp; перелік категорій громадян для спрощення оформлення віз. Але ми не можемо дозволити собі втрачати темп. Ми маємо вийти на якісно новий рівень обговорення візової тематики. І парламентські слухання на тему безвізового діалогу сприятимуть такому обговоренню.</p>
<p>Я абсолютно переконана в тому, що без мобільності та відкритих кордонів асоціація з ЄС матиме дуже обмежену дію. Я закликаю членів усіх фракцій наповнити євроінтеграцію реальним змістом і тому прошу підтримати цю Постанову про проведення парламентських слухань щодо лібералізації візового режиму з країнами Європейського Союзу.</p>
<p>Також хочу наголосити, що відповідно частини третьої статті 229 Закону України "Про Регламент Верховної Ради" рішення про дату, час та місце проведення парламентських слухань маємо прийняти не пізніше як за 30 днів до їхнього проведення. За таких&nbsp; обставин звертаюсь до вас, вельмишановний Володимире Васильовичу, під час винесення даного проекту Постанови на голосування врахувати…</p>
<p>&nbsp;</p>
<p>ГОЛОВУЮЧИЙ. Яка дата? Дайте завершити.</p>
<p>&nbsp;</p>
<p>БЕРЕЖНА І.Г. Прошу поставити на голосування проект Постанови із змінами.</p>
<p>Пункт перший. Дата проведення слухань – 6 листопада. І пункт другий. Кінцевий строк підготовки&nbsp; та подачі до Верховної Ради усіх документів – 22 жовтня 2013 року. Дякую за увагу і прошу вас підтримати цю постанову.</p>
<p>&nbsp;</p>
<p>ГОЛОВУЮЧИЙ.&nbsp; Так коли ви пропонуєте провести?</p>
<p>&nbsp;</p>
<p>БЕРЕЖНА І.Г.&nbsp; Шостого&nbsp; листопада – парламентські слухання,&nbsp; пункт другий – 22&nbsp; жовтня дата має бути. А проведення слухань – 6 листопада.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Шостого листопада. А 20 листопада&nbsp; у нас є парламентські слухання. А, ми будемо розглядати, так?</p>
<p>&nbsp;</p>
<p>БЕРЕЖНА І.Г. У нас зараз в постанові інша дата. Але вона вже,&nbsp; оскільки довго ми розглядали це питання, вона вже запізнилась. Ми маємо провести ці слухання на належному рівні напередодні&nbsp;&nbsp; саміту, який буде відбуватись у Вільнюсі.</p>
<p>Тому я прошу визначити дату проведення парламентських слухань , і ця пропозиція погоджена з членами Комітету&nbsp; з питань європейської інтеграції на 6&nbsp; листопада.</p>
<p>&nbsp;</p>
<p>ГОЛОВУЮЧИЙ.&nbsp; На 6 листопада. Сідайте. Дякую.</p>
<p>Є бажаючі обговорювати, чи голосувати будемо?&nbsp; Прошу записатись від фракцій.&nbsp; &nbsp;Прошу, фракція Компартії&nbsp; України, Петро Симоненко.</p>
<p>&nbsp;</p>
<p>&nbsp;11:35:23</p>
<p>СИМОНЕНКО П.М.</p>
<p>Симоненко, фракція Компартії&nbsp; України. Фракція проголосує за цей проект щодо проведення парламентських слухань, але&nbsp; я хотів би, щоб ми розуміли результати цих парламентських слухань.</p>
<p>По-перше.&nbsp; Цією справою відносно візового режиму&nbsp; повинні займатися&nbsp; сьогодні урядовці і,&nbsp; в першу чергу, Міністерство&nbsp; у закордонних справах. Вони повинні&nbsp; сьогодні вирішувати ті питання, які вже давно були проголошені в Україні. І, до речі, Європа обіцяла і&nbsp; брала на себе зобов'язання якраз&nbsp; безвізовий режим відкрити для України. Україна&nbsp; для Європи зробила, а Європа для України нічого не&nbsp; зробила – це по-перше.</p>
<p>По-друге. Я хочу ще раз наголосити&nbsp; на тому, що ніякого безвізового режиму в найближчі&nbsp; 10-15, а може і 20 років, ніякого не буде безвізового режиму, і це теж зрозуміло, бо Європа не запрошувала Україну до Євросоюзу. Європа сьогодні через асоціацію, через підписання угоди примусила Україну, поставивши її на коліна, відкрити економічний простір для реалізації своєї продукції. А як їздили за візою наші люди в Україну, громадяни України, так і будуть їздити. І все те, що має відношення до роботи в Україні та ж сама проблема буде. Але нас сьогодні хвилює те, що відбудеться, якщо ми не виважено політику будемо проводити відносно співпраці з Митним союзом і не вирішимо те питання, яке сьогодні на часі, що народ України під час референдуму повинен визначити який вектор зовнішньої інтеграції, він визначає для себе.</p>
<p>Так ось проблема буде якраз у тому, що у нас візовий режим ще з'явиться з країнами Митного союзу. І ось тоді ті мільйони, хто сьогодні має заробіток і роботу у Російській Федерації, Білорусії, Казахстані, тобто території Митного союзу, якраз і не будуть цього мати. А в Європі як був візовий режим так і буде. І я хотів би, щоб ніхто ілюзій ніяких не мав.</p>
<p>&nbsp;</p>
<p>ГОЛОВУЮЧИЙ. Фракція "Батьківщина", народний депутат Катеринчук.</p>
<p>&nbsp;</p>
<p>11:37:35</p>
<p>КАТЕРИНЧУК М.Д.</p>
<p>Микола Катеринчук, фракція "Батьківщина", Європейська партія України. Шановні радіослухачі і телеглядачі, я хотів би, щоб ви зрозуміли, що довіряти будь-якому слову представнику Комуністичної партії України відносно євроінтеграції неможливо, це прокремлівська пропаганда. Все, що вони роблять по відношенню до Митного союзу, це тільки з однією метою торпедувати шлях України до Європейського Союзу.</p>
<p>Безумовно ці Парламентські слухання, які абсолютно буде правильно провести 6 листопада, вони будуть дуже корисні відносно лібералізації візового режиму. Але я хотів би звернути вашу увагу саме на те, що під час прийняття цих рішень, на жаль, жодного політику з України в парламенті в Страсбургу не було і жодної позиції, крім наших дипломатичних установ, представлено не було. Тому мені здається, що Парламентські слухання це добре, але все ж таки треба розуміти в яких реаліях живе європейський парламент, приймаються такі рішення по відношенню до громадян України.</p>
<p><a name=Temp></a>Тому що один відсоток – це ті, що мають, які їздять безперешкодно декілька разів – це ті, що мають дипломатичні паспорти. Це ті, що мають можливість їздити, а ми говоримо про те, щоб візи стали безкоштовними, щоб наші студенти, учні, викладачі, наукові працівники, наш бізнес мав можливість вільно пересувати свої послуги, товари і бути конкурентоспроможними.</p>
<p>Тому мені здається, що це питання важливе, але все ж таки, хотів би звернути парламент на дуже важливу річ. Є список Фюле і в листопаді безвірішене питання по Тимошенко ми будемо мати великі проблеми, великі ризики щодо підписання асоціації. Тому я думаю, що крім парламентських слухань по лібералізації візового режиму нам треба провести парламентські слухання по всім питанням…</p>
<p>&nbsp;</p>
<p>ГОЛОВУЮЧИЙ.&nbsp; Фракція об'єднання "Свобода", народний депутат Мірошниченко Ігор.</p>
<p>&nbsp;</p>
<p>11:39:51</p>
<p>МІРОШНИЧЕНКО І.М.</p>
<p>Прошу передати слово Олегу Панькевич.</p>
<p>&nbsp;</p>
<p>ГОЛОВУЮЧИЙ.&nbsp; Прошу Олег Панькевич.</p>
<p>&nbsp;</p>
<p>11:39:57</p>
<p>ПАНЬКЕВИЧ О.І.</p>
<p>Шановні колеги народні депутати! Фракція всеукраїнського об'єднання "Свобода" однозначно підтримує і вітає проведення парламентських слухань на таку тему. Про те, мусимо відзначити, що сама назва парламентських слухань є надто веселковою. Звичайно, що сьогодні треба було б говорити в першу чергу про ті проблеми з якими стикається багато українців під час отримання віз. Сподіваємось, що учасниками цих парламентських слухань і будуть представники українських організацій, заробітчан, які сьогодні є у різних країнах світу, будуть проаналізовані скарги від українців, які хочуть отримати візи і від тих, які легально мають намір працювати, і від тих, які хочуть вчитися, і від тих, які хочуть просто&nbsp; відвідати країни з метою туризму.</p>
<p>Сьогодні є багато випадків довільного трактування Візового кодексу,&nbsp; сьогодні є багато випадків просто зловживань в різних консульських установах, але в першу чергу, звичайно, маємо питати&nbsp; з дій української влади про те як українська влада захищає&nbsp; українців. Маємо теж багато скарг на те, що Міністерство закордонних справ, українські консульські установи є бездіяльними у питаннях захисту своїх громадян.</p>
<p>Тому, звичайно, підтримаємо ці слухання і сподіваємося, що вони будуть об’єктивними і буде користь від таких парламентських слухань. Дякую.</p>
<p>&nbsp;</p>
<p>ГОЛОВУЮЧИЙ. Партія регіонів, народний депутат Ярослав Сухий.</p>
<p>&nbsp;</p>
<p>11:41:44</p>
<p>СУХИЙ Я.М.</p>
<p>Ярослав Сухий, місто Запоріжжя, Партія регіонів. Прошу слово передати народному депутату України Івану Попеску.</p>
<p>&nbsp;</p>
<p>ГОЛОВУЮЧИЙ. Прошу передати Івану Попеску.</p>
<p>&nbsp;</p>
<p>11:41:54</p>
<p>ПОПЕСКУ І.В.</p>
<p>Дякую. Попеску, фракція Партія регіонів. Вельмишановні колеги, фракція Партії регіонів підтримує проведення цих слухань з двох міркувань. Перше міркування. Ми повинні їх провести ще до початку саміту, який відбудеться наприкінці листопада. Тому дата, яка нам запропонована – 6 листопада, це є дуже доречною датою, і ми підтримуємо цей підхід.</p>
<p>Другий момент. Ми повинні провести ці&nbsp; слухання, оскільки нам&nbsp; треба обговорити&nbsp; не тільки умови і механізми реалізації другого етапу реалізації візового режиму, а нам також потрібно під час парламентських слухань поговорити про те, яким чином будемо проводити біометричні паспорта. З іншого боку, забезпечити права віруючих, які не хочуть їх брати.</p>
<p>Другий момент. Ми також повинні проговорити про те, яким чином ми повинні провадити процес так званого малого прикордонного руху. Оскільки не з усіма країнами Європейського Союзу, які є сусідами України, зокрема з Румунією, цей прикордонний рух ще не впроваджений.&nbsp;&nbsp; І дуже схвально ми відносимось до того, що 13 вересня міністр закордонних справ України під час зустрічі з міністром закордонних справ Румунії Тітусом Корлецяном домовились про те, щоб інтенсифікували ці перемовини.</p>
<p>Ми також повинні подумати про те і обговорити про створення нових&nbsp; пунктів міжнародного переходу через кордон. Зокрема, ми також, вітаємо рішення нашого уряду, що такі пункти, як Яківці Герцаївського району, Красноільськ&nbsp; Сторожинецького,&nbsp; Руська Путильського району отримали статус міжнародного. Але ми повинні подумати також і про інфраструктуру для того, щоб не просто відкрити пункти, а&nbsp; спростити час переходу кордону.</p>
<p>Тому Партія регіонів буде підтримувати проведення цих слухань. Але пропонуємо, щоб ми обговорили не тільки питання сугубо безвізового режиму, а також і тих всіх питань, які&nbsp;з цим пов'язані. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Фракція "УДАР" Віталія Кличка", хвилина, Валентин Наливайченко, прошу.</p>
<p>&nbsp;</p>
<p>11:43:53</p>
<p>НАЛИВАЙЧЕНКО В.О.</p>
<p>Валентин Наливайченко, фракція "УДАР" Віталія Кличка". Ми чітко заявляємо, фракція "УДАР" Віталія Кличка", що громадяни України мають право&nbsp; їздити без віз, мають право не стояти в чергах, не чекати від посередників милостиню і&nbsp; отримувати&nbsp; тавро або візу, незалежно, від якої країни це ставиться.</p>
<p>Друге, ми чітко і професійно внесли заяву і постанову&nbsp; від цієї фракції, її підписав Віталій Кличко, якою&nbsp; давно запропонували парламенту зробити конкретні законодавчі та виконавчі кроки. Перше – це зобов'язати уряд і Міністерство закордонних справ України у переговорах про укладення Угоди про асоціацію передбачати безвізовий режим для громадян України. Друге – ліквідувати соціальну несправедливість, коли зараз за дипломатичними паспортами без віз їздять чиновники, а громадяни мусять стояти в чергах, тобто перейти всім на однаковий режим і позбавити пільгові категорії права користуватися безвізовим режимом, розповсюджуючи його для всіх громадян. Просимо підтримати саме такий підхід.</p>
<p>&nbsp;</p>
<p>ГОЛОВУЮЧИЙ.&nbsp; Фракція Компартії України, народний депутат Симоненко, хвилина.</p>
<p>&nbsp;</p>
<p>11:45:08</p>
<p>СИМОНЕНКО П.М.</p>
<p>Симоненко, фракція комуністів. Шановні виборці, я хотів би ще раз привернути вашу увагу, що ось так звана "Європейська партія" за згодою влади, яка в особі міністра юстиції Лукаш дала вказівку окружному суду прийняти рішення про заборону проведення зборів громадян України щодо початку процедури референдуму. Так ось якраз ця, так звана "Європейська партія" виступає проти реалізації європейських цінностей на території України, бо вона затикає рота українському народу щодо його права конституційного на вибір вектору зовнішньоекономічної інтеграції.</p>
<p>Тому ми, комуністи, ще раз наголошуємо, що головне завдання – це якраз дати право народу на референдумі висловити, він за Митний союз чи євроінтеграцію.</p>
<p>І ще одне я хотів би нагадати, шановні.&nbsp;&nbsp; Відповідальна людина, Ріббе, це Єврокомісія, він заявив відносно заяви "Європейської партії" так званої до суду, що ця заява, вона проти європейських цінностей і вона є злочинною. Прочитайте, що каже.</p>
<p>&nbsp;</p>
<p>ГОЛОВУЮЧИЙ. Шановні народні депутати, прошу підготуватися до голосування. прошу підготуватися до голосування.&nbsp; Ставлю на голосування проект Постанови (номер 2131а) про проведення парламентських слухань на тему: "Безвізовий режим між Україною та Європейським союзом, перспективи та нові можливості для громадян України", провести 6 листопада, для прийняття в цілому. Прошу голосувати.</p>
<p>&nbsp;</p>
<p>11:47:06</p>
<p>За-360</p>
<p>Проти – 0, утримались – 0, не голосували – 54.</p>
<p>Рішення прийнято. По фракціях.</p>
<p>Розглядається проект Постанови (номер 2390а) про проведення парламентських слухань про становище молоді в Україні на тему: "Участь молоді в суспільному житті: економічна активність". Як розглядаємо? Голосуйте, хто підтримує&nbsp; скорочену процедуру. Прошу голосувати.</p>
<p>&nbsp;</p>
<p>11:47:56</p>
<p>За-189</p>
<p>Проти – 52, утримались – 18, не голосували – 149.&nbsp;</p>
<p>Рішення прийнято. По фракціях.</p>
<p>Доповідає голова підкомітету Комітету з питань сім'ї, молодіжної політики, спорту та туризму Микола Васильович Жук. Прошу доповідайте.</p>
<p>&nbsp;</p>
<p>11:48:18</p>
<p>ЖУК М.В.</p>
<p>Дякую, шановний Володимир Васильович.</p>
<p>Шановні депутати, відповідно до Декларації Верховної Ради України від 1992 року "Про загальні засади державної молодіжної політики в Україні", парламентом щорічно проводяться парламентські слухання про стан молоді в Україні. В цілому ця вимога дотримується.&nbsp;Але минулого року такі слухання не проводили у зв'язку з проведенням виборів до Верховної Ради України і вирішення всіх питань, пов'язаних з організацією роботи Верховної Ради України. Водночас Декларацією передбачена підготовка щорічної доповіді від уряду, Верховної Ради України і&nbsp; Президента України про становище молоді України – тема, яка узгоджується з комітетом і співпадає з темою відповідних парламентських слухань. На цей рік на прохання Мінмолодьспорту погоджена така&nbsp; тема щорічної доповіді: "Участь молоді&nbsp; в суспільному житті: економічна активність".</p>
<p>Враховуючи проблема, що існують в державі з працевлаштування молоді, надання їй першого робочого місця з залученням молодих громадян до економічного розвитку держави, комітет пропонує провести парламентські слухання на зазначену тему 20 листопада&nbsp; цього року.&nbsp; Просимо підтримати рішення&nbsp; комітету. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Сідайте.&nbsp;</p>
<p>Є бажаючі обговорювати? Можна ставити на голосування? <i>(Шум у залі)</i> Більшість каже: треба ставити на голосування.</p>
<p>Шановні народні депутати! Ставлю на голосування проект&nbsp; постанови номер 2390а про проведення парламентських слухань про становище молоді в Україні на тему: "Участь молоді в суспільному житті: економічна активність" провести 20 листопада 2013 року для прийняття в цілому. Прошу народних депутатів голосувати.</p>
<p>&nbsp;</p>
<p>11:50:46</p>
<p>За-331</p>
<p>Проти – 0, утрималось – 2, не голосували – 79.</p>
<p>Рішення прийнято. По фракціях.</p>
<p>Шановні народні депутати! Переходимо до розгляду питань в другому читанні. Розглядається проект Закону (номер 0869)&nbsp;про внесення змін до деяких законів України щодо соціального захисту бездомних осіб (друге читання). Доповідає голова підкомітету Комітету з питань державного будівництва та місцевого самоврядування Євген Григорович Карташов. Прошу. Прошу, доповідайте.</p>
<p>&nbsp;</p>
<p>11:51:40</p>
<p>КАРТАШОВ Є.Г.</p>
<p>Шановний Володимире Васильовичу! Шановні народні депутати! Комітет з питань державного будівництва та місцевого самоврядування на своєму засіданні 15 травня 2013 року розглянув зауваження, що надійшли від суб'єктів права законодавчої ініціативи до проекту Закону України про внесення змін до деяких законів України щодо соціального захисту бездомних осіб (реєстраційний номер 0869) 19.12.12 року. Внесений Кабінетом міністрів та прийнятий Верховною Радою України за основу 17 травня 2012 року за наслідками розгляду у першому читанні.</p>
<p>До законопроекту було подано 10 пропозицій суб'єктів права законодавчої ініціативи, які враховані. Зокрема, комітетом підтримано пропозицію. Пропозиція 1 про віднесення і повноважень з організації надання соціальних послуг бездомним особам та здійснення відповідно до законодавчих заходів, спрямованих на запобігання бездомності осіб та категорій делегованих повноважень виконавчих органів місцевих рад у сфері соціального захисту населення.</p>
<p>Тим самим забезпечується додержання конституційних гарантій місцевого самоврядування, визначених частиною третьої статті 142 і частиною третьої статті 143 Конституції України, які передбачають компенсацію державою витрат органів місцевого самоврядування, що виникли внаслідок рішень органів державної влади. А також фінансування в повному обсязі за рахунок коштів державного бюджету України, наданих органами місцевого самоврядування повноважень органів виконавчої влади.</p>
<p>Також було підтримано пропозицію, це пропозиція 4, про виключення пункту 4 розділу один законопроекту, яким вносяться зміни до Закону України про вибори народних депутатів від 25 березня 2004 року&nbsp;(за номером 1665/4), оскільки вони стосуються закону, який втратив вже чинність.</p>
<p>Крім того, комітет погодився з пропозиціями про відхилення запропонованих змін до Закону України "Про Житловий фонд соціального призначення", це пропозиція номер 5, 6, 7, 8 та до Закону України "Про засоби*** внутрішньої і зовнішньої політики", пропозиція номер 9.</p>
<p>Комітет погодився з пропозиціями щодо редакційного уточнення пункту розділу 1 законопроекту, пропозиція номер 2 щодо зміни у тексті законопроекту слово "законодавство" на слово "закону", пропозиція 3 та щодо внесення редакційного уточнення до тексту розділу 2 проекту закону терміну набраного чинності законом, пропозиція 10.</p>
<p>Комітет рекомендує Верховній Раді України відповідно до пункту 3 частини першої статті 123 Регламенту Верховної Ради України проект Закону України про внесення змін до деяких законів України щодо соціального захисту бездомних осіб (реєстраційний номер 0869) за результатами розгляду в другому читанні, прийняти в другому… Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, всі поправки в законі враховані. Тому прошу сісти і підготуватися до голосування, будемо приймати закон. Сідайте! Підготувалися до голосування? Ставлю на голосування проект Закону (номер 0869) про внесення змін до деяких законів України щодо соціального захисту бездомних осіб, для прийняття в другому читанні та в цілому.</p>
<p>&nbsp;</p>
<p>11:55:51</p>
<p>За-340</p>
<p>За – 340, проти – 0, утрималось – 5, не голосували – 58.</p>
<p>Рішення прийнято. По фракціях.</p>
<p>Розглядається проект закону&nbsp; &nbsp;&nbsp;(номер 1185) про внесення зміни до статті 59 Закону України "Про використання ядерної енергії та радіаційну безпеку" щодо митного оформлення радіоактивних матеріалів (друге читання). Доповідає голова підкомітету Комітету з питань паливного-енергетичного комплексу Володимир Володимирович Бандуров.</p>
<p>&nbsp;</p>
<p>11:56:35</p>
<p>БАНДУРОВ В.В.</p>
<p>Шановний Володимир Васильович, шановні колеги,&nbsp; на засіданні Комітету&nbsp; з питань паливно-енергетичного комплексу, ядерної політики та ядерної безпеки 22 травня розглянуто законопроект про&nbsp; внесення зміни до статті 59 Закону України "Про використання ядерної енергії та радіаційну безпеку" щодо митного оформлення радіоактивних матеріалів (реєстраційний номер 1185) (від 27.12.2012 року), поданий Кабінетом Міністрів&nbsp;&nbsp; України.</p>
<p>До тексту законопроекту прийнятого в першому читанні від народних депутатів надійшло вісім пропозицій, які було опрацьовано членами комітету та повністю враховано. У порівняльній таблиці&nbsp; до другого читання законопроекту, яка вам була роздана, представлені правки і зауваження, що надійшли від народних депутатів. Зокрема, від Шарова Ігоря Федоровича дві пропозиції, які по суті переважно враховані. По одній пропозиції надійшло від Федоряка Геннадія Дмитровича, Сольвара Руслана Миколайовича, Мирного Олександра Борисовича, Дерев'янка Юрія Богдановича, які обґрунтовано враховані частково. Від мене, Бандурова Володимира Володимировича надійшло також дві пропозиції, які враховано.</p>
<p>Прошу підтримати доопрацьований законопроект (реєстраційний номер 1185). Прийняти його в другому читанні та в цілому&nbsp; з новою назвою: "Про внесення зміни до статті 59 Закону України "Про використання ядерної енергії та радіаційну безпеку" щодо пропуску через митний кордон України&nbsp; та митного оформлення радіоактивних матеріалів. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні народні депутати,&nbsp; попар вик всі враховані. Тому давайте приймати рішення. Підготуйтеся до голосування.</p>
<p>Прошу,&nbsp;народний депутат Адам Мартинюк. Прошу, прошу.</p>
<p>&nbsp;</p>
<p>11:58:37</p>
<p>МАРТИНЮК А.І.</p>
<p>Дякую, Володимир Васильович. Мартинюк, фракція комуністів. Ми підтримуємо цей законопроект і дійсно всі правки враховані. Але оскільки комітет пропонує змінити назву закону, то відповідно до Регламенту треба проголосувати зміну назви закону, а потім в цілому закон. Бо вони пропонують змінити назву закону.</p>
<p>&nbsp;</p>
<p>ГОЛОВУЮЧИЙ. Шановні народні депутати, є пропозиція народного депутата. Ставлю на голосування підтримати пропозицію комітету змінити назву Закону 1185 і прийняти його в другому читанні та в цілому як закон. Прошу народних депутатів голосувати.</p>
<p>&nbsp;</p>
<p>11:59:44</p>
<p>За-321</p>
<p>Проти-0, утрималось-2, не голосували-75. Рішення прийнято. По фракціях.</p>
<p>Оголошується перерва до 12-ї години 30 хвилин, продовжимо роботу сесії.</p>
<p>&nbsp;</p>
<p align=center>&nbsp;&nbsp; ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Прошу запросити народних депутатів. Об'явіть.</p>
<p>Шановні колеги, я хочу надати вам інформацію. На виконання припису частини п'ятої статті 148 Регламенту&nbsp; Верховної&nbsp; Ради України інформую, що&nbsp; в зв'язку з прийняттям Верховною Радою України&nbsp; 5 вересня 2013 року Постанови&nbsp; про включення до порядку денного третьої сесії Верховної Ради&nbsp;&nbsp;&nbsp;&nbsp;&nbsp; України сьомого скликання законопроекту&nbsp; про внесення змін до Конституції України щодо посилення гарантій незалежності суддів і про його направлення до Конституційного&nbsp; Суду України законопроект (номер 2522а) надіслано до Конституційного Суду&nbsp; України.</p>
<p>Переходимо до повторного розгляду закону, повернутого з пропозиціями Президента України.</p>
<p>На розгляд вноситься Закон України "Про внесення змін до Земельного кодексу України щодо набуття права власності на землю" з пропозиціями Президента України від 23.11.2012&nbsp; (реєстраційний номер 0982).</p>
<p>Слово для доповіді надається представнику Президента&nbsp; України у Верховній&nbsp; Раді України Юрію Романовичу Мірошниченку. Прошу, доповідайте.</p>
<p>&nbsp;</p>
<p>МІРОШНИЧЕНКО Ю.Р.</p>
<p>Дякую,&nbsp; Володимире Васильовичу.</p>
<p>Шановні&nbsp; виборці,&nbsp;&nbsp;&nbsp;&nbsp; шановні колеги,&nbsp; прийнятий&nbsp; Верховною&nbsp;&nbsp;&nbsp; Радою 2 жовтня 2012 року Закон про внесення змін до Земельного кодексу України щодо набуття права власності на землю (реєстраційний номер 0982) не міг бути підписаний Президентом України з таких причин.</p>
<p>По-перше. Законом запроваджується різний підхід при визначенні кола юридичних осіб, які можуть набувати землю сільськогосподарського призначення у власність, в тому числі можуть бути покупцями такої землі. Президент України вважає, що запропоновані норми не відповідають принципу юридичної визначеності та недвозначності правових норм, і можуть призвести до неоднакового їх застосування.</p>
<p>По-друге. Законом чітко не визначені органи державної влади та органи місцевого самоврядування, до яких мають право звертатися з відповідними клопотаннями іноземні держави, міжнародні урядові та не урядові організації, які заінтересовані у придбанні земельної ділянки державної або комунальної власності.</p>
<p>По-третє. Законом передбачається визначити, що всі юридичні особи, які засновані законодавством України, в тому числі підприємство з іноземними інвестиціями, та іноземні підприємства можуть набувати у власність земельні ділянки для здійснення господарської діяльності.</p>
<p>Зважаючи на те, що на сьогодні в Україні ще не завершено законодавче врегулювання земельних відносин, глава держави вважає передчасним запровадження норми щодо набуття права власності на земельні ділянки для іноземних юридичних та фізичних осіб, та юридичних осіб з іноземними інвестиціями. Крім того, глава держави вважає, що даний закон слід доповнити перехідними положеннями щодо спільних підприємств, які розпочали, але не закінчили процедуру набуття ними права власності на земельні ділянки не сільськогосподарського призначення.</p>
<p>У зв'язку з цим, шановні колеги, прошу підтримати пропозиції Президента України до даного закону. Але хотів би ще додати кілька слів, шановні колеги. Справа в тому, що з моменту, коли Президент України подав свої зауваження до цього закону, до моменту, коли ми його розглядаємо зараз в сесійному залі, в українському законодавстві вже ми деякі норми запровадили, які дублюють ті зауваження Президента, про які вам щойно говорив. Тому, я думаю, що і голова профільного комітету у своєму виступі запропонує, в який спосіб ми можемо зараз ухвалити рішення.</p>
<p>Для Президента принциповим є&nbsp; те, щоби інтереси наших громадян, інтереси української держави були захищені під час законотворчого процесу. І враховуючи ту обставину, що деякі із цих новацій або зауважень Президента вже введені в дію, вони вже стали частиною українського законодавства через інші закони, я думаю, що ми б могли піти на компроміс, давши можливість комітету опрацювати таблицю і таким чином розглянути вже в удосконаленому вигляді цей законопроект з тими ідеями, які поклав Президент в свої пропозиції.</p>
<p>Шановні колеги, я дякую вам за увагу і очікую, що спільна робота як парламенту, так і Президента України принесе корисні результати для нашої країни, і ті реформи, які започатковані Президентом Віктором Федоровичем Януковичем, будуть не лише нашою метою, але і нашою роботою, нашою дійсністю. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Є питання до Юрія Романовича? Немає. Сідайте.</p>
<p>Я зарошую голову Комітету з питань аграрної політики та земельних відносин Григорія Миколайовича Калетніка. Прошу, ваші пропозиції.</p>
<p>&nbsp;</p>
<p>12:39:26</p>
<p>КАЛЕТНІК Г.М.</p>
<p>Шановний Володимире Васильовичу! Шановні народні депутати, запрошені! Щодо питання, винесеного на ваш розгляд, необхідно зазначити наступне.</p>
<p>Дійсно, Верховною Радою 2 жовтня минулого року було прийнято закон про внесення змін до Земельного кодексу (реєстраційний номер 0982), який було повернуто Президентом із пропозиціями, які на думку комітету доцільно підтримати. Але за період, що пройшов, набрав чинності Закон України про внесення змін до деяких законодавчих актів України щодо діяльності Міністерства аграрної політики та продовольства, Міністерства соціальної політики України, інших центральних органів виконавчої влади, діяльність яких спрямовується так координується через відповідних міністрів, якими до статей 33 і 35 та 81 Земельного кодексу України&nbsp; були внесені відповідні зміни.</p>
<p>Тому передбачені цим законом зміни до зазначених статей Земельного кодексу України необхідно виключити як такі, що втратили свою актуальність. Така пропозиція не міститься в зауваженнях Президента України, що не уможливлює&nbsp; сьогодні прийняти закон із урахуванням пропозицій Президента.</p>
<p>Тому, керуючись пунктом&nbsp; 8 статті 135 Регламенту&nbsp; Верховної Ради України, комітет пропонує в зв’язку з терміном, який пройшов, рекомендувати Верховній Раді України&nbsp; даний&nbsp; закон направити на доопрацювання до&nbsp; головного Комітету Верховної Ради України&nbsp; з питань аграрної політики та земельних відносин.</p>
<p>Дякую за увагу і прошу проголосувати за повернення до&nbsp; комітету без обговорення, оскільки його потрібно допрацювати, тоді будемо обговорювати. Ще раз дякую.</p>
<p>&nbsp;</p>
<p>ГОЛОВУЮЧИЙ. Дякую. Сідайте.</p>
<p>Шановні народні депутати, Комітет з питань аграрної політики, керуючись положенням частини&nbsp; восьмої статті 135 Регламенту,&nbsp; пропонує Верховній Раді України&nbsp; доручити комітету доопрацювати цей закон та повторно внести його на розгляд Верховної Ради України. Можу ставити на голосування цю&nbsp; пропозицію?</p>
<p>Ставлю на голосування, я прошу народних депутатів займіть свої місця. Дуже важливе питання, послухайте. Ставлю на голосування&nbsp; пропозицію Комітету з питань аграрної політики та земельних відносин про направлення&nbsp; на доопрацювання Закону України "Про внесення змін до&nbsp; Земельного кодексу України щодо набуття права власності на землю" з пропозиціями Президента України&nbsp; від 23.11.2012 року. Прошу народних депутатів голосувати.&nbsp;</p>
<p>&nbsp;</p>
<p>12:42:38</p>
<p>За-272</p>
<p>Проти – 0, утрималось – 35, не голосувало – 94.</p>
<p>Рішення прийнято.</p>
<p>По фракціях: Партія Регіонів – 151, "Батьківщина" – 44,&nbsp; "УДАР" Віталія Кличка" – 31, "Свобода" – 0, Компартія – 28, позафракційні – 18.&nbsp; 12:43:10</p>
<p>Переходимо до розгляду&nbsp; питань у першому читанні. Розглядається проект Закону номер 2052, про внесення змін до деяких законів України щодо обов'язкового комерційного обліку та вдосконалення відносин у сфері житлово-комунальних послуг. Які пропозиції по розгляду?&nbsp;</p>
<p>Прошу голосувати! Прошу голосувати: є пропозиція скорочена процедура, і є повна. Ставлю на голосування скорочену процедуру. Прошу голосувати.</p>
<p>&nbsp;</p>
<p>12:43:51</p>
<p>За-155</p>
<p>Проти – 76, утрималися – 10, не голосувало – 158.</p>
<p>Рішення прийнято. По фракціях. Прочитали.</p>
<p>Доповідає перший заступник міністра регіонального розвитку будівництва та житлово-комунального господарства Григорій Михайлович Семчук. Прошу. <i>(Шум у залі)</i> Кабінет Міністрів написав Верховній Раді, що доповідати цей закон буде перший заступник. Прошу, доповідайте!</p>
<p>&nbsp;</p>
<p>СЕМЧУК Г.М. Дякую. Шановний Володимире Васильовичу, шановні народні депутати! Запропонований законопроект про внесення змін до деяких законів України щодо обов'язкового комерційного обліку та вдосконалення відносин у сфері житлово-комунальних послуг передбачає, мета закону: запровадити&nbsp; комерційний облік теплової енергії та води для всіх категорій споживачів, забезпечити раціональне споживання ресурсів теплової енергії та води, зменшити негативний вплив на економіку країни від значного зростання цін на&nbsp; імпортований газ, підвищити рівень енергетичної безпеки держави.</p>
<p>Законопроектом також передбачено обов'язковість комерційного обліку, умови встановлення вузлів обліку, скасування в актах законодавства термін "виконавець житлово- комунальних послуг", "балансоутримувач". Враховуючи&nbsp; при цьому серйозні зауваження Головним науково-експертним управлінням Верховної Ради України, уряд готовий допрацювати даний законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Сідайте.</p>
<p>Прошу для співдоповіді голову Комітету з питань будівництва, містобудування, житлово-комунального господарства та регіональної політики Спиридона Павловича Кілінкарова.</p>
<p>&nbsp;</p>
<p>12:45:57</p>
<p>КІЛІНКАРОВ С.П.</p>
<p>Шановний Голово, шановні народні депутати! Законопроект про внесення змін до деяких законів України щодо обов'язкового комерційного обліку та вдосконалення відносин у сфері&nbsp; житлово-комунальних послуг (реєстраційний номер 2052) від 21.01.2013, внесений Кабінетом Міністрів України, не є однозначним, оскільки цей проект не забезпечує повноти правового регулювання суспільних відносин, а відтак не відповідає принципу правової держави.</p>
<p>&nbsp;Головне науково-експертне управління висновкам від 01.03.2013 року зазначає, що законопроект доцільно повернути суб'єкту законодавчої ініціативи на доопрацювання через низку суттєвих зауважень, врахувати які при підготовці проект до розгляду у другому читанні, немає можливості. Слід зазначити, що проектом руйнується хай і недосконала, проте працююча система правовідносин, натомість проектом повною мірою не визначається новий механізм. А це призведе до ускладнень та непорозумінь, тобто неоднозначного трактування органами влади та господарюючими суб'єктами на ринку житлово-комунальних послуг.</p>
<p>Комітетом на своєму засіданні 3 квітня поточного року прийнято рішення: пропонувати Верховній Раді України законопроект про внесення змін до деяких законів України щодо обов'язкового комерційного обліку та вдосконалення відносин у сфері житлово-комунальних послуг (реєстраційний номер 2052) повернути суб'єкту законодавчої ініціативи на доопрацювання. Прошу підтримати рішення комітету. Дякую за увагу.</p>
<p>&nbsp;</p>
<p>ГОЛОВУЮЧИЙ. Прошу записатися для обговорення від фракцій.</p>
<p>Прошу, фракція Партії регіонів, народний депутат Матвієнков.</p>
<p>&nbsp;</p>
<p>12:47:46</p>
<p>МАТВІЄНКОВ С.А.</p>
<p>Матвиенков, 55 округ, Мариуполь, фракция Партии регионов.&nbsp; Уважаемые коллеги , данный законопроект, действительно, необходим и жизненно важен. Но о том, что необходимо его&nbsp; доработать, я думаю, это ни у кого не вызывает сомнения.</p>
<p>Одна из тем на сегодняшний день наиболее больная – это тема жилищно-коммунального обслуживания. Жилищно-коммунальное хозяйство давно требует модернизации, пересмотра, внедрения инвестиций. Но это, к сожалению, одно из направлений, которое менее всего&nbsp; подвергнуто было инвестиционным процессам, подвергнуто было модернизации, подвергнуто было обновлению за последние годы. Как следствие, наш потребитель оказался крайним в этой цепочке. Сегодня&nbsp; потребитель платит за неполученные услуги, платит за&nbsp; текущую по дорогам воду, платит за неполученной тепло.</p>
<p>Данный законопроект тоже следует очень внимательно оценить с точки зрения того,&nbsp; что мы ложим на того же потребителя, каким образом ему необходимо решать эти проблемы. То есть вопрос, когда все приборы учета, когда система учета ложится непосредственно на&nbsp; потребителя, до конце неразрешенная проблема, ее необходимо в конце концов доразрешить.&nbsp;&nbsp;</p>
<p>Сегодня мы до конца не можем дать ответ, а кто же должен ремонтировать эти средства учета. Кто должен вести конкретный учет? Кто&nbsp; должен устанавливать их после проведения&nbsp; ревизии и так далее?</p>
<p>Поэтому мы однозначно за то, что данная система&nbsp; должна быть урегулирована. Но данный закон требует серьезного доопрацювання, поэтому необходимо отправить его&nbsp; в комитет на доопрацювання. Спасибо.</p>
<p>&nbsp;</p>
<p>ГОЛОВУЮЧИЙ. Фракція "Батьківщина". Народний депутат Юрій Одарченко, прошу.</p>
<p>&nbsp;</p>
<p>12:49:39</p>
<p>ОДАРЧЕНКО Ю.В.</p>
<p>Дякую, Володимире Васильовичу. Шановні колеги, запропонований урядом законопроект має дуже просту ідеологію. Держава не бажає займатися житлово-комунальним господарством, і всі проблеми перекладає на власників житла – нехай самі&nbsp; займаються всіма проблемами. А якщо не можуть, відключимо воду, тепло та газ, як у тому фільмі.</p>
<p>Тепер детальніше. За новим законопроектом у кожному новоствореному будинку має бути утворено ОСББ. Більше того, скрізь, де ОСББ уже утворені, я прошу послухати це, вони мають взяти на баланс свої будинки. Зобов'язані взяти на баланс свої будинки.</p>
<p>Ні про якісь перші ремонти, які раніше були закріплені законодавством, мова вже не йде. Житло в будь-якому стані має переходити до ОСББ. Але це тільки початок.</p>
<p>Закон встановлює обов'язкове встановлення лічильників на тепло, воду та газ. При цьому у разі, якщо вони не будуть встановлені до 1 січня 2017 року, незалежно від вини у цьому людини, постачання послуг буде припинено.</p>
<p>Шановні друзі! За свій кошт кожна людина мусить бути, зобов'язана встановити ці лічильники. Якщо навіть завтра надавачі послуг встановлять непідйомні ціни на розробку проектів та встановлення лічильників, людина змушена буде платити. Бо інакше закон прямо вимагає позбавити її права на належні житлові умови, які гарантовані Конституцією.</p>
<p>Законопроект надає виробнику послуг можливість стягнути з власника плату за лічильники вдвічі. Спочатку зобов'язавши купити їх і встановити, а потім ще включити вартість цих лічильників до тарифу. Це просто дрібне шулерство.</p>
<p>Законопроект також надає право виробникам житлово-комунальних послуг красти гроші з державного бюджету. Держава зобов'язана перераховувати постачальникам житлово-комунальних послуг компенсації за пільги…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ОДАРЧЕНКО Ю.В.&nbsp;…та субсидії, які вона надала. А нині, зараз, якщо не надаються такі послуги, постачальники мусять ці гроші повернути державі. І це в це не можливо повірити, але&nbsp; чорним по білому вказано, – виробник має право не повертати кошти державі.</p>
<p>Шановні друзі! Я вважаю, що цей законопроект ми мусимо відхилити. Тут нема чого доопрацьовувати. Його треба відхилити. Прошу за це проголосувати.</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка", народний депутат Куренной.</p>
<p>&nbsp;</p>
<p>12:52:24</p>
<p>КУРЕННОЙ В.К.</p>
<p>Прошу передати слово Оксані Продан.</p>
<p>&nbsp;</p>
<p>ГОЛОВУЮЧИЙ. Прошу, Оксана Продан.</p>
<p>&nbsp;</p>
<p>12:52:32</p>
<p>ПРОДАН О.П.</p>
<p>Дякую. Шановний Володимире Васильовичу, шановні колеги!</p>
<p>Дійсно, проблема, яка заявлена в доповідній записці&nbsp; і авторами, є. Тому що сьогодні енергопостачальні компанії роблять і з бізнесом, і з громадянами все, що вважають за потрібне. І те, як ходять інспектори, і те, як заставляють платити за ненадані послуги, і те, як заставляють купувати за власні кошти трансформатори і віддавати їх на баланси великих компаній, ми всі знаємо.</p>
<p>Але що робить цей законопроект? Цей законопроект погіршує ситуацію для кожного громадянина України. Сьогодні діє прийнятий в 2009 році технічний регламент, який зобов'язує енергопостачальні компанії робити безкоштовно для всіх громадян України повірку лічильників. Цим законом передбачається, що повірка лічильників буде здійснюватися за рахунок споживачів, за рахунок громадян.</p>
<p>Сьогодні ті, хто мають облік у себе в квартирах, мають право платити по квартирним лічильникам, таким чином не сплачуючи надуті додаткові якісь показники, які дає постачальник. Цим законопроектом передбачається незалежно від того, чи є лічильник в квартирі, чи є можливість його поставити, ставити виключно загальні лічильники на будинки і платити всім за того "дядю", який сидить в сусідньому будинку або десь поряд з ним.</p>
<p>Тому ми вважаємо, що ініціатива необхідна. Разом з тим, цей законопроект значно погіршує інтереси кожного громадянина України. І ми не будемо підтримувати, фракція "УДАР Віталія Кличка", цей проект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Об'єднання "Свобода", народний депутат Марцінків. Прошу.</p>
<p>&nbsp;</p>
<p>12:54:25</p>
<p>МАРЦІНКІВ Р.Р.</p>
<p>Руслан Марцінків, фракція Всеукраїнське об'єднання "Свобода". Прикриваючись благими намірами про запровадження загального обліку і ефективного використання житлово-комунальних ресурсів, уряд Азарова-Януковича просуває в законопроекті (2052) ряд змін, які ведуть до суттєвого обмеження прав споживачів житлово-комунальних послуг. Зокрема, законопроект покладає всю відповідальність за встановлення вузлів обліку лічильників житлово-комунальних ресурсів на власників приміщень і дозволяє постачальникам послуг, переважно монополістам, односторонньо диктувати свої умови, на яких цей облік має бути запроваджений.</p>
<p>Уряд пропонує усунути із статті 22 Закону про&nbsp;ОСББ норму про те, що мешканці мають право укладати прямі договори і здійснювати прямі розрахунки з постачальниками послуг. Таким чином, закладається ще одна міна під створення ОСББ в багатоквартирних будинках. Оскільки на порядки зростають ризики для мешканців будинку у разі неякісного виконання управлінських функцій об'єднання.</p>
<p>Зрозуміло, це робиться в інтересах монополістів, для яких самоуправління мешканців багатоквартирних будинків є загрозою для втрати нинішніх прибутків.</p>
<p>Також законопроект усуває органи місцевого самоврядування від визначення виконавця послуг та проведення конкурсу постачальника комунальних послуг. У разі прийняття цього законопроекту питання про те, хто здійснюватиме вивезення сміття і утримання будинків прибудинкових територій навіть у найдальшому селі визначатимуть не самі споживачі послуг, і навіть не місцеві ради, а урядові чиновники в Києві. І зрозуміло, що при цьому вони керуватимуться не відповідальністю перед виборцями, а розміру відкату.</p>
<p>Не має сумніву, що запропоновані урядом зміни, покликані дозволити олігархам в комфортних умовах для себе умовах завершити приватизацію житлово-комунальної сфери, що неминуче приведе до тяжких соціальних наслідків.</p>
<p>Тому фракція Всеукраїнського об'єднання "Свобода" голосуватиме проти прийняття цього урядового законопроекту. Слава Україні!</p>
<p>&nbsp;</p>
<p>ГОЛОВУЮЧИЙ. Всі бажаючі виступили. Переходимо до прийняття рішення.</p>
<p>Ставлю на голосування проект Закону (номер 2052) про внесення змін до деяких законів України щодо обов'язкового комерційного обліку та вдосконалення відносин у сфері житлово-комунальних послуг для прийняття за основу.&nbsp; Прошу народних депутатів голосувати.</p>
<p>&nbsp;</p>
<p>12:57:25</p>
<p>За-10</p>
<p>Проти – 108, утрималось – 48, не голосувало – 229.</p>
<p>Рішення не прийнято.</p>
<p>По фракціях. Закон відхилено.</p>
<p>Розглядається проект Закону (номер 2013а) про внесення змін до деяких законодавчих актів України щодо захисту прав інвесторів. Як розглядається?</p>
<p>Ставлю на голосування хто підтримує скорочену процедуру, голосуйте.</p>
<p>&nbsp;</p>
<p>12:57:56</p>
<p>За-166</p>
<p>Проти-80, утрималось-6, не голосувало-153.</p>
<p>Рішення прийнято. По фракціях.</p>
<p>Доповідає голова комісії, Національної комісії цінних паперів та фондового ринку Тевелєв.&nbsp; Голова комітету Тевелєв в офіційному відрядженні у Люксембурзі. Так? Доповідає член Національної комісії з цінних паперів та фондового ринку Амелін Анатолій Іванович.&nbsp; Прошу, у вас є дві хвилини, доповідайте.</p>
<p>&nbsp;</p>
<p>АМЕЛІН А.І.</p>
<p>Доброго дня! Шановний Володимире Васильовичу, шановні народні депутати! На ваш розгляд пропонується проект Закону України про внесення змін до деяких законодавчих актів України щодо захисту прав інвесторів.</p>
<p>Зазначений законопроект був розроблений Національною комісією з цінних паперів на виконання пункту 71.1 Національного плану дій на 2013 рік. Цим пунктом передбачено необхідність підготовки законопроекту про внесення змін до законодавчих актів України щодо захисту прав інвесторів, та в якому необхідно передбачити зокрема право акціонера на звернення з позовом до суду в інтересах товариства – похідним позовом, у передбачених законом випадках. Зокрема стосовно визнання недійсними значних правочинів, правочинів щодо вчинення яких є заінтересованість.</p>
<p>Крім того, розробка законопроекту передбачена пунктом 15 Плану заходів щодо підвищення показників України у рейтингу Світового банку та Міжнародної фінансової корпорації ведення бізнесу.</p>
<p>З метою визначення завдань, визначених Національним планом дій, законопроектом передбачено внесення змін до Господарського, Процесуального та Цивільного кодексів України, а також до законів України "Про акціонерне товариство" та "Про цінні папери та Фондовий ринок", якими передбачено наступне. Запровадження механізму подання учасниками, акціонерами, які у сукупності володіють 5 відсотками статутного капіталу такого товариства позову до Господарського&nbsp;&nbsp;&nbsp; суду в інтересах господарського товариства у випадку нанесення посадовою особою товариства своїми діями, або бездіяльністю збитків такому товариству. Встановлення вимоги щодо&nbsp; розгляду справ про відшкодування господарському товариству збитків,&nbsp; завданих посадовими особами цього товариства, Господарським судом за місцем знаходження&nbsp; господарського товариства.</p>
<p>Встановлення вимоги щодо&nbsp; відшкодування товариством його учасникам,&nbsp; акціонерам&nbsp; витрат,&nbsp; понесеним такими учасниками, акціонерами у зв'язку з&nbsp; судовим розглядом справи за позовом до посадової&nbsp; особи товариства про відшкодування завданих товариству збитків.&nbsp; Покладання&nbsp; на посадових осіб&nbsp; акціонерного товариства повної матеріальної відповідальності&nbsp; за збитки, заподіяні товариству при виконанні ними&nbsp; своїх обов'язків…</p>
<p>&nbsp;</p>
<p>ГОЛОВУЮЧИЙ.&nbsp; Завершуйте.</p>
<p>&nbsp;</p>
<p>АМЕЛІН А.І.&nbsp; Дякую. За наслідками&nbsp; розгляду цього законопроекту Україна має підвищити свої позиції у рейтингу по веденню бізнесу. Просимо прийняти цей законопроект за основу і просимо підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp;&nbsp;&nbsp; Дякую, сідайте.</p>
<p>Запрошую для доповіді голову Комітету з питань промислової та інвестиційної політики Юрія Миколайовича Воропаєва.</p>
<p>&nbsp;</p>
<p>13:01:15</p>
<p>ВОРОПАЄВ Ю.М.</p>
<p>Шановний головуючий, шановні народні депутати&nbsp; України! Комітет з питань промислової та інвестиційної політики&nbsp; 18 червня цього року розглянув проект Закону&nbsp; України про внесення змін до деяких&nbsp; законодавчих актів&nbsp; України щодо захисту&nbsp; прав інвесторів (реєстраційний номер 2013а), поданий Кабінетом Міністрів&nbsp; України.</p>
<p>Метою&nbsp; прийняття зазначеного законопроекту є подальше&nbsp; забезпечення підвищення ефективності&nbsp; захисту прав інвесторів.&nbsp; Головне науково-експертне управління&nbsp; Апарату Верховної Ради&nbsp; України в своєму висновку від 18 червня вважає за результатами розгляду в першому читанні проект закону треба&nbsp; повернути на доопрацювання. Комітет, розглянувши&nbsp; і обговоривши даний законопроект, в тому числі і зауваження&nbsp; Головного науково-експертного управління, рекомендує Верховній Раді&nbsp; Верховній Раді прийняти його за основу в першому читанні, а до другого читання доопрацювати його поправками.</p>
<p>&nbsp;</p>
<p>ГОЛОВУЮЧИЙ.&nbsp; Дякую, сідайте.</p>
<p>Є бажаючі обговорювати?</p>
<p>Є? Немає. Є. Прошу записатися від фракцій.</p>
<p>Прошу, фракція "Батьківщина", народний депутат Катеринчук.</p>
<p>&nbsp;</p>
<p>13:02:48</p>
<p>КАТЕРИНЧУК М.Д.</p>
<p>Прошу передати слово Ляпіній.</p>
<p>&nbsp;</p>
<p>ГОЛОВУЮЧИЙ. Прошу, Ксенії Ляпіній передаємо.</p>
<p>&nbsp;</p>
<p>13:02:53</p>
<p>ЛЯПІНА К.М.</p>
<p>Дякую. Ксенія Ляпіна, фракція "Батьківщина", партія "За Україну!" місто Київ. Хочу звернути увагу, що цей законопроект насправді є революційним. Вже кілька разів ми робили спроби врегулювати це питання і урядом ще Юлії Тимошенко такі спроби робилися, на жаль, ті питання в залі не знаходили підтримки через те, що цей законопроект реально змінює деякі, вкрай негативні, практики управління, які склалися в Україні. Що мається на увазі? Сьогодні володіння часткою, чи то в акціонерному товаристві, чи то в товаристві з обмеженою відповідальністю, насправді нічого не гарантує. Насправді 90 відсотків тих, хто є учасниками товариств, усунені від можливості контролю за менеджментом чи взагалі реальної участі в управлінні цим підприємством. Така ситуація абсолютно кричуща, такої ситуації нема в розвинених європейських країнах. На мій погляд, цей законопроект треба було віднести до євроінтеграційних. Тому що він насправді робить крок до прозорості і зрозумілості управління в бізнесі, а це не менш важливе ніж управління державне.</p>
<p>&nbsp;Я звертаю увагу на те, що це дійсно революційний крок введення нового типу позовів. Коли міноритарний акціонер, який фактично усунений від управління, може подати позов в інтересах товариства, не у власних, а в інтересах товариства. І це вкрай важливо, тому що сьогоднішні маніпулятивні практики, коли ці міноритарні акціонери викидаються з управління, вони насправді роблять наші підприємства непривабливими для інвестора. Жоден іноземний інвестор не вкладе гроші в розвиток товариств з обмеженою відповідальністю в Україні, якщо він…</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити.</p>
<p>&nbsp;</p>
<p>13:04:59</p>
<p>ЛЯПІНА К.М.</p>
<p>…його завтра викинуть, фактично викинуть з цього товариства, не компенсувавши ні копійки.</p>
<p>Тому, я вважаю, що цей законопроект треба підтримувати. Там є певні питання, їх можна доробити до другого читання, уточнити деякі поняття. Але його обов’язково треба ухвалювати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Фракція "УДАР Віталія Кличка", народний депутат Різаненко.</p>
<p>&nbsp;</p>
<p>&nbsp;</p>
<p>13:05:25</p>
<p>РІЗАНЕНКО П.О.</p>
<p>Вітаю! Депутат Різаненко, фракція "УДАР", мажоритарний округ 97, Київська область, Бровари.</p>
<p>Закон є прогресивним, тому що в дійсності підвищує відповідальність менеджменту перед акціонерами, а також захищає права акціонерів, додає додатковий інструмент. Але окремо хочу звернути увагу представників комісії, представників виконавчої влади і депутатів на те, що проблеми, які у нас виникають часто, пов’язані не із буквою закону, а з духом і тим, як цей закон трактують і читають.</p>
<p>До нас багато є звернень щодо рейдерських захоплень, зловживань посадовими особами компаній, захоплення компаній. І ми бачимо, що в результаті це все певні схеми, де задіяні і&nbsp; правоохоронні органи, і, за часту, суди. І менеджмент є той, що розумний прикривається судовими рішеннями.</p>
<p>Ми підтримаємо закон, в ньому є певні недоліки, але ми підтримаємо його прийняття за основу в першому читанні. Окремо хочу звернути щодо недоліків, які повинні бути усунені до другого читання. Це, наприклад, стаття 63 пункт 2 про акціонерні товариства, які наші суди можуть прочитати, що взагалі за збиток фінансової звітності можна притягнути менеджмент до відповідальності. Потрібно обмежити це виключно дією або бездіяльністю представника компанії в тій чи іншій ситуації.</p>
<p>Так, в цілому, в першому читанні підтримаємо і будемо вносити зміни до другого читання. Дякую.</p>
<p>&nbsp;</p>
<p>ГОЛОВУЮЧИЙ. Фракція Партії регіонів, народний депутат Журавський, прошу.</p>
<p>&nbsp;</p>
<p>13:06:58</p>
<p>ЖУРАВСЬКИЙ В.С.</p>
<p>Шановні колеги! Законопроектом пропонується введення похідного позову. Це справді дуже потрібна річ для бізнесу і для держави. Механізм похідного позову полягає у наданні кожному учаснику, акціонеру господарського&nbsp; товариства право звернутися в суд від імені &nbsp;товариства для&nbsp; притягнення до&nbsp; відповідальності&nbsp; посадових осіб товариства за збитки,&nbsp; завдані їх незаконними діями.</p>
<p>Як свідчить практика розвинутих країн,&nbsp; саме механізм похідного позову дозволяє притягнути до відповідальності недобросовісних посадових осіб, які діють всупереч інтересам товариства і при цьому користуються підтримкою контролюючого органу, контролюючого учасника, акціонера або&nbsp; здатні заблокувати роботу загальних зборів у випадку відсутності частини учасників, акціонерів.</p>
<p>Пропозиція прийняти цей законопроект у першому читанні за основу. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Об'єднання "Свобода", народний депутат Сабій.</p>
<p>&nbsp;</p>
<p>13:08:14</p>
<p>САБІЙ І.М.</p>
<p>Прошу передати слово Мельнику Євгену.</p>
<p>&nbsp;</p>
<p>ГОЛОВУЮЧИЙ. Прошу передати народному депутату Мельнику.</p>
<p>&nbsp;</p>
<p>13:08:22</p>
<p>МЕЛЬНИК Є.І.</p>
<p>Євген Мельник, Всеукраїнське об'єднання "Свобода". Шановне товариство, не дивлячись на те, що в даному законопроекті є позитиви, в цьому законопроекті є і багато негативного.</p>
<p>Суть.&nbsp; У проекті пропонується внести до Цивільного, Господарського та Господарсько-процесуального кодексів України, законів України про господарські товариства, про цінні папери та фондовий&nbsp; ринок, про акціонерні товариства зміни, якими учасникам господарських товариств надається право подавати до&nbsp; посадових осіб цих товариств позови про відшкодуванням товариством завданих цими особами збитки.&nbsp;</p>
<p>Згідно з проектом пропонується встановити, що&nbsp; відповідні справи мають розглядатися у господарському суді. Проте, відносини&nbsp;&nbsp; між посадовими особами товариства та товариством можуть бути як цивільно-правовими, так і трудовими, а господарські суди розглядають господарські спори.</p>
<p>Окрім того, для відшкодування посадовими особами завданих товариству збитків спочатку має бути&nbsp; встановлений факт завдання збитків товариству. І лише потім на підставі цього завдані збитки стягуватимуться з винної посадової особи.</p>
<p>В зв’язку з цим&nbsp; проект слід доповнити чітким визначенням випадків, у яких акціонер має право подавати відповідний позов з тим, щоб виключити &nbsp;зловживання частини акціонерів зазначеним правом, що може призвести до негативних наслідків як для акціонерного товариства та його інших акціонерів.</p>
<p>Таким чином, прийняття цього законопроекту дозволить рейдерам розширити арсенал заходів для захоплення розширення підприємств. А тому фракція Всеукраїнського об'єднання "Свобода" буде голосувати проти прийняття цього законопроекту, і ми вважаємо, що його потрібно відправити на доопрацювання.</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати, переходимо до прийняття рішення. Я прошу підготуватися до голосування. Шановні народні депутати, прошу підготуватися.</p>
<p>Ставлю на голосування проект Закону номер 2013а, про внесення змін до деяких законодавчих актів України щодо захисту прав інвесторів, для прийняття за основу. Прошу народних депутатів голосувати.</p>
<p>&nbsp;</p>
<p>13:11:10</p>
<p>За-282</p>
<p>Проти – 34, утрималися – 2, не голосувало – 80.</p>
<p>Рішення прийнято.</p>
<p>По фракціях: Партія Регіонів – 163, "Батьківщина" – 40,&nbsp; "УДАР" Віталія Кличка" – 28, "Свобода" – 0, Компартія – 31, позафракційні – 20.&nbsp;</p>
<p>Розглядається проект Закону про внесення змін (номер 2109а) до деяких законів України щодо реалізації положень Конвенції про оцінку впливу на навколишнє середовище в транскордонному контексті. Прошу…</p>
<p>Скорочену процедуру хто підтримує, прошу, голосуйте. А розглядати будемо по повній, як не наберете.</p>
<p>&nbsp;</p>
<p>13:12:12</p>
<p>За-172</p>
<p>Проти – 56, утрималися – 8, не голосувало – 162.</p>
<p>Рішення прийнято.</p>
<p>Я запрошую для доповіді народного депутата України Нестора Івановича Шуфрича.</p>
<p>&nbsp;</p>
<p>13:12:27</p>
<p>ШУФРИЧ Н.І.</p>
<p>Дякую, шановний Володимир Васильович. Шановні колеги народні депутати України! Проект закону про внесення&nbsp; змін до деяких законів України&nbsp; щодо реалізації положень Конвенції про оцінку впливу на навколишнє середовище в транскордонному контексті розроблено на виконання міжнародних зобов'язань Європейської економічної комісії ЄЕК ООН.</p>
<p>Законопроект спрямований на створення правової процедури здійснення оцінки впливу на навколишнє середовище, оскільки її створення необхідне для забезпечення виконання положень Конвенції Еспо та Орхуської конвенції та директив Європейського Союзу.</p>
<p>Забезпечення виконання рішень сторін Орхуської конвенції та конвенції Еспо, прийнятих на засіданні Європейської економічної комісії для Європи Організацією Об'єднаних Націй. Попередження прийняття санкцій щодо&nbsp; України, які можуть призвести до позбавлення прав та привілеїв за Орхуською конвенцією, а також усунення недоліків процедури участі громадськості, зокрема створення дієвої процедури участі громадськості в&nbsp;&nbsp; питаннях і прийняттях рішень, що стосуються довкілля.</p>
<p>Прошу підтримати прийняття законопроекту в першому читанні за основу з подальшим доопрацювання до другого читання секретаріатом Комітету Верховної Ради України з питань екологічної політики, природокористування та ліквідації наслідків Чорнобильської катастрофи із залученням спеціалістів центральних органів державної виконавчої влади. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, сідайте.</p>
<p>Запрошую для доповіді голову Комітету з питань екологічної політики, природокористування та ліквідації наслідків Чорнобильської катастрофи Ірину Ігорівну Сех. Прошу.</p>
<p>&nbsp;</p>
<p>13:14:21</p>
<p>СЕХ І.І.</p>
<p>Шановні народні депутати, запропонованим законопроектом передбачено внести зміни до таких законів України: Закон України "Про охорону навколишнього природного середовища", Закону про екологічну експертизу, про регулювання містобудівної діяльності.</p>
<p>Конвенцію Еспо&nbsp; Україна ратифікувала ще у 1999 році.&nbsp; На жаль, майже через 10 років після ратифікації цієї конвенції вищим її органом – &nbsp;Нарадою сторін – 19-21 травня 2008 року було констатовано порушення Україною вимоги статей 2 і 6 конвенції.</p>
<p>Однією з причин прийняття такого рішення була відсутність належного порядку оцінки впливу на навколишнє середовище, яка, зокрема, мала би забезпечувати можливість&nbsp; громадськості брати участь у прийнятті рішень, які можуть мати негативний вплив на довкілля.</p>
<p>Законопроектом передбачено: визначення видів діяльності, щодо яких буде проводитися процедура оцінки впливів на навколишнє середовище; порядок проведення громадського обговорення матеріалів оцінки впливів на навколишнє середовище; порядок прийняття остаточного рішення за результатом оцінки впливів на навколишнє середовище.</p>
<p>Головне науково-експертне управління Апарату Верховної Ради висловив ряд зауважень до законопроекту та зазначило, що за результатами&nbsp; у першому читанні законопроект доцільно направити на доопрацювання. Проте комітет вважає, що висловлені зауваження є важливими, мають бути враховані при підготовці законопроекту до другого читання. Комітет підтримав законопроект та відзначив, що&nbsp; його прийняття дасть можливість запровадити в державі більш дієві механізми оцінки впливу на навколишнє середовище, зокрема у транскордонному контексті, а також сприятиме&nbsp; підвищенню&nbsp; рівня екологічної безпеки в державі. Комітет пропонує Верховній Раді України підтримати проект Закону України про внесення змін до деяких законів України щодо реалізації положень Конвенції про оцінку впливу на навколишнє середовище в транскордонному контексті прийняти за основу.</p>
<p>&nbsp;</p>
<p>ГОЛОВУЮЧИЙ. Дякую. Сідайте. Бажаючі виступити є? Немає.&nbsp;</p>
<p>Ставлю на голосування проект закону (номер 2109а) про внесення змін до деяких законів України щодо реалізації положень Конвенції про оцінку впливу на навколишнє середовище в транскордонному контексті для прийняття за основу.</p>
<p>Прошу народних депутатів голосувати. Депутат Гєллєр, голосуйте!</p>
<p>&nbsp;</p>
<p>13:17:13</p>
<p>За-255</p>
<p>Проти-37, утрималось-38, не голосували 72.</p>
<p>Рішення прийнято. По фракціях.</p>
<p>Розглядається проект Закону номер (2633, 2633-1)&nbsp; про внесення змін до Закону України "Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус" (щодо безоплатної заміни водійського посвідчення старого зразка для громадян пенсійного віку).</p>
<p>Які пропозиції є? Голосуйте за скорочену процедуру. Олег Валерійович, голосуйте.</p>
<p>&nbsp;</p>
<p>13:18:19</p>
<p>За-181</p>
<p>Проти-58, утримались-1, не голосувало-148.</p>
<p>Рішення прийнято. По фракціях.</p>
<p>Доповідає народний депутат України Олег Валерійович Ляшко. Прошу.</p>
<p>&nbsp;</p>
<p>13:18:43</p>
<p>ЛЯШКО О.В.</p>
<p>Олег Ляшко. Шановний Володимире Васильовичу! Шановні колеги і депутати! Як вам відомо, я прошу колег депутатів, які олігархи, звернути увагу на проблеми простих людей! Відволічіться від своїх мільярдів і мільйонів і послухайте, що болить простим людям!</p>
<p>З 1 січня 2014 року всі українці водії повинні замінити права. Ну, той, хто мільйони заробляє, йому ті права замінити, як раз плюнути. А що робити пенсіонерам? А що робити селянам? А що робити робітникам? А що робити бюджетникам? Де їм взяти гроші, щоб замінити ті права?</p>
<p>І коли нам розказують, що права безплатно, то це все вилами по воді писано. Хай люди розкажуть, яке безплатно. За медичну довідку заплати, бо права просто так не поміняють же. А треба взяти медичну довідку. Потім доїхати треба, вистояти черги у тих МРЕО цілими днями. Це вам безплатно на блюдечку привезуть ті права, а люди повинні самі туди їздити.</p>
<p>І тому, я пропоную своїм законопроектом, щоб пенсіонерам права обмінювали безплатно. Вони далеко не їздять, може людина раз в рік виїде із своєї хати на поминки кудись, на кладовище чи нагород, чи на базар. Чого він має платити ті тисячі гривень? Він все одно по закордонах люди не їздять.</p>
<p>Тому я пропоную підтримати мій законопроект, і всіх колег депутатів закликаю до цього. Якщо ви не почуєте мене і не захочете підтримати мій законопроект, я не проти, щоб ви підтримали законопроект колеги Валентина Ничипоренка. В нього теж непоганий законопроект. У будь-якому випадку ми маємо вирішити цю проблему, бо люди цього від нас чекають, і багато людей до нас з цього приводу звертались, в тому числі до мене на зустрічах. Бажаю всім їздити, не порушувати правил і мати нормальні права. Дякую. І п'яні не сідайте за кермо!</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Запрошую для доповіді Валентина Миколайовича Ничипоренка. Прошу.&nbsp;</p>
<p>&nbsp;</p>
<p>13:21:05</p>
<p>НИЧИПОРЕНКО В.М.</p>
<p>Шановні колеги, дійсно Закон про Єдиний демографічний реєстр передбачає до 1 січня всім власникам водійських посвідчень зразка Радянського Союзу їх поміняти. Це понад мільйон громадян України, переважною більшістю це пенсіонери.</p>
<p>Закон Олега Ляшка передбачає пенсіонерам видачу водійських посвідчень безкоштовно. Безумовно, це є певне преференція. Але так чи інакше, це понад мільйон громадянам треба йти, стояти в чергах, в інспекціях ДАЇ.</p>
<p>Законопроект 26-1 передбачає, що той у кого є водійські посвідчення зразка Радянського Союзу їх не хоче міняти, він їх просто не міняє. Той, кому потрібні водійські посвідчення нового зразку, пішов поміняв. Той, хто хоче їздить по правам Радянського Союзу, будь ласка, їздь. Переважною більшістю це пенсіонери.</p>
<p>І хотів би одразу запропонувати, бо сьогодні вже з середини вересня, наступна сесія – це жовтень місяць, вже створюються черги в управліннях ДАІ. Хотів би звернутися з проханням до депутатів з пропозицією прийняти сьогодні цей закон за основу і в цілому. Він дуже прямий, немає політичної спрямованості, економічної спрямованості. До речі, управління ДАІ також підтримує це. Дякую, шановні колеги.</p>
<p>&nbsp;</p>
<p>ГОЛОВУЮЧИЙ. Дякую, сідайте.&nbsp;</p>
<p>Запрошую для доповіді голову Комітету з питань прав людини, національних меншин, міжнаціональних відносин Валерія Васильовича Пацкана. Прошу.</p>
<p>&nbsp;</p>
<p>13:22:53</p>
<p>ПАЦКАН В.В.</p>
<p>Шановний пане Голово, шановні народні депутати,&nbsp; законопроекти за реєстраційними номерами 2633 та 2633/1 ставлять за мету внести зміни до Закону України "Про Єдиний державний демографічний реєстр та документи, що підтверджують громадянство України, посвідчують особу чи її спеціальний&nbsp; статус".</p>
<p>Всі ми знаємо, що до 1 січня 2014 року посвідчення водія виданих відповідним органам Радянського Союзу повинні бути замінені на посвідчення водія українського державного зразка.</p>
<p>Зараз в Україні налічується біля двох мільйонів громадян України, яким необхідно замінити ці посвідчення, водійські посвідчення. В той же час, країни Європейського Союзу не визначають посвідчення водія зразка Радянського Союзу і воно там не є дійсним для підтвердження права керування транспортним засобом.</p>
<p>Також можна додати, що поряд з посвідченням водія зразка Радянського Союзу&nbsp; в Україні чинна і діє низка не менш важливих правовстановлюючих документів виданих уповноваженими органами Радянського Союзу. Це і дипломи,&nbsp; атестати, посвідчення для керування маломірними судами тощо.</p>
<p>Два законопроекти внесені як альтернативні, комітет розглянув. Законопроект за реєстраційним номером 2633, поданий народним депутатом Ляшком пропонується залишити обов'язковий обмін посвідчень водія, але для осіб пенсійного віку зробити такий обмін безкоштовний.</p>
<p>Альтернативний законопроект 2633/1 поданий народним депутатом Нечипоренком визначається, що посвідчення водія зразка Радянського Союзу можуть бути замінені на посвідчення&nbsp;нового зразка за бажанням їх власника та у випадках, передбаченим чинним законодавством. Тобто про що йдеться. Згідно Закону народного депутата Ляшка це додаткові витрати із бюджету. Законом 2631, внесеним народним депутатом Ничипоренком, не передбачається додаткових витрат з бюджету.</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ПАЦКАН В.В. Комітет з прав людини і національних меншин та міжнаціональних відносин на своєму засіданні просить відхилити законопроект народного депутата Ляшка і просить підтримати законопроект народного депутата Ничипоренка за основу та в цілому. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Зрозуміли пропозиції комітету?</p>
<p>Ставлю на голосування… Ставлю на голосування… Та нема тут нічого обговорювати! Що тут обговорювати? <i>(Шум у залі)</i> Які пропозиції по фракціях? Ставлю на голосування проект Закону (реєстраційний номер 2633) (народного депутата Ляшка Олега Валерійовича) про внесення змін до Закону України "Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус" (щодо безоплатної заміни водійського посвідчення старого зразка для громадян пенсійного віку) для прийняття за основу. Ще раз підкреслюю, проект народного депутата, який доповідав, Олег Валерійович Ляшко. <i>(Шум у залі)</i> Прошу голосувати народних депутатів. Главное – закон чтобы был принят.</p>
<p>&nbsp;</p>
<p>13:26:43</p>
<p>За-158</p>
<p>Проти-1, утрималось-55, не голосувало-183.</p>
<p>Рішення не прийнято. По фракціях.</p>
<p>Ставлю на голосування проект Закону (2633-1) про внесення змін до Закону України "Про Єдиний державний демографічний&nbsp;реєстр" та&nbsp; документи, що підтверджують&nbsp; громадянство України, посвідчують особу, чи її спеціальний статус щодо&nbsp; безоплатної заміни водійського посвідчення&nbsp; старого зразка для громадян пенсійного віку. Для прийняття за основу і в цілому. Прошу&nbsp; народних депутатів голосувати.</p>
<p>&nbsp;</p>
<p>13:27:42</p>
<p>За-314</p>
<p>Проти - 32, утримались - 0, не голосували - 57.&nbsp;&nbsp;</p>
<p>Рішення прийнято.&nbsp;</p>
<p>Прошу по фракціях. Партія регіонів - 177, "Батьківщина" - 56, "УДАР Віталія Кличка" - 34, "Свобода" - 0, Компартія України - 31, позафракційні - 16.&nbsp;</p>
<p>Переходимо до розгляду питань повторного першого читання.</p>
<p>І розглядається проект Закону про приєднання України до Конвенції про захист дітей та співробітництво з питань міждержавного усиновлення. Повторне перше читання.</p>
<p>Як розглядаємо? Прошу, хто підтримує скорочену процедуру, прошу проголосувати і я надам вам слово.&nbsp; Так?</p>
<p>&nbsp;</p>
<p>13:28:57</p>
<p>За-174.</p>
<p>Я прошу, народний депутат Мірошниченко, представник Президента.</p>
<p>&nbsp;</p>
<p>13:29:08</p>
<p>МІРОШНИЧЕНКО Ю.Р.</p>
<p>Шановні колеги,&nbsp; Володимире Васильовичу. В зв'язку з&nbsp; тим, що і конвенція і закон, який вводить, імплементує&nbsp; цю&nbsp;&nbsp;&nbsp; конвенцію в наше законодавство українське потребуючи додаткових консультації є прохання перенести розгляд цих двох законопроектів. Я просив би поставити на голосування це питання, і щоб ми його підтримали. Дякую</p>
<p>&nbsp;</p>
<p>ГОЛОВУЮЧИЙ. Перенести розгляд цих двох законів?</p>
<p>Прошу, народний депутат Ірина Геращенко. Прошу.</p>
<p>&nbsp;</p>
<p>13:30:00</p>
<p>ГЕРАЩЕНКО І.В.</p>
<p>Шановні колеги, ми розуміємо, чим викликана пропозиція пана Мірошниченка. Тим, що в сесійній залі вчергове немає голосів на цей важливий законопроект. І от ви знаєте, просто вражає цинізм сесійної зали, де немає жодної людини, яка б всиновила дитину-інваліда.</p>
<p>Але от ми зараз з вами вчергове беремо відповідальність на те, щоб не прийняти цю конвенцію. Мова йде про те, що сьогодні МЗС вичерпав можливості, наші дипломати, відстежувати долю усиновлених дітей. І ця конвенція дає можливість відстежувати долю усиновлених дітей. Дуже хотілося б, щоб ви не спекулювали на цьому питанні. В Україні дозволено міждержавне усиновлення, але мова йде виключно про дітей-інвалідів, які не мають шансу отримати родину в Україні.</p>
<p>От скажіть, будь ласка, чому ми з вами ситі, здорові люди вчергове, через свої політичні амбіції і спекуляції, спекулюємо на долях дітей? Чому сьогодні Партія регіонів, а ви, в першу чергу не даєте на це голоси, не підтримуєте Президента України, який вчергове подав на ратифікацію цю конвенцію?</p>
<p>&nbsp;</p>
<p>ГОЛОВУЮЧИЙ. Я прошу, народний депутат Оробець. Прошу, говоріть.</p>
<p>&nbsp;</p>
<p>13:31:16</p>
<p>ОРОБЕЦЬ Л.Ю.</p>
<p>Шановні колеги, наш комітет потратив не одну годину засідань для того, щоб довести цю конвенцію до ума. І доповідаю, станом на зараз в неї внесені всі необхідні зміни, щоб забезпечити, перше, подвійний державний контроль за долею усиновленої дитини і, в кінці кінців, забезпечити розуміння, що ми можемо дати майбутнє цим дітям-сиротам.</p>
<p>Тому панове комуністи, відповісте мені на одне критичне запитання. Скільки ви, як фракція, як депутати, усиновили дітей? Сприймайте це як мій депутатський запит, а потім вирішуйте в який гембель ви готові грати дитячими долями.</p>
<p>&nbsp;</p>
<p>ГОЛОВУЮЧИЙ.&nbsp; Ще бажаючі є висловитись? Прошу, Ігор Мірошниченко, "Свобода".</p>
<p>&nbsp;</p>
<p>13:32:14</p>
<p>МІРОШНИЧЕНКО І.М.</p>
<p>Мова у законопроектах, які пропонується розглядати, йде про головний скарб української нації – український генофонд українських дітей. І я категорично не погоджуюся з моїми колегами, які виступали переді мною, про те, що мова йде лише про дітей інвалідів.&nbsp; Якщо говорити про статистику за останні два роки, то іноземці усиновили лише 15 відсотків дітей-інвалідів, решта – це здорові діти.</p>
<p>&nbsp;І ще одне питання, яке я так само не можу погодитися. Країни, які всиновлюють дітей і законодавством яких не передбачено інформувати Україну про долю цих дітей, не будуть і після підписання Гаазької конвенції нас інформувати про це. І ми будемо надалі стикатися з тими фактами, що доля українських дітей в Україні, які усиновлені за кордон, буде невідомою, і вони можуть стати предметом торгівлі, предметом переуступки, усиновлення в дитбудинки і таке інше.</p>
<p>Тому сьогодні маємо дуже уважно підійти до голосування цього законопроекту, і безперечно не повинна Гаазька конвенція всьоме в цьому парламенті бути підтримана.</p>
<p>&nbsp;</p>
<p>ГОЛОВУЮЧИЙ.&nbsp; Я прошу, народний депутат Ярослав Сухий, Партія регіонів.</p>
<p>&nbsp;</p>
<p>13:33:28</p>
<p>СУХИЙ Я.М.</p>
<p>Шановні колеги, я повинен підтримати Ігоря Мірошниченка і народних депутатів України третього і четвертого скликання повернутися до споминів. Ми скільки разів цю конвекцію завертали із-за чого? Із-за ризиків. Візьміть будь ласка, шановні апологети конвенції, статтю 9.</p>
<p>Давайте прочитаємо про що мова йде. Центральні органи вживають безпосередньо і так далі… заходів і можуть отримати відповідь, наскільки це дозволено законодавством їхньої держави на обґрунтовані запити від інших центральних органів. Якщо ми цей ризик не знімемо, то всі наші запити будуть в нікуди, ми відповіді не отримаємо. Тому ми наших дітей віддаємо в нікуди, абсолютно поза консульським контролем. Але мова ж про це вже йде з третього скликання, ми говоримо про одне і те ж саме. Або в цій конвенції чітко буде поставлена стаття 9, або голосувати в такому вигляді за неї не можна.</p>
<p>Я тільки не розумію, тут колега виступала, щось апелювала до фракції комуністів,&nbsp;а вони тут причому?</p>
<p>&nbsp;</p>
<p>ГОЛОВУЮЧИЙ. Я прошу, народний депутат Адам Мартинюк, фракція Компартії України.</p>
<p>&nbsp;</p>
<p>13:34:43</p>
<p>МАРТИНЮК А.І.</p>
<p>Дякую. Мартинюк, фракція комуністів.&nbsp; Шановні колеги, особливо я звертаюсь до тих, хто не вперше знаходиться в сесійні залі, не перше скликання.</p>
<p>Цей законопроект, як&nbsp; відомо, з досить великою і великою бородою. Він не проходить&nbsp; у сесійній залі і не має морального права на проходження. Напевно,&nbsp; ті, хто агітують за прийняття подібного законопроекту, не слухають&nbsp;&nbsp;&nbsp; засобів масової інформації і не знайомі з тою інформацією, яку поширюють самі ж американці, що твориться сьогодні з нашими дітьми, яких ми продаємо, не віддаємо, а продаємо, на жаль, у ті Сполучені Штати Америки. Послухайте, почитайте, а потім будете&nbsp; тиснути кнопку.</p>
<p>І ще одне. Тут одна панянка дуже піклувалася про те, щоб хтось когось усиновив. Моя їй порада – нехай вона усиновить свого чоловіка, який ховається за кордоном, і поверне його до своїх дітей.&nbsp;</p>
<p>&nbsp;</p>
<p>ГОЛОВУЮЧИЙ. Я прошу, хвилину, Анна Герман,&nbsp; і будемо розглядати питання.</p>
<p>&nbsp;</p>
<p>13:35:58</p>
<p>ГЕРМАН Г.М.</p>
<p>Шановні народні депутати, коли ми виступаємо з такого чутливого питання, я прошу опозицію не присвоювати собі монополію на любов до дітей. Не тільки ви любите дітей, але і ви повинні дивитися інформаційні випуски і "Бі-Бі-Сі" і "СNN" і, якщо хочете, "Aль-Джазіра". Там щодня показують, як усиновлені за кордоном українські, російські діти, передаються від сім'ї до сім'ї, як за цим ніхто не стежить, як над цими дітьми знущаються. Це треба знати і розуміти.&nbsp; В залі не може сьогодні розглядатися цей законопроект.</p>
<p>&nbsp;</p>
<p>ГОЛОВУЮЧИЙ. Шановні народні депутати, різні думки.&nbsp;</p>
<p>Я прошу, народний депутат Мірошниченко.</p>
<p>&nbsp;</p>
<p>13:37:06</p>
<p>МІРОШНИЧЕНКО Ю.Р.</p>
<p>Шановні колеги, я хочу зараз, враховуючи високу відповідальність нашу з вами за те рішення, яке ми ухвалимо, все ж таки повернутися до того, як відбувається законотворчий процес. Справа у тому, що багато колег сьогодні висловилися за необхідність підтримки цієї Конвенції і закону, є аргументи проти того, щоб за це голосувати. Але ми всі повинні усвідомлювати, якщо ми зараз поставимо на голосування і не наберемо належну кількість голосів, то, фактично, ми не дамо вже далі можливості вивчати це питання. Саме тому я і запропонував&nbsp; відкласти, провести, можливо, у фракціях ще експертні групи, розібратися в усіх аргументах, і тоді вже усвідомлено голосувати. Це ми можемо зробити і на цьому навіть пленарному тижні.</p>
<p>Тому, якщо буде поставлено на голосування перенесення, я би хотів просити підтримати це рішення, щоб ми взагалі не скасували цю конвенцію. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, ще є, я бачу, піднімають руки. Прошу, по хвилині, запишіться від фракції. І Доній, дам позафракційному. Прошу. Прошу, народний депутат Мирний.</p>
<p>&nbsp;</p>
<p>13:38:34</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода". Володимире Васильовичу, подивіться, дійсно, напруга в залі відчувається з цього питання. Ми не повинні помилитися. Дійсно, є різні пропозиції. То тоді, нам здається, нашій фракції, ми вважаємо за потрібне ставити на голосування, мабуть, тоді спочатку компромісну пропозицію пана Мірошниченко про зняття і відправлення, потім ставити законопроект. І тоді ми чітко визначимося з тим, що ми робимо. Але в такому вигляді закон, який він існує, пропускати не можна. Тому що, як завжди, за благими намірами ховаються конкретні інтереси конкретних груп людей. І ви знаєте, про що йде мова. Ми не будемо зараз до цього питання піднімати.</p>
<p>Тому, будь ласка, давайте приймати правильне виважене рішення і рухатися далі. Дякую.</p>
<p>&nbsp;</p>
<p>ГОЛОВУЮЧИЙ. Я так і хочу зробити.</p>
<p>Я прошу, фракція "Батьківщина", народний депутат Котеляк.</p>
<p>&nbsp;</p>
<p>13:39:39</p>
<p>КОТЕЛЯК Л.Л.</p>
<p>Лідія Кутеляк, фракція "Батьківщина". Прошу передати слово Лесі Оробець.</p>
<p>&nbsp;</p>
<p>ГОЛОВУЮЧИЙ. Прошу передати Лесі Оробець.</p>
<p>&nbsp;</p>
<p>13:39:48</p>
<p>ОРОБЕЦЬ Л.Ю.</p>
<p>Шановні колеги, з моменту нашого останнього голосування це вже восьма спроба прийняти цю конвенцію в цьому залі. Текст був переписаний з травня місяця, до нього було внесено чотири ключових поправки, які мінімізують ризики, про які ви говорили.</p>
<p>Так, дійсно, два тижні тому був шалений скандал про двох українських дітей, яких тримали заручниками. Але біда наша в тому, що наші дипломатичні&nbsp; представництва, для них це був шок, вони не могли отримати цю інформацію.</p>
<p>Ця конвенція потрібна саме для того, щоб наші консули і посли мали можливість відстежувати долю наших українців. Тому, шановні колеги, якщо вам треба подумати і винести це на голосування вдев'яте, хай буде вдев'яте. Але пам'ятайте, 26 тисяч українських сиріт, із них переважна&nbsp; більшість дітей-сиріт… дітей-інвалідів –&nbsp; це ті, кого всиновлюють українці. Інвалідів станом на зараз, на жаль…</p>
<p>&nbsp;</p>
<p>ГОЛОВУЮЧИЙ. Хто від фракції Партії регіонів? Ганна Герман, прошу.</p>
<p>&nbsp;</p>
<p>13:40:55</p>
<p>ГЕРМАН Г.М.</p>
<p>Зверніть увагу, будь ласка, що в конвенції сказано, консул нічого тут не буде вирішувати.&nbsp; Слухайте: "Можливість отримання інформації від держави, що приймає дитину, стосовно окремого випадку усиновлення буде безпосередньо залежати від того, чи це дозволено її законодавством."&nbsp; Слід також звернути увагу на те, що статтею 20 Конвенції передбачено інформування про хід усиновлення та хід улаштування дитини лише в разі, якщо вимагається випробувальний термін.&nbsp; Себто нічого не змінить це наше голосування в правах консула, ми як не знали, що діють з нашими дітьми, так і знати не будемо. Не можна допускати прийняття цього закону, ще раз переконую вас.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Фракція "УДАР Віталія Кличка", Розенко.</p>
<p>&nbsp;</p>
<p>13:41:54</p>
<p>РОЗЕНКО П.В.</p>
<p>Прошу передати&nbsp;слово Ірині Геращенко.</p>
<p>&nbsp;</p>
<p>ГОЛОВУЮЧИЙ. Ірині Геращенко передаємо.</p>
<p>&nbsp;</p>
<p>13:41:59</p>
<p>ГЕРАЩЕНКО І.В.</p>
<p>Шановні колеги!&nbsp; От дивно чути, як ви самі собі протирічите, коли говорите про те,&nbsp; що сьогодні не відслідковується доля українських усиновлених дітей. Тобто зала визнає, що є 26 тисяч&nbsp; українських дітей, усиновлених іноземцями. Вони існують, вони ростуть. І сьогодні український МЗС вичерпав усі важелі відслідковувати їх долю. Конвенція збільшує ці важелі. Як же ми з вами можемо не голосувати про те, щоби відслідковувати в можливостях, які дає ця Конвенція?!</p>
<p>Друге питання. Дійсно, коли сьогодні виникають такі страшні сюжети про&nbsp; те, що відбувається з українськими дітьми, так про це&nbsp; хоча би говорять.</p>
<p>Скажіть, будь ласка,&nbsp; а ми знаємо, як живуть сьогодні діти-інваліди в Україні? Коли востаннє ми бачили сюжети про те, що відбувається в психіатричних&nbsp; закладах для маленьких дітей-українців, яких там доводять до стану овоча? Наша преса не говорить про це. Так давайте ж не заборонами вирішувати це&nbsp;&nbsp; питання, а навпаки профілактикою…</p>
<p>&nbsp;</p>
<p>ГОЛОВУЮЧИЙ. Я прошу, народний депутат Доній.</p>
<p>&nbsp;</p>
<p>13:43:11</p>
<p>ДОНІЙ О.С.</p>
<p>Дуже прикро, що на сьогодні в нашій сесійній залі не вистачає голосів на підтримку цього закону. Прикро, тому що слід, очевидно, знати&nbsp; реальну ситуацію.</p>
<p>У мене є знайомі, які усиновили – американці –&nbsp; Тамара Г…, які понад рік намагалися усиновити дитину. І вдалося. Це тепер щаслива родина. А є&nbsp; українські родини, яким не вдалося цього зробити. Наприклад, з мого округу з Городеньківщини понад рік намагалися усиновити&nbsp; і не вдалося. І очевидно, що зараз величезна корупція іде в наших будинках для дітей, намагаються отримувати хабарі. Надалі утримувати таку ситуацію неприпустимо. І мені здається, що потрібно підтримати пропозицію Юрія Мірошниченка на цей момент, хоча мені і прикро, я готовий був проголосувати сьогодні за цей закон. Але зараз потрібно підтримувати пропозицію влади і Юрія Мірошниченко відкласти цей законопроект, провести просвітницьку діяльність з депутатами і…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Так, хто у нас&nbsp; &nbsp;останній ще? І будемо приймати рішення.</p>
<p>Прошу, Петро Миколайович Симоненко.</p>
<p>&nbsp;</p>
<p>13:44:27</p>
<p>СИМОНЕНКО П.М.</p>
<p>Симоненко, фракція Компартії. Я пропоную проголосувати. І кожна фракція голосуванням висловить своє ставлення до цієї конвенції. Але я хочу вам нагадати, шановні колеги, що кілька років тому Парламентська асамблея Ради Європи прийняла резолюцію щодо України, в якій засуджує Україну за торгівлю жінками і дітьми. Це перше.</p>
<p>По-друге, я хочу вам нагадати. А звідки у нас пішла торгівля дітьми за роки незалежності? Львівська, Івано-Франківська і ще кілька західних областей. Були і гучні кримінальні справи. Але, на жаль, вони не доведені до кінця і практично ніхто у нас не поніс відповідальності за те, що торгували дітьми.</p>
<p>А тепер те, що сьогодні відбувається. Те, що продають дітей, це очевидно. А як там дітей виховують, я в лапках чи в дужках кажу. А їх використовують для того, щоб здавати у клініку на органи, їх використовують для задоволення різних інтересів і в тому числі в сексбізнесі використовують дітей.</p>
<p>То я ще і ще раз нагадую вам, шановні…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>13:45:41</p>
<p>СИМОНЕНКО П.М.</p>
<p>Я ще і ще раз нагадую, що конкретне піклування з боку нас з вами як парламентарів повинно бути у такому напрямку. Повне, стопроцентне, ще більше фінансування різних дитячих закладів, повне обстеження і фінансування сімей, в яких утримуються такі діти.</p>
<p>Всі умови треба створити тут, в Україні, а не чекати, що знову хтось за нас буде виховувати наших дітей! Це просто маячня якась.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні народні депутати, ви бачите, що позиції різні, неузгодження. Тому була пропозиція і я її поставлю зараз на голосування. Тому я прошу уваги народних депутатів. Пропозиція така.</p>
<p>Проект Закону (номер 0014)&nbsp; про приєднання України до Конвенції про захист дітей та співробітництво з питань міждержавного усиновлення (повторне перше читання) направити на доопрацювання до комітету для підготовки ще раз на повторне перше читання. Зрозуміли? Прошу народних депутатів голосувати. Прошу народних депутатів визначатися.</p>
<p>&nbsp;</p>
<p>13:47:14</p>
<p>За-309</p>
<p>Проти – 0, утрималось – 2, не голосували – 88.</p>
<p>Рішення прийнято.</p>
<p>По фракціях: Партія регіонів – 168, "Батьківщина" – 65, "УДАР Віталія Кличка" – 30, "Свобода" – 31, Компартія України – 0, позафракційні – 15.</p>
<p>Що, запитання у вас по цим законам чи що? Наступна, ну, я зараз об'явлю, а ви підтримаєте.</p>
<p>Шановні народні депутати, у нас є постанови. Так ми ж прийняли рішення. Давайте я поставлю ще на голосування проект Закону (2002) про внесення змін до деяких законодавчих актів України у зв'язку з приєднанням України до Конвенції про захист дітей та співробітництво з питань міждержавного усиновлення. Є пропозиція направити на доопрацювання до комітету для підготовки на повторне перше читання. Зрозуміло? Прошу голосувати і по цьому закону.</p>
<p>&nbsp;</p>
<p>13:48:55</p>
<p>За-295</p>
<p>Проти – 0, утрималось – 4, не голосували – 94.</p>
<p>Рішення прийнято. По фракціях.</p>
<p>Шановні народні депутати, я хочу з вами, внести вам таку пропозицію. У нас сьогодні ще є проекти постанов. Є думки такі,&nbsp;щоби продовжити ранкове засідання десь на годину максимум, розглянути ці постанови, і у депутатів буде можливість попрацювати в комітетах, у фракціях, тому що є дуже багато законів. Згодні?</p>
<p>Ставлю на голосування, щоб продовжити роботу Верховної Ради до розгляду проектів постанов, які є на сьогоднішній день.&nbsp; Прошу народних депутатів голосувати.</p>
<p>&nbsp;</p>
<p>13:50:02</p>
<p>За-304</p>
<p>Проти – 7, утрималось – 5, не голосувало – 75.</p>
<p>Рішення прийнято. По фракціях. Дружно.</p>
<p>Тепер давайте проголосуємо за постанови таким чином. Вноситься на розгляд проект Постанови про відзначення 100-річчя з часу заснування Національного академічного українського драматичного театру імені Марії Заньковецької. Треба розглядати?</p>
<p>Ставлю на голосування проект Постанови (номер 2720) (я прошу уваги!) про відзначення 100-річчя з часу заснування Національного академічного українського драматичного театру імені Марії Заньковецької для прийняття за основу і в цілому. Прошу народних депутатів голосувати.</p>
<p>&nbsp;</p>
<p>13:51:20</p>
<p>За-322</p>
<p>Проти – 0, утрималось – 0, не голосувало – 71.</p>
<p>Рішення прийнято. По фракціях.</p>
<p>Розглядається проект&nbsp; Постанови (номер 2775) про відзначення 100-річчя з дня народження Двічі Героя Соціалістичної праці, організатора Стаханівського руху в сільському господарстві&nbsp; Паші Ангеліної. Можна ставити на голосування? Ставлю на голосування… Свободівці кажуть, ставте на голосування.</p>
<p>Ставлю на голосування проект Постанови (номер 2775) про відзначення 100-річчя з дня народження Двічі Героя Соціалістичної праці, організатора Стаханівського руху в сільському господарстві Паші Ангеліної для прийняття за основу і в цілому. Прошу голосувати.</p>
<p>&nbsp;</p>
<p>13:52:38</p>
<p>За-213</p>
<p>Щось не зрозуміли депутати?&nbsp; За-213, проти-11, утримались-20, не голосували-139.</p>
<p>Рішення не прийнято.</p>
<p>По фракціях. Партія регіонів – 153, "Батьківщина" – 4, "УДАР Віталія Кличка" – 17, "Свобода" – 0,&nbsp;&nbsp; Компартія України – 31, позафракційні – 8.</p>
<p>Які є пропозиції в депутатів? <i>(Шум у залі)</i> Я прошу, Олександр Сергійович Єфремов, які пропозиції? Бо всі кричать, я не чую.</p>
<p>&nbsp;</p>
<p>13:53:29</p>
<p>ЄФРЕМОВ О.С.</p>
<p>Є пропозиція повернутись до голосування з цього питання. Дякую.</p>
<p>&nbsp;</p>
<p>ГОЛОВУЮЧИЙ. Шановні народні депутати, я прошу послухати! Є пропозиція повернутися до розгляду проекту (номер 2775). Прошу народних депутатів проголосувати. Прошу голосувати.</p>
<p>&nbsp;</p>
<p>13:54:15</p>
<p>За-206</p>
<p>Проти - 63, утримались - 8, не голосували - 101.</p>
<p>Рішення не прийнято.&nbsp;</p>
<p>Розглядається проект Постанови про відзначення 100-річчя з дня народження Платона Воронька.</p>
<p>Я прошу проголосувати за скорочену процедуру. Прошу голосувати.</p>
<p>&nbsp;</p>
<p>13:54:56</p>
<p>За-197,&nbsp; проти - 16, утримались - 5, не голосували - 164.</p>
<p>Рішення прийнято.&nbsp;</p>
<p>Я запрошую народного депутата України Володимира Олександровича Яворівського.</p>
<p>&nbsp;</p>
<p>13:55:15</p>
<p>ЯВОРІВСЬКИЙ В.О.</p>
<p>Володимир Яворівський, Троєщина, "Батьківщина". Шановні колеги, шановні наші виборці. Я пропоную відзначити в цій постанові, відзначити ювілей видатного українського поета, в першу чергу, поета,&nbsp; Платона Воронька, який залишив нам&nbsp; дуже цікаві, справді&nbsp;&nbsp;&nbsp; талановиті вірші і для&nbsp; дорослих, і&nbsp;&nbsp; для дітей.&nbsp;</p>
<p>Опріч того, я хотів би додати, що ця постать підсвічується&nbsp; ще одним таким світлом про те, що ми знаємо, що довкола&nbsp; партизанського руху&nbsp; в Україні дуже багато спекуляцій, фальсифікацій, і іноді виявлялося, що&nbsp; партизанів було більш ніж було діючої армії на фронті. Одначе, Платон Воронько –&nbsp;&nbsp; це, справді,&nbsp; із когорти тих&nbsp; партизанів, які були&nbsp; в Путивлі, які пройшли цим рейдом разом&nbsp; із Ковпаком.</p>
<p>Крім того, це людина просто справді високого польоту. Він займав високі посади і в спілці письменників України. І я думаю, що дуже добре буде, якщо ми відзначимо його ювілей,&nbsp; видавши його книжки для дітей. Це сьогодні велика проблема, ми майже не маємо дитячої літератури або, якщо маємо її, то в дуже такій скупій версії, і провести вечір цього&nbsp; видатного письменника, громадського діяча і справжнього партизана. Я думаю, це буде дуже і дуже нормально. Проголосуйте.</p>
<p>&nbsp;</p>
<p>ГОЛОВУЮЧИЙ. Думку комітету хочете чути? Я ставлю на голосування.</p>
<p>&nbsp;</p>
<p>ЯВОРІВСЬКИЙ В.О. Комітет підтримує повністю цю постанову.</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати, я ставлю на голосування проект Постанови (номер 2784) про відзначення 100-річчя з дня народження Платона Воронька для прийняття за основу і в цілому. Прошу голосувати.</p>
<p>&nbsp;</p>
<p>13:57:24</p>
<p>За-270</p>
<p>Проти – 0, утрималося – 34, не голосувало – 84.</p>
<p>Рішення прийнято. По фракціях.</p>
<p>Розглядається проект Постанови (номер 2165а) про відзначення 150-річчя з дня народження Михайла Коцюбинського. Можна ставити на голосування без обговорення? Ставлю.</p>
<p>Ставлю на голосування проект Постанови (номер 2165а) про відзначення 150-річчя з дня народження Михайла Коцюбинського для прийняття за основу і в цілому. Прошу народних депутатів голосувати.</p>
<p>&nbsp;</p>
<p>13:58:20</p>
<p>За-309</p>
<p>Проти – 0, утрималося – 1, не голосувало – 77.&nbsp;</p>
<p>Рішення прийнято. По фракціях.</p>
<p>Розглядається проект&nbsp; Постанови (номер 2166а)&nbsp; про відзначення 120-річчя з дня народження Олександра Довженка. Без обговорення.</p>
<p>Ставлю на голосування, Володимире Олександровичу, проект Постанови (номер 2166а) про відзначення 120-річчя з дня народження Олександра Довженка для прийняття за основу і в цілому. Прошу народних депутатів голосувати.</p>
<p>&nbsp;</p>
<p>13:59:23</p>
<p>За-312</p>
<p>Проти – 0, утрималося – 0, не голосувало – 71.</p>
<p>Рішення прийнято. По фракціях.</p>
<p>От народний депутат просить, щоб я дав йому одну хвилину по Паші Ангеліній, я йому пообіцяв, зараз ми розглянемо питання, і я вам дам слово.</p>
<p>По фракціях є.</p>
<p>Шановні колеги, розглядається проект Постанови (номер 2543а) про відзначення 70-річчя початку форсування річки Дніпро на території Дніпропетровської області.</p>
<p>Ставити на голосування? Ставлю на голосування проект постанови (номер 2543а ) про відзначення 70-річчя початку форсування річки Дніпро на території Дніпропетровської області для прийняття в цілому і за основу. Прошу голосувати.</p>
<p>&nbsp;</p>
<p>14:00:44</p>
<p>За-213</p>
<p>Проти – 9, утрималося – 14, не голосувало – 138.</p>
<p>Рішення не прийнято. По фракціях.</p>
<p>Розглядається проект Постанови (номер 2618а) про відзначення 950-річчя заснування міста Берегова. Можна ставити на голосування? Ставлю на голосування проект постанови…</p>
<p>Прошу включити на трибуні мікрофон,&nbsp; редакційне уточнення. Прошу.</p>
<p>&nbsp;</p>
<p>14:01:51</p>
<p>ГОРДІЄНКО С.В.</p>
<p>Шановний головуючий, шановні&nbsp; колеги! Я привертаю увагу до того, що у третьому саме&nbsp; пункті цієї постанови необхідно внести редакційне уточнення&nbsp; (це для стенограми). Визначено головним Комітет з питань культури і духовності. Тому поміняти контроль за виконанням постанови перенести, бо там іде потім&nbsp; відписки, звіти і так далі. Це для стенограми. Я просив би підтримати.</p>
<p>&nbsp;</p>
<p>ГОЛОВУЮЧИЙ. Шановні колеги, я прошу уваги, я ставлю проект Постанови (номер 2618а) про відзначення&nbsp; 950-річчя заснування&nbsp; міста Берегова з редакційним уточненням народного депутата Гордієнка. Прошу народних депутатів голосувати. Прошу голосувати.</p>
<p>Мотивів немає.</p>
<p>&nbsp;</p>
<p>14:03:04</p>
<p>За-310</p>
<p>Проти-0, утрималось – 2, не голосувало – 72.</p>
<p>Рішення прийнято.</p>
<p>Розглядається проект Постанови (2377а) про відзначення 70-річчя визволення міста Нікополя Дніпропетровської області від німецько-фашистських загарбників, здобутого в результаті проведення наступальної Нікопольсько-Криворізької операції військами 3-го і 14-го Українських фронтів. Зрозуміло?</p>
<p>Ставлю на голосування. Ставлю на голосування проект постанови (2377а) про відзначення 70-річчя визволення міста Нікополя. Прошу голосувати.&nbsp;<i>(Шум у залі)</i></p>
<p>&nbsp;</p>
<p>14:04:36</p>
<p>За-246</p>
<p>Проти – 1, утрималися – 5, не голосувало – 118.</p>
<p>Рішення прийнято. По фракціях.</p>
<p>Для стенограми: операції військами 3-го і 4-го Українських фронтів. <i>(Шум у залі)</i> Не кричіть сильно, бо ви ж не чуєте один одного! Не кричіть! Спокійно!</p>
<p>Розглядається проект Постанови (номер 2412а) про відзначення 70-річчя визволення міста Орджонікідзе Дніпропетровської області від німецько-фашистських загарбників. Ставлю на голосування. Ставлю на голосування проект Постанови (номер 2412а) про відзначення 70-річчя визволення міста Орджонікідзе Дніпропетровської області від німецько-фашистських загарбників. Прошу народних депутатів голосувати. <i>(Шум у залі)</i> Я дам, я обіцяв.</p>
<p>&nbsp;</p>
<p>14:06:01</p>
<p>За-238</p>
<p>Проти – 0, утрималися – 5, не голосувало – 119. Рішення прийнято. По фракціях.</p>
<p>Я надаю слово Пономарьову Андрію Вікторовичу. Давайте послухаємо.</p>
<p>&nbsp;</p>
<p>14:06:29</p>
<p>ПОНОМАРЬОВ А.В.</p>
<p>Шановний Володимир Васильович, шановні колеги! Я до вас звертаюся з приводу постанови&nbsp; (2775) по вшануванню 100-річчя Паші Ангеліної. Ви можете по-різному відноситися до нашого минулого радянського. Для мене героїчна в той час, вона для мене землячка. Я даже не буду вас умовляти сьогодні переголосовувати за Пашу Ангеліну. Ви можете її даже не поважати, но ви повинні поважати десятки тисяч життів, які вона врятувала від депортації в післявоєнні роки, ............. греків Приазов'я.</p>
<p>Я на минулому тижні, у нас в суботу був великий грецький праздник греків Приазов'я, всієї України, десять тисяч чоловік з'їхалося, десять тисяч. Був посол Греції, два генеральських консула, було велике свято. Я не знаю, як нас згадають через 50 років, письменників, великих діячів політичних, я не знаю. Но її коли 50 років пройшло, до мене десятки людей підходили і казали, і спрашували, і хвилювались за долю цієї постанови. Я не буду просити, Володимир Васильович, повернути її зараз. Давайте ми поставимо в четвер або в середу. Я думаю, що буде у нас час подумати на цю тему.</p>
<p>&nbsp;</p>
<p>ГОЛОВУЮЧИЙ. Добре.</p>
<p>&nbsp;</p>
<p>ПОНОМАРЬОВ А.В. І кстати, до речі, вона – жінка. От тут казали багато про усиновлених дітей,&nbsp; у неї було чотири дитини, одна з&nbsp; них – усиновлена. Дякую.</p>
<p>&nbsp;</p>
<p>ГОЛОВУЮЧИЙ. Давайте попрацюйте з комітетом. <i>&nbsp;</i></p>
<p>І я прошу, Петро Миколайович Симоненко. Я дам.</p>
<p>&nbsp;</p>
<p>14:07:49</p>
<p>СИМОНЕНКО П.М.</p>
<p>Симоненко, фракція Компартії. Я хотів би вас, шановні колеги, проінформувати, як вирішуються ті питання, відповідно яких ми приймаємо рішення. Ми прийняли з вами рішення&nbsp; відсвяткувати на державному рівні 90-річчя провідного письменника України, класика сучасного і живого сьогодні Олександра Олександровича Сизоненка. Дивіться, провідний комітет не контролює, Міністерство культури не робе нічого, Кабінет Міністрів взагалі відсторонився від виконання рішення, прийнятого Верховною Радою.</p>
<p>Я ще і ще раз звертаюсь до всіх, Володимире Васильовичу, і прошу давайте ми разом примусимо сьогодні тих, хто повинні зробити було хотя б провести вечір пам'яті. Дивіться, ще раз нагадую: провідний комітет не займається, Міністерство культури не займається і Кабінет Міністрів не займається. Для чого ми приймаємо ці рішення? Тільки для того, щоб показати, наскільки ми піклуємося начебто про народ України, де самі забуваємо про свою історію? А живого класика сьогодні забули вшанувати, і не хочуть нічого робити для того, щоб відзначити 90-річчя Олександра Олександровича...</p>
<p>&nbsp;</p>
<p>ГОЛОВУЮЧИЙ. Народний депутат Томенко, і будемо завершувати&nbsp; сесію.</p>
<p>&nbsp;</p>
<p>14:09:02</p>
<p>ТОМЕНКО М.В.</p>
<p>Володимире Васильовичу! Шановні колеги! Я хотів би довести нашу позицію з Володимиром Яворівським. І я сподіваюся, що це позиція і фракцій, які не голосували за постанови щодо конкретних міст в частині Великої Вітчизняної війни.</p>
<p>Володимир Васильович, є ініціатива комітету, і ми проголосували 70-річчя&nbsp; звільнення України. І це загальнодержавна подія, питань нема. Якщо ми будемо рухатися по містах, селищах і селах, ну це перетворимо в абсурд ситуацію. Тому просити депутатів, якщо є постанова&nbsp; загальна… загальнодержавна, то все, що стосується міст, селищ… приймати на рівні обласних рад, оскільки ми зараз дійдемо до того,&nbsp; що у нас кожне село ми будемо святкувати, як вони почали форсування Дніпра і закінчили форсування Дніпра.&nbsp; Це нівелює саму ідею. Тому просити депутатів і комітет упорядкувати тут&nbsp; підхід, відзначати лише загальнодержавні події, а на регіональному рівні відзначати рішенням обласних рід.</p>
<p>&nbsp;</p>
<p>ГОЛОВУЮЧИЙ. Я підтримую вашу пропозицію. Вчора ми у мене на&nbsp; узгоджувальній раді це питання розглянули і буде розпорядження. Розпорядження буде узгоджено зі всіма фракціями, і ви правильно піднімаєте це питання.</p>
<p>Останній – Ляшко, хвилина. Прошу.</p>
<p>&nbsp;</p>
<p>14:10:30</p>
<p>ЛЯШКО О.В.</p>
<p>Олег Ляшко, Радикальна партія.&nbsp;&nbsp; Шановний Володимире Васильовичу!&nbsp; Шановні колеги! Ми з вами щойно проголосували Постанову про відзначення на державному рівні 120-річчя від дня народження генія українського Олександра Петровича Довженка – видатного українського кінорежисера, Шевченка в кінематографі без перебільшення. Так от найбільша мрія&nbsp; Олександра Петровича Довженка була: це бути похованим в українській землі. Сьогодні його прах покоїться на Новодівечому кладовищі у Москві, але він заповідав перепоховати його в Україні. І тому я звертаюся до уряду. В рамках відзначення&nbsp; проведення заходів з нагоди 120-річчя від дня народження Олександра Петровича Довженка активізувати процес перемовин з керівництвом Російської Федерації щодо виконання волі, щодо виконання заповіту Олександра Петровича Довженка і перепоховання його праху в українській землі. Воздасться нам за цю роботу, за виконання його заповіту.</p>
<p>&nbsp;</p>
<p>ГОЛОВУЮЧИЙ. Дякую. Ранкове засідання Верховної Ради України оголошую закритим. Завтра о 10-й годині я запрошую вас на сесію.</p>
<p>&nbsp;</p>
<p>&nbsp;</p>
<p>&nbsp;</p>

