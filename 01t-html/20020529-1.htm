Стенограма пленарного засідання
29 травня 2002
<pre><b>                      ЗАСІДАННЯ ШІСТНАДЦЯТЕ

               Сесійний зал Верховної Ради України.
                 29 травня 2002 року. 16 година.

</b><i>     Веде засідання Голова Верховної Ради України ЛИТВИН В.М.
</i>
     ГОЛОВА. Шановні народні депутати!  Розпочинаємо наше  вечірнє засідання.

     Прошу народних депутатів України підготуватися до реєстрації.
Прошу ввімкнути систему "Рада".  Прошу народних депутатів  України зареєструватися.

     Зареєструвалися 384 народних депутати.  Прошу дати інформацію по фракціях.

     Шановні народні   депутати!   Продовжуємо   нашу   роботу   і обговорення   питання,   пов'язаного   з  формуванням  керівництва комітетів:  голів та їхніх  перших  заступників.  Шановні  народні депутати! Дозвольте поінформувати вас, що внесено проект Постанови Верховної  Ради  за  номером  1119  про  обрання  голів  і  перших заступників  голів  комітетів  Верховної  Ради  України четвертого скликання.  Проект постанови  внесено  від  фракцій  Комуністичної партії України,  Соціалістичної партії України та "Нашої України".
Є на руках у вас цей документ?

     Шановні народні депутати!  Дозвольте процитувати положення  з Регламенту  Верховної  Ради  про обрання голів комітетів Верховної Ради, а також членів цих комітетів.

     Стаття 4.4.3  (пункт  1):  "Кандидатури  для  обрання   голів комітетів  Верховної  Ради,  а  також  їх  членів  висуваються  на засіданнях  відповідних  депутатських  груп  (фракцій)  згідно   з квотами   (підкреслюю,  з  квотами)  пропорційного  представництва депутатських груп (фракцій) та з урахуванням згоди кандидатів".

     Стаття 4.4.4 (пункт 1):  "Обрання голів  комітетів  Верховної Ради  України  здійснюється за списком у цілому,  без обговорення,
шляхом поіменного голосування;  за результатами цього  голосування оформляється   відповідна   постанова   Верховної   Ради.   Список кандидатур на посади голів  комітетів  (по  одній  кандидатурі  на кожну  посаду) із застосуванням положень статті 4.4.3 погоджується Погоджувальною радою депутатських груп (фракцій)".

     У зв'язку з  цим  я  пропоную  керівникам  депутатських  груп
(фракцій)  через  20  хвилин зібратися в кабінеті Голови Верховної Ради для того,  щоб погодити це питання - питання  про  формування керівництва комітетів.

     На сьогодні  засідання  Верховної Ради оголошується закритим.
Продовжимо роботу завтра о 10 годині.

     Дякую.








</pre>
