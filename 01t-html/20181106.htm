Стенограма пленарного засідання
06 листопада 2018
&nbsp;<div>
<p align=center>ЗАСІДАННЯ ДВАДЦЯТЬ П'ЯТЕ</p>
<p align=center>Сесійний зал Верховної Ради України</p>
<p align=center>06 листопада 2018 року, 10 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>10:02:36</p>
<p>ГОЛОВУЮЧИЙ. Доброго ранку, шановні колеги! Прошу заходити в зал, приготуватись до реєстрації. Отже, колеги, можемо проводити реєстрацію?</p>
<p>Прошу зареєструватись для участі в пленарному засіданні Верховної Ради України.</p>
<p>&nbsp;</p>
<p>10:04:05</p>
<p>Зареєстровано 356 народних депутатів. Ранкове пленарне засідання Верховної Ради України оголошую відкритим.</p>
<p>Сьогодні день народження народного депутата України Дмитра ОлександровичаСтеценка. Привітаємо колегу з днем народження.</p>
<p>І, колеги, як відомо, в неділю в опіковому відділенні Київської міської клінічної лікарні № 2 померла відома громадська активістка, радниця міського голови Херсона КатеринаГандзюк. Смерть Катерини не має лишитись непокараною. І я хочу від імені усіх нас, і Верховної Ради України, і себе особисто висловити співчуття рідним і друзям Катерини. Вічна пам'ять.</p>
<p><i>(Хвилина мовчання)</i></p>
<p>Також, колеги, я переконаний, що цей факт, як факти нападів на громадських активістів, має бути під пильною увагою Верховної Ради України. У зв'язку з тим вчора протягом багатьох годин ми проводили консультації з приводу створення тимчасової слідчої комісії, яка могла б бути об'єднуючою для всього парламенту, для того, щоб ми змогли її запропонувати на розгляд Верховної Ради України. Ці консультації ще зараз продовжуються, але я переконаний, які б не були консультації, ми повинні прийняти рішення сьогодні, невідкладно викликати у парламент представників правоохоронних органів для того, щоб ми змогли від них почути оцінку того, що відбувається, і відповідно отримати інформацію і дати політичну оцінку.</p>
<p>Ми домовилися, що сьогодні після виступів голів фракцій дана пропозиція буде поставлена на голосування. І якщо буде набрана необхідна кількість голосів, а це 150 голосів, я невідкладно викличу і представників прокуратури, поліції, Служби безпеки, щоб тут з трибуни Верховної Ради України вони змогли дати пояснення. І я сподіваюся і переконаний, що ми зможемо знайти і порозуміння по створенню тимчасової слідчої комісії.</p>
<p>Зараз, колеги, згідно Регламенту 30 хвилин для виступів від фракцій і груп. І я прошу всіх бажаючих від фракцій і груп провести запис для виступів. Будь ласка. <b></b></p>
<p>Від "Блоку Петра Порошенка" до слова запрошується голова фракції Артур Герасимов.</p>
<p>&nbsp;</p>
<p>10:07:55</p>
<p>ГЕРАСИМОВ А.В.</p>
<p>Шановний Андрій Володимирович! Шановні колеги! Шановні українці! Депутати фракції партії "Блок Петра Порошенка" висловлюють щирі співчуття родині, близьким та рідним КатериниГандзюк.</p>
<p>&nbsp;Ми вимагаємо від правоохоронців задіяти усі резерви для встановлення і притягнення до відповідальності винуватців цього жахливого злочину в найкоротші терміни.</p>
<p>На своєму вчорашньому засіданні фракція партії "Блок Петра Порошенка" одноголосно підтримала створення ТСК з розслідування вбивства активістки. Ми також делегували до складу цієї комісії народних депутатів від нашої команди, які зроблять усе можливе для встановлення істини і справедливості. Усі причетні до цього страшного злочину повинні понести найсуворіше покарання, передбачене законодавством.</p>
<p>Вважаємо, що також необхідно підтримати ініціативу Голови Верховної Ради і терміново заслухати в парламенті керівників правоохоронних органів, відповідальних за розслідування справи.&nbsp;</p>
<p>Поза тим вітаю українських військовослужбовців з тим, що був вкотре підтверджений статус української армії як однієї з найкращих в Європі. Відповідно до проекту Global Firepower українське військо входить у десятку найпотужніших армій континенту. І це при тому, що ще у 14-му році українська армія майже не існувала, бо впродовж попередніх років її цілеспрямовано руйнували. Розпродувалось майно, технології, військова техніка, системно скорочувались витрати на військо, і всього лише за 4 роки під час війни нам вдалось зробити неможливе: відродити українську армію, зробити її повністю боєздатною і вивести в європейські лідери.</p>
<p>Щодо політичних спекуляцій про підвищення ціни на газ. Жоден політик сьогодні не має чесного рецепту, який би дозволив знизити ціни, бо ми розплачуємось за сукупність системних помилокпрем'єрств Тимошенко, Януковича та Азарова.</p>
<p>На сьогодні попри війну і анексію територій українська економіка не потребувала б зовнішніх запозичень, якби не ця боргова яма Тимошенко, Януковича. На двох вони передали наступним&nbsp; поколінням понад 70 мільярдів доларів боргів, левова частка з яких відправлялась на Москву в якості&nbsp; оплати за кабальним газовим контрактом <a name=Temp></a>Путіна-Тимошенко. Тому уряд Гройсмана змушений був піти на цей непопулярний та болісний крок.</p>
<p>Що ми реально можемо зробити для захисту вразливих верств населення після підвищення, так це підтримати ініціативу&nbsp; Президента Петра Порошенка щодо розширення програми субсидій. Ми вимагаємо закласти в бюджеті 2019 року достатньо коштів для захисту кожної української сім'ї в умовах подорожчання природного газу.</p>
<p>Дякую&nbsp; за&nbsp; увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Тільки я не розумію, для чого кричати&nbsp; по десять раз? Я добре вас чую і ще разу такого не було, щоб я не надав репліку. Бо якщо ми один одному будемо кричати і будемо перекрикуватись, не буде з цього ефективної роботи парламенту.</p>
<p>Будь ласка, 1 хвилина Юлія Тимошенко. Включіть мікрофон, будь ласка.</p>
<p>&nbsp;</p>
<p>10:10:56</p>
<p>ТИМОШЕНКО Ю.В.</p>
<p>Шановні друзі! Щойно виступав голова фракції БПП Герасимов, який є сепаратистом. У якого помічником, керівником штабу працював один з відомих терористівБезлер, кличка якого "Бес". І ця людина ще говорить про якісь добрі справи. Це людина, яка від Порошенка по суті в парламенті представляє сепаратистів.</p>
<p>І по-друге, він сказав, що як би то контракт, який підписаний в 2009 році, є неправильним. Я звертаюся зараз до всіх українців. Візьміть, будь ласка, ваші платіжки за газ в 2009 році і порівняйте їх з платіжками за газ, які сьогодні вам виписує Петро Порошенко. І ще на 23 з половиною відсотки зараз підвищені ціни&nbsp; на газ. І ви побачите, який контракт поганий, який гарний. І робіть висновки.&nbsp;&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від фракції "Самопоміч" до слова запрошується Соболєв Єгор Вікторович.</p>
<p>Передає слово&nbsp; для виступу Олені Сотник. Будь ласка.</p>
<p>&nbsp;</p>
<p>10:12:14</p>
<p>СОТНИК О.С.&nbsp; <b></b></p>
<p>Доброго ранку! У нас на даний момент відбувається дуже серйозна внутрішня парламентська суперечка. Ви всі вчора чули, що під стіни нашого засідання Погоджувальної ради прийшли активісти і правозахисники, вони вимагали створення незалежної, підкреслюю, незалежної тимчасової слідчої комісії. Так, ми знаємо, що слідчі комісії в стінах цього парламенту рідко бували ефективними, ми знаємо, що у них дуже мало повноважень, але ми все одно вимагали тимчасову слідчу комісію по побиттю активістів, по нападу і вже тепер смерті активісткиГандзюк. І ми продовжуємо це вимагати, не дивлячись на те, що зараз в парламенті більшість, коаліція намагається створити абсолютно контрольовану тимчасову слідчу комісію. Вони призначили Голову Служби безпеки України, який зараз відповідає за розслідування, вони призначили Генерального прокурора, який відповідає за процесуальне керівництво в цих розслідуваннях, вони призначили свого голову МВД, який також відповідає на сьогоднішній день за роботу Національної поліції і скеровує її діяльність, і, в той же час, вони хочуть контролювати тимчасову слідчу комісію, яка має дати висновок, чи є бездіяльність в діях цих органів, чи немає; чи напади на активістів розслідуються, чи вони саботуються на місцях правоохоронними органами. Вибачте, будь ласка, але так парламентаризм не працює.</p>
<p>Ми вважаємо, що опозиція має повне право на даному етапі через те, що це принципове питання захисту людей, і не тільки активістів, розслідування будь-яких справ тут має бути питанням. Тому ми вважаємо, що це принципово, щоб в цій тимчасовій слідчій комісії був незалежний голова, - перше. Друге - щоб всі взяли на себе відповідальність роботи цієї комісії, що туди будуть з'являтися правоохоронні органи і давати свої пояснення. Парламент нарешті має стати парламентом, ми нарешті маємо згадати про те, що нас сюди обирали люди, а не правоохоронні органи, не міністри, які зараз посідають свої посади. І, в кінці кінців, ті люди, на яких нападають, вони якраз роблять вашу роботу: роботу правоохоронних органів,&nbsp; роботу судів. Вони викривають корупціонерів, а ви навіть не можете ці справи розслідувати.</p>
<p>Тому вимога наша дуже проста, але вона однозначна. Фракція "Самопоміч" вимагає, щоб ТСК було незалежним, збалансованим і щоб головою ТСК була людина, яка не має жодного відношення до коаліції, яка зможенезаангажовано і незалежно проводити роботу цієї тимчасової слідчої комісії і нарешті сказати, чому напади на активістів не розслідуються, чому вони саботуються на місцях…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, будь ласка.</p>
<p>&nbsp;</p>
<p>СОТНИК О.С. І хто, і чому боїться активістів? Тому що так виглядає, що, напевно, вони дійсно викривають тих, хто розкрадають цю державу, тому ви їх і вбиваєте.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Від Партії і фракції "Відродження" Бондар Віктор Васильович, будь ласка,&nbsp; пане Віктор.</p>
<p>&nbsp;</p>
<p>10:15:53</p>
<p>БОНДАР В.В.</p>
<p>Шановний Андрій Володимирович, шановні колеги, безумовно, ми з вами всі разом останні чотири роки спостерігали, як стрімко зростали тарифи для населення і промисловості в Україні. По суті, в чотири і в десять разів збільшились тарифи на газ і електроенергію за останні чотири роки.</p>
<p>У мене було сподівання, що у влади вистачить здорового глузду і розуму не робити чергове підвищення тарифів і не заводити ситуацію просто в тупик і в колапс. На жаль, розуму не вистачило.</p>
<p>Що ми бачимо тепер? Ми бачимо, що прірва між бідним населенням і владою стає просто бездонною. Влада не чує і не розуміє ситуацію, в якій опинилися люди в селі, в містах, в районах після чергового підняття тарифів. Ми два роки назад запропонували і подали постанову про те, що треба зробити аудитенерготарифів і ввести мораторій на підняття тарифів. На жаль, нас тоді ніхто не чув.</p>
<p>Сьогодні ми бачимо абсолютно цинічну ситуацію: державні підприємства "Нафтогаз", "Укргазвидобування" за рік показують 60-70 мільярдів прибутків. Керівництво "Нафтогазу" виписує собі премію мільярд 200 мільйонів на 16 чоловік. І після цього вони пропонують нам знову підняти тарифи. Вибачте, це кощунство, такі речі робити неможливо.</p>
<p>Тому ми зареєстрували <a name=_GoBack></a>ще черговий проект&nbsp; постанови, озвучили про те, що треба скасувати ці тарифи, провести аудит енерготарифів, і після того дати відповідь людям, чому в Україні такий дорогий газ. Газ власного видобутку, ми всі з вами&nbsp; добре вже знаємо, коштує в три рази дешевше, ніж нам влада сьогодні пропонує купувати газ імпортний, завезений з-за кордону. То чому ми не даємо газ українського видобутку для населення, для державних установ? Чому ми не даємо нормальну ціну? Бо загралися: загралися в політику, загралися в абсолютну економічну вакханалію і економічне безглуздя.</p>
<p>Тому ми пропонуємо все ж таки повернутися до цього питання, проголосувати наш проект постанови. Не хочете наш проект постанови - ми готові позбутися амбіцій і підтримати будь-який проект&nbsp; постанови і рішення Верховної Ради про скасування цих ганебних тарифів, і проведення енергоаудиту. Це буде єдине справедливе рішення і це дасть можливість вийти з цієї ситуації для людей в Україні.</p>
<p>Вибачте, коли керівник "Нафтогазу" відправляє 8 мільйонів доларів своїй мамі в Америку в вигляді премії, яку&nbsp; він отримав у підсумку діяльності на&nbsp; "Нафтогазі", – це цинізм. Хай би його мама приїхала в Україну, поселилася в будь-якому&nbsp; селі, прожила в хаті на ту пенсію, яку&nbsp; дає держава, і&nbsp; сплачувала ті тарифи, які він встановив для&nbsp; населення. От тоді б він зрозумів, що таке реальне життя. А не життя, коли мамі 8 мільйонів доларів у Штати, а вся Україна жебракує і шукає кошти для того, щоб сплатити ці шалені тарифи.</p>
<p>Дякуємо.</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>10:18:53</p>
<p>ГОЛОВУЮЧИЙ. Дякую, шановний колего.</p>
<p>Шановні колеги! Дозвольте мені, будь ласка, зробити оголошення. Зараз в Україні і в українському парламенті з візитом перебуває парламентська делегація польсько-української групи дружби на чолі зВіце-маршалком Сейму пані Беатою Мазурек. Давайте привітаємо, будь ласка, наших дорогих польських друзів <i>(оплески)</i>, наших побратимів і подякуємо щиро від&nbsp; українського парламенту за ту велику&nbsp; підтримку, яку&nbsp; український&nbsp; парламент і&nbsp; суспільство&nbsp; відчуває від поляків по захисту нашої територіальної цілісності і суверенітету України. Дякуємо вам.&nbsp; Дякуємо дорогі колеги.</p>
<p>Шановні колеги! Продовжуємо наше засідання і запрошується до виступу голова фракції "Батьківщина", Юлія Тимошенко, прошу.</p>
<p>&nbsp;</p>
<p>10:19:42</p>
<p>ТИМОШЕНКО Ю.В.&nbsp;&nbsp;&nbsp; <b></b></p>
<p>Шановні колеги, всі ми знаємо, яка трагедія відбулася з КатериноюГандзюк. І я хочу повністю підтримати "Самопоміч" і наших молодих депутатів-єврооптимістів в тому, щоби негайно невідкладно проголосувати проект&nbsp; постанови про створення тимчасової слідчої комісії на паритеті між владою і опозицією і доручити очолити цю тимчасову слідчу комісію людині, якій вірить&nbsp; громадянське суспільство.</p>
<p>Я вважаю, що якщо ми цього&nbsp; не зробимо, ми будемо покривати замах на життя 54 активістів, громадських діячів, а також вбивство Катерини Гандзюк. Треба негайно діяти, бо Порошенко і його оточення насправді вже ввели війну з громадськими активістами просто в один із своїх пріоритетів. Або ми захистимо наших молодих активних людей, або їх будуть і далі вбивати.</p>
<p>Друге. У нас зараз на трибуні сидять шахтарі, я їх вітаю, які працюють на державних шахтах. <i>(Оплески)</i></p>
<p>Я хочу повідомити вам, що шахтарі на державних шахтах вже п'ять місяців не отримують заробітну плату. І навіть… у мене в руках зараз фотокартки Віктора Трифонова, якийсамопідпалив себе, захищаючи шахтарів. Вони голодують, вони гинуть. Мільярд 250 мільйонів заборгованості! Порошенко вирішив знищити державні шахти для того, щоби знищити енергонезалежність нашої держави і віддати нас с руки країні-агресору.</p>
<p>І третє – це те, що стосується підвищення тарифів на газ, цін на газ, на тепло і як наслідок на гарячу воду. Зараз ще раз вони, порушуючи своє слово не підвищувати ціни на газ, реально ще раз познущалися над людьми, і Порошенко дав команду на 23,5 відсотки підняти ціни на газ, тарифи на тепло і на гарячу воду.</p>
<p>Зараз 130 рад міських, обласних, районних по всій країні звернулися до Президента негайно відмінити це рішення. Більше ніж в двохстах громадах пройшли великізабастовки по суті, які вимагали негайно це&nbsp; скасувати. В парламенті більшість фракцій, крім фракції БПП, майже всі підписали проект постанови про те, щоби скасувати підвищення ціни на газ, віддавати населенню газ українського видобутку і ввести мораторій на підвищення цін на газ негайно. Шість місяців залишилося панувати Порошенкові. Давайте всі разом не здамо українців і Україну, підтримаємо цю постанову одноголосно і зупинимо…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 30 секунд. звершуйте.</p>
<p>&nbsp;</p>
<p>ТИМОШЕНКО Ю.В. … і зупинимо геноцид української нації.</p>
<p>А зараз ми заявляємо як фракція "Батьківщина": ми не голосуємо за жоден законопроект, поки не буде проголосована постанова по КатериніГандзюк, а також постанова про&nbsp; скасування підвищення цін на газ і введення мораторію.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>БПП вимагає репліку, тому що була в негативному контексті згадана фракція. Будь ласка,&nbsp; Артур Герасимов, одна хвилина.&nbsp;</p>
<p>Я би дуже просила, щоб колеги одне одного в негативному контексті не згадували, щоби&nbsp; ми могли зосередитися на виступах.</p>
<p>Будь ласка,&nbsp; Артур Герасимов, одна хвилина.</p>
<p>&nbsp;</p>
<p>10:23:30</p>
<p>ГЕРАСИМОВ А.В.</p>
<p>Шановний Ірино Володимирівна! Шановні колеги! Ми тільки що почули виступ керівника "Батьківщини", в якому було сказано про газ українського видобутку. Але, ви знаєте, я б хотів нагадати українцям і хотів би нагадати колегам по парламенту, що зобов'язання зрівняти ціни на український газ з ціною імпортного газу, тобто підвищити ціну, взяла рівно 10 років тому саме Юлія Тимошенко, коли 31 жовтня 2008 року особисто як Прем’єр-міністр підписала відповідний меморандум з МВФ, що стало міжнародно-правовим зобов'язанням для всіх наступних&nbsp; урядів. І якщо хтось хоче побачити, але всі знають, ось цей меморандум, де стоїть підпис Юлії Володимирівни&nbsp; Тимошенко.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я хочу нагадати… <i>(Шум у залі) </i>&nbsp;Я дуже прошу увагу і не перебивати мене. Під час своєї репліки пані Юлія Тимошенко&nbsp; згадувала в негативному контексті Герасимова. Йому не давали тоді хвилину репліки. Тому зараз, будь ласка,виступ Радикальної партії Олега Ляшка. І я б звернулась до українського парламенту, я почитаю Регламент, не ганьбити себе перед нашими польськими колегами.</p>
<p>Будь ласка, виступ зараз Радикальної партії Олега Ляшка. Прошу.</p>
<p>&nbsp;</p>
<p>10:24:54</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги депутати, я звертаюсь до вас: вам не соромно? Два тижні тому уряд Порошенка прийняв рішення, яким фактично грабують українців, підвищують ціни на газ. Наша команда ініціювала позачергове засідання парламенту для того, щоб зупинити зростання цін на газ, для того, щоб захистити українців відпограбунку влади. З вас відгукнулися на цю ініціативу одиниці, усі інші залишились байдужими. Тобто людей граблять, влада піднімає тарифи, у людей немає можливості платити ні за комуналку, ні за ліки, ні за продукти харчування – ви залишаєтесь байдужими. Яким чином ви можете бути такими безсердечними і безсовісними?</p>
<p>Тому я хочу сказати, що команда Радикальної партії, ми підписали разом із лідерами інших фракцій, крім фракцій коаліції, проект Постанови про скасування рішення уряду про підвищення ціни на природній газ і запровадження мораторію на підвищення цін на природний газ для громадян. <i>(Оплески)</i> Під цим проектом постанови підписи шести лідерів фракцій і груп. Ми вимагаємо від голови парламенту зараз першим питанням негайно розглянути і прийняти цю постанову, і захистити українців від грабіжницької політики Президента і його влади.</p>
<p>Наша команда не буде голосувати за жодне інше рішення, поки мораторій про підвищення цін на газ не буде прийнятий. Ми вважаємо, що в цей час, коли влада грабує українців, коли в людей немає можливості годувати своїх дітей, харчуватися, одягатися, лікуватися, бути байдужими і робити вигляд, що нічого не відбувається – це злочин.</p>
<p>Саме тому команда Радикальної партії запропонувала абсолютно чіткий план дій про зниження цін на газ, підвищення зарплат, перерахунок пенсій, антикризовий план розвитку економіки, який дасть можливість відновити економіку в країні і створювати нові робочі місця.<b></b></p>
<p>Влада українців грабує. Моя команда пропонує, як захистити українців, як їм дати більші зарплати, більші пенсії, нижчі тарифи, більші можливості заробляти і годувати своїх дітей. Влада байдужа. Ми не байдужі. Влада краде, ми стверджуємо, що сьогоднішнє підвищення цін на газ – українці платять не за газ, українці платять за корупцію влади, за її непрофесіоналізм, за її нездатність навести порядок в країні, відновити стабільність і економічний розвиток.</p>
<p>Цю програму відновлення економіки, стабільності і розвитку пропоную я і наша команда. Зупинення цін на газ – це один із перший кроків до відновлення порядку в країні.</p>
<p>&nbsp;</p>
<p>ГОЛОВУЮЧИЙ. Будь ласка, до слова запрошується голова "Опозиційного блоку", фракції, Юрій Бойко. Запрошуємо вас, будь ласка.</p>
<p>&nbsp;</p>
<p>10:28:22</p>
<p>БОЙКО Ю.А.</p>
<p>Шановна пані головуюча, шановні народні депутати, перш за все хочу привітати всіх українців та парламент з 75-ю річницею визволення Києва від німецько-фашистських загарбників 6 листопада 43-го року. Це визначна подія в історії українського народу. Напередодні цієї дати ми разом з пошуковим загоном "Дніпро–Україна", як і багато років, проводимо перепоховання загиблих бійців Радянської армії, які захищали столицю України.</p>
<p>В минулу суботу на цьому заході я мав зустріч з ветеранами, з тими, хто зміг приїхати. Їх залишилося небагато – 10-12 осіб. Їм по 90-95 років. І вони мене обступили і просять мене: "Захистіть нас!". Вони просять захистити їх від морального цькування цієї влади, від матеріальних обмежень, від зубожіння і жебрацтва.&nbsp; Підняттям тарифів, цін їх всіх перетворили в жебраків. Але сьогодні захисту потребують не тільки ветерани, а всі громадяни України.</p>
<p>Ми наполягаємо зупинити підвищення цін на газ і зниження тарифів. Для цього внесемо законопроект про ринок газу, який містить економічно обґрунтовану ціну, яка повинна бути максимальною на газ для населення. І це буде справедлива ціна, яка дозволить людям сплачувати за газ, а не сидіти на субсидії, на голці субсидії.</p>
<p>Якщо всі народні депутати, більшість яких, і ми бачимо сьогодні в залі, виступають проти підвищення цін на газ, я пропоную всім підтримати цей законопроект. Ми в свою чергу будемо підтримувати всі ініціативи, не заважаючи на особистості, не зважаючи, хто їх вніс, який дозволить припинити цей тарифний геноцид.&nbsp;</p>
<p>І останнє. Візит канцлера Німеччини пані Меркель як одного з ініціаторів мінського процесу ще раз показав важливість і незворотність дипломатичного шляху у вирішенні конфлікту на Донбасі. Але це неможливо без прямого діалогу з усіма конфліктуючими сторонами. І ми, наша фракція, готові до цього публічного діалогу, ми його починаємо заради миру на Донбасі, повернення території, людей і відновлення стабільності в країні.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. До слова запрошується представник групи політичної "Воля народу" СергійШахов, прошу вас.</p>
<p>&nbsp;</p>
<p>10:31:40</p>
<p>ШАХОВ С.В.</p>
<p>Група "Воля народу", СергійШахов, Луганщина. Шановні колеги, чому сьогодні всі говорять про підвищення ціни на газ, коли в березні Ярослав Москаленко зареєстрував проект Постанови, в березні, 8810 на заборону підвищення ціни на газ?! Коли влітку наші волонтери збирали підписи, і півтора мільйонапідписів "Наш край" зібрав, півтора мільйона підписів, я говорив, туди, саме в уряд. Зверніть на це увагу.</p>
<p>Я особисто зареєстрував Постанову 9027 теж проти підвищення ціни на газ. Те, щоби зробити аудит всієї газотранспортної системи, зробити аудит всіх свердловин, де качають український газ, кому вони належать. Коли я приїжджаю у свій округ, коли мені люди кажуть, що біля села добувають український газ і рахують за формулою "Дюссельдорф плюс" по 7 гривень, а сьогодні по 8.550, ні в які рамки не вписується. Оце і є геноцидом українського народу, коли люди будуть голодувати, коли вони будуть думати, сплачувати їм сьогодні за комунальні послуги чи їм сьогодні сплачувати за газ.</p>
<p>По-друге, сьогодні на Луганщині практично енергетична катастрофа. СьогодніЩастинська ТЕС буде стояти без вугілля через блокаду, через те, що там немає сьогодні антрациту, буде опалюватися сьогодні газом, ціна на електроенергію буде коштувати сьогодні 5 гривень. Уявіть собі!</p>
<p>Далі. Сьогодні шахтарі 19 добу сидять в шахті з "Шахти Капустіна", голодують. 33 шахтарі 19 діб тому залізли в шахту, 20 з них вже лежать в лікарні – серцевий напад. Сьогодні сім'ї голодують, ходять жебракують, просять у людей позичити гроші. Книги амбарні сьогодні у людей, вони в магазині просять: дайте, будь ласка, їм хліба.</p>
<p>Ми з вами – народні депутати. Народні! Саме через те нас народ і обирав, щоб ми дбали про народ, про людей. Шановні колеги, ми проголосували з вами в останній день, в п'ятницю, в червні 13 числа Закон 8362 Бондаря, в якому брали участь і ОлегНедава, і всі наші колеги. Скажіть, будь ласка, чи сплатили півтора мільярда гривень зарплати? Ні. Сьогодні шахтарям дають подачку в 300 мільйонів гривень, коли сьогодні повинні півтора мільярда гривень. Взагалі вугільна галузь руйнується. Ми вимагаємо негайно включитися в цей процес, зробити тимчасову слідчу групу. Чому сьогодні не модернізується вугільна галузь? Чому сьогодні на шахтарів не звертає увагу міністр вугільної галузі Насалик та енергетики? Скажіть, будь ласка. Хай вийде, будь ласка, на Луганщину і подивиться, що сьогодні відбувається з шахтарями саме там, спуститься в шахту…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>ШАХОВ С.В. Ми вимагаємо негайно поставити на голосування Постанову 8810 Ярослава Москаленка, поставити Постанову 9027 саме від "Нашого краю" Шахова, і негайно звернути увагу на шахтарів на Луганщині. Хай міністрНасалик вийде, антиукраїнський міністр, і подивиться, що відбувається сьогодні там саме на "Шахті Капустіна".</p>
<p>Дякую. СергійШахов. Сергій Шахов.</p>
<p>&nbsp;</p>
<p>ГОЛОВУЮЧИЙ. Останній виступ в нашій в традиційній рубриці у вівторок - голова фракції "Народний фронт" МаксимБурбак. Запрошую вас.</p>
<p>&nbsp;</p>
<p>10:35:28</p>
<p>БУРБАК М.Ю.</p>
<p>Вітаю, колеги. Фракція "Народний фронт" підтримує запрошення до парламенту Генпрокурора, Голови СБУ та Голову Національної поліції. Сьогодні ми повинні почути інформацію керівників цих правоохоронних органів щодо розслідування справи про вбивство КатериниГандзюк.</p>
<p>З часу нападу на Катерину минуло 3 місяці. Національна поліція по гарячих слідах встановила і заарештувала людей, які обґрунтовано підозрюються в цьому вбивстві. Громадськість давно почула їх імена: Торбин, Горбунов,Васянович, Вишневський, Грабчук. Однак ми хочемо почути прізвища замовників. Ще раз наголошую: виконавці і організатори встановлені. Відомо, що рішенням прокуратури робота по замовниках виділена в окреме провадження, яке передане до Служби безпеки України.</p>
<p>Вимагаємо від СБУ якнайшвидше встановити замовників і посадити їх на лави підсудних поруч з виконавцями і організаторами.</p>
<p>Вчора на засіданні фракції ми визначили трьох депутатів, яких делегуємо для роботи в парламентській ТСК, яка розслідує напад на активістів. І сподіваємося, що її робота буде продуктивною. І закликаю всі сторони утриматись від надмірної політизації роботи цієї комісії.</p>
<p>Минулої п'ятниці виповнилось 4 роки з часу обрання цього парламенту, який увійде в історію прийняттям небувалих стратегічно важливих реформ. Ми зробили їх в складних умовах: попри російське вторгнення, попри розграбовану Януковичем країну. Парламент згуртувався навколо реформ уряду Яценюка, який зупинив дефолт країни в 14-му році. Весь український народ згуртувався навколо війни за незалежність. Ми скоротили зовнішній борг на мільярди доларів, при цьому фінансуючи оборону на рівні не менше 5 відсотків ВВП.</p>
<p>Ми виконали неймовірно складний план з набуття&nbsp; безвізу. Ніколи раніше українські політики і чиновники не оприлюднювали інформацію про свої статки.Ми розпочали боротьбу за енергетичну незалежність і не лише відмовились від закупівлі газу у "Газпрому", а й виграли позов у російського газового монополіста на десятки мільярдів доларів. Уряд Яценюка захистив простого&nbsp; споживача газу через програму субсидій, через соціальну норму на газ, через "теплі кредити".&nbsp;</p>
<p>Ми захистили українську мову на телебаченні і радіо, і тепер знаємо і чуємо багато українських гуртів та виконавців, які стають відомими на весь світ. В десятки разів зросло виробництво українських фільмів.</p>
<p>Ми розпочали реформу школи, яка ще більше підвищить конкурентоздатність нашої молоді у світі.</p>
<p>І цей перелік можна продовжувати. Все це заслуга коаліції і цього та попереднього урядів. Заслуга цієї Верховної Ради. Заслуга фракції "Народного фронту". Це наші рішення за 4 роки роботи. Нам є про що звітувати перед виборцями.</p>
<p>Але зараз не можна сповільнювати темпу реформ. Найголовніше – не можна допустити реваншу, за яким прийде згортання реформ і відродження "русского мира" на українській землі. Зараз у нас на порядку денному прийняття зваженого і збалансованого держбюджету. Нас чекає у другому читанні законопроект про державну мову. Ми й надалі маємо йти шляхом енергетичної незалежності і повинні зробити ці зміни незворотними.</p>
<p>Можна завершити?</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>10:39:10</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>БУРБАК М.Ю. Зараз ми повинні йти шляхом енергетичної незалежності і повинні зробити ці зміни незворотними. І маємо залучити потужного західного союзника стратегічним інвестором української ГТС.</p>
<p>Наступне. Маємо ухвалити законопроекти, які необхідні для імплементації Закону про нацбезпеку, це наш рух&nbsp; в НАТО. А наступні кроки – ухвалення і виконання&nbsp;плану вступу України в НАТО. Роботи багато і часу на порожні балачки у нас немає.</p>
<p>Слава Україні!&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Отже, ми завершили виступи від фракцій і груп.&nbsp;</p>
<p>Разом з тим, хочу повідомити, що в президію надійшла заява від двох фракцій&nbsp; – "Батьківщини" і&nbsp; "Самопомочі" – з вимогою реальної перерви на півгодини, не виступом, а реальної перерви. Але ми домовились, що перед тим, як піти на перерву, мипроголосуємо за запрошення керівників силових відомств, щоб вони могли підготуватися, і після того я оголошу перерву. Приймається так,так?</p>
<p>Отже, колеги, у зв'язку із трагічною смертю КатериниГандзюк та необхідністю ретельного розслідування цього злочину за пропозиціями голів фракцій є пропозиція запросити на пленарне засідання Верховної Ради України сьогодні керівників правоохоронних органів та заслухати їх інформації щодо стану розслідування нападів на громадських активістів. Пропонується керівництво Національної поліції, Генеральної прокуратури України і Служби безпеки України. Нам для того, щоб їх запросити, необхідно 150 голосів.</p>
<p>Колеги, всіма приймається? Всіма приймається, колеги? Отже, я пишу:&nbsp; керівництва Міністерства внутрішніх справ.</p>
<p>Отже, відповідно до статей 6 та 34 Регламенту Верховної Ради України, ставлю на голосування пропозицію про необхідність присутності сьогодні, пропонується о 12:30, щоб без затягування, о 12:30 на пленарному засіданні Верховної Ради України керівників МВС, Генеральної прокуратури України, Служби безпеки України та заслуховування їх інформації щодо стану розслідування нападів на громадських активістів.</p>
<p>Прошу проголосувати і прошу підтримати дану пропозицію. Голосуємо, колеги, прошу підтримати, прошу підтримати.</p>
<p>&nbsp;</p>
<p>10:41:36</p>
<p>За-222</p>
<p>Отже, 222 – за. Рішення прийняте.</p>
<p>І я запрошую сьогодні, колеги, о 12:30, і я прошу Апарат повідомити офіційно.</p>
<p>А зараз я оголошую від двох фракцій перерву, але щоб ця перерва була не даремною, я запрошую всіх голів фракцій до себе в кабінет для завершення консультацій. Отже, я запрошую всіх голів фракцій зараз на перерві до себе в кабінет. І, відповідно, ми продовжимо нашу роботу через 30 хвилин, це буде 11:15.</p>
<p>І хочу нагадати, що у нас стоїть перший блок питань національної безпеки і оборони: розмінування, про прилеглу зону. І тому я всіх закликаю, щоб ми могли швидко провести консультації і перейти до розгляду важливих питань безпеки і оборони.</p>
<p>Отже, всіх голів фракцій чекаю у себе в кабінеті.</p>
<p>&nbsp;</p>
<p align=center><i>(Після перерви)</i><i></i></p>
<p align=center>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p align=center>&nbsp;</p>
<p>11:26:22</p>
<p>ГОЛОВУЮЧИЙ. Шановні колеги, дозвольте поінформувати вас, що продовжуються консультації Голови Верховної Ради України з лідерами парламентських фракцій відносно створення Тимчасової слідчої комісії з приводу&nbsp; вбивства&nbsp; Катерини Гандзюк і нападу на інших активістів, нападів, вірніше. Консультації тривають достатньо конструктивно.</p>
<p>І ми продовжуємо перерву ще на 15 хвилин, тому що мова ще йде і взагалі про&nbsp; сьогоднішній порядок денний роботи&nbsp; Верховної Ради.&nbsp;</p>
<p>Дякуємо.</p>
<p align=center><i>(Після перерви)</i><i></i></p>
<p><b>&nbsp;</b></p>
<p>11:58:46</p>
<p>ГОЛОВУЮЧИЙ. Колеги, оголошується перерва до 12:30.</p>
<p>І я хочу нагадати всім народним депутатам України, що ми з вами проголосували за те, щоб об 12:30 заслухати керівників силових структур, зокрема Міністерства внутрішніх справ, Генеральної прокуратури та Служби безпеки України, відносно розслідування резонансних справ нападу на громадських активістів. О 12:30 чекаємо всіх у сесійній залі.</p>
<p>Дякуємо.</p>
<p>&nbsp;</p>
<p align=center><i>(Після перерви)</i><i></i></p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>12:38:26</p>
<p>ГОЛОВУЮЧИЙ. Отже, шановні колеги, прошу заходити в зал, час для перерви завершений.</p>
<p>Хочу вам повідомити, що завершились консультації по створенню тимчасової слідчої комісії. І зараз я звертаюся до регламентного комітету з проханням максимально швидко розглянути створення тимчасової слідчої комісії і, як ми домовлялися, зараз ми переходимо до заслуховування&nbsp; силовиків.</p>
<p>Я провів попередньо консультації. Колеги, увага! Пропозиція&nbsp; наступним чином є: щоб Генпрокурор дав доповідь до 20 хвилин, представник Національної поліції Князєв&nbsp; –&nbsp; до 5 хвилин і керівник Служби безпеки – до 5 хвилин.&nbsp; Разом це буде так само –&nbsp; півгодини. Запитання зробити загальні до будь-кого з силовиків. Приймається така позиція?&nbsp; Тобто півгодини будуть доповіді, і потім дається кожній фракції по хвилині на запитання, і це вийде ще півгодини – відповіді і запитання. Такий регламент&nbsp; приймається? Так, колеги? Я не бачу заперечень.</p>
<p>Отже,&nbsp; ми,&nbsp; наголошую,&nbsp; 20 хвилин – доповідь Генпрокурора, потім по 5 хвилин – представника Національної поліції Князєва Сергія Миколайовича і Голови Служби безпеки Грицака&nbsp; Василя Сергійовича. Присутні в залі також і міністр внутрішніх справ Аваков. Якщо до нього будуть питання, він на ці питання зможе&nbsp; відповісти. І таким чином протягом години часу ми зможемо провести заслуховування інформації.&nbsp;</p>
<p>І, таким чином, я запрошую до доповіді Генерального прокурора України&nbsp; Луценка Юрія Віталійовича. 20 хвилин – час для доповіді. І прошу всіх уваги і витримки.</p>
<p>&nbsp;</p>
<p>12:40:32</p>
<p>ЛУЦЕНКО Ю.В.</p>
<p>Шановний пане Голово! Шановні народні депутати! Як відомо,&nbsp; слідчим управлінням Національної поліції в Херсонській області було зареєстровано кримінальне провадження за фактом замаху на вбивство&nbsp; Катерини Гандзюкза ознаками злочину, передбаченими статтями 115 Кримінального кодексу України. Через буквально декілька днів після порушення цієї справи я особисто відвідав потерпілу - тепер, на жаль, покійну, - КатеринуГандзюк у лікарні, де мав з нею конструктивну розмову і отримав від неї інформацію про імовірних, на її думку, замовників цього злочину.</p>
<p>За проханням її та її захисту було порушено ще одне кримінальне провадження і доручено Службі безпеки України у зв'язку з недовірою паніГандзюк до слідства Національної поліції. Таким чином, в провадженні є фактично дві справи: по виконавцям та організаторам, яких дуже оперативно встановила Національна поліція, та по пошуку замовників цього тяжкого злочину, який веде Служба безпеки України.</p>
<p>В результаті, не побоюсь цього слова сказати,високофахових дій Національної поліції уже в короткий термін було встановлено, що цей злочин був спланований і реалізований особами, які зараз були затримані, але потім запобіжні заходи через співпрацю зі слідством деяким із цих осіб були змінені. Це громадянин Торбін, 1977 року народження, який розглядається слідством як організатор злочину і знаходиться в слідчому ізоляторі, громадянин Горбунов, 1991 року, громадянин Вишневський, 1990 року, громадянин Грабчук, 1995 року, і громадянин Васянович, 1994 року. Всі підозрювані є учасниками антитерористичної операції, один із них важкопоранений, фактично відсутня гомілка.</p>
<p>Більшість із затриманих, а саме чотири особи, дали визнання своєї участі в злочині і вказали на ролі всіх учасників цього злочину. У зв'язку з цим слідство обґрунтовано вважає громадянинаТорбіна організатором злочину, а інших його… найнятих ним осіб виконавцями його.</p>
<p>Крім того, перевіряючи цю та іншу версії, слідством було проведено 367 допитів усіх осіб, причетних до цієї групи та по іншим версіям. Було проведено 21 експертизу. Звертаю вашу увагу на те, що сьогодні ми маємо підозри щодо 12 осіб, які ймовірно були замовниками цього злочину. СамаГандзюк говорила про частину з них під часSkype-зв'язкуі її допиту слідчим. Звертаю також увагу, що мені особисто вона висловлювала щодо трьох із цих осіб, слідству – дещо більше.</p>
<p>На цей момент слідство фактично складається з двох етапів. Фактично ми вважаємо майже доведеною, за виключенням остаточних експертиз, вину виконавців та організатора. Після завершення молекулярно-генетичної експертизи щодо частинок кислоти на тілі одного із учасників, комп'ютерно-технічної, яка оглядає комп'ютер та мобільний телефон, який точно доводить підготовку до використання кислоти і саме щодоГандзюк, судово-медичної, яка вчора була призначена і має встановити (для кваліфікації злочину) причини смерті Катерини Гандзюк, ця частина справи буде передана до суду. Вважаю, що це відбудеться в залежності від завершення експертизи не пізніше кінця цього року. Ми плануємо, що це буде дещо швидше.</p>
<p>Звичайно, суспільство також турбує, як і нас, хто є організатором цього злочину. В зв'язку з цим слідство має версії… Замовника, перепрошую,&nbsp; замовника. В зв'язку з цим слідство має версії, і впевнений, що воно ефективно рухається до завершення і цієї частини роботи. Як ви розумієте, виявити, а тим більше довести вину замовника, є вищою кваліфікацією і достатньо такою серйозною оперативною удачею будь-якої справи. В даному випадку до вчорашнього дня я був впевнений в тому, що в найближчий час ми спрацюємо ефективно. Тим не менше, вчора в ході піару на крові, який розгорнула частина тих, хто хоче всіляко спаплюжити владу, а не допомогти результату слідства, одна з версій слідства витекла в засоби масової інформації.</p>
<p>Ще раз підкреслюю, 12 осіб, які нами розробляються на причетність до замовлення, в зв'язку з вчорашнім витоком, звичайно, отримали необхідну їм інформацію.</p>
<p>В зв'язку з цим можу заявити наступне. Я особисто знавГандзюк і на Майдані, і після. Я розглядаю її смерть як особисте горе. Я співчуваю всім її близьким і рідним, розумію занепокоєння громадськості, абсолютно розумію. Бо Гандзюк була одна з небагатьох активістів, яка була активістом задля громади, а не для особистого збагачення, як багато з тих, хто сьогодні примазується до її імені. Але я обурений піаром на крові, який розгорнувся навколо цієї справи.</p>
<p>Шановні колеги, я багато разів був депутатом і розумію, що тимчасова слідча комісія є інструментом парламенту. Але не уявляю, що може робити ТСК при незакінченому слідстві. Зрозуміло, що у неї навіть не буде предмету роботи, адже будь-яка інформація слідства складає таємницю слідства. І прокурор не дозволить, особливо після вчорашнього витоку, дотримати доступ будь-якого члена ТСК до будь-якого документа слідства! Це я вам зразу прямо і відверто говорю.</p>
<p>Також я не розумію обвинувального ухилу, який розгорнула ця кривава кампанія на всіх можливих ефірах. Вчорашній виток інформації по одній із дванадцяти версій замовника підірвала успішність діяльності слідства. Чим буде займатися ТСК, для мене як досвідченого парламентаря в минулому, також зрозуміло. Бо цій ТСК потрібно не результат, вірніше, організаторам ТСК потрібен не результат, їм потрібен піар для боротьби за владу.</p>
<p>Я говорю речі, які ніколи ще не казав і я вважаю за можливе їх сказати сьогодні. Ми живемо в абсолютно збоченій інформаційній атмосфері. Сьогодні за війну винуватять не Путіна, який напав на країну і вбив тисячі солдат і мирних мешканців, а Порошенка і всю владу, бо люди рвуться до цієї влади. Сьогодні звинувачують не Януковича, який пограбував Україну і втік у Москву, а тих, хто забрав у нього півтора мільярда і приніс у бюджет. Сьогодні звинувачують не тих, хто вбивГандзюк і затриманий Національною поліцією, а тих, хто, по думці слідчого, не вказує на потрібного їм замовника для захоплення влади. Це все боротьба за владу на цих ефірах.</p>
<p>Тому, щоб не було жодних сумнівів, що за владу ніхто не чіпляється, я сьогодні подаю заяву про відставку Президенту України. І ви в парламенті маєте розглянути це питання. Прошу це зробити цього тижня. Я свою роботу робив і буду робити <i>(Оплески)</i>. Все, що я обіцяв КатериніГандзюк у лікарні, робилося і буде робитися. Але двовладдя в країні, коли правоохоронну систему знищують бездоказово, навіть за розкриті злочини, я собі допустити не можу. Як глава правоохоронної системи сьогодні подам заяву, а вам вирішувати, чи Мустафа Найєм буде керувати слідством і встановлювати з екранів телевізора винних, чи правоохоронні органи, які несуть за це кримінальну відповідальність.</p>
<p>Дякую за увагу <i>(Оплески)</i>.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До доповіді запрошується голова Національної поліції України Князєв Сергій Миколайович. До 5 хвилин доповідь.</p>
<p>&nbsp;</p>
<p>12:50:09</p>
<p>КНЯЗЄВ С.М.</p>
<p>Доброго дня, шановний Голово Верховної Ради України, шановні народні депутати. З метою недопущення будь-яких спекуляцій щодо реального стану вбивства КатериниГандзюк, залишаючись в межах покладених на мене процесуальних обмежень, хочу поінформувати про деякі обставини вчинення та хід розслідування цього зухвалого злочину. Мені будуть допомагати слайди і деякі відео, які вам будуть зрозумілі.</p>
<p>Так, 31 липня біля будинку за місцем проживання здійснено напад на КатеринуГандзюк, яка внаслідок застосування зловмисником сірчаної кислоти зазнала хімічних опіків понад 30 відсотків тіла.</p>
<p>На місці вчинення злочину та за напрямком відходу злочинця поліцією вилучено одяг потерпілої, пару гумових рукавичок, скляну банку. На слайді видно.</p>
<p>В ході відпрацювання прилеглої території виявлено камеру зовнішнього спостереження, яка зафіксувала одного із можливих злочинців. Стислий відеозапис ви зараз побачите на екранах, він не дуже якісний: який маємо, такий маємо. Це все, чим ми оперували на той час, тобто напершопочатковому етапі розслідування.</p>
<p>Крім цього, в подальшому в результаті проведення оперативних заходів встановлено особу продавця, в якого злочинці в місті Каховка придбали знаряддя злочину – сірчану кислоту. На слайдах видно.</p>
<p>За моїм наказом після погодження зі слідчим та процесуальним керівником Департаментом комунікацій Національної поліції розповсюджено фотозображення покупця в мережі Інтернет з метою ідентифікації його особи. Саме цього часу був пік галасу з лозунгом "Хто замовивГандзюк?" і проходили масові мітинги під управліннями поліції в Херсоні та Києві з вимогою надати інформацію, і криками "Ганьба!". До речі, жодної інформації від засобів масової інформації, на жаль, громадян та будь-кого із суспільства нами отримано не було, жодної. Тобто сприяння слідству обмежилось тільки деклараціями та мітингами.</p>
<p>Під час відпрацювання камер відеоспостереження міста нами встановлено покупця вказаної речовини. До речі, як сказав Генеральний прокурор, це дійсно учасник АТО. Також ви бачите відео зізнання під час відтворення обставин злочину.</p>
<p><i>(Трансляція відеозапису)</i> <b></b></p>
<p>Після його затримання та допиту встановлено і затримано організатора цього злочину, його двох посібників та безпосереднього виконавця. Всі, на жаль, учасники АТО.</p>
<p>Можу додати, що затримання організатора проводили особисто&nbsp; заступник голови поліції та заступникГоловиСБУ України, що свідчить про рівень уваги керівництва правоохоронних органів держави до цього злочину.</p>
<p>За результатами допитів затриманих осіб та 367 свідків, проведених 9 обшуків, проведених понад 20 експертиз,&nbsp; більше 100 негласних слідчих дій нами встановлено всі обставини готування та вчинення до цього злочину. Так,&nbsp; з'ясовано, що в липні цього року організатор запропонував виконавцю побити&nbsp; секретаря Херсонської міської ради Гандзюк, за що пообіцяв винагороду…</p>
<p>Я вибачаюсь.</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p align=center>&nbsp;</p>
<p>ГОЛОВУЮЧИЙ. Будь ласка, 1 хвилину завершити. <i>(Шум у залі)</i></p>
<p>&nbsp;Будь ласка, шановні колеги, я все почула. Будь ласка, 5 хвилин. Завершуйте, прошу, будь ласка.&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>КНЯЗЄВ С.М.&nbsp; … за що пообіцяв винагороду в сумі 5 тисяч доларів.</p>
<p>У подальшому плани злочинців змінилися, і вони вирішили застосувати відносноГандзюк сірчану кислоту. Напередодні вчиненого злочину 26 липня організатор, його співучасник та безпосередній виконавець придбали цю річ. У подальшому організатор розподілив ролі між співучасниками. Також один із співучасників…</p>
<p>&nbsp;</p>
<p>ГОЛОВУЮЧИЙ. Будь ласка, 5 хвилин. 5 хвилин додайте часу шановному доповідачу.</p>
<p>&nbsp;</p>
<p>КНЯЗЄВ С.М. Дякую.</p>
<p>Також один із співучасників використовувався в якості водія і повинен був чекати в автомобілі; інший – спостерігати за територією навколо будинку&nbsp; Гандзюк, а виконавець - безпосередньо застосувавши відносно потерпілої сірчану кислоту.</p>
<p>Стисло епізод допиту.</p>
<p>Після вчинення злочину… Тут іде інформація, її можна буде на сайті побачити. Після вчинення злочину водій відвіз виконавця до міста Олешки, по дорозі до міста взуття виконавця та пляшку з-під сірчаної кислоти водій викинув на березі річки Конка. У подальшому зазначені речі нами були вилучені під час слідчих дій. Без показів підозрюваних осіб поліція ніколи б не змогла знайти ці речі. Це свідчить про співпрацю і про якість слідства, яка вона була, така і є.</p>
<p>Зараз ви побачите фрагмент відтворення обставин злочину.</p>
<p><i>(Трансляція відеозапису)</i></p>
<p>Крім цього, під час обшуку будинку у місті Олешки на Херсонщині, де зловмисники готували злочин, вилучено ще одну скляну пляшку із сірчаною кислотою. Наведені мною обставини ретельно задокументовані у процесі слідчих дій, за результатами яких встановлено та здобуто беззаперечні докази вини підозрюваних. Усім п'яти особам повідомлено про підозру у вчиненні вбивства та обрано міру запобіжного заходу.</p>
<p>Досудове розслідування поліцією фактично завершено, здобуто всі докази, які має врахувати суд. Зважаючи на те, що за рішенням Генеральної прокуратури, кримінальне провадження відносно замовників вбивства розслідується Службою безпеки України, нами прийнято рішення, узгоджене з Генеральною прокуратурою України, про передачу вказаного провадження у Головне слідче управління Служби безпеки України для подальшого розслідування і притягнення до кримінальної відповідальності замовників. Всі вищенаведені у моїй доповіді подробиці розслідування дозволені постановою слідчого, узгоджене з процесуальним керівником та часткового розголошення депутатам та суспільству.</p>
<p>Національна поліція України і я особисто виражаю співчуття сім'ї, родичам, друзям загиблої. Сподіваюся, що розкриття злочину відносно КатериниГандзюк і покарання винних покладе край нападів на активістів, ми до цього прикладемо максимум зусиль. Маю також надію, що це зупинить шалені спекуляції політиків та окремих громадян навколо цієї трагедії.</p>
<p>Дякую за увагу.</p>
<p><b>&nbsp;</b></p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>ГОЛОВУЮЧИЙ. Дякую вам. <i>(Оплески)</i></p>
<p>До доповіді запрошується Голова Служби безпеки України Грицак Василь Сергійович. Потім запитання будуть уніфіковано до всіх. До 5 хвилин, так само, пане Василь, як буде необхідність, я додам час, а потім ми перейдемо до запитань. Будь ласка.</p>
<p>&nbsp;</p>
<p>12:58:49</p>
<p>ГРИЦАК В.С.</p>
<p>Доброго дня всім! Дякую, Андрій Володимирович, за надану нагоду. Я все-таки хочу почати з того, що висловлю свої співчуття родині загиблої КатериниГандзюк, яку, як і багато інших, я теж знав особисто, мав таку честь.</p>
<p>Всі ви знаєте, що 31.07 після скоєння цього злочину в місті Херсоні було зареєстровано кримінальне провадження, яке розслідувало Головне управління Національної поліції. Але з самого першого дня розслідування цього кримінального провадження Служба безпеки брала безпосередню участь в роботі і в слідчих діях за дорученням, звичайно, процесуального керівника і слідчого. І я вдячний за чесність голові Національної поліції Сергію Князеву, що, дійсно, коли стало питання затримати одного з організаторів чи організатора цього злочину, на місце події безпосередньо в Херсон виїжджав мій заступник.</p>
<p>Вже пізніше, через тиждень, 6 серпня поточного року було зареєстроване інше, ще одне кримінальне провадження, яке прокуратурою Херсонської області, яке надане було для розслідування до Служби безпеки України. Воно було зареєстровано за статтею 258, статтею 15 та статтею 115 Кримінального кодексу України саме в частині замовника.</p>
<p>Хочу зазначити, що з самого початку робота велась скоординовано, як з слідчими і оперативними співробітниками Національної поліції, процесуальними керівниками Генеральної прокуратури України. Прийнято рішення Генеральною прокуратурою про передачу матеріалів і об'єднання цих двох проваджень в одне, наскільки я розумію це було 4 листопада цього року. Фактично матеріали вже перебувають в місті Києві, і я надіюсь, що сьогодні ми їх отримаємо безпосередньо фізично для продовження провадження. Переконаний, що будемо&nbsp; діяти і надалі злагоджено як з Національною поліцією, так і з Генеральною прокуратурою, з процесуальними керівниками.</p>
<p>Але від себе в підтримку із солідарності з виступаючими переді мною&nbsp;&nbsp;&nbsp; я хочу сказати: шановні народні депутати,&nbsp; оприлюднення даних досудового розслідування не сприяє якості і швидкості внесення повної ясності в цю справу. Кажу вам це як оперативний співробітник з величезним, в принципі, досвідом роботи, кажу це дуже щиро. Ми робимо мінімум для того, щоб давати ту інформацію, яка може зашкодити. Будь-яка інформація, яка надається будь-ким, незалежно вони учасники процесу, не учасники&nbsp; процесу, може бути використана тими, хто&nbsp; це зробив для захисту. Я дивлюся&nbsp; вам в очі&nbsp; і говорю з усією відповідальністю про це.</p>
<p>На сьогодні ми готові до цього розслідування. Ми вже попередньо&nbsp; проговорили те, що маємо робити далі і з Генеральним прокурором, і&nbsp; переговорили з цього приводу з головою Національної поліції, тому про хід подальшого розслідування в рамках того, що дозволить нам&nbsp; процесуальний керівник і слідчий відповідно до статті 222 Кримінально-процесуального кодексу, будемо повідомляти вам.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Отже зараз спочатку виступи від фракцій, а потім я дам 9 хвилин запитань від народних депутатів. Тому зараз я прошу представників фракцій провести запис на виступи.</p>
<p>І нагадую, що на початку засідання я дав доручення регламентному комітету, розглянути постанову, яка вже є зареєстрована, даю доручення розглянути. І окрім того, колеги, мені видається, що своїми виступами всі&nbsp; представники&nbsp; правоохоронних органів продемонстрували&nbsp; і високий рівень професіоналізму, і&nbsp; розуміння глибини проблеми, яка&nbsp; стоїть перед нами.</p>
<p>І тому я закликаю і у виступах менше політичних емоцій, і менше&nbsp; виборчої кампанії, а більше розуміння нашої спільної і загальної відповідальності і по тій справі, яку&nbsp; ми розглядаємо, і щоб&nbsp; подібні справи більше не повторились. Я від себе особисто приношу&nbsp; подяку всім керівникам&nbsp; правоохоронних органів за якісну і професійну&nbsp; роботу.&nbsp;</p>
<p>Отже, прошу записатися на виступи від фракцій.</p>
<p>Від Радикальної партії Ляшко Олег Валерійович.</p>
<p>&nbsp;</p>
<p>13:03:47</p>
<p>ЛЯШКО О.В.</p>
<p>Олег Ляшко, Радикальна партія. Наша команда і партія висловлює щирі співчуття рідним і близьким загиблої КатериниГандзюк.</p>
<p>Наша команда щиро дякує оперативним працівникам Національної поліції, Служби безпеки, процесуальним керівникам, які зробили все для того, щоб затримати п'ять виконавців і організаторів цього злочину. Наша команда вимагає від правоохоронних органів розслідування цього злочину, встановлення замовників і притягнення їх до відповідальності. І ми категорично заперечуємо проти того, щоби на цій справі робити піар, піар на загиблій людині, піар на крові.</p>
<p>Усі ті, хто сьогодні розказує, як вони дбають про розслідування, я вам розкажу. От три години не працював парламент, було засідання у голови парламенту, де обговорювали питання ТСК. Три години ми говорили про одне: бути у цій слідчій комісії МустафіНайєму чи не бути. Оце ключове питання було для обговорення! Хай українці знають, що відбувалося у голови парламенту. Тому що наш колега каже, якщо він є в цій комісії, то ця комісія законна, якщо його там немає, то ця комісія незаконна.</p>
<p>Але проблема полягає у тому, що комісії слідчі формуються за поданнями представників фракцій, і людину від фракції не подавали. І нам кажуть, ви підіть на компроміс, ви проголосуйте, тому що, бачите, він там має бути, бо він самий розумний, самий красивий, самий правдивий, самий справедливий і все інше. А коли я питаю: а як же бути із законом, із вимогами, коли представники фракцій мають бути? Ну,надо піти на компроміс.</p>
<p>У мене питання: що це за компроміс дорогою порушення&nbsp; закону? що це за компроміс, коли нам кажуть: "Ви порушуйте закон, тому що комусь треба догодити"? Ми не будемо цього робити. І ми вважаємо, що це&nbsp; великий гріх:піаритися на смерті людини, яка померла в результаті злочину. І великий гріх робити на цьому політику. І великий гріх заважати зловити замовників цього кривавого злочину і перед рідними Катерини Гандзюк, і перед усім суспільством. Тому що, як сказав Генеральний прокурор, в результаті витоку інформації одна із ймовірних версій відпала. Можливо, замовник уникне відповідальності, тому що комусь захотілось попіаритися і робити на цьому політику. Так надо не піаритися, а треба відновити правоохоронні органи, тому що, на жаль, не одна Катерина страждає, а мільйони українців страждають від свавілля, від бандитизму, від тероризму, від пограбунків. До бабусь, дідусів у хати залазять, останні гроші витягують. Тому що дореформувалися до того, що&nbsp; розігнали професіоналів, розігнали сищиків, розігнали усіх тих, хто міг би розкривать ці злочини. Тому що хотілося піаритися і з селфі-палками ходити, показувати, які сучасні. Людям надо захист від держави, на яку вони тратять мільярди своїх грошей. Я відновлю повагу і довіру до правоохоронних органів. Ми зробимо їх сильними, щоб вони захищали українців від бандитизму, від&nbsp; політиків і від піару.</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>13:06:56</p>
<p>ГОЛОВУЮЧИЙ. Дякую.</p>
<p>Будь ласка,&nbsp; від фракції&nbsp; "Народний фронт" керівник фракції Максим Бурбак.</p>
<p>&nbsp;</p>
<p>13:07:04</p>
<p>БУРБАК М.Ю.</p>
<p>Шановні колеги! Дуже показово, що в перший пленарний день ми заслухали інформацію правоохоронних органів стосовно цього резонансного вбивства. Ми сьогодні почули від Національної поліції, від керівництва Національної поліції всі факти нам показали, що, хто, де і як. Згадайте, будь ласка, скільки є ще таких випадків, коли Національна поліція оперативно&nbsp; затримує і виконавців, і організаторів. Тому тут треба лише подякувати, що це було зроблено оперативно.</p>
<p>По-друге, хотів б ти подякувати Генеральному прокурору, СБУ, які зараз прийняли рішення щодо об'єднання цих справ для того, щоб&nbsp; нарешті знайти замовника цього&nbsp; вбивства. І ми повинні дати всі можливості&nbsp; їм це зробити фахово, оперативно, без розголосу всієї інформації.</p>
<p>Так, ми сьогодні будемо голосувати про створення&nbsp; комісії, яка буде&nbsp; розглядати питання щодо&nbsp; нападів на&nbsp; громадських діячів, і я в своєму виступі закликав, що фракція "Народного фронту" також надсилає своїхдепутатів до роботи в цій комісії, але щоб вона не була заполітизована, щоб це не перетворилося на чергове шоу, яке ми бачили і в 14-му, і в 15-му, і в 16 роках. Я підтримую Юрія Віталійовича Луценка в тій тезі, що коли треба було півтора мільярда доларів, які уряд Яценюка заарештував в 14-му році, направити в бюджет і направити на військо, на наші Збройні Сили України і на національну безпеку і оборону, тут їх не було. Вони кричали, що ці гроші хтось вкраде. Вкрали чи ні? Чи зараз розказують, як бюджет росте іпіаряться на цьому? Не піартесь на крові, не піартесь на тому, чого не робили, не розвалюйте цю державу! Ми в 14-му році її зберегли, завдячуючи і Арсенію Яценюку, і Петру Порошенку, і всім нам у цій Верховній Раді. І ми повинні це зробити і в наступному році – не допустити реваншу проросійських сил в державі.</p>
<p>І тому я звертаюся до правоохоронних органів. КатеринаГандзюк говорила, що в Херсоні діє розгалужена підпільна російська агентура. То це тепер вам треба дослідити ці випадки і викрити цю агентуру не лише в Херсоні, а по всьому сходу України. Бо вони вже заактивізувалися і чекають лише реваншу. Не пропустимо і не пустимо!</p>
<p>Слава Україні. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Будь ласка, від "Опозиційного блоку" народний депутат Скорик. Прошу вас.</p>
<p>&nbsp;</p>
<p>13:09:41</p>
<p>СКОРИК М.Л.</p>
<p>Шановні колеги, шановна пані головуюча, шановні керівники правоохоронних органів, шановні громадяни України! Від імені політичної сили, політичної партії "Опозиційний блок" я висловлюю щирі співчуття рідним та близьким загиблої КатериниГандзюк. Я мушу приєднатися до позитивних слів на адресу наших правоохоронних органів, які виконують роботу щодо розслідування цієї справи. Знову ж таки від імені фракції я маю доручення проінформувати колег і громадян України, що наша політична сила буде підтримувати рішення щодо створення даної ТСК. Ми вважаємо, що якщо ми живемо в правовій парламентсько-президентській державі, то парламент має мати контрольні функції. І я вважаю, що можна поєднати таємницю слідства з можливістю ефективно працювати даній тимчасовій слідчій комісії в рамках діючого українського законодавства.</p>
<p>Мені б хотілося звернути увагу на наступне. Я вважаю, що при всій трагічності даної конкретної ситуації, ми не маємо займатися вибірковістю в цих питаннях. Я мушу нагадати, що неодноразово з цієї трибуни я закликав підтримати пропозицію нашої політичної сили щодо створення тимчасової слідчої комісії щодо масових вбивств 2 травня в Одесі. Я думаю, що аналогічної тимчасової слідчої комісії заслуговує і справа вбитого Павла Шеремета, і справа вбитого Бузини, і справа загиблих національних гвардійців на площі перед будівлею Верховної Ради, і багато-багато інших справ.</p>
<p>Я думаю, що при всій різності наших політичних поглядів, колеги, при всій такій досить непростій завжди ситуації в сесійній залі, я хочу сказати, що заради таких питань для того, щоб дійсно закон був один для всіх, для того, щоб ми дійсно демонстрували власним громадянам і всьому світу, що ми живемо в правовій державі, ми маємо об'єднуватися задля того, щоб дійсно винні у таких страшних злочинах були покарані згідно чинного українського законодавства.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Сергій Соболєв запрошується, який представить позицію фракції "Батьківщина".</p>
<p>&nbsp;</p>
<p>13:12:25</p>
<p>СОБОЛЄВ С.В.</p>
<p>Соболєв, "Батьківщина". Наша фракція одразу висловила своє співчуття родині загиблої КатериниГандзюк, але я думаю, що сьогоднішнє обговорення в парламенті- це не просто обговорення конкретної смерті. Юрій Віталійович, це ніякий не піар на крові, бо коли цей парламент 15 років тому обговорював смерть Гонгадзе і ви стояли на цій трибуні, це теж не був піар, бо якби політики одразу не підняли ці питання, таких смертей, таких трагедій, я думаю, багато хто, в тому числі з можновладців, були б зацікавлені в тому, щоб про це ніхто ніколи ні про що не дізнався.</p>
<p>Тепер стосовно того, навіщо створюється комісія. Та для того, щоб крім КатериниГандзюк не стріляли серед білого дня в Олешка, "Сармата", який критикував губернатора, прокурора Запорізької області і багатьох інших можновладців. Якого вбили прямо серед білого дня, о 12 годині в місті Бердянську в серпні місяці на очах у його дружини, на очах у його побратимів. Для того, щоб не повторювались ці трагедії з журналістами. Для того, щоб ці трагедії не повторювались з громадськими активістами. Для того, щоб Служба безпеки України, я до вас звертаюсь, пане Грицак, коли викликають ваших співпрацівників в адміністрації обласні на наради. Те, що вчора було в Запорізькій області. До речі, і прокурорських працівників. І до вас звертаюсь, пане Арсене, коли викликають працівників міліції губернатори з тим, як протидіяти візитам опозиції в області…</p>
<p>Ви вдумайтесь в це! Глава обласної адміністрації займається не тим, як організувати, щоб не було ніяких провокацій, а організовує провокації проти візиту опозиції в області! Щоб такі люди доповідали негайно вам. І такий губернатор в той же день був знятий з посади Порошенком. Бо інакше виходить, що це Порошенко робить. Щоб ви хоча б трошки аналізували те, що відбувається в інформаційному просторі, коли по радіо і всюди рекламується гра "Вбий Юлю"! Ви додумайтесь до цього! Якареакція Служби безпеки, яка реакція прокуратури?! І ви вважаєте це нормою?</p>
<p>От саме для того, щоб це ніколи не повторювалось, і створюється така тимчасова слідча комісія.Да, на жаль, вона не має повноважень тих, які приписані їй в Конституції. Але навіть в такому змісті це є дуже важливо. Для того, щоб чіпляння за владу не було самоціллю. Для того, щоб зміна влади відбувалась в законний спосіб – це є ключове. І саме для цього і створюється така комісія. І для того, щоб були встановлені мотиви і замовники.</p>
<p>&nbsp;</p>
<p>ГОЛОВУЮЧИЙ. Будь ласка, наступний виступ від "Самопомочі", народний депутат Соболєв. Прошу.</p>
<p>&nbsp;</p>
<p>13:15:48</p>
<p>СОБОЛЄВ Є.В.</p>
<p>Насправді Генеральний прокурор і міністр внутрішніх справ говорять про те, що громадському активісту, журналісту, небайдужій людині в Україні треба померти, і тоді твоя смерть буде добре розслідуватися, до певного рівня. Якби з самого початку, з перших нападів, які почалися, як тільки перемігЄвромайдан, і не припинялися, а збільшуються до сьогоднішнього дня, знаходили виконавців і головне – замовників, багато людей би вижило, багато людей не були б покалічені, багато людей би не боялися. Невже міністр внутрішніх справ, керівник Національної поліції, Генеральний прокурор не розуміють, що саме безкарність штовхає на напади, безкарність замовників і покривання їх керівниками поліції, керівниками прокуратури на місцях. Невже хтось в цьому залі думає, що без згоди, мовчазної або за домовленістю, керівництва місцевих силових структур хтось буде шукати атошників, платити їм гроші і просити напасти на ту чи іншу людину? Скільки це буде тривати: 5 хвилин, 5 днів? А потім люди будуть за ґратами, а наступні будуть знати, що, якщо ти щось плануєш проти іншого громадянина, ти будеш сидіти за вбивство, за організацію вбивства. Але цього не відбувається. Напади на активістів вимірюються вже десятками по всій країні. Вони збираються під Адміністрацією Президента, вони приходять до народних депутатів. Вони на весь світ говорять: захистіть нас, будь ласка, нам страшно, наша поліція, наша Генеральна прокуратура не розслідує злочини.</p>
<p>Мені пише активіст з Одеси СергійСтерненко, який пережив три збройних напади на себе з метою його вбити. Він пише: "Запитай, будь ласка, чому, коли я вказую на організатора останнього нападу, коли я вказую на виконавців нападів на мене, їх навіть не затримують? Чому я маю йти до суду, щоб просити слідчого виконати слідчі дії?". Про це ми говоримо. Тому вас викликали до парламенту.</p>
<p>Поза сумнівом, "Самопоміч" за те, щоб слідство велося професійно. Всі витоки, які заважають слідству, мають бути розслідувані і покарані, виток зі слідства неможливий без слідчого або без прокурора.</p>
<p>Поза сумнівом, ми приєднуємося до думки…</p>
<p>&nbsp;</p>
<p>ГОЛОВУЮЧИЙ. 30 секунд завершити, будь ласка.</p>
<p>&nbsp;</p>
<p>СОБОЛЄВ Є.В. І такі напади не можна використовувати в політичних цілях, і "Самопоміч" не буде це робити. В нас єдине прохання, для того, щоб слідство було справжнім і незалежним, Юрій Луценко, АрсенАваков, йдіть у відставку разом.</p>
<p>&nbsp;</p>
<p>ГОЛОВУЮЧИЙ. Від "Блоку Петра Порошенка", будь ласка, Артур Герасимов запрошується до слова.</p>
<p>&nbsp;</p>
<p>13:19:25</p>
<p>ГЕРАСИМОВ А.В.</p>
<p>Шановна пані головуюча! Шановні колеги! Шановні українці! Я б хотів ще раз від імені нашої фракції партії "Блоку Петра Порошенка" висловити... <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Я прошу залу заспокоїтися, я прошу залу заспокоїтися і дати можливість керівнику фракції БПП 3 хвилини виступити.</p>
<p>Шановна фракція "Самопоміч", я дуже прошу, я дуже прошу! Будь ласка, я прошу тиші.&nbsp; <i>(Шум у залі)</i></p>
<p>Я прошу згадати, що ми обговорюємо надзвичайно трагічну подію, і не дозволяйте собі, будь ласка, подібну поведінку в залі.</p>
<p>Пане Артуре, я запрошую вас до слова. <i>(Шум у залі)</i></p>
<p>&nbsp;Будь ласка, 3 хвилини Артуру Герасимову. А всіх інших колег я прошу трошечки емоції вгамувати. Вгамувати емоції. Ми обговорюємо зараз смерть людини, яка вимагає делікатності хоч мінімальної від всіх тут присутніх. Емоції,будь ласка, вгамуйте!</p>
<p>&nbsp;</p>
<p>13:20:59</p>
<p>ГЕРАСИМОВ А.В.</p>
<p>Шановні колеги! Хочу ще раз сказати, що від нашої фракції партії&nbsp; "Блоку Петра Порошенка" ми виражаємо щирі співчуття родині і близьким Катерини Гандзюк.</p>
<p>Друге. Ми ще раз хочемо наголосити&nbsp; і звертаємося до правоохоронних органів подвоїти, потроїти зусилля для того, щоб як найскоріше завершити розслідування і передати справи до суду.</p>
<p>Крім цього сьогодні ми почули тут Генерального прокурора, ми почули тут керівника Національної поліції, ми почули керівника Служби безпеки України. Ми повністю підтримуємо всі ті дії, які були зроблені в рамках розслідування і бачимо професійну позицію наших силових органів, які сьогодні довели нам конкретні факти того, хто затриманий, яким чином затриманий, яким чином просувається розслідування.</p>
<p>Крім цього, хотів ще раз від імені нашої фракції підтримати позицію Генерального прокурора, який чітко заявив, що професійність – це і є ключове ікраєугольне каміння будь-якого розслідування, якщо ми дійсно&nbsp; націлені не на політичний піар, а на результат.</p>
<p>І також хочемо сказати, що професійність Генеральної прокуратури, хто б що не намагався говорити в цьому залі і на ефірах, доводиться значною кількістю тих справ, яку на відміну від інших борців, я б сказавпсевдоборців з корупцією, Генеральна прокуратура не тільки завершує розслідування, не тільки доводить ці справи до судів, але й отримує вироки. І, будь ласка, давайте дивитися тут правді в очі.</p>
<p>Тому я вдячний керівництву правоохоронних органів за те, що сьогодні ми почули від них професійний звіт. Ми розуміємо, що розслідування просувається. Але ми б хотіли наголосити ще один раз позицію нашої фракції. Будь ласка, якнайшвидше це слідство має бути закінчене і матеріали мають бути передані до суду.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, від групи "Відродження" народний депутат&nbsp; Бондар. Прошу вас.</p>
<p>&nbsp;</p>
<p>13:22:58</p>
<p>БОНДАР В.В.</p>
<p>Дякую.</p>
<p>Шановний Андрію Володимировичу, шановні колеги! Безумовно, в першу чергу хочемо висловити співчуття родині КатериниГандзюк. Ми розуміємо, що ситуація дуже неординарна, і ми мали б виправити цю ситуацію в парламенті і дати можливість правоохоронцям нормально розслідувати.</p>
<p>Друге. Ми, безумовно, стурбовані тією ситуацією, яка сьогодні була, що ми дві години у кабінеті спікера витратили на те, щоб погодити проект Постанови про створення тимчасової слідчої комісії. Дуже дивно, коли ініціатор розслідування МустафаНайєм звернувся до своєї фракції підтриматипостанову і фракція не підтримала його участь у комісії. Це дуже дивно, бо, якщо ми хочемо об'єктивного розслідування, то фракція провладна в першу чергу мала б підтримати свого депутата, який був ініціатором цього розслідування. Натомість я навіть запропонував від нашої фракції, від нашої групи "Відродження" включити Мустафу Найєма в цю комісію, щоб він мав можливість розслідувати це питання, він коректно відмовився, бо очікував, що і так зал підтримає. Слава Богу, я думаю, напевно, зал підтримає.</p>
<p>А саме найголовніше: а чому це все відбувається? А відбувається від абсолютної недовіри суспільства, людей до всієї правоохоронної системи. Відбувається тому, що сотні резонансних справ, які ми бачили за чотири роки, толком не показані, чим вони завершилися, і ми не маємо результатів, щоб показати людям в судах і чим суди закінчилися, більшість злочинів не розкривається таких резонансних. У суспільства виникає питання: чи спроможна влада контролювати ситуацію, чи спроможна влада забезпечити порядок? Я скажу, що на сьогоднішній день я бачу, що напевно ні, бо ваші провладні чвари призвели до цього – перегризлися всі правоохоронні органи, створили нові і вони встигли перегризтися. Головна задача їхня сьогоднішня – хто більше отримає влади. Це ж не підходи. Дали можливість, почали створювати нову поліцію, провладні свари призвели до того, щонедофінансували цю реформу. Дорожню поліцію створили, поліцію, яку ми бачимо, створили, а кримінальний блок, а блок, який бореться з наркотиками, а блок, який бореться з продажем людей, а всі ці речі хто буде реформувати, як вони будуть профінансовані? Чому ваші свари призвели до сьогоднішньої ситуації? І люди питають, то хто править ситуацією: правоохоронці чи люди в балаклавах, з бітами сьогодні більше вирішують, ніж правоохоронні органи? Чому починаються суди Лінча, чому сьогодні, ми бачимо, ворів вже прив'язують до дерев скотчем, люди вішають табличку, що він крадій, злодій, а правоохоронна система не реагує? Тому що чвари приводять до цієї ситуації. Зупиніться, ми до вас звертаємося!</p>
<p>Проект постанови ми підтримаємо, бо це можливість вийти з ситуації, хоча в тимчасових слідчих комісій повноважень до кінця немає в парламенту. І це теж треба вирішувати, проголосувати Закон про ТСК, але ми розуміємо, що ви на це не згодні і не підете, то хоча би припиніть чвари і почніть працювати.</p>
<p>Дякуємо.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>13:26:07</p>
<p>ГОЛОВУЮЧИЙ. І заключний виступ від фракцій.Шахов Сергій Володимирович від&nbsp; групи "Воля народу". Будь ласка.</p>
<p>&nbsp;</p>
<p>13:26:19</p>
<p>ШАХОВ С.В.</p>
<p>Група "Воля народу", СергійШахов. Шановні колеги, безумовно,&nbsp; рішення по прийняттю тимчасової слідчої комісії вже назріло. Безумовно, трагедія з Катериною Гандзюк сталася не вчора, а рік, два, три роки тому. Коли багатьох-багатьох громадських діячів, журналістів переслідувала банда, і досі продовжують переслідувати.</p>
<p>Саме давайте подивимося, коли був напад на помічника, замах, СтепанаІвахіва, на Дениса П'ятигорця. Людина залишилася інвалідом. Рік тому було вбито журналіста, громадського діяча, депутата Сєвєродонецька від БПП голову фракції. Рік тому, і досі ніхто не розслідував. Тому не треба сприймати сьогодні правоохоронним органам це як акт проти правоохоронних органів з боку народних депутатів, ми будемо допомогою.</p>
<p>Також я хотів би сказати слова подяки за те, що поліція розслідувала саме в містіСтаробільську злочин, вбивство молодого мера міста Володимира Живаги.&nbsp; Вже одному дали вісім років, п'ятнадцять років і пожиттєво, замовника ще шукають, хотілось, щоб, Арсену Борисовичу, ви знайшли все ж таки зрадників і бандюків, які вбили Сергія&nbsp; Самарського та&nbsp; був напад на&nbsp; П'ятигорця Дениса.</p>
<p>І, Юрію Віталійовичу, не треба сприймати на особистий… на особистий лад те, що сьогодні відбувається, політичні якісь тутчварки. Зверніть увагу, ще раз хочу сказати, на Луганщину, на&nbsp; розслідування по злочинах громадських діячів, по злочинах… по вбивству Сергія Самарського – рік вже минув, поки що не тільки замовників, а немає ще тих,&nbsp; хто його вбив. Будь ласка.</p>
<p>Дякую.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Запрошую до слова Першого заступника Голови Верховної Ради України Ірину Геращенко, будь ласка.</p>
<p>&nbsp;</p>
<p>13:28:57</p>
<p>ГЕРАЩЕНКО І.В.</p>
<p>Шановні колеги! По-перше, я&nbsp; хочу наголосити, що це мій особистий виступ як політика Ірини Геращенко. І він писався ні на Банковій, ні на Грушевського, ні в БПП, а це мій&nbsp; виступ і моя позиція.</p>
<p>Я також хочу принести найщиріше співчуття родині Катерини. І&nbsp; вибачитися за те, що ця величезна трагедія і муки молодої жінки перетворюються на якесь ганебне абсолютно дійство, в тому числі в стінах парламенту.</p>
<p>Друге. Я хочу звернути увагу на наступне. Очевидно, що&nbsp; ми всі дякуємо тим правоохоронним органам, які змогли знайти вбивць. Але в той же час, ми не&nbsp; будемо з вами чесними, якщо не визнаємо, що питання безпеки, взагалі безпеки українця сьогодні є одним із ключових викликів. І, дійсно, ми би хотіли від правоохоронних органів, від усіх силових структур більше&nbsp; уваги до профілактики злочинів, кого б це не стосувалося, всіх українців. Але, очевидно, і правда в тому, що журналісти, активісти знаходяться в зоні особливого ризику. І, в той же час, ми маємо з вами як&nbsp; законотворці звернутися до наших колег з силових структур і запитати, що, якщо від нас щось залежить, щоб ми посилили чи функції слідства, чи&nbsp; інше законодавство, яке дасть більше інструментарію сьогодні силовим структурам забезпечити цю&nbsp; нормальну роботу, ми маємо це зробити. Не сваритися тут, а зробити нашу домашню роботу.</p>
<p>Друге. Я хочу публічно звернутися до тих покидьків і негідників, які навіть у той час, коли Катерина вже лежала в страшному стані в лікарні, дозволяли публічно над нею знущатися. У нас є один такий кандидат в Президенти - ходячий кубиктестостерона,&nbsp; який собі це дозволяв робити. І тому дуже прошу, щоби він вибачився перед пам'яттю Катерини&nbsp; публічно.</p>
<p>Третє. Ви знаєте, дійсно, найжахливіше, коли політики намагаються зробити піар (і особливо передвиборчий піар) на смерті людини. Тут приводили приклад однієї з найгучніших ТСК по Георгію Гонгадзе. Так чи не єдиним її результатом тоді, окрім того, що, дійсно, ми дуже велику увагу&nbsp; приділяли імені Георгія, стало те, що керівник цієї ТСК&nbsp; з демократичного табору перейшов у власний табір і став міністром юстиції. Ось таким був результат цієї комісії. Тому дуже важливо пам'ятати наступне: що, дійсно, жодна ТСК не має права, не має механізму, не має інструментарію перебирати на себе функції правоохоронних органів.</p>
<p>Ми, провладна коаліція, не підтримаємо відставку Юрія Луценка. І тут, я думаю, я говорю не тільки свою позицію, а й позицію моїх колег по коаліції. Юрій Віталійович поставив це питання. Я звертаюся зараз до голови парламенту: поставте на голосування, і ми подивимося, що коаліція не дає на це голоси.</p>
<p>В той же час ми&nbsp; очікуємо і від Юрія Віталійовича, і&nbsp; від наших інших колег від правоохоронних органів закінчення резонансних справ, у тому числі й тієї справи, яка&nbsp; сьогодні розслідується по Януковичу.</p>
<p>І останнє: щодо&nbsp; складу ТСК.&nbsp; Так само правда в тому…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>ГЕРАЩЕНКО І.В. Так само правда в тому, що "Блок Петра Порошенка", фракція "Блоку Петра Порошенка"&nbsp; дискутувала відносно своїх представників до цієї ТСК, і вона користувалася, в тому числі й позицією&nbsp; одного з народних депутатів, який не асоціює себе з цією фракцією, не делегувала&nbsp; його до цієї ТСК. Це теж правда. І мені здається, що якщо сьогодні&nbsp; прозвучала позиція "Відродження", що вони готові від себе висунути цього депутата, будь ласка,&nbsp; тому що він асоціюється з "Відродженням" точно так, як і з БПП. Це абсолютно нормально.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже, колеги, у нас час є обмежений, тому я даю заключний етап – це 9 хвилин виступи від народних депутатів. 9 хвилин. Виступи від народних депутатів.</p>
<p>Я прошу провести запис, колеги, ми інакше не встигнемо провести порядок денний. 9 хвилин – виступи від народних депутатів. <b></b></p>
<p>Будь ласка, БабакАльона Валеріївна.</p>
<p>&nbsp;</p>
<p>13:33:26</p>
<p>БЕРЕЗЮК О.Р.</p>
<p>Щойно Генеральний прокурор ще раз продемонстрував свою "обізнаність". Він відверто принизив народного депутата Єгора Соболєва, як колись принизив на робочому місці ОлегаБерезюка – мене. Але Генеральний прокурор не знає статті 131, прим.1 Конституції України, де за наполяганням Президента України записано, що Генеральна прокуратура організовує досудове слідство. Це записано в Конституції, за яку ви голосували. І сьогодні він прикривається тим, що він цього не робив? Бездарність, безграмотність керівництва Генеральної прокуратури приводить до того, що люди, які захищають українську Конституцію сьогодні, або піддані небезпеці, або помирають.</p>
<p>Саме тому і це, що сьогодні відбулося, це є слабість. Негайно у відставку для того, щоб професійні люди, які принаймні Конституцію знають, керували тими органами, які є найвищими процесуальними органами в країні.</p>
<p>&nbsp;</p>
<p>ГОЛОВУЮЧИЙ. Дякую вам. Ми трактуємо це як виступ, так?</p>
<p>Наступний – Сотник Олена. З місця, будь ласка, включіть мікрофон. 1 хвилина запитання, колеги, наголошую, 1 хвилина на запитання. <i>(Шум у залі)</i></p>
<p>&nbsp;</p>
<p>13:34:44</p>
<p>СОТНИК О.С.</p>
<p>Пане Андрію, це неможливо…<i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Олена Сотник. Включіть мікрофон.</p>
<p>&nbsp;</p>
<p>13:35:06</p>
<p>СОТНИК О.С.</p>
<p>Дякую,дякую за можливість. У нас можливість є задати запитання Генеральному прокурору. Скажіть, будь ласка, ви зараз знаходитесь у стінах парламенту, перед вами народні депутати, в тому числі, які згідно Конституції вас обирають і делегують на посаду Генерального прокурора. Скажіть, будь ласка, з якої підстави ви дозволяєте собі порушувати ці мінімальні етичні норми і ображати народних депутатів в залі парламенту?&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, відповідь 2 хвилини.</p>
<p>&nbsp;</p>
<p>13:35:55</p>
<p>ЛУЦЕНКО Ю.В.</p>
<p>Шановні народні депутати, все це вже було. Було минулого року, коли шайка мерзотників намагалася примазатися до вбивства адвокатаНоздровської і проливали тут море брехливих сліз про те, що слідство нічого не робить. Коли звинувачений у вбивстві пішов в суд, ні один з цих мерзотників – і цей, і цей – не пішли навіть в суд. Нікого це не хвилює. <i>(Оплески)</i></p>
<p>І сьогодні похоронамиГандзюк займається "Народний фронт", а не ці діячі, які збирають на цьому свої криваві дивіденди. А якщо голова, колишній голова комітету, який мав керувати всією антикорупційною політикою, до сих пір не розуміє різницю між процесуальним керівництвом і слідством, якого в ГПУ немає вже рік, то це не голова комітету, а просто "недоросль", в якого діарея мозку виливається тут прямо в залі. <i>(Шум у залі)</i></p>
<p>Я готовий до наступних запитань.</p>
<p>&nbsp;</p>
<p>ГОЛОВУЮЧИЙ. Медуниця передає слово для запитання СергіюПашинському. Включіть мікрофон Пашинському.</p>
<p>&nbsp;</p>
<p>ГОЛОСИ ІЗ ЗАЛУ. Ганьба!Ганьба!..</p>
<p>&nbsp;</p>
<p>ГОЛОВУЮЧИЙ. Колеги, я закликаю всіх до культури дискусії і культури висловлювань. Я прошу всіх емоційно заспокоїтися, колеги.</p>
<p>Будь ласка, СергійПашинський, мікрофон.</p>
<p>&nbsp;</p>
<p>13:37:26</p>
<p>ПАШИНСЬКИЙ С.В.</p>
<p>Шановний пане Генеральний прокурор, увага, я, до речі, вважаю, що ганьба тим, хтопіариться на смерті Катерини, хто палець об палець не зробив, щоб допомогти її родині, слідству, а зараз ви найшли привід нагадати про свою патріотичну позицію.</p>
<p>Пане Генеральний прокуроре, скажіть, будь ласка, на скільки ви оцінюєте на сьогоднішній день глибину слідчих дій Міністерства внутрішніх справ іНацполіції і що ви очікуєте від СБУ?</p>
<p><b>&nbsp;</b></p>
<p>13:38:05</p>
<p>ЛУЦЕНКО Ю.В.</p>
<p>Шановні народні депутати, є багато інформації щодо цього злочину і йому подібних. Я би хотів вам надати наступну інформацію.</p>
<p>Минулого тижня в місті Умані чоловік жінки 8-місячної вагітності регулярно бив її по ночам. Вона втекла і зняла собі квартиру орендовану. Негідники облили її кислотою. Після цього вона втекла у Вінницьку область в притулок для…&nbsp; сімейного насилля, в який вночі проникли двоє в масках і вже на 9-му місяці вагітності жінку порізали ножем. І цю справу ми також розслідуємо! І там Нацполіція затримала виконавців і зараз іде по сліду замовника!</p>
<p>До чого я розповідаю про цю справу. У нас в країні близько 3 мільйонів нарізної зброї, 1.241 вбивство з очевидними обставинами! І коли народні депутати тут, в залі, або в телебаченні займаються тільки тим, що мені в очі кажуть, це ти їх вбив – я реагую також, як людина. Бо я насправді день і ніч сиджу в тому проклятому кріслі і роблю все, щоб для всіх – для активістів, дляпасивістів, для депутатів, для опозиції, для влади, для пенсіонера і міліонера – був закон і справедливість! Той, хто не може допомогти, принаймні не заважайте!</p>
<p>Не можна перетворювати незавершене слідство в аналіз, розбори з трибуни Верховної Ради, це безумство! Те, що вчора відбувся перший виток, означає, що ми вже на 30 відсотків зменшили шанси знайти замовника!</p>
<p>Сьогодні цей піар продовжується! Сьогодні знову абсолютно бездоказово нам говорять, що ГПУ не розслідує, а покриває. Хто, кого і де покрив?! А це нікого не цікавить. Сьогодні виступаючі кажуть, ТСК потрібно, щоб не стало справи Гонгадзе. Може, хтось забув справу Гонгадзе?</p>
<p>&nbsp;</p>
<p>ГОЛОВУЮЧИЙ. Прошу дати, хвилину надати. Завершуйте.</p>
<p>&nbsp;</p>
<p>ЛУЦЕНКО Ю.В. Справа Гонгадзе почалась з того, що сам злочин не був зареєстрований! Тут, з трибуни, стояв заступник Генерального прокурораБаганець, який казав, що тіло перезимувало, що він не того розміру, взагалі не реєстрували, відкидали, ховали, переховували труп. Про що ви порівнюйте!?</p>
<p>Сьогодні у справіГандзюк з першої секунди було зареєстровано провадження, по її наполяганню два провадження, які розділили функції МВС і СБУ. Встановлені виконавців, встановлений організатор, стоїмо за півкроку до замовника, але тут з'являються благодетели, які, знаючи це, на жаль, з витоку, хочуть вибрати і сказати, що тільки через них хтось щось розкрив.</p>
<p>Послухайте, треба припиняти цю всю облуду. Неможна жити в країні, в якій звинувачують тих, хто хоч щось робить. Можете зробити краще – зайдіть на моє місце! Але припиніть поливати брудом не Луценка, а всю правоохоронну систему, яка в цих умовах: 3 мільйона зброї, повністю зв'язані ноги вашими законами… Випоприймали закони, по яким неможна навіть кислоту встановити без рішення суду…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>1 хвилину ще додаю. Але я дам, наступний виступ…</p>
<p>&nbsp;</p>
<p>13:41:41</p>
<p>ЛУЦЕНКО Ю.В.</p>
<p>Мене критикували, як так, 24 години у КатериниГандзюк навіть не знали, яка кислота. А знаєте чому? А тому що по закону тепер ми маємо піти і спитати про це дозвіл у суду. І ви стоїте в черзі. І щоб зняти відеореєстратор – також суд. І знову ви стоїте в черзі. Ви зв'язуєте по ногам і рукам правоохоронців, обливаєте їх брудом кожен день з телевізора і тепер ще розказуєте, що кров на наших руках. Ні! Ми всі разом маємо сісти і спокійно домовитися, як правоохоронцям працювати краще. І припинити це полювання на відьом там, де є результат. Ми не можемо далі мати успіх у країні, в якій кожен, хто хоч щось робить, змішується з лайном бездарями, які ні чорта не роблять і вміють тільки лялякати на телеефірах.</p>
<p>&nbsp;</p>
<p>ГОЛОВУЮЧИЙ. Тимошенко Юрій передає слово для запитання ВолодимируПарасюку. Будь ласка.</p>
<p>&nbsp;</p>
<p>13:42:42</p>
<p>ПАРАСЮК В.З.</p>
<p>Пане Андрію, то це не запитання, це виступи, ви самі говорили. Ви визначиться, як ми йдемо по процедурі, спочатку.</p>
<p>&nbsp;</p>
<p>ГОЛОВУЮЧИЙ. Запитання зараз.</p>
<p>&nbsp;</p>
<p>ПАРАСЮК В.З. Знаєте, хто вбив КатеринуГандзюк? Вбила система, яку очолює Петро Олексійович Порошенко. І щоб ви це розуміли. <i>(Шум у залі)</i> Всі ви тикали на кнопки, типа реформували МВС, прокуратуру. Ви всі її вбили. Ви знаєте, в Україні немає ні поліції, ні прокуратурі, ні СБУ. Є два підприємства: одне належить Авакову, друге належить Порошенкові. І вони за допомогою цих підприємств собі збагачують свої статки. Оце реальність, а люди просто страждають. І ви всі в цьому винні, що люди себе безпечно не почувають на вулиці.</p>
<p>Юрій Віталійович, коли ви говорите: "Давайте спокійно сядемо, поговоримо", у відповідь ми чуємо, що тільки "дурики" і "мерзота". Оце ваша відповідь на професійний діалог? Тому що ви діалогу ніякого не хочете вести, ви узурпували владу. І запам'ятайте, всі ці смерті на ваших руках. І так ви будете з цим жити до кінця вашого… до ваших днів.</p>
<p>&nbsp;</p>
<p>ГОЛОВУЮЧИЙ. Колеги, час для запитань вичерпаний.</p>
<p>Я хочу нагадати, ми домовились, що ми до обіду маємо ще проголосувати ТСК, вже 13:43. В нас відбулось дуже емоційне обговорення,черезмірно емоційне обговорення. Але я хочу сказати, колеги, робота правоохоронних органів має бути поза політичними процесами. Сьогодні і вся Україна, і ми побачили, яку роботу було виконано і прокуратурою, і Національною поліцією, і Службою безпеки. Ми повинні сприяти тому, щоб наші правоохоронні органи могли проводити якісну і професійну роботу. Витік інформації, я вважаю, це взагалі неприйнятна річ під час проведення слідства. Я, колеги, вважаю, ми повинні підтримати наших правоохоронців в частих великих викликах, щоб політика не переходила на їхню діяльність.</p>
<p>До мене були вимоги стосовно голосувань. Я можу скористатись своїм правом, я можу поставити тільки політичне рейтингове голосування, а не реальне голосування. Але, якщо є така вимога, я поставлю.</p>
<p>Отже, рейтингове голосування. Хто в залі підтримує заяву Генерального прокурора Юрія Луценка, прошу проголосувати, хто підтримує. Прошу проголосувати, хто підтримує. Це рейтингове голосування.</p>
<p>&nbsp;</p>
<p>13:45:04</p>
<p>За-38</p>
<p>Дякую.</p>
<p>Таким чином, колеги, ми завершили інформацію. В нас лишається 15 хвилин на розгляд питання по ТСК, 15 хвилин.</p>
<p>Тому я прошу всіх… Прошу роздати постанову по ТСК. Я прошу Апарат роздати постанову по ТСК по залу. Прошу роздати постанову…</p>
<p>Я дякую Генеральному прокурору Луценку Юрію Віталійовичу, голові Національної поліції Князєву Сергію Миколайовичу, також АрсенуАвакову, також Грицаку Василю Сергійовичу – Голові Служби безпеки України за інформацію, яка була надана Верховній Раді України.</p>
<p>І, колеги, в нас лишається 15 хвилин. Ми домовились, що питання ТСК ми розглянемо до обіду.</p>
<p>Отже,&nbsp; я хочу повідомити, що ми переходимо до розгляду, воно не потребує включення в порядок денний, наголошую, не потребує включення в порядок денний сесії. Ми переходимо до проекту Постанови про утворення Тимчасової слідчої комісії Верховної Ради України для проведення розслідування відомостей щодо нападів на Катерину Гандзюк та інших громадських активістів (№ 9262). Вона розглядається…</p>
<p>Я прошу підтримати розгляд за скороченою процедурою, інакше ми не встигнемо, колеги. Прошу підтримати розгляд за скороченою процедурою. Прошу підтримати. Голосуємо. Прошу підтримати.</p>
<p>&nbsp;</p>
<p>13:46:40</p>
<p>За-155</p>
<p>Колеги, я хочу повідомити, ця постанова - результат дводенних переговорів, її підписали усі голови, усі голови всіх фракцій. Це є узгоджена… Крім&nbsp; Радикальної партії. Це є узгоджена позиція, яка протягом двох днів вироблялась в дуже важких, в дуже непростих переговорах.</p>
<p>І я запрошую до доповіді народного депутата УкраїниНайєма Мустафу-Масі. Будь ласка.</p>
<p>&nbsp;</p>
<p>13:47:12</p>
<p>НАЙЄМ М. .</p>
<p>Шановні колеги! Я б хотів, по-перше, звернутися до вас від імені багатьох активістів, журналістів і громадських діячів, які зараз в країні чекають створення цього ТСК. Я хочу сказати, що ми ініціювали створення цього ТСК два&nbsp; тижні тому. На той момент Катерина Гандзюк була ще жива. І ми тоді вимагали створення ТСК не тільки по ній, а по 150 інших активістів&nbsp; і журналістів, яких побили за останні роки. Жодна фракція на той момент не відреагувала. Фракції, які контролюють силові органи, правоохоронні органи, БПП і "Народний фронт", не відреагували. І тільки тоді, коли Катерина померла, почалися оці істерики. Генеральний прокурор, який зараз тікає, він тікає не тому, що він не хоче працювати, тому що він іде на вибори, тому що він не хоче брати на себе цю відповідальність. І так, коли він каже, що або він, або ми, то краще ми, краще ми будемо розслідувати ці справи і доводити, показувати, хто конкретно винний і хто кого замовив. Саме цей Генеральний прокурор, цей міністр внутрішніх справ, саме ця Національна поліція дозволяє в нашій країні існувати маленьким кишенькових арміям Кернеса і Труханова, саме вони б'ють людей. Ви що, цього не знаєте? Ви не знаєте, що людей в Одесі б'ють люди Труханова, що це його кишенькова армія "Муніципальна варта", які дали на ліцензію МВС на ведення правоохоронної діяльності під номером один у 2015 році, коли вже була наша влада. Це той Труханов, який хотів зробити Одеську народну республіку і його люди по тричі нападають, ріжуть,&nbsp; обливають кислотою, б'ють людей&nbsp; і активістів в регіонах. А що ми їх кажемо у відповідь? А ми у відповідь їм кажемо: це хуліганка. І ця хуліганка&nbsp;&nbsp; відбувається у нас по всій країні. Коли нашого колегу обливають зеленкою під будівлею прокуратури, працівники Національної поліції нам кажуть: ви знаєте…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>НАЙЄМ М. І якщо вже говорити про "танець на кістках" і про те, хто його покриває. Це не я, а заступники цього Генерального прокурора їздять до міністра Віктора Януковича і домовляються з ним про те, що вони будуть зливати його справи. Це не ми даємо мільярдні дотації одним людям і не даємо грошей на Національну поліцію, прокуратуру. Це робить ця влада.</p>
<p>Я щиро вдячний багатьом рядовим працівникам Національної поліції, прокуратури…</p>
<p>&nbsp;</p>
<p>ГОЛОВУЮЧИЙ. 30 секунд завершити.</p>
<p>&nbsp;</p>
<p>НАЙЄМ М. Але саме їхню роботу підставляють ці керівники. Якщо ця комісія буде створена і пан Луценко дійсно піде у відставку, бо це брехлива заява, це не заява, ви знаєте яка процедура походу у відставку, треба подати документ і має подати Президент, а це був піар. Якщо ми створимо цю комісію і він піде, значить, ми на правильному шляху. А ця комісія має співпрацювати і показати реально, чи дійсно розслідують вбивства і побиття активістів, чи це імітація.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. До співдоповіді запрошується перший заступник голови Комітету з питань Регламенту та організації роботи Верховної Ради України Пинзеник Павло Васильович.</p>
<p>&nbsp;</p>
<p>13:50:46</p>
<p>ПИНЗЕНИК П.В.</p>
<p>Шановний Голово! Шановні народні депутати! Комітет розглянув проект Постанови (реєстраційний номер 9262) про утворення ТСК для проведення розслідування відомостей щодо нападу на КатеринуГандзюк інших громадських активістів, внесений народними депутатами України Юлією Володимирівною Тимошенко та іншими.</p>
<p>Пропонується проектом постанови утворити ТСК за метою, як зазначено в пояснювальній записці, проведення перевірки відомостей та з'ясування стану розслідування щодо нападів на КатеринуГандзюк і інших громадських активістів.</p>
<p>Відповідно до пункту 3 проекту постанови кількісний склад утворюваної комісії становить 18 народних депутатів, які входять до складу депутатських фракцій Верховної Ради України і група також один позафракційній народний депутат, позафракційні народні депутати, вибачте.</p>
<p>Комітет зауважив, що обрання позафракційного народного депутата України до складу тимчасових спеціальних і слідчих комісій законодавчо не передбачено, але враховуючи, що народний депутат України не може бути обмежений у своїх повноваженнях, як це визначає частина перша статті 26 Закону про статус народного депутата, Верховна Рада своїм рішенням може визначитись з цього питання.</p>
<p>Комітет висловив декілька зауважень до проекту постанови, ухвалив висновок на проект Постанови реєстраційний номер 9262 і прийняв рішення: Верховній Раді України згідно з частиною першою статті 87 Регламенту включити до порядку денного пленарних засідань без голосування даного проекту постанови і визначитися шляхом голосування щодо утворення ТСК.</p>
<p>Окремо ми звертаємо увагу цієї спеціальної комісії, коли, скажемо так, коли вже вона буде створена, на правову позицію висловлену у пункті 4 мотивувальної частини рішення Конституційного Суду України №4-рп від 11.04.2000 року, в якій зазначено, як випливає із статті 19 Конституції України та чинного законодавства: органи державної влади, місцевого самоврядування, їх посадові особи, засоби масової інформації, громадсько-політичні організації, рухи, їх представники не повинні втручатись в діяльність прокуратури, яка відповідно до статті 121 Конституції&nbsp;&nbsp; охоплюється питаннями підтримання державного…</p>
<p><b>&nbsp;</b></p>
<p>ГОЛОВУЮЧИЙ.&nbsp; 30 секунд, будь ласка.</p>
<p>&nbsp;</p>
<p>ПИНЗЕНИК П.В. … підтримання державного&nbsp; обвинувачення у суді, представництво інтересів громадян або держави у суді у випадках, визначених законом, нагляду за додержанням законів органами, які проводять оперативно-розшукову діяльність, дізнання, досудове слідство, нагляд&nbsp; за додержанням законів при виконанні судових рішень у кримінальних справах, при застосуванні інших заходів примусового характеру, пов'язаних із&nbsp; обмеженням особистої свободи громадян, а також з питань проведення… провадження слідчими прокуратури досудового слідства у конкретних кримінальних справах. Це стосується …</p>
<p>&nbsp;</p>
<p>ГОЛОВУЮЧИЙ.&nbsp; 30 секунд.</p>
<p>&nbsp;</p>
<p>ПИНЗЕНИК П.В. Це стосується рівною мірою і Верховної Ради&nbsp; України як органу, і тимчасової спеціальної комісії Верховної Ради як створеного нею органу. В цій частині&nbsp; представники правоохоронних органів, доповіді яких ми сьогодні чули, були абсолютно праві. Просимо враховувати у роботі комісії цей факт.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Колеги, я відразу повідомляю, що я продовжую засідання на 15 хвилин. І прошу провести запис: два – за, два – проти.</p>
<p>Від "Блоку Петра Порошенка" до слова запрошується ІванВінник. Будь ласка.</p>
<p>&nbsp;</p>
<p>13:54:27</p>
<p>ВІННИК І.Ю.</p>
<p>Шановні колеги, я теж особисто був знайомий з КатериноюГандзюк, і перш за все хочу висловити співчуття родині потерпілої, у кримінальному провадженні загиблої як людини.</p>
<p>Що стосується того, що відбувається створення тимчасової слідчої комісії. Це функція парламенту, політична функція парламенту як органу державної влади, який формує засади внутрішньої та зовнішньої політики. Жодним чином комісія не може стосуватися окремого випадку, тим більше кримінального провадження.</p>
<p>Я, напевно, говорив би про необхідність дослідження стану громадської безпеки в державі, що недоцільно ділити людей за посадою чи за тим напрямом, яким вони займаються. Я хотів би як громадянин цієї держави говорити про покращання безпеки і посилення стану безпеки в цій державі, і, можливо, доцільно це зробити, але безвідносно до трагічної ситуації, яка трапилася у Херсоні.</p>
<p>Що стосується тимчасової слідчої комісії. Я вже сказав, що рішення мусить бутинеполітизованим. Неполітизованим, незаангажованим і за відсутністю будь-якого конфлікту інтересів.</p>
<p>В цьому контексті, шановний Мустафа&nbsp; Найєм, я хотів би сказати вам про те, що ви маєте очевидний конфлікт інтересів, адже фракція вас не висувала в представництво в цій комісії. Так само я переконаний, що факт наявності активної позиції вашого брата, адвоката, в кримінальному провадженні, принаймні публічної, говорить про очевидний конфлікт інтересів, я прошу про нього заявити.</p>
<p>Що стосується ситуації по Генеральному прокурору та його заяви, абсолютно доречної, адже парламент як законодавчий орган, не може втручатися в законну діяльність прокуратури, органів досудового розслідування чи намагатися політично впливати на них.</p>
<p>Окрім того, шановні колеги, я вперше в парламенті, я вперше в українській політиці, і я хочу вам сказати, що я вирішив для себе визначитися з&nbsp; певними маркерами, на які я орієнтуюся й до сьогодні. І позиція Луценка&nbsp; по спецконфіскації була і буде головним маркером оцінки його діяльності, як на мене. Півтора мільярди доларів Януковича,&nbsp; стягнуті в бюджет, – це є…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>ВІННИК І.Ю. …очевидний маркер позитивної роботи Генерального прокурора на посаді. Тому я натиснув кнопку "проти", червону кнопку. І я вірю, я вимагаю, я сподіваюся, що слідство буде завершено, і не тільки організатори та ті особи, які вчинили злочин поЄкатерині та по будь-яких інших громадських активістах чи громадянах України, будуть притягнуті до відповідальності. А якщо скоєно злочин&nbsp; особливої тяжкості як замовне вбивство,&nbsp; обов'язково замовник отримує повноцінне покарання.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Одна хвилина, репліка. МустафаНайєм.</p>
<p>&nbsp;</p>
<p>13:57:15</p>
<p>НАЙЄМ М. .</p>
<p>Шановні колеги, мій брат дійсно є юристом і захищав, і буде захищати інтереси багатьох активістів в країні. Якщо панВінник вважає, що в нього інші інтереси, і в цьому якийсь конфлікт, то це його проблема з його головою, і треба йти з Верховної Ради. Перше.</p>
<p>Друге. В мене немає ніяких конфліктів інтересів, тому і я буду захищати будь-яких активістів, журналістів і громадських діячів. І це моя робота,&nbsp; пане Вінник, а не сидіти в комітеті і роздерибанити&nbsp; там гроші.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Колеги, я вас дуже прошу… Я вас дуже прошу! Колеги, репліки на репліку нема. Немає репліки на репліку, пане Іване.<b></b></p>
<p>Я дуже вас прошу, колеги, я дуже прошу зараз, ми протягом двох днів проводилиузгоджуючу роботу. Це неприйнятні висловлювання, які звучать зараз в залі, неприйнятні висловлювання. І, колеги, я… немає репліки на репліку, але це дійсно було ображення, і комітет.</p>
<p>Я даю 30 секунд для репліки пану Івану. 30 секунд, коротко. І безконфліктно, будь ласка.</p>
<p>&nbsp;</p>
<p>13:58:19</p>
<p>ВІННИК І.Ю.</p>
<p>Шановні колеги, зверніть увагу на рівень маніпуляцій від цього громадянина, який ми чуємо. Я жодним чином не ображав його гідність, не обвинувачував у будь-яких діяннях. Я заявив в порядку Закону запобігання та протидії корупції прохання заявити колегу про свій конфлікт інтересів у цьому питанні. Що ми почули? Ми почули образи. Чому? Традиційно люди скочуються до образ, коли нема що казати. Ми це чуємо в цьому парламенті. Це насправді ганьбить Україну, коли бракує насправді…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте.</p>
<p>&nbsp;</p>
<p>ВІННИК І.Ю. Це ґрунтується на політичному популізмі, і задля того, щоб отримати будь-який політичний піар, люди готові на будь-що. Колего, скажіть, будь ласка, ви ж активно критикуєте позицію Порошенка…</p>
<p>&nbsp;</p>
<p>ГОЛОВУЮЧИЙ. Пане Іван, 10 секунд. Колеги, увага, ми просто не встигнемо розглянути.</p>
<p>Від Радикальної партії Ляшко Олег.</p>
<p>&nbsp;</p>
<p>13:59:27</p>
<p>ЛЯШКО О.В.</p>
<p>Олег Ляшко, Радикальна партія. Шановні українці, наша фракція не буде голосувати за цю постанову про створення ТСК з однієї причини: вона незаконна, прийнята, підготовлена і внесена до залу всупереч Закону України про Регламент Верховної Ради. І друга ключова причина: усі ТСК, які створювалися в парламенті, не мають жодної сили і жодної можливості впливу без Закону про тимчасові слідчі комісії Верховної Ради.</p>
<p>Саме тому наша команда одразу після того, коли мільйони людей у 2014 році нас підтримали на виборах, один із перших наш законопроект, який був зареєстрований у листопаді 2014 року, законопроект номер 1098 – Закон про тимчасові слідчі комісії Верховної Ради, для того щоб можна було розслідувати корупцію влади, корупцію Президента,&nbsp; будь-які питання, які становлять суспільний інтерес. Без дії Закону про тимчасові слідчі комісії Верховної Ради будь-яке створення комісії, вони – це пустишка. Згадайте, скільки було цих комісій, де результат? Ні одна комісія не дала результат, зате кожен на цьому піарився і заробляв бали.</p>
<p>Я пропоную від піару перейти до конкретних рішень. Щойно Секретаріат парламенту зареєстрував мою і колег-лідерів фракцій Постанову про мораторій на зупинення цін на газ і тарифи. Я вітаю вас із цим рішенням і я наполягаю на тому, щоб одразу після перерви парламент невідкладно розглянув ініційовану нами Постанову про мораторій на підвищення цін на газ, на тарифи і захистити реально людей. Щоб влада, яка сьогодні відволікає українців другорядними питаннями, щоб ми її зупинили, щоб ми не дали владі грабувати українців, щоб українці не платили останні гроші за тарифи і за комуналку. Рішення про прийняття мораторію на підвищення цін на газ – оце реальна боротьба за людей, а не брехня, яку ми сьогодні бачимо.</p>
<p>&nbsp;</p>
<p>ГОЛОВУЮЧИЙ. Пастух Тарас Тимофійович від "Самопомочі" передає слово Олені Сотник.</p>
<p>&nbsp;</p>
<p>14:01:43</p>
<p>СОТНИК О.С.</p>
<p>Я б дуже хотіла зараз з цієї трибуни оптимістично сказати, що ця тимчасова слідча комісія дійсно допоможе нам уникнути в майбутньому нападів і смертей на не тільки активістів, будь-кого з громадян України. Я б дуже хотіла сказати, що після роботи цієї тимчасової слідчої комісії нарешті наступить принцип невідворотності покарання в цій державі. Я б дуже хотіла сказати, що ми будемо сприяти пошуку винних.</p>
<p>Але, на превеликий жаль, в&nbsp; мене, не дивлячись на те, що я була і залишаюся ініціатором цієї думки і цієї ідеї, немає таких оптимістичних настроїв, тому що 20 хвилин тому цей парламент ще раз довів, що він не є парламентом. Вас з цієї трибуни і з цього місця образив Генеральний прокурор, нас всіх з вами, він нас всіх принизив, а деякі з вас цьому ще й аплодували. Якщо ви&nbsp; думаєте, що це якось добре завершиться для кожного з нас, то ви дуже помиляєтесь. За Конституцією ми живемо в парламентсько-президентській&nbsp; республіці, а де-факто більшість тут є залежні. І ви аплодуєте, коли&nbsp; Генеральний прокурор називає вас мерзотою. Мені здається, що це&nbsp; критична… критична точка – нуль, дно цього парламенту, тому&nbsp; у мене немає жодних сподівань на цю тимчасову слідчу комісію.</p>
<p>Більше того, я вам скажу, що всі ці державні органи є вам підконтрольними. І не може&nbsp; Генеральний прокурор говорити: я вам не надам&nbsp; документів, я вам не надам пояснень, інформації, не лізьте не в свою&nbsp; справу. Бо ми перед людьми тут відповідаємо, нас з вами обрали сюди, щоб ми їх контролювали, а ми аплодуємо, коли&nbsp; вони нас називають мерзотою. <i>(Оплески)</i>&nbsp;</p>
<p>&nbsp;</p>
<p>ГОЛОВУЮЧИЙ. Від&nbsp; фракції "Батьківщина", Ігор Луценко.</p>
<p>&nbsp;</p>
<p>14:03:49</p>
<p>ЛУЦЕНКО І.В.</p>
<p>Шановне товариство, фракція "Батьківщина" підтримує усі форми парламентського контролю над тим, що&nbsp; зараз відбувається в правоохоронній системі. І коли з цієї трибуни дехто виходить і каже, що ТСК (тимчасові&nbsp; слідчі комісії) вони такий слабкий інструмент, то подивіться на своє&nbsp; відображення в дзеркалі, яке є причиною слабкістю цього інструменту.</p>
<p>Коли Генеральний прокурор з цієї трибуни каже, що&nbsp; ми нічого не дамо цій слідчій комісії. То риторичним є&nbsp; питання, чому ця слідча комісія зможе так мало зробити, коли прокурор сказав, що ми вам нічого не дамо з матеріалів слідства?</p>
<p>Так само треба&nbsp; спитати більшість парламентську, яка&nbsp; буде делегувати і матиме так само більшість у цій&nbsp; комісії, чому вони кажуть уже наперед, що&nbsp; ця слідча комісія буде такою неефективною. Натомість я&nbsp; вважаю, що ТСК на сьогодні єдиний і, на жаль, мабуть, єдиний спосіб взагалі добитися&nbsp; хоч якоїсь справедливості у сотнях, не десятках, сотнях кримінальних проваджень щодо&nbsp; нападів на&nbsp; громадських активістів, щодо не розслідуваних резонансних злочинів, щодо питань злодіянь мажорів, наприклад, на дорогах і так далі. Це єдиний спосіб парламенту, хоч якось виконати&nbsp; оцю місію свою захисту прав громадян.</p>
<p>Тому ми однозначно за те, щоб у парламенті говорилося про те,&nbsp; хто нападав на Катерину&nbsp; Гандзюк, хто замовляв її, і так&nbsp;&nbsp; само&nbsp; десятки й десятки інших. Ми зараз тут мовчимо про те, що&nbsp; є напади на колегу Левченка, народного депутата, на колегу Петренка, народного депутата, тут немає розмов про це, хоча є і такі випадки, які також не розслідуються.</p>
<p>Зараз ми тут намагаємось усіма способами захистити український народ від цих упирів в погонах!</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Від "Опозиційного блоку" ІгорШурма. І, колеги, у нас зовсім обмежений час. Закликаю всіх до лаконічності.</p>
<p>&nbsp;</p>
<p>14:05:46</p>
<p>ШУРМА І.М.</p>
<p>ІгорШурма, "Опозиційний блок". Я зразу скажу, що фракція "Опозиційний блок" буде підтримувати створення ТСК. Але ми прекрасно розуміємо, що результативності з цієї роботи не буде. Але потрібно припиняти те все, що відбувається в державі.</p>
<p>Я хочу запитати таки вас всіх, колеги, оті, що тут в залі сидите. В що ви перетворили смерть молодої людини і трагедію родиниГандзюк? В що ви перетворили? Посьмиховисько на всю Україну! Воно є випадкове? Воно абсолютно не випадкове. Відповідальність за те, що відбувається сьогодні в Україні, несете ви, всі тут, хто сидять отут, в залі і ті, що входили в коаліцію.</p>
<p>Ви на сьогоднішній день реформували поліцію. Ви на сьогоднішній день голосували за прокурора. Ви на сьогоднішній день несете відповідальність за кадрові питання Служби безпеки. А знаєте, чому так відбувається? А тому що вас не цікавить суть справи, у вас піар. Скажіть, будь ласка, а це не піар? Ще не охололо тіло дитини, а вже всі вфутболочках "Хто замовив Катю Гандзюк?" Ви вдумайтесь, вже всі в футболках! Це ж треба було цілу ніч займатися: купувати футболки, друкувати це все. І це неодноразово. Тому що постійно, будь-яка акція – футболки "Визволіть Надю", "Героя України Наді". Де Надя зараз? Ви несете відповідальність!</p>
<p>Ви несете відповідальність за напад на членів родин, на народних депутатів. Скажіть мені, будь ласка. У нас є Олег Мусій, він не мій однодумець. Але на нього в студії в прямому ефірі людина, яка три рази сиділа за крадіжку квартирну, вчинює напад. Він сьогодні лежить в лікарні. З вас хтось слово піднімає?! А цей чоловік ще разом із Супрун представляє Всесвітню організацію охорони здоров'я, на сьогоднішній день інтереси України.</p>
<p>Сьогодні цей зал, цей зал повинен вибачитися перед родиноюГандзюк. Припиняйте оцей піар. І давайте припинимо і створимо питання безпеки депутатів, їхніх родин і помічників, бо нічого не буде в тій державі.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Колеги, подивіться, в нас залишається… У нас ще три фракції, так? Я пропоную Борислав Береза – заключний виступ. ЗаразБіловол передає&nbsp; Сергію Мельничуку, потім Бурбак, потім Борислав Береза – і завершуємо. Це якраз 6 хвилин, щоби ми встигли проголосувати.</p>
<p>Отже, зараз Сергій Мельничук. Сергій&nbsp; Мельничук, я до вас звертаюсь! <i>(Шум у залі)</i></p>
<p>Ой! Іван!Іван Мельничук, перепрошую!</p>
<p>Потім МаксимБурбак, потім Борислав Береза. І я закликаю вас до лаконічності. Будь ласка.</p>
<p>&nbsp;</p>
<p>14:08:40</p>
<p>МЕЛЬНИЧУК І.І.</p>
<p>Шановні колеги, от почуйте мене, зараз що відбувається, що ми обговорюємо. З однієї сторони, ми обговорюємо правильні речі, з якими депутатиоприділяться: створювати ТСК чи не створювати. З другої сторони, постанова про те, хто має входити в цю тимчасову слідчу комісію. Ну, до чого там… до чого там пан Мустафа Найєм? До чого він там? Він не член фракції, по-перше, фракція його не висувала туди.</p>
<p>Я закликаю пана Мустафу зараз зробити приблизно так же чесно, як хоча би Генеральний прокурор зробив, який сказав, не подобається вам – проголосуйте, маю я право бути Генеральним прокурором чи ні. Пане Мустафа, напишітьнакінець-то заяву про вихід з тої фракції, яку ви так не любите! <i>(Оплески)</i> От! І давайте ми всією фракцією проголосуємо, потрібні ви там чи ні. А потім ви свою фамілію можете вписувати від кого завгодно,&nbsp; тільки не від членів фракції Президента. Будь ласка, будьте чесним до кінця: сядьте, напишіть, подайте. Ми зберемо фракцію і проголосуємо. І в ТСК вам немає чого робити. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Від "Народного фронту" Максим Бурбак.</p>
<p>&nbsp;</p>
<p>14:09:53</p>
<p>БУРБАК М.Ю.</p>
<p>Шановні колеги, хотів би, щоб градус напруги, він знизився суттєво в залі.</p>
<p>"Народний фронт" також делегував три своїх представники в дану тимчасову слідчу комісію і тому буде підтримувати її склад. І хочемо зробити все, щоб вона була дієвою, щоб це не була чергова профанація. І мені дивно, що самі автори цієї постанови так скептично ставляться до її наслідків. Тоді навіщо ви це починали?</p>
<p>По-друге, я хочу, щоб ця тимчасова слідча комісія не перетворилася на таку ж саму комісію зразка 2015 року, коли так само політичні огульні звинувачення на уряд Арсенія Яценюка, тонни бруду, які були вилиті тоді на коаліцію, на уряд Арсенія Яценюка, і потім з'ясувалося, щоОнищенко сказав, що це йому вартувало 30 мільйонів доларів. То певно тоді також відробляли 30 мільйонів доларів у цій сесійній залі. Замовники одні ж ті самі, організатори одні ж ті самі і виконавці ті ж самі. Нічого не змінилося. Лише змінилася риторика, бо їм немає про що звітувати, їм треба йти на вибори. Не піартесь на крові і на костях не танцюйте. Майте совість, принаймні залишки її. Тому давайте ставимо на голосування, голосуємо, і нехай ця комісія розпочинає роботу і потім робить це публічно, відверто і саме головне – без жодного політичного забарвлення.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>І заключний виступ від позафракційних - Борислав Береза, людина, яка рекомендується і всіма узгоджена на пропозицію голову тимчасової слідчої комісії. Будь ласка, пане Бориславе.</p>
<p>&nbsp;</p>
<p>14:11:39</p>
<p>БЕРЕЗА Б.Ю.</p>
<p>Коли мені зателефонував АндрійПарубій і запропонував стати головою цієї комісії, я відмовився. Він сказав, що є виключно Аня Гопко і я. Але Аня Гопко є головою комітету і не може стати головою цієї тимчасової слідчої комісії. Тому для того, щоб вирішити це питання, потрібна людина, яка рівно віддалена від всіх політичних сил, яка не буде піаритись і не буде йти у президенти. Я почув його і сказав: гаразд, для того, щоб вирішити це питання, гаразд. Але я почув сьогодні, що Генпрокурор не хоче нічого давати, ніяку інформацію. Вибачте, я не хочу приймати участь у профанації. Якщо Генпрокурор або представники МВС, або СБУ не будуть давати інформацію і співпрацювати з тимчасовою слідчою комісією, ця слідча комісія ні про що. Якщо представники більшості не прийдуть на засідання два рази і ми не зможемо зібратися, я не хочу бути цапом-відбувайлом. Я вийду сюди і складу з себе повноваження, і скажу про це. Вибачте, але питання не для… про те, хто замовник, прочитайте, питання про те, як проводиться розслідування в цій справі, і ми не повинні підміняти собою слідчі та правоохоронні органи. Ні, ми повинні визнати чи в належний стан проводились слідчі дії, чи дійсно все було зроблено для того, щоб дізнатися. Якщо цього не стається, то, на жаль, ми не можемо виконати своїх… не можемо виконати свої повноваження.</p>
<p>І ще одне. Я хочу звернутися зараз до панаБурбака і до пана Герасимова. Ви як представники більшості повинні гарантувати, що правоохоронні органи будуть співпрацювати з комісією, бо інакше ця комісія нічого не зможе зробити.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже, колеги, переходимо до прийняття рішення, лишилася одна хвилина, переходимо до прийняття рішення.</p>
<p>І я ставлю на голосування проект Постанови про утворення Тимчасової слідчої комісії Верховної Ради України для проведення розслідування відомостей щодо нападів на КатеринуГандзюк та інших громадських активістів (номер 9262), включаючи Ігоря Мосійчука, якого подала Радикальна партія, за основу і в цілому. Прошу голосувати.</p>
<p>&nbsp;</p>
<p>14:14:37</p>
<p>За-259</p>
<p>Постанова прийнята. Тимчасова слідча комісія створена.</p>
<p>Колеги, я бажаю вам об'єктивності, перш за все, щоб така важлива громадська дія не була ні в якій мірі заражена політичним популізмом і виборчою лихоманкою.</p>
<p>Зараз для оголошення заяви прошу Ірину Геращенко.</p>
<p>&nbsp;</p>
<p>14:15:02</p>
<p>ГЕРАЩЕНКО І.В.</p>
<p>Шановні колеги, до президії надійшла заява від народного депутата Сергія Лещенка, що під час рейтингового голосування за відставку Генерального прокурора України, яка має виключно політичний характер, його картка не спрацювала і він голосував "за".</p>
<p>&nbsp;</p>
<p>14:15:24</p>
<p>ГОЛОВУЮЧИЙ. Дякую вам.</p>
<p>Шановні колеги, 14:15. Ранкове пленарне засідання Верховної Ради України оголошую&nbsp; закритим.</p>
<p>І хочу наголосити, ми мали розглядати сьогодні зранку питання безпеки і оборони. Мені дуже прикро, що воно пересунулось аж на після обіду. Але ми розпочнемо нашу роботу о 16:00 з питання протимінної діяльності з блоку безпеки і оборони. І, я сподіваюсь, в залі всі будуть такими ж активними, як і під час розгляду політичних питань. Отже, в 16:00 - блок безпеки і оборони. О 16-й&nbsp; годині всіх запрошую в зал для продовження нашої роботи.</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p align=center>&nbsp;</p></div>
