Стенограма пленарного засідання
22 грудня 2015
&nbsp;
<p align=center>ЗАСІДАННЯ СОРОК ДРУГЕ</p>
<p align=center>Сесійний зал Верховної Ради України</p>
<p align=center>22 грудня 2015 року, 10 година</p>
<p align=center>Веде засідання Голова Верховної Ради України ГРОЙСМАН В.Б.</p>
<p><b>&nbsp;</b></p>
<p>ГОЛОВУЮЧИЙ. Доброго ранку, шановні колеги народні депутати! Ми можемо розпочинати засідання, надзвичайно важливий робочий тиждень, є ряд великих питань, які ми маємо розглянути.</p>
<p>На порядку денному на сьогодні у нас є питання щодо початку конституційного процесу в рамках реформи судової системи. Ви знаєте про те, що Конституційна комісія напрацювала відповідні рішення, ці рішення були направлені до Венеціанської комісії, отримали відповідний висновок, направили Президенту і Президент відповідно до Конституції вніс цей проект закону до українського парламенту. Сьогодні ми маємо його розглянути, прийняти відповідні рішення, направити його до Конституційного Суду і далі після повернення вже буде продовжено сам конституційний процес. Я думаю, що ні в кого немає сумніву в тому, що&nbsp; система судочинства в Україні потребує змін і відновлення довіри, і саме головне, має виконувати свою найважливішу функцію.</p>
<p>Наступне питання – це питання Державного бюджету на 2016 рік і пов'язані з ним законопроекти. Хочу підкреслити, що є надзвичайно важливим, щоби ми ввійшли в новий рік з бюджетом, хоча хочу ще раз підкреслити, що ми з вами знаходимося достатньо в екстремальних умовах, в надзвичайно стислих термінах.</p>
<p>&nbsp;Окремо хотів би зазначити, що комісія чи група робоча, яку я створив, працює над удосконаленням документу і приведення його до такого стану, який би міг бути прийнятним для остаточного голосування.</p>
<p>Також хотів би всіх поінформувати про те, що в рамках роботи робочої групи ми спромоглися знайти відповідні рішення, відстояли позицію по децентралізації, по спрощеній системі для бізнесу.</p>
<p>Є ще ряд важливих завдань, які маємо виконати. В тому числі, ми домовились про зниження єдиного соціального внеску, що може відзначити достатньо позитивно на виведенні з тіні заробітної плати.</p>
<p>Хочу підкреслити, що всі ми усвідомлюємо сьогодні, що, скоріш за все, бюджет, який ми маємо, скоріше тактичний, ніж стратегічний. Тому, приймаючи тактичний бюджет, ми маємо продовжити над ним роботу для того, щоб українцям і країні дати чітку відповідь, як ми будемо жити в 2016 році, по яким параметрам, які завдання стоять перед владою, які сфери будуть реформовані і яким чином. Зокрема і освіта, і охорона здоров'я, і багато інших речей, що є надзвичайно важливим. Тому закликаю знову ж таки до відповідального компромісу, до підтримки цих ініціатив з умовою на те, що ми маємо в січні, максимум в лютому пропрацювати кожну статтю видатків, кожен напрямок, який підлягає реформам, для того, щоб прийняти остаточні рішення.</p>
<p>А зараз, шановні колеги, прошу всіх підготуватися до реєстрації. Ми розпочинаємо нашу роботу. Прошу включити систему "Рада" для реєстрації. І хочу вам нагадати, що сьогодні ми маємо 30 хвилин для виступів від депутатських фракцій і груп українського парламенту. Будь ласка, готуємося до реєстрації, шановні колеги.</p>
<p>&nbsp;</p>
<p>10:04:06</p>
<p>321 народний депутат України зареєстрований в залі Верховної Ради України.</p>
<p>Шановні колеги! Оголошую ранкове засідання Верховної Ради України відкритим. За традицією хочу привітати нашого колегу Дениса Дзензерського з днем народження. Давайте привітаємо Дениса Вікторовича з днем народження! <i>(Оплески)</i> Добра і здоров'я.</p>
<p>І, шановні колеги, прошу підготуватись до реєстрації, до запису на виступи. Відповідно до Регламенту 30 хвилин, 30 хвилин від депутатських фракцій і груп. Будь ласка, готуйтесь до запису. Проводимо запис, будь ласка.</p>
<p>Будь ласка, шановні колеги, група "Воля народу", Володимир Михайлович Литвин.</p>
<p>&nbsp;</p>
<p>10:06:09</p>
<p>ЛИТВИН В.М.</p>
<p>Шановний Голово, шановні народні депутати! У Верховній Раді України є зареєстрований законопроект про захист тварин від жорстокого поводження з ними. Я думаю, що якщо читати те, що запропоновано Кабінетом Міністрів України у вигляді Податкового кодексу, у вигляді Державного бюджету на 2016 рік, нам потрібно в першу чергу прийняти Закон про захист людей від жорстокого поводження з ними, у тому числі і нас з вами, шановні колеги!</p>
<p>Оскільки те, що пропонується, призводить до повного руйнування, по-перше, соціальної інфраструктури, особливо в сільській місцевості, призводить до повного озлидніння людей. Сьогодні люди практично не мають ресурсу до виживання. І разом з тим ми тут чуємо, в тому числі у сесійній залі, радість від того, що називається реформами. Це рівнозначно,&nbsp; шановні колеги, щоб радіти квітам на могилах.&nbsp; Людей намагаються у жорстокий, жорсткий примусовий спосіб загнати в європейське майбутнє, як вчора заганяли у комуністичне завтра. І в принципі діють такими ж методами більшовицькими, намагаючись ощасливити людей.</p>
<p>Мені це нагадує відому історію у вигляді анекдоту радянських часів, коли на запитання: ви стверджуєте, що ми семимильними кроками рухаємось до&nbsp; комунізму, а чому ж у нас не вистачає найелементарнішого, у тому числі м'яса? Відповідь була така: ми йдемо семимильними кроками, худоба за нами не встигає. Так от наших людей вважають за худобу, з якою можна не рахуватися.</p>
<p>Ви подивіться, що робиться в системі освіти, що робиться в системі охорони здоров'я. Система охорони здоров'я знищили остаточно безповоротно. Тепер взялися донищувати систему освіти.&nbsp; Педагоги і школи вижити не можуть. Погляньте, зараз примусово знімають з фінансування навчальні заклади, у яких 25 або&nbsp; менше дітей для того, щоб громади не висловлювали&nbsp; свою&nbsp; позицію. Я не кажу вже про інші моменти. Або скажіть, шановні колеги, що відповідати батькам, які утримують&nbsp; будинки сімейного типу? Їх зняли з пільги на оплату газу і примушують оформляти субсидії. Але вони живуть з дітьми у службових приміщеннях, субсидію оформити неможна, доводиться вимирати.</p>
<p>Тому я пропоную, шановні колеги, давайте ми спочатку перед тим, як приймати рішення по бюджету, визначимось, що для нас&nbsp; важливіше&nbsp; доля&nbsp; 45 мільйонів українців чи доля нашого доблесного уряду. Дякую.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ПАРУБІЙ А.В.</p>
<p>&nbsp;</p>
<p>10:09:09</p>
<p>ГОЛОВУЮЧИЙ. Від "Опозиційного блоку"&nbsp; – депутат Бойко.</p>
<p>&nbsp;</p>
<p>10:09:19</p>
<p>БОЙКО Ю.А.</p>
<p>Шановний пане Голово, шановні народні депутати! Через кілька днів закінчується термін дії Мінських угод, які сприяли припиненню вогню і збереженню тисяч життів. Однак, не зважаючи на заклики провідних держав світу і Європейського Союзу, за рік нічого не зроблено для імплементації угод і остаточного врегулювання конфлікту на Донбасі, повернення неконтрольованих територій в&nbsp; Україну.</p>
<p>Тепер щодо поданого проекту бюджету і податкової реформи. Ми вважаємо, що в умовах&nbsp; 15-відсоткового падіння ВВП головне завдання – це створення економічних стимулів для зростання. Потрібно знижувати&nbsp; податки і зменшувати базу оподаткування, щоб не закривалися підприємства, розвивався&nbsp; реальний сектор економіки, малий і середній бізнес – це світовий досвід.</p>
<p>Українські ж реформатори придумали своє ноу-хау – боротися з кризою підвищуючи податки і скорочуючи соціальні програми. В лексиконі глави уряду і міністрів протягом року геть відсутні згадки про робочі місця. Бюджет і податкова реформа не повинні погіршувати життя людей, але в поданому бюджеті знову не передбачено коштів на індексацію пенсій та соціальні виплати. А ми наполягаємо на тому, що люди мають право на індексацію при інфляції в 80 відсотків за 2 роки&nbsp; і кратному підвищенні цін на комунальні послуги. Більш того, в проекті бюджету перераховано соціальні виплати, які сплачуватимуться тільки в тому випадку, якщо в бюджеті будуть на це гроші – це ризиковано. Зберігається оподаткування пенсій, на місцеві бюджети перекидається ряд заздалегідь нездійсненних&nbsp; додаткових фінансових зобов'язань, скорочуються реальні витрати на охорону здоров'я та освіту.</p>
<p>Уряд повинен припинити "затикати дірки" в бюджеті західними кредитами і почати вкладати одержувані гроші в програми реального сектору економіки. Планувати роботу з кредиторами треба на кілька років вперед. Громадськість повинна знати умови отримання&nbsp; цих кредитів.&nbsp; Потрібно припинити порочну практику щорічного внесення змін до податкового законодавства, які тягарем лягають на плечі українських платників податків.</p>
<p>Ми закликаємо негайно повернутися до питань збереження миру, врегулювання ситуації на Донбасі і зайняття економічною безпекою країни. Дякую за увагу!</p>
<p>&nbsp;</p>
<p>ГОЛОВУЮЧИЙ. Від фракції "Самопоміч" – Єгор Соболєв, будь ласка.</p>
<p>&nbsp;</p>
<p>10:12:16</p>
<p>СОБОЛЄВ Є.В.</p>
<p>Ви знаєте, навколо парламенту зараз зібралися сотні людей, які проїхали півтисячі кілометрів, щоб донести дуже просту думку: в Кривому Розі не можна покривати фальсифікації. Ці люди стоять там другий місяць, другий місяць спокійно, мирно, по-європейські, вони на вулицях не погоджуються з тим, щоб Юрій Вілкул, символ людей Януковича, символ соратників Януковича, символ "тітушок", символ фальсифікації, щоб він був обраний мером завдяки героїчній перемозі в лікарнях Кривого Рогу. За цей час ані парламент, ані Президент, ані інші важливі органи управління державою виявилися нездатними допомогти людям. Перед яким вибором ми їх залишаємо: робити криворізьку українську республіку? Люди проти цього. Ці самі люди, які сьогодні приїхали до нас, півтора року тому зупинили "русскую весну", вони так само вийшли на вулиці свого славетного міста і сказали: "Кривий Ріг – це Україна". І вони хочуть бачити успішну європейську цивілізовану Україну. Який в них інший вихід, індивідуальний терор? А за ким їм полювати? Хто сьогодні в державі є злом? Охендовський, який вже привітав Юрія Вілкула більше, ніж Путін привітав Януковича? А хто прикриває цього Охендовського? Хто всупереч своїм конституційним обов'язкам не вносить представлення нових кандидатів на новий Центрвиборчком, всупереч всім обіцянкам парламенту і народу? Хто мириться з цим?</p>
<p>Колеги, два тижні тому, ми з вами підготували дуже європейський закон про призначення позачергових виборів в Кривому Розі. Це цивілізований вихід із ситуації, мирний вихід із ситуації.</p>
<p>Фракція "Самопоміч" просить невідкладно, прямо зараз поставити цей закон на голосування і проголосувати за нього. Фракція "Самопоміч" не буде голосувати за інше рішення, поки для Кривого Рогу, для людей, які приїхали сюди просити справедливості, не буде знайдений цей цивілізований вихід.</p>
<p>Фракція "Самопоміч" готова далі працювати над підготовкою якісного закону про витрачання грошей платників податків в наступному році – Закону про бюджет на 2016 рік. Але при цьому ми: а)&nbsp; маємо обов'язково відкрити всі заплановані видатки до останньої платіжки, а не голосувати за цифри в сліпу і б) найголовніше, негайно вирішити ключове питання – захист демократії. Якщо у людей крадуть їхнє право делегувати і забирати владу, все інше…</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Фракція "Батьківщина", Юлія Тимошенко, будь ласка.</p>
<p>&nbsp;</p>
<p>10:15:47</p>
<p>ТИМОШЕНКО Ю.В.</p>
<p>Доброго дня всім! Я зараз зайшла в цей зал наш Верховної Ради і дивились на те, як тут все спокійно, розмірено. Мінімум половини, а скоріше, дві третини місць в цьому залі зараз не зайняті депутатами, їх просто в залі немає. Є більш важливі справи, ніж розгляд стратегії розвитку країни на 2016 рік, яким є бюджет і податкове законодавство, що є основою піднесення, або знищення економіки держави.</p>
<p>Насправді, спокійне болото, яке не дає українцям жодної надії. Але за межами цієї Верховної Ради країна бурлить. За межами стін уряду – країна бурлить. Вийдіть на вулицю, подивіться, вже дійшли до того, що науковці на вулицях! Освітяни на вулицях, аграрії, правоохоронці. Назвіть хоч одну категорію – малий і середній бізнес на вулиці – назвіть хоч одну&nbsp; категорію, яка&nbsp; сьогодні може&nbsp; сприймати цю політику. Я просто думаю, що дійшли до певної межі. Тому що у людей, які&nbsp; у нас є дуже моральні, які є відповідальні, вони два роки після революції терпіли, поки у них були ще копієчки заощаджень або вдома, або на рахунках&nbsp; банків, які&nbsp; вже впали разом з їх заощадженнями, вони виходять у 2016 рік без копійки грошей і без надії, що в уряді або&nbsp; в парламенті їх почують.</p>
<p>Я також хотіла би повідомити вам, що країна шокована, тому що вдвічі більші отримали&nbsp; платіжки за тепло і рідко, хто субсидії, і то – копійки.</p>
<p>Регіональні наші структури, наше місцеве самоврядування. Приходить заступник міністра регіонального розвитку на профільний комітет і говорить, що цей бюджет є неприйнятний, тому що децентралізацію замінили повною централізацією. Індексації в бюджеті нуль, інфляція на рівні 45-50 відсотків, що ми робимо. Зупиніться, не дайте сьогодні&nbsp; Верховній Раді, авантюрам&nbsp; уряду, які руйнують країну рухатися далі. Сьогодні кожна позиція бюджету практично є вбивчою для&nbsp; країни і для людей. І саме тому я закликаю: ніяких скорочених процедур, ніякої штурмовщини, ніякого закриття очей на явні, жахливі речі, які є в цьому бюджеті, де вже дійшла черга до дітей з інвалідністю, до&nbsp; учасників АТО, які позбавляють всього, що&nbsp; є, до дітей-сиріт, до матерів самотніх. Скільки можна, щоб це продовжувалось або захистіть людей, або не уряд такий ні парламент нікому не потрібні.</p>
<p>&nbsp;</p>
<p>ГОЛОВУЮЧИЙ. "Партія "Відродження",&nbsp; Боднар, будь ласка.</p>
<p>&nbsp;</p>
<p>10:18:56</p>
<p>БОНДАР В.В.</p>
<p>Шановні колеги! Шановні громадяни України! Україна може витримати різні&nbsp; етапи життя, може витримати&nbsp; різні коаліції, які сьогодні тут&nbsp; представлені витримати цей уряд не дивлячись на&nbsp; всі експерименти, які&nbsp;&nbsp;&nbsp;&nbsp;вони проводять, вона не може витримати, Україна, тільки анархію. Анархія починається з бездіяльності уряду, бездіяльності коаліції. Тому що ми бачимо, що так, як готується країна до нового Нового року до підготовки, прийняття бюджету, так ніде в світі&nbsp; ніхто не готується і так не проходить ніде ніколи такі ситуації, як в Україні. Ми бачимо абсолютну некомпетентність.</p>
<p>Півроку назад ми говорили, що є проблема: треба терміново готувати Податковий кодекс. Ніхто палець об палець нічого не робив, ми бачили, який ганебний Податковий кодекс вніс уряд і що з цього вийшло. Ми очікуємо, що хоча би зараз, під час підготовки бюджету, буде враховано хоча б зменшення податкового і соціального навантаження на фонд заробітних плат і це дасть можливість витягнути заробітні плати хоча би з тіні і дати можливість економіці розвиватися.</p>
<p>Ми задоволені тим, що вдалося відстояти спрощену фінансову систему, спрощену систему оподаткування для спрощенців. Ми наполягали на цьому і, слава Богу, що ця позиція почала бути врахована. Ми відстоюємо ситуацію, що треба для аграрників залишити єдиний фіксований податок, це єдина можливість селянам сьогодні вижити, не треба різати ту курку, яка сьогодні несе останні золоті яйця. Ми говоримо про те, що в бюджетах треба обов'язково врахувати, в першу чергу, думку громад. Є бажання уряду через знову бюджет провести перерозподіл єдиного податку і залишити, і забирати в державний бюджет майже 30 відсотків, в обласні бюджети – 25. Питання: це податок для громад міста, це податок, який місцевий і ми вимагаємо, щоб ніхто не ліз в цей податок, щоб ці податки залишалися на місцях, щоб громада сама розпоряджалася, а не якісь дядько з Києва з Мінфіну буде пальцем показувати, куди витрачати кошти місцевим громадам. Наступні питання, є питання фінансування ПТУ і сьогодні профтехосвіти. Ви подивіться, як уряд підійшов до цих освітянських програм. Ми бачимо, що дійшли до вже святого, навіть у дітей 1-4 класів намагаються прибрати бюджетне фінансування безоплатного харчування.</p>
<p>Ми вимагаємо, щоб такі питання були враховані. Ми написали сотні таких пропозицій, які дадуть можливість забезпечити соціальні питання для малозабезпечених родин, підняти соціальні стандарти, зробити можливість для місцевих громад мати свої фінанси і самим розпоряджатися, а не чекати подачки з Києва і не бігати по Києву з протягнутою рукою.</p>
<p>Тому ми бачимо, що є позитивні зміни, і ми вимагаємо, щоб ці три дні так же ефективно попрацювали, щоб країна в новий рік ввійшла з бюджетом, соціально орієнтованим і орієнтованим на відродження економіки. Дякуємо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Блоку Петра Порошенка" Юрій Віталійович Луценко, будь ласка.</p>
<p>&nbsp;</p>
<p>10:22:18</p>
<p>ЛУЦЕНКО Ю.В.</p>
<p>Шановний пане Голово, шановні народні депутати, дозвольте привітати усіх вас і весь український народ із тим, що наша робота спільна, і законодавчої, і виконавчої гілки влади, дозволила Україні отримати перспективу безвізового режиму. Я думаю, що це питання надзвичайно важливе. Воно стосується не печаток в паспортах, воно стосується цивілізаційного розриву з "руським миром", куди 350 років тому насильно завели Україну і звідки нарешті спільними зусиллями, ціною героїчних вчинків на Майдані і зараз на східному фронті ми повертаємося до свого європейського дому.</p>
<p>Шановні колеги, успіх в цьому напрямку також означає, що разом ми можемо приймати відповідальні і корисні для суспільства рішення. У зв'язку з цим, звичайно, найголовнішим питанням порядку денного є прийняття змін до поточного Податкового кодексу і прийняття бюджету на наступний рік.</p>
<p>На жаль, мусимо констатувати безпрецедентну непідготовленість документами від Кабінету Міністрів України. Це чи не вперше в історії українського парламенту, коли Верховна Рада має напряму почати писати Закон про податки та Закон про бюджет. І, тим не менше, всі ми розуміємо, що одна дванадцятого бюджету наступного року неможлива, бо вона скасовує серйозний підйом заробітної плати для української армії і ряд інших новацій для українського бізнесу.</p>
<p>Тому сьогодні робоча група парламенту і уряду працювала цілу ніч буквально о 7-ій ранку закінчила свою роботу і це зроблено для того, щоб уже сьогодні міг відбутися профільний комітет, а ми після обіду могли прийняти зміни до Податкового кодексу в першому читанні.</p>
<p>Хочемо сказати про те, що базові позиції висловлені представниками усіх фракцій збережені, це і збереження фінансової бази і самоврядування, це і перехідний період для спецрежимів ПДВ в сільському господарстві, це збереження умов для мілкого, середнього підприємництва, це введення прозорого порядку автоматичного повернення ПДВ для експортерів, це зменшення в два рази навантаження на заробітну плату і ряд інших корисних новацій.</p>
<p>Я думаю, що сьогодні ми просто зобов'язані прийняти цей документ в першому читанні, щоб почати його відшліфовувати і встигнути з його прийняттям&nbsp; і прийняттям бюджету до кінця поточного року.</p>
<p>Шановні колеги, також історичним позначенням є сьогоднішнє голосування за початок судової реформи. Фракція "Блоку Петра Порошенка" вважає це найбільшим боргом парламенту, який зробив багато в напрямку боротьби з корупцією і злочинністю, але…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>ЛУЦЕНКО Ю.В. Але без реформи судів ця робота є марною.</p>
<p>Тому закликаємо усі фракції, і коаліції, і опозиції, сьогодні проголосувати за відправлення тексту змін Конституції задля повного очищення судів шляхом персонального 100-відсоткового атестування кожного судді у Конституційний Суд України. Якщо ми це зробимо, можемо сказати, що ворота для судової реформи відкриті і ми почали рухатися…</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Від Радикальної партії Олег Ляшко.</p>
<p>&nbsp;</p>
<p>10:26:13</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні колеги, я хочу продемонструвати вам факти, бо факти річ уперта, які спростовують будь-які вигадки, які нам розказує влада.</p>
<p>Упродовж останніх двох місяців і уряд, і парламентська більшість нам розказують, що вирішили проблеми тарифів, цієї проблеми перед людьми не стоїть і всі задоволені і щасливі.&nbsp;</p>
<p>Я вам покажу, який щасливий народ. Однокімнатна квартира у Святошино за місяць – 1549 гривень за комунальні послуги. Двокімнатна квартира, 56 квадратних метрів – 1200 гривень за комунальні послуги, за водопостачання додатково – 126 гривень, за опалення площі – 1089. Загалом за квартиру в 56 квадратних метрів – 2 з половиною тисячі гривень мають платити люди.</p>
<p>Далі. Квартира, 850 гривень за централізоване опалення, площа – 68 квадратів. Покажіть мені, хто здатен сплатити ці гроші. Хто може сплатити по 2 тисячі гривень за двокімнатну квартиру, 56 квадратних метрів, коли в людини півтори тисячі пенсія максимум і/чи заробітна плата? То для чого ви дурите людей, для чого ви вигадуєте, що вирішили проблеми тарифів, коли ця проблема не вирішена?!</p>
<p>Саме тому ми, лідери трьох фракцій: я, керівник "Самопомочі", керівник "Батьківщини", ми вчора підписали законопроект про перерахунок вартості газу. "Нафтогаз" сьогодні до 5 тисяч гривень знизив для промислових підприємств вартість за тисячу кубів газу. Я питаю: чому громадяни мають платити по 7300? Ми вимагаємо перерахунку, щоб хоча б люди платити, як промисловість, по 5 тисяч за тисячу кубів.</p>
<p>Володимир Борисович Гройсман, я звертаюсь до вас. Постанова за підписами трьох лідерів фракцій з учорашнього дня з невідомих причин не реєструється. А це доручення уряду провести перерахунок. Я вимагаю від вас негайно зареєструвати цю постанову, дати доручення, і сьогодні її розглянути в залі парламенту. І дати доручення уряду перерахувати вартість газу для потреб населення, для потреб житлово-комунального господарства, щоб ціна для громадян за газ була не вища, аніж ціна для промисловості. Коли у нас собівартість видобутку власного газу від 700 гривень за тисячу кубів до півтори тисячі гривень за тисячу кубів. Чому люди мають платити по<a name=Temp></a> 7300? Я вам скажу чому. Це вони сплачують корупцію, це вони сплачують зловживання, це вони набивають комусь кишені! Ми з вами маємо припинити цю грабіжницьку політику!</p>
<p>&nbsp;</p>
<p align=center>Веде засідання Голова Верховної Ради України ГРОЙСМАН В.Б.</p>
<p>&nbsp;</p>
<p>ГОЛОВУЮЧИЙ. Будь ласка, "Народний фронт", Максим Юрійович Бурбак.</p>
<p>&nbsp;</p>
<p>10:29:30</p>
<p>БУРБАК М.Ю.</p>
<p>Шановний Голово, шановні депутати! Закінчується непростий 2015 рік. Спільними зусиллями, часто з дискусіями і суперечками, але ми поступово йдемо шляхом життєво важливих реформ. Ефективність реформаторських ініціатив коаліції, українського уряду та Президента постійно отримують схвальні оцінки наших західних партнерів. Інакше б Україна не отримала ні позитивного висновку щодо безвізового режиму, ні зони вільної торгівлі з Європейським Союзом.</p>
<p>Ці важливі рішення стали наслідком нашої спільної з вами роботи. Ми ухвалили чимало важливих і доленосних рішень, запропонованих як Президентом, так і урядом. У цьому сесійному залі ухвалювались рішення для забезпечення обороноздатності нашої армії, деолігархації енергетичного сектору, зниження економічної залежності від Росії. Впровадження нових антикорупційних інституцій і підвищення соціальних стандартів для українських громадян.</p>
<p>Але наші досягнення були б набагато відчутніші і масштабніші, якби ми завжди прагнули діяти спільно і конструктивно. І замість сенсаційних заяв на телеефірах намагалися виробляти рішення у сесійній залі та профільних комітетах. Критика без конструктивної дискусії предметних пропозицій, це порожні балачки. Із аплодисментів і популістських заяв бюджет не наповниш и країну не побудуєш.</p>
<p>Я розумію, що когось мордують амбіції повернутися у високі урядові крісла, комусь кортить відновити газове корито олігархів і водночас демагогічно загравати з виборцями. Шановні колеги, маємо зрозуміти, що люди потребують не гасел, а конкретних дій. Дуже сподіваюсь, що не рейтинги власної політичної сили, а інтереси країни все-таки будуть важливішими для фракцій коаліції та всього парламенту.</p>
<p>Зараз наше головне завдання – ухвалити бюджет, доопрацьований депутатами і урядом. До речі, коаліційним урядом. Тому і відповідальність наша спільна. Через демагогічні заяви змінам до податкового законодавства і проекту бюджету наклеїли неправдиві ярлики. Нібито спрощену систему знищили. Ні, ми відстояли спрощену систему.</p>
<p>Впевнений, що здоровий глузд та відповідальність перед людьми і державою таки переможе. Вкотре нагадаю, що дотримання вимог МВФ в державному&nbsp; бюджеті – це гарантія&nbsp; отримання&nbsp; третього траншу кредиту, це гарантія своєчасного фінансування&nbsp; війська, спокійного проходження опалювального сезону,&nbsp; своєчасної виплати пенсій і зарплат, а також&nbsp; виконання інших соціальних зобов'язань держави. Ухвалюючи у цей момент важливе рішення, безвідповідально керуватися логікою виборчої кампанії і рахувати відсотки на наступних виборах. Прем'єр Яценюк нещодавно заявив, що його не цікавлять&nbsp; особисті рейтинги, для нього значно важливішим є результат України. Він розуміє, що реалізація складних реформ в усі часи, в усіх державах&nbsp; не додавала&nbsp; популярності, але комусь треба провести державу через складні часи. Але закликаю послугуватися такою відповідальністю за майбутнє держави. На нас дивиться вся Україна і весь світ. Тому ще раз закликаю і надалі працювати єдиною командою, щоб держава якнайшвидше відчула позитивний ефект від реформ та інтеграції з Європейським Союзом. Таким має бути пріоритет спільної команди.&nbsp; Парламент…</p>
<p>&nbsp;</p>
<p>10:32:51</p>
<p>ГОЛОВУЮЧИЙ.&nbsp; Будь ласка, завершуйте.</p>
<p>&nbsp;</p>
<p>БУРБАК М.Ю. Ми зобов'язані ухвалити&nbsp; бюджет на&nbsp; 2016 рік вчасно. Для цього у нас залишилися лічені дні. Закликаю вас до конструктивної роботи. Дякую.</p>
<p>&nbsp;</p>
<p>ГОЛОВУЮЧИЙ. Дякую,&nbsp; Максим Юрійович.</p>
<p>Шановні колеги,&nbsp; час вичерпано на виступи.&nbsp; У нас є з вами дві&nbsp;&nbsp; постанови Верховної Ради.&nbsp; 3462 –&nbsp; це проект Постанови про дострокове припинення повноважень народного депутата України Злати Огнєвіч, яка з трибуни Верховної Ради&nbsp; виступала&nbsp; про&nbsp; зняття повноважень. І заява&nbsp; Миколи Мартиненка, який є присутній у цій залі, щодо зняття повноважень&nbsp; депутата Верховної Ради України.&nbsp; У&nbsp; нас&nbsp; ще є дві заяви додатково ще двох&nbsp; народних депутатів. Ми їх запросило до зали парламенту, щоб вони виступили з трибуни і…&nbsp; <i>(Шум у залі) </i>&nbsp;</p>
<p>Тому, будь ласка, є пропозиція: ці дві постанови, по народному депутаті Златі Огнєвіч&nbsp; і Миколі Мартиненко,&nbsp; розглянути по скороченій процедурі.&nbsp; Будь ласка, колеги, ці дві постанови розглянути за скороченою процедурою. І доповідає ці постанови&nbsp; перший заступник комітету Верховної Ради&nbsp; Павло Пинзеник.</p>
<p>Будь ласка, займайте свої місця і будемо голосувати щодо розгляду цих двох питань по скороченій&nbsp;&nbsp; процедурі.</p>
<p>Будь ласка, колеги, є пропозиція два кадрових питання, два питання&nbsp; про припинення повноважень депутатів Верховної Ради розглянути за скороченою процедурою.&nbsp; Прошу голосувати, колеги. Прошу підтримати дві постанови&nbsp; за скороченою процедурою. Прошу підтримати.</p>
<p>&nbsp;</p>
<p>10:35:33</p>
<p>За-176</p>
<p>Рішення прийнято.&nbsp;</p>
<p>Будь ласка, Павло Васильович Пинзеник, доповідайте.</p>
<p>Увага, колеги!</p>
<p>&nbsp;</p>
<p>10:35:41</p>
<p>ПИНЗЕНИК П.В.</p>
<p>Шановні колеги, доповідь буде дуже короткою. Користуючись нагодою, оскільки питання не перший раз виноситься на розгляд&nbsp;&nbsp;&nbsp;&nbsp; Верховної Ради&nbsp; України, доповідаю Верховній Раді України про те, що до парламенту надійшли заяви народних депутатів України: Огнєвіч, Атрошенка, Філатова, Мартиненка щодо складання повноважень. Огнєвіч – за особистою заявою. Атрошенко – в зв'язку з обранням Чернігівським міським головою.&nbsp; Філатов – у зв'язку з обранням&nbsp; міським головою Дніпропетровська. Мартиненко – за особистою заявою.</p>
<p>Комітет з питань Регламенту розглянув зазначені&nbsp; заяви і вніс відповідні проекти постанов щодо припинення повноважень народного&nbsp; депутата: Огнєвіч (реєстраційний номер 3462), Атрошенка&nbsp; (реєстраційний номер 3521), Філатова (реєстраційний номер 3522), Мартиненка (реєстраційний номер 3604). І просить розглянути зазначені проекти постанови в тому чи іншому порядку, на думку комітету – в порядку надходження. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, і так у нас є постанови про припинення повноважень народного депутата Злати Огнєвіч. Вона виступала з трибуни Верховної Ради України і аргументувала своє складання повноважень. Також в залі присутній Микола Мартиненко наш колега, якого я запрошую до слова під час розгляду його постанови і також моїх колег Філатова і Атрошенка запросимо можливо на завтра або на четвер для того, щоб вони виступили теж з трибуни Верховної Ради.</p>
<p>Шановні колеги, на ваш розгляд внесена – увага! – на ваш розгляд внесена постанова, проект постанови про дострокове припинення повноважень народного депутата України Злати Огнєвіч, відповідно до поданої нею заяви, і ви пам'ятаєте її виступ з трибуни Верховної Ради України. Цю постанову я ставлю на голосування – увага! – щодо прийняття цієї постанови в цілому. 3462 – проект Постанови про дострокове припинення повноважень народного депутата України Злати Огнєвіч. Готові голосувати?</p>
<p>Шановні колеги, будь ласка, голосуємо. Шановні колеги, голосуємо. Постанова Злата Огнєвіч.</p>
<p>&nbsp;</p>
<p>10:38:35</p>
<p>За-301</p>
<p>Конституційна більшість.</p>
<p>Шановні колеги, на ваш розгляд внесено проект постанови (реєстраційний номер 3604), проект Постанови про дострокове припинення повноважень народного депутата України Мартиненка Миколи Володимировича. Для доповіді, для виступу я запрошую Миколу Володимировича на трибуну Верховної Ради України.</p>
<p>&nbsp;</p>
<p>10:39:06</p>
<p>МАРТИНЕНКО М.В.</p>
<p>Шановні колеги! Я написав заяву, є рішення регламентного комітету, я прошу проголосувати мою заяву в сесійній залі. Я прийняв це рішення, тому що не хочу допустити політичної дестабілізації шляхом відставки прозахідного уряду, дострокових виборів і реваншу.</p>
<p>На кампанію брудну проти мене витрачено понад 10 мільйонів американських доларів і рано чи пізно ми взнаємо імена і замовників, і виконавців цієї компанії. В ці ігри грають дешеві актори, я хочу в правовому полі як звичайний громадянин без депутатського мандату довести свою невинність. Зря опоненти рядяться в білі фраки, вони не підуть на той крок, на який я йду, не складуть депутатські мандати, вони не напишуть заяву з посади голів обласних адміністрацій і не підуть зі мною до суду зі мною змагатися.</p>
<p>Що стосується моєї роботи в парламенті. З посади голови комітету йду з відчуттям виконаного обов'язку, за цей час ми не маємо залежності, сто відсоткової, ні в газовій сфері, ні в ядерній сфері. І ті реформи, які ми розпочали вони незворотні на європейському шляху. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую, Микола Володимирович, за виступ.</p>
<p>Шановні колеги, народні депутати! Був виступ народного депутата Миколи Володимировича&nbsp; Мартиненка. Шановні колеги! Є пропозиція голосувати проект Постанови про дострокове припинення повноважень народного депутата України Мартиненка Миколи Володимировича. Реєстраційний номер 3604, є пропозиція прийняти за основу і в цілому даний проект постанови.</p>
<p>Шановні колеги! Будь ласка,&nbsp; колеги, займіть, будь ласка,&nbsp; свої місця, 3604 за основу та в цілому прошу голосувати, прошу підтримати. Голосуємо.</p>
<p>&nbsp;</p>
<p>10:41:53</p>
<p>За-225 <i>(Шум у залі)</i></p>
<p>&nbsp;Шановні колеги народні депутати… Шановні колеги! А… Я… Це не потребує рішення включення у порядок денний. Я ще раз ставлю на голосування проект постанови – увага! – (3604) про дострокове припинення повноважень народного депутата України Мартиненка Миколи Володимировича. Ви чули&nbsp; виступ народного&nbsp; депутата України&nbsp; з трибуни Верховної Ради, це його бажання, і ми маємо тут виконати достатньо формальну функцію. Будь ласка, шановні колеги, голосуємо 3604 за основу&nbsp; та в цілому.&nbsp; 3604, голосуємо.</p>
<p>&nbsp;</p>
<p>10:42:54</p>
<p>За-220</p>
<p>Шановні колеги народні депутати, у мене є величезне&nbsp; прохання… Увага! Давайте абсолютно спокійно підійдемо до цього питання. Народний депутат Мартиненко з цієї трибуни звернувся до всіх вас з проханням підтримати його посаду… його заяву щодо припинення повноважень народного депутата України. Прошу, шановні колеги, ще раз сконцентруйтесь…</p>
<p>Увага! Колеги, я прошу всіх сконцентруватись. Готові? Готові. Колеги, готові…</p>
<p>Колеги, ще раз наголошую на тому, що пропозиція Миколи Володимировича пролунала з цієї трибуни, він написав офіційно заяву, це його позиція. Хвилина, Микола Мартиненко, будь ласка. Увага! Микола Мартиненко.</p>
<p>&nbsp;</p>
<p>10:44:18</p>
<p>МАРТИНЕНКО М.В.</p>
<p>Шановні колеги, я сказав своє рішення з трибуни, я сказав мотивацію по своєму рішенню. Я прошу поважати моє рішення і проголосувати. Дякую.</p>
<p>&nbsp;</p>
<p>ГОЛОВУЮЧИЙ. &nbsp;Дякую.</p>
<p>Шановні колеги, ви чули ще раз звернення народного депутата Мартиненка. Будь ласка, я прошу всіх зайняти свої місця, підготуватися до голосування і підтримати заяву народного депутата.</p>
<p>Голосуємо, шановні колеги. Готові? Голосуємо, голосуємо, голосуємо.</p>
<p>&nbsp;</p>
<p>10:45:05</p>
<p>За-228</p>
<p>Рішення прийнято.</p>
<p>Дякую, Микола Володимирович за позицію. Це мужній крок.</p>
<p>Шановні колеги, ми продовжуємо нашу роботу. На ваш розгляд внесено проект Закону про внесення змін до Конституції України. Шановні колеги, на ваш розгляд, на ваш розгляд вноситься проект Закону (реєстраційний номер 3524) про внесення змін до Конституції України (щодо правосуддя). <i>(Шум у залі)</i> Законопроект внесений Президентом України, відповідно до статті 154 Конституції України та визначений ним як невідкладний. Згідно з вимогами статті 1, статті 146 Регламенту питання розглядається за процедурою повного обговорення.</p>
<p>Слово для доповіді надається представнику Президента України у Верховній Раді України Степану Івановичу Кубіву.</p>
<p>Будь ласка, Степан Іванович Кубів. 10 хвилин для доповіді відповідно до Регламенту. Далі співдоповідь голови Комітету Верховної Ради України з питань правової політики та правосуддя Руслана Петровича Князевича. Запитання співдоповідачу і відповіді на них – до 3 хвилин. Виступи від депутатських фракцій і груп, народних депутатів – до 40 хвилин. І далі заключне слово доповідача і співдоповідача - до 3 хвилин кожному. <i>(Шум у залі)</i></p>
<p>&nbsp;Будь ласка, Степан Кубів, Представник Президента у Верховній Раді України. <i>(Шум у залі)</i> Степан Іванович Кубів, будь ласка, доповідайте. Зміни до Конституції в частині правосуддя. Відповідно до Регламенту, ще раз хочу наголосити, що це є спеціальна процедура розгляду. І сьогодні ми будемо розглядати питання про включення до порядку денного цього питання і направлення до Конституційного Суду України.</p>
<p>Будь ласка, 10 хвилин, Степан Іванович Кубів. Будь ласка.</p>
<p>&nbsp;</p>
<p>10:47:42</p>
<p>КУБІВ С.І.</p>
<p>Шановний пане Голово, шановні колеги народні депутати, важливою гарантією забезпечення захисту прав і свобод кожного громадянина, ефективної боротьби з корупцією, надходження в Україну інвестицій та побудови держави керованою верховенством права є справедливий, неупереджений та безсторонній суд. Відповідність українських суддів зазначеним вимогам потребує якісних та ґрунтовних змін чинного законодавства.</p>
<p>Слід зазначити, що стратегією сталого розвитку Україна-2020 схвалено Указом Президента України як першочергову було визначено саме судову реформу. Зазначена судова реформа, відповідно до стратегії реформування судоустрою, судочинства та суміжних правових інститутів на 2015, на 2010 роки вимагає внесення змін до Конституції України.</p>
<p>У зв'язку з вище викладеним, Президентом України внесено на розгляд Верховної Ради та визначено як невідкладний проект Закону України про внесення змін до Конституції щодо правосуддя за номер 3524 (від 25.11.2015 року).</p>
<p>&nbsp;Слід зазначити, що Конституційною комісією, під час підготовки даного законопроект, було враховано всі ключові рекомендації Європейської комісії за демократію через право (далі – Венеціанська комісія), яка 23 жовтня 2015 року на відповідному пленарному засіданні ухвалила свій остаточний висновок щодо вказаних змін. У даному висновку зазначається, що остання версія змін до Конституції України, підготовлена робочою групою Конституційною комісією з питань правосуддя, є дуже позитивною і добре підготовленою та заслуговує повної підтримки. Також Конституційною комісією було враховано пропозиції отримані в наслідок широких громадських обговорень, під час яких взяло участь понад 500 експертів. Таким чином, запропоновані законопроектом зміни повністю відповідають міжнародним стандартам та враховують відповідні висновки і зауваження Венеціанської комісії.</p>
<p>Щодо основних положень зазначених змін слід зазначити, що вони полягають у забезпеченні незалежності судової влади, її деполітизації, підвищення професійних стандартів суддівського корпусу, удосконалення засад здійснення судочинства, забезпечення інституційності, спроможності прокуратури, адвокатури, системи виконань судових рішень тощо.</p>
<p>Перше. Так, з метою забезпечення незалежності судової влади та її деполітизації законопроектом пропонується скасувати інститут призначення судді на посаду вперше та передбачити, що судді обіймуть посади безстроково.</p>
<p>Крім того, слід зазначити, що Вища рада правосуддя складатиметься з 21 члена, з яких 10-х обиратиме з'їзд суддів України з числа суддів чи суддів у відставці, двох – призначатиме Президент України. В свою чергу Верховна Рада, з'їзд адвокатів України, Всеукраїнська конференція прокурорів, з'їзд представників юридичних вищих навчальних закладів та наукових установ обиратимуть по дві особи. За посадою до складу Вищої ради правосуддя входитиме голова Верховного Суду.</p>
<p>Друге. Підвищення вимог та професійних стандартів до суддівського корпусу законопроектом пропонується реалізували через запровадження конкурсного принципу призначення судді на посаду та підвищення вікових та професійних цензів до кандидатів на посаду судді. Крім того, законопроектом розмежовуються підстави для звільнення судді з посади і припинення його повноважень, та встановлення, що порушення суддею обов'язку підтвердити джерело походження свого майна є підставою для його звільнення.</p>
<p>Третє. З метою обмеження імунітету суддів до рівного функціонального пропонується встановити, що без згоди Вищої ради правосуддя суддю не може бути затримано або утримано під вартою до внесення обвинувального вироку судом, за винятком його затримання під час або відразу ж після вчинення тяжкого або особливо важкого злочину. Також законопроектом пропонується передбачити, що суддю не можна буде притягнути до відповідальності за ухвалене ним судове рішення, за винятком вчинення ним злочину або дисциплінарного проступку.</p>
<p>Четверте. Щодо удосконалення засад здійснення судочинства, проектом закону передбачається забезпечення права на апеляційний перегляд справи та у визначених законом випадках на касаційне оскарження судового рішення. При цьому установлення законом виняткових підстав для касаційного оскарження у тих випадках, коли таке оскарження є дійсно необхідним, дасть змогу побудувати ефективну судову систему, що гарантуватиме особі право на остаточне та обов'язкове судове рішення.</p>
<p>П'яте. Також слід зазначити, що з метою оптимізації в системі судоустрою законопроектом пропонується встановити, що суд утворюватиметься, реорганізуватиметься та ліквідовуватиметься законом, проект якого вноситиме до Верховної Ради України Президент України після консультацій з Вищою радою правосуддя.</p>
<p>Позиція шоста. В частині забезпечення інституційної спроможності системи виконання судових рішень законопроектом передбачається встановити, що контроль за виконанням судових рішень здійснює… відповідний суд, який його прийняв.</p>
<p>Позиція сьома. Щодо забезпечення інституційності і спроможності прокуратури законопроектом пропонується вилучити низку невластивих прокуратурі за європейським стандартом функцій, таких як нагляд за додержанням прав і свобод людини і громадянина, нагляд за додержанням законів із цих питань органом виконавчої влади, органом місцевого самоврядування, їх посадових і службових особах та інше.</p>
<p>Крім того, враховуючи численні європейські рекомендації, зокрема висновок Венеціанської комісії від 15 жовтня 2012 року, пункт 14, спільний висновок Венеціанської комісії та Директорату з прав людини Головного директорату з прав людини та верховенства права Ради Європи від 14 жовтня 2014 року, пункти 14-95, висновок Венеціанської комісії від 27 жовтня&nbsp; 2014 року, пункт 46, попередній&nbsp; висновок Венеціанської комісії від&nbsp; 24 липня&nbsp; 2015 року, пункт 12.</p>
<p>Позиція восьма. З метою інституційного закріплення адвокатури&nbsp; законопроектом на конституційному рівні закріплюється діяльність&nbsp; адвокатури та встановлюється, що виключно адвокат здійснюватиме представництво іншої особи в суді та захищатиме її від кримінального обвинувачення.</p>
<p>Позиція&nbsp; дев'ята.&nbsp; З проектом Закону&nbsp; про внесення&nbsp; змін до&nbsp;&nbsp; Конституції України (щодо правосуддя) пропонується запровадити інститут конституційної скарги та удосконалити діяльність Конституційного Суду України.</p>
<p>З переліку повноважень вище вказаного органу запропоновано&nbsp; вилучити повноваження щодо тлумачення законів України, оскільки така функція взагалі не властива конституційним судам чи іншим подібним інституціям.</p>
<p>Таким чином, прийняття зазначеного законопроекту сприятиме реалізації повномасштабної&nbsp; судової реформи&nbsp; та оновлення суддівського корпусу відповідно до суспільних очікувань і згідно з європейськими стандартами, відновленню довіри громадян до судової гілки&nbsp; влади, а також забезпеченню&nbsp; належного функціонування прокуратури, адвокатури та&nbsp;&nbsp; системи виконання судових рішень.</p>
<p>З огляду на&nbsp; зазначене прошу&nbsp; підтримати законодавчу ініціативу Президента&nbsp; України: включити законопроект&nbsp;&nbsp; Закону&nbsp; України&nbsp; про внесення змін до&nbsp; Конституції України&nbsp; (щодо правосуддя)&nbsp;&nbsp; (за номером&nbsp; 3524 від&nbsp; 25.11.15 року) до порядку денного третьої сесії Верховної Ради України восьмого скликання та направити&nbsp; його до&nbsp;&nbsp; Конституційного Суду України для одержання висновку. Дякую.</p>
<p>&nbsp;</p>
<p>ГОЛОВУЮЧИЙ. Дякую, Степан&nbsp; Іванович, за доповідь.</p>
<p>Будь ласка, Руслан Князевич, співдоповідь до&nbsp; 5 хвилин, і потім&nbsp; будуть запитання&nbsp; співдоповідачу. Будь ласка.</p>
<p>Будь ласка, Руслан Князевич.</p>
<p>&nbsp;</p>
<p>10:59:01</p>
<p>КНЯЗЕВИЧ Р.П.</p>
<p>Доброго дня,&nbsp; шановні колеги і шановний пане Голово! Відповідно до Конституції&nbsp; України правом законодавчої ініціативи&nbsp; з питань внесення змін до Конституції&nbsp; наділені два суб'єкти відповідних змін – це Президент&nbsp; України і відповідна кількість народних депутатів в залежності від того, до яких розділів Конституції вносяться відповідні зміни. Якщо зміни вносяться до&nbsp; І, ІІІ і ХІІІ розділів, то відповідно до 155 статті Конституції таким правом наділено більше, ніж 300 народних депутатів, тобто більше, ніж дві третини від конституційного складу. У цьому ж випадку іде мова про внесення змін до інших розділів&nbsp; Конституції.</p>
<p>І в цьому… у зв'язку з цим, Президент скористався своїм правом, передбаченим 154 статтею Конституції, відповідно до якої він, а також&nbsp; більше, ніж третина народних депутатів, тобто&nbsp; більше, ніж 150, наділені правом відповідно ініціювати&nbsp; такого роду зміни.</p>
<p>Звертаю вашу увагу, що відповідно до 159&nbsp; статті Конституції для того, щоб Верховна Рада могла приступити до розгляду змін до Конституції, вона повинна отримувати позитивний висновок Конституційного Суду щодо відповідності проекту змін до Конституції&nbsp; в статті 157-ій і 158-ій Конституції&nbsp; України, а також в цьому висновку Конституційний суд не&nbsp; повинен зазначити&nbsp; жодних&nbsp; застережень щодо того, що інші… що зміст цих змін&nbsp; не відповідає&nbsp; іншим статтям Конституції&nbsp; України.</p>
<p>У зв'язку з цим, користуючись правом, передбаченим 93 статтею Конституції, відповідно до якого Президент є суб'єктом права законодавчої ініціативи, та у порядку статті 154 Конституції України, Президент звернувся до Верховної Ради з відповідним проектом Закону за номером 3524&nbsp; від 25 листопада 2015 року і визначив його як невідкладний.</p>
<p>На виконання відповідних приписів метою цього законопроекту є вдосконалення&nbsp; конституційних основ правосуддя&nbsp; для практичної реалізації принципу верховенства права і забезпечення права&nbsp; на справедливий судовий розгляд справи незалежним&nbsp; безстороннім судом.&nbsp;&nbsp;&nbsp;&nbsp;&nbsp;</p>
<p>Для досягнення поставленої мети суб'єкт права законодавчої ініціативи пропонує змінити, точніше, внести зміни до цілої низки статей Конституції&nbsp; України, а саме: зі 124-ої по 129-ту, 130-у, 131-у, 147-у і 148-у, 149-у, 151-у, 153-ю. А також доповнити її новими статтями: 129-ою, частиною, зі значком один, 130-ою зі значком один, 131-ою зі значком один, 131-ою зі значком два, 148-у зі значком один, 149-у зі значком один, 151-у зі значком один, 151-у зі значком два. І внести зміни до статей 25, 55, 29, 55, 59, 89, 92, 106, 108, 110, 111, 136, 150, 152 і до розділу ХV "Перехідних положень" Основного закону та виключити з Конституції України розділ VII "Прокуратура".</p>
<p>Згідно з "Прикінцевими" і "Перехідними положеннями" законопроекту, передбачено набрання ним чинності через три місяці з дня наступного за днем опублікування, крім нової редакції частини шостої статті 124 Конституції України, яка набирає чинності через три роки з дня наступного за днем опублікування цього закону. Відповідно до частини другої статті 45 Регламенту Верховної Ради в межах предмету відання Комітет з правової політики дійшов такого висновку.</p>
<p>Згідно статті 154 даний проект закону, внесений належним суб'єктом права законодавчої ініціативи відповідно до приписів Конституції.</p>
<p>На думку комітету, прийняття його не потребує викликаної системної єдності норм Конституції одночасно внесення змін до розділу I, III і XIII Конституції Основного закону України. Таким чином, формально він відповідає процедурі внесенні змін до Конституції.</p>
<p>Попередній аналіз законопроекту дає змогу вважати, що в ньому відсутні положення, які в раніше наданих висновках і прийнятих рішеннях Конституційного Суду визнавалися такими, що, скасовуючи, обмежують права та свободи людини і громадянина або спрямовані на ліквідацію незалежності чи порушення територіальної цілісності України.</p>
<p>На думку комітету, положення законопроекту викладені повно, чітко і несуперечливо, і дадуть змогу системно врегулювати відповідні суспільні відносини на конституційному рівні.</p>
<p>Законопроект не потребуватиме прийняття до нього пропозицій і поправок, в тому числі редакційно-уточнювального характеру. Зважаючи на те, що підготовка здійснювалась відкрито із залученням науково-юридично- експертного середовища, постанова звернення до Конституційного Суду, на думку комітету, слід обов'язково підтримати Верховною Радою.</p>
<p>Враховуючи викладене, а також положення 146 статті Регламенту комітет рекомендує поданий Президентом України як невідкладний проект закону включити до порядку денного та направити до Конституційного Суду для одержання висновку щодо відповідності вимогам 157, 158 статей Конституції України.</p>
<p>&nbsp;</p>
<p>ГОЛОВУЮЧИЙ.&nbsp; Дякую, Руслане Петровичу,&nbsp; за співдоповідь.</p>
<p>Будь ласка, 5 хвилин на запитання співдоповідачу, колеги прошу записатись на запитання співдоповідачу, прошу. Будь ласка, народний депутат Супруненко.</p>
<p>&nbsp;</p>
<p>11:04:35</p>
<p>СУПРУНЕНКО О.І.</p>
<p>Доброго дня, прошу передати слово депутату Левченко.</p>
<p>&nbsp;</p>
<p>11:04:47</p>
<p>ЛЕВЧЕНКО Ю.В.</p>
<p>Депутат Левченко, ВО "Свобода", 223 округ, місто Київ. У мене питання і до співдоповідача, і до доповідача. Насправді будь-якому притомному громадянину України зрозуміло, що єдиний механізм, як справді знищити корупцію сьогодні в судах, це запровадити виборність суддів. Саме виборність суддів справді може якось вплинути на їхню кадрову якість. Все інше – це просто перетасування старої, засаленої колоди карт, яка нічого нового не дасть, і ми це побачили після Майдану, як нібито після звільнень голів суддів, ми побачили, що одна і ті ж самі люди або їхні найближчі друзі були обрані новими головами відповідних судів.</p>
<p>Тому у мене питання: а чому ви, власне, кажучи так боїтеся, так не хочете підійти до моделі, яка поширена в багатьох країнах, саме виборність суддів найнижчих рівнів? Дякую.</p>
<p>&nbsp;</p>
<p>11:05:44</p>
<p>КНЯЗЕВИЧ Р.П.</p>
<p>Дякую. Я тут дозволю собі висловлювати тільки свою точку зору, бо від імені суб'єкта права законодавчої ініціативи я не уповноважений виступати, оскільки питання більше до нього. Що стосується виборності суддів, мушу вам сказати, що я з вами абсолютно не погоджуюсь, що цей інститут є присутній у переважній більшості країн світу. Навпаки, у переважній більшості країн світу існує інститут призначення суддів. Причому, я вам скажу, як не парадоксально, в різних країнах по-різному, наприклад, в Канаді призначення суддів відбувається міністром юстиції одноособово і нікому не приходить в голову дорікати можливість, скажемо, такої процедури з точки зору демократичних цінностей.</p>
<p>Що&nbsp; стосується того інституту, про який ви кажете він справді є в окремих країнах, але на рівні або мирових, або&nbsp; місцевих судів. Ну для прикладу, в Сполучених Штатах в окремих штатах на рівні законодавства в штатах справді такий інститут існує. Але чи може&nbsp; він бути, скажімо,&nbsp; прийнятним для&nbsp; української держави, я не знаю. Я тільки вам скажу як людина, яка мала нагоду бути, скажімо, спостерігачем на таких виборах, що це вибори, які відбуваються за партійною ознакою: є кандидати від демократичної партії, а є кандидати від&nbsp; республіканської партії, які ведуть повно…</p>
<p>&nbsp;</p>
<p>ГОЛОВУЮЧИЙ. Завершуйте,&nbsp; 10 секунд, будь ласка.</p>
<p>&nbsp;</p>
<p>КНЯЗЕВИЧ Р.П. … які ведуть повноцінну політичну агітацію, там здійснюються справжні вибори тільки те, що обираються судді. Чи українське суспільство готове через політичні&nbsp; механізми обирати суддів, я не знаю, це&nbsp; питання…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Романова, народний депутат, "Самопоміч".</p>
<p>&nbsp;</p>
<p>11:07:12</p>
<p>РОМАНОВА А.А.</p>
<p>Передаю слово Олегу Березюку.</p>
<p>&nbsp;</p>
<p>ГОЛОВУЮЧИЙ. Олег Березюк.</p>
<p>&nbsp;</p>
<p>11:07:16</p>
<p>БЕРЕЗЮК О.Р.</p>
<p>Українське суспільство справді вже не&nbsp; готове терпіти корупцію в судах, а не вибирати&nbsp; політично суддів, українське суспільство це бачить.</p>
<p>Шановні колеги, ми зараз займаємося не тим чим треба, ми говоримо про правосуддя, а коли ми не забезпечуємо в країні права на вільне волевиявлення. Ми зараз ігноруємо всі закони і робимо мімікринію, яка говорить про те, що ми "за" правосуддя. Тому ми повторюємо вам, що ми не будемо зараз голосувати за цей закон, хоча він є дуже&nbsp; важливий для країни доки ми не&nbsp; виправимо ситуацію щодо волевиявлення у Кривому Розі.</p>
<p>Дякуємо вам.</p>
<p>&nbsp;</p>
<p>ГОЛОВУЮЧИЙ. Микола Томенко, будь ласка.</p>
<p>&nbsp;</p>
<p>11:07:59</p>
<p>ТОМЕНКО М.В.</p>
<p>Романе Петровичу, я концептуальне запитання&nbsp; хочу задати. От у мене є великі&nbsp; сумніви, що ідея в цілому нормальна&nbsp; ідея, на український&nbsp; ґрунт чи вона спрацює. Дивіться, Вища рада юстиції, а вже згодом Вища рада&nbsp; правосудів призначає, контролює, звільняє і в разі необхідності притягає до відповідальності суддів. Враховуючи фантастичну корпоративність&nbsp; середовища суддівського, от у мене є великі сумніви, що дана концепція, за якою парламент не&nbsp; має права ні затверджувати&nbsp; суддів позавтроково… &nbsp;безстроково, ні парламент не матиме&nbsp; можливість знімати недоторканність&nbsp; суддів, що вона спрацює.</p>
<p>Чи вважаєте ви, що є великі ризики консервації ганебної системи&nbsp; судочинства, якщо ми всі повноваження, всі функції зведемо лише до Вищої ради юстиції, а в перспективі – Вищої ради правосуддя?</p>
<p>&nbsp;</p>
<p>11:09:05</p>
<p>КНЯЗЕВИЧ Р.П. Ну, якщо теоретично, безумовно, можливо, ми побачимо як буде працювати цей орган, в разі, якщо будуть відповідні зміни в Конституцію прийняті. Хоча поки що практика роботи Вищої ради юстиції, як на мене, надихає оптимізмом, тому що вони працюють досить ефективно і досить професійно.</p>
<p>Хоча, користуючись нагодою, пане Голово, я хочу звернути увагу, що, оскільки ми раду юстиції сформували фактично кілька місяців тому, то в проекті бюджету, який ще був у вересні направлений і зараз він фактично перекладений в тій же редакції і направлений знову до парламенту, не передбачено кошти на заробітну плату для Вищої ради юстиції на наступний рік в сумі 27 мільйонів. Тому нам треба або визначитися, що ми хочемо: або розпочинати цю реформу, або економити на Вищій раді. Якщо там не буде фінансування – не буде відповідних реформ.</p>
<p>З приводу того, чи парламент слід позбавляти, ви знаєте, парламент, на жаль, сам не хоче виконувати ці повноваження. Ми майже рік не можемо обрати суддів, ми не можемо звільнити суддів. У нас з трудом відбуваються процедури притягнення судді до відповідальності. Ми самі не знаємо, що ми хочемо. Якби ми хоть трішечки були більш конституційно слухняні, напевно, такі проблеми б, скажімо, були б дискусійними, а так він зараз абсолютно безспірний...</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Останнє питання, Лев Підлісецький.</p>
<p>&nbsp;</p>
<p>11:10:20</p>
<p>ПІДЛІСЕЦЬКИЙ Л.Т.</p>
<p>Шановний головуючий, шановний доповідаючий! Чому ми сьогодні розглядаємо зміни до Конституції щодо змін до правосуддя? Із-за того, що ми всі знаємо як політичний орган, як парламент, що судова система не працює. Прикладом непрацювання судової системи і поганої роботи судової системи, заангажованості є рішення судів в Дніпропетровській області щодо виборів в Кривому Розі. І, власне, ми як політичний орган взяли на себе відповідальність і створили тимчасову слідчу комісію, яка запропонувала вирішення того питання – призначення нових виборів. І, власне, це і є проблема правосуддя.</p>
<p>Тому ми вимагаємо і від головуючих, і від вас призупинити&nbsp; розгляд даного законопроекту, доки не буде поставлено на голосування законопроект щодо приведення повторних позачергових виборів в Кривому Розі.</p>
<p>Дякую.</p>
<p>&nbsp;</p>
<p>11:11:24</p>
<p>КНЯЗЕВИЧ Р.П.</p>
<p>Можна я прокоментую?</p>
<p>Ну, я… Це не зовсім по темі, я тільки, шановні колеги, дозволю вас собі поправити. Ми не створювали тимчасову слідчу комісію. Ми створили тимчасову спеціальну комісію, яка відповідно до Конституції і Регламенту наділена іншими повноваженнями. І я рекомендував як голова комітету… Тут присутній і інший голова комітету – Сергій Власенко. У нас була дискусія з цього приводу, у нас єдина спільна позиція. Є чіткий механізм, передбачений Законом про місцеве самоврядування. Для цього достатньо відповідний висновок профільного комітету, потрібне подання голови обласної державної адміністрації. І парламент неодноразово вже такого роду механізм застосовував. Якщо ви пішли іншим способом, це ваше право. Але в будь-якому випадку тут зараз робити заручниками, в тому числі суди, неправильно. Треба йти чітко визначеною процедурою, і ми б давним-давно це питання вже вирішили.</p>
<p>&nbsp;</p>
<p>ГОЛОВУЮЧИЙ. Дякую. Запитання завершені.</p>
<p>Шановні колеги, прошу записатися на виступи від фракцій і груп. Прошу, від фракцій і груп записатися на виступи.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ПАРУБІЙ А.В.</p>
<p>&nbsp;</p>
<p>ГОЛОВУЮЧИЙ. Від "Народного фронту" депутат Вознюк, будь ласка.</p>
<p>&nbsp;</p>
<p>11:12:56</p>
<p>ВОЗНЮК Ю.В.</p>
<p>Фракція "Народний фронт" однозначно буде підтримувати даний законопроект, буде голосувати "за" одностайно, підтримує дану постанову і закон України. Тому "Народний фронт" голосує "за". Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>"Блок Петра Порошенка", Томенко Микола Володимирович, будь ласка.</p>
<p>&nbsp;</p>
<p>11:13:22</p>
<p>ТОМЕНКО М.В.</p>
<p>Прошу передати слово Руслану Князевичу, оскільки він не встиг переконливо проагітувати за даний законопроект.</p>
<p>&nbsp;</p>
<p>11:13:31</p>
<p>КНЯЗЕВИЧ Р.П.</p>
<p>Дякую, Микола Володимирович. Я буду намагатися.</p>
<p>Шановний головуючий, шановні колеги! Я ще раз звертаю вашу увагу на найважливішу тезу, яку я намагався висловити з трибуни парламенту. Ми не розглядаємо зараз по суті законопроект, внесений Президентом. Такого роду розгляд парламент відповідно до Конституції може розпочати тільки в тому випадку, якщо ….&nbsp; отримає позитивний у всіх розділах висновок Конституційного Суду. Ми ще не знаємо, який це буде висновок, але звертаю&nbsp; знову ж таки вашу увагу, що відповідно до Конституції, на жаль, Президент як суб'єкт права законодавчої ініціативи не наділений повноваженням безпосередньо звертатися до Конституційного Суду за таким висновком. Він може це зробити виключно опосередковано через парламент, і парламент не має право зловживати своїм повноваженням, а зобов'язаний такий висновок направити до Конституційного Суду, дочекатися його висновку, а дальше вже діяти в той спосіб, який вважає за доцільне.</p>
<p>Зважаючи на ці обставини і беручи до уваги, що належним чином підготовлений законопроект зараз ми розглядаємо, Президент&nbsp; відповідно до Конституції визначив його як невідкладний і просить парламент направити до Конституційного Суду. Нехай Конституційний Суд скаже, чи ті положення, які передбачені в законопроекті, суперечать чи не суперечать Конституції, звужують чи не звужують права громадян, дають можливість їм мати належний доступ до правосуддя, передадуть свій висновок до парламенту, а парламент надалі буде визначатися з приводу його долі.</p>
<p>Якщо ж ви хочете по суті, то мушу вам сказати, що це абсолютно неординарна річ, яку ми зараз розглядаємо. Я розумію, що зараз всі напружені, і всі очікують тих змін, які передбачені в контексті розгляду змін до податкового законодавства і розгляду бюджету на 2016 рік. Але, повірте, з точки зору стратегічного розвитку держави, це рішення більш визначне, більш фундаментальне і більш перспективне, ніж всі решта, які ми приймаємо. Нікому не буде соромно за таке голосування.</p>
<p>Більш того, я вас переконую, що це додасть серйозних балів Україні на&nbsp; міжнародній арені, адже ті пропозиції, які вніс Президент, фактично дублюють в своїх сентенціях всі висновки Венеціанської комісії, які вона пропонувати Україні за всі роки незалежності. Ми насправді вперше в українській історії змогли скомпілювати і подати у вигляді єдиного цілісного проекту закону всі ті норми, які, в першу чергу суперечать європейській перспективі, не суперечать європейській перспективі України.</p>
<p>Я вас закликаю прийняти це рішення, надалі ми будемо мати нагоду тут більш детально і прискіпливо розглянути всі пропозиції, внесені Президентом. Якщо Конституційний Суд внесе якісь застереження, ми обов'язково їх розглянемо і поправимо в стінах парламенту. Але зараз ставати на заваді початку такої визначної фундаментальної реформи ми не маємо права. Тому наша фракція одноголосно буде підтримувати такого роду рішення і надалі буде активно працювати над цим законопроектом. Прошу долучитися до такої підтримки.</p>
<p>&nbsp;</p>
<p>ГОЛОВУЮЧИЙ. Дякую. Від "Партії "Відродження" Пресман Олександр Семенович.</p>
<p>&nbsp;</p>
<p>11:16:35</p>
<p>ПРЕСМАН О.С.</p>
<p>Прошу передать слово Валерию Писаренко.</p>
<p>&nbsp;</p>
<p>11:16:40</p>
<p>ПИСАРЕНКО В.В.</p>
<p>Шановні колеги, група "Партія "Відродження" підтримає будь-які реформи, спрямовані на те, щоб покращити ті і інші сфери нашого життя. В першу чергу, ми зрозуміємо, що час настав для судової реформи. Хочу нагадати, що ми завжди виступали за те, щоб наші суди були більш професійними та менш корумпованими. Хочу нагадати, що ми постійно закликали до того, щоб прибрати Верховну Раду з питань призначення суддів, з питань перевірки та покарання. Ми завжди говорили, що судді повинні в більшості контролювати самі себе, як це передбачено європейськими традиціями, та як встановила Венеціанська, Венеційська комісія неодноразово в своїх висновках. Я хочу сказати, що ми завжди закликали до того, щоб Президент мав лише церемоніальну функцію в питаннях призначення суддів, щоб не продавалися ні укази Президента, ні рішення комітетів Верховної Ради, та ні рішення парламенту, коли тут ми робимо екзекуції над суддями. Це дійсно повинні бути професійні органи. І це зазначено в усіх рекомендаціях Венеційської комісії, Ради Європи та інших.</p>
<p>Хочу сказати, що той документ, який сьогодні буде розглядатися і направлений до Конституційного Суду, не має дуже багато новацій. Цей документ розроблявся останніми роками, і хочу сказати, що саме цей документ на 90 відсотків складається з тієї роботи, яку вів Андрій Портнов в стінах Адміністрації Президента.</p>
<p>Тому для нас немає тут багато новацій. І ті 10 відсотків, які добавили для того, щоб це став новий законопроект, вони лише сьогодні створюють сьогодні загальну картину. Тому ми дійсно будемо очікувати рішення Конституційного Суду по принципових моментах цієї Конституційної реформи. Хочу сказати, що висновок Венеційської комісії повторює вже той висновок Венеційської комісії, по якому, хочу вам нагадати, ми ухвалювали з вами і в першому читанні зміни до Конституції з питань реформи судів. І якщо ми з вами дійдемо до того, щоб зробити незалежними українські суди, незалежними в першу чергу від політиків, від Адміністрації Президента, від Верховної Ради, то дійсно, ми з вами можемо стати на шлях, коли професійний рівень суддів і захист їх від тиску може привести до того, що саме незалежні суди в Україні будуть розглядати судові справи.</p>
<p>Тому думаю, що спільнота України нас підтримає, ми, фракція "Відродження", зараз по процедурному питанню не будемо голосувати. Але будемо очікувати рішення Конституційного Суду і будемо повністю брати участь в змінах і в судовій реформі, дякую.</p>
<p>&nbsp;</p>
<p>ГОЛОВУЮЧИЙ. Фракція "Самопоміч", Костенко Павло Петрович, будь ласка. Передає Олегу Березюку.</p>
<p>&nbsp;</p>
<p>11:19:49</p>
<p>БЕРЕЗЮК О.Р.</p>
<p>Вельмишановні панове депутати, вельмишановний пане головуючий!&nbsp; Ці поправки до Конституції насправді знову нічого не змінюють. Тому що, якщо ви запитаєте мене і вас, чи після цього, як ми це приймемо, ми змінимо суддів у Конституційному, у Верховному, у інших судах? Ні. Тоді для чого ми це приймаємо? Для того, щоб знову показати симулякр, як ми це робили в суді, закон про справедливий суд?</p>
<p>Чи ми знову будемо по телебаченню говорити, що в Україні вже є безвізовий режим, якого немає і не відомо, коли буде? Це є неправильно – дурити самих себе. Ми пропонуємо, але цей закон є по своїй суті правильним і добрим, ми пропонуємо його доповнити постановою Верховної Ради, у якій вказати дуже суттєві положення.</p>
<p>Суттєві положення, що стосуються подання суддями та кандидатами на посади суддів декларацій доброчесності та декларацій родинних зв'язків, проведення моніторингу способу життя суддів, залучення громадськості до процесу оцінювання суддів. Участі осіб з поза меж суддівського корпусу у конкурсах на зайняття посад суддів.</p>
<p>Але найголовніше – в постанові має бути те, що ми ще до останнього читання приймемо закон про створення нового Верховного Суду. І він вступить в дію в момент вступлення в дію поправок до Конституції. Це означає, що ми&nbsp; змінимо точно&nbsp; 400 суддів&nbsp; апеляційних інстанцій, касаційних інстанцій і Верховного Суду. Це дасть сигнал суспільству, що це не просто папір, а це справжня дія парламентарів, які хочуть це зробити. Без цієї постанови нам буде тяжко проголосувати за цей по своїй суті добрий закон. Але найголовніше,&nbsp; ми і так за нього не будемо&nbsp; голосувати. Бо порушуючи базові права людей, голосувати за суд – це також самообман. Тому, на превеликий жаль, фракція "Самопоміч"&nbsp; за цей закон голосувати не буде тільки тому, що ми позбавляємо права на голос людей Кривого Рогу.</p>
<p>&nbsp;</p>
<p>11:22:11</p>
<p>ГОЛОВУЮЧИЙ. Від Радикальної партії – Олег Ляшко. Будь ласка,&nbsp; Олег Ляшко.</p>
<p>&nbsp;</p>
<p>ГОЛОСИ ІЗ ЗАЛУ. Кривий Ріг! Кривий Ріг! &nbsp;Кривий Ріг!</p>
<p>&nbsp;</p>
<p>ГОЛОВУЮЧИЙ. Олег Валерійович…</p>
<p>&nbsp;</p>
<p>ГОЛОСИ ІЗ ЗАЛУ. Кривий Ріг! Кривий Ріг! Кривий Ріг!</p>
<p>&nbsp;</p>
<p>ГОЛОВУЮЧИЙ. Олег Валерійович… Шановне товариство, відбувається розгляд питання.&nbsp; <i>(Шум у залі)</i></p>
<p>Дайте можливість Олегу Ляшку виступити від трибуни,&nbsp; будь ласка.&nbsp; Я дуже попрошу дати можливість Ляшку виступити від трибуни. .&nbsp; <i>(Шум у залі)</i></p>
<p>Будь ласка, Олег&nbsp; Валерійович. Дайте, будь ласка, можливість продовжити розгляд питання і виступити керівнику&nbsp; фракції Олегу Ляшку. <i>(Шум у залі)&nbsp; </i></p>
<p>&nbsp;</p>
<p align=center>Веде засідання Голова Верховної Ради України ГРОЙСМАН В.Б.</p>
<p>&nbsp;</p>
<p>11:27:31</p>
<p>ГОЛОВУЮЧИЙ. Шановні колеги! Я пропоную продовжити розгляд змін до Конституції. Але я запрошую на третій поверх в залу нарад керівників фракцій і ми ще раз будемо говорити, як правильно поступати по цьому питанню.</p>
<p>Але я вас прошу, але прошу єдину річ, зараз виступить шановний Олег Валерійович, так, ваш виступ, а після виступу керівників фракцій, ми будемо проводити нараду, депутати будуть виступати, будь ласка.<i> (Шум у залі)</i></p>
<p>&nbsp;</p>
<p>ГОЛОСИ ІЗ ЗАЛУ. Кривий Ріг! Кривий Ріг! Кривий Ріг! Кривий Ріг!</p>
<p>&nbsp;</p>
<p>ГОЛОВУЮЧИЙ. Шановні колеги, є пропозиція наступна. Ми продовжуємо розгляд цього питання, я зараз… Андрій Володимирович буде вести сесію. Я запрошую керівників фракцій провести консультації з питань Кривого Рогу – і після того ми повернемося з узгодженою позицією щодо розгляду цього питання.</p>
<p>Далі. Після нашого повернення, хто з керівників фракцій не виступив, буде мати можливість виступити в рамках розгляду змін до Конституції. Я запрошую всіх керівників фракцій на консультації.</p>
<p>&nbsp;</p>
<p>ГОЛОСИ ІЗ ЗАЛУ. Кривий Ріг! Кривий Ріг! Кривий Ріг! Кривий Ріг!</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, за пропозицією фракцій я оголошую до 12-ої години перерву. До 12-ої години, але хочу підкреслити, що такими методами навряд чи щось конструктивно можна вирішувати. До 12-ої години перерва.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, я хочу, в першу чергу принести вам вибачення за таку довгу затримку. Керівники фракцій і груп парламенту проводили… ну, хто мав зацікавленість, проводили консультації щодо вирішення питання по голосуванню питання Кривого Рогу.</p>
<p>Тому ще раз хочу вибачитись за таку затримку, вона була вимушена. І ми прийняли рішення наступне: після завершення розгляду питань по Конституції України, мною будуть&nbsp; внесені дві пропозиції угоджені про те,&nbsp; яким чином ми зараз розглядаємо&nbsp; питання по Кривому Рогу. Далі Верховна Рада прийме з цього питання рішення і ми його узгодимо.</p>
<p>Дякую, шановні колеги. Я прошу всіх займати свої і ми продовжуємо розгляд.</p>
<p>Шановні колеги народні депутати, я прошу всіх займати свої місця у сесійній залі, у залі Верховної Ради України. Також, шановні колеги, буде пропозиція сьогодні, щоб ми від 16-ої години продовжили порядок денний і працювали до, так би мовити, вирішення тих питань, які ми не встигли&nbsp; розглянути. Я буду просити вас всіх підтримати цю пропозицію, щоб від 16-ої години ми працювали до вичерпання питання порядку денного. І буду просити, щоб&nbsp; ви її підтримали, цю пропозицію, будь ласка, керівництво фракцій і груп я прошу підтримати цю пропозицію.</p>
<p>Будь ласка, заходимо, займаємо свої місця. Продовжуємо розгляд питання порядку денного, а саме: шановні колеги, ми&nbsp; розглядаємо з вами&nbsp; проект Закону про внесення змін до Конституції України щодо правосуддя. І зараз я запрошую на трибуну для виступу… Олег Валерійович Ляшко, Радикальна партія України.&nbsp;</p>
<p>&nbsp;</p>
<p>13:12:30</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги і громадя… народні депутати, шановні громадяни! Безумовно, питання виборів у Кривому Розі, де вони були сфальсифіковані, де сьогодні жителі&nbsp; міста не мають влади чесної, &nbsp;це надзвичайно важливе питання. І парламент, я переконаний, і наша фракція проголосує і за перевибори мера Кривого Рогу, і за перевибори депутатів міської ради. Усіх треба гнати в шию, всіх треба міняти. Але питання змін до Конституції – це ключове, я наголошую, це ключове питання майбутньої нашої країни. Адже, якщо ми не матимемо незалежного правосуддя, в цій країні не буде інвестора, тут не буде сприятливого інвестиційного клімату. Ніхто сюди не принесе своїх грошей, коли знатимуть, що підуть у якийсь районний суд, відіжмуть бізнес, відіжмуть гроші, заберуть власність. Питання змін до Конституції в частині судочинства – це питання майбутнього нашої держави. Бо сьогодні кожен-кожен українець знає, що якщо у тебе немає блату, якщо в тебе немає "волохатої руки", якщо у тебе немає грошей, якщо у тебе немає папи-мами прокурора чи судді, ти нічого у цих судах не доб'єшся. Ти не зможеш захистити свої права, ти не зможеш добитися справедливості. Адже суд створений для того, щоб будь-хто, незалежно від того, чи є в нього гроші, чи немає, міг прийти і добитися справедливості.</p>
<p>Є в нас сьогодні такі суди? Ні, таких судів немає. Чи дають відповідь на ці питання зміни до Конституції, запропоновані Президентом, які ми зараз розглядаємо? На думку нашої фракції, ні, тому що ми вважаємо, що судова система має бути не законсервована, а розконсервована. Ми вважаємо, що реальна боротьба з корупцією – це звільнення всіх до одного суддів, прокурорів, митників, податківців, – усіх тих, хто десятками років грабує рідну країну, усіх тих, хто довів країну до ручки!</p>
<p>Саме тому ми вважаємо, що реальна реформа судочинства – це змінити всіх суддів, це через конкурси набрати нових. Подивіться на цю так звану реформу прокуратури. 154 нові керівники органів прокуратури призначені Шокіним. Він розказує – реформа. Там немає жодної людини не з прокурорської системи, от вам і вся реформа. Це профанація, а не реформа! Тому я не хочу, щоб ми так само проводили реформу судочинства, як сьогодні Шокін, відставки якого ми вимагаємо, проводить так звану реформу прокуратури. Але фракція Радикальної партії голосуватиме за направлення до Конституційного Суду проекту змін до Конституції, бо ми вважаємо, що питання судової реформи має нарешті розпочатися. І це…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте, 20 секунд.</p>
<p>&nbsp;</p>
<p>ЛЯШКО О.В. Питання судової реформи має нарешті розпочатись. Це те, за що люди стояли на Майдані. Це те, за що тисячі сьогодні людей віддають своє життя: за незалежність країни, за її суверенітет, за її майбутнє. Майбутнє країни – це справедливий суд…</p>
<p>&nbsp;</p>
<p>ГОЛОВУЮЧИЙ. Дякую. 10 секунд, Олег Валерійович, завершуйте, будь ласка.</p>
<p>&nbsp;</p>
<p>ЛЯШКО О.В. Майбутнє країни – це справедливий суд, це чесна влада, це відповідальні політики і це чесні виборці. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, шановні колеги, Сергій Соболєв, "Батьківщина".</p>
<p>&nbsp;</p>
<p>13:16:32</p>
<p>СОБОЛЄВ С.В.</p>
<p>Шановні колеги! Питання, яке ми зараз розглядаємо, дійсно, дуже і дуже важливе. Але чи вирішує це питання зміни до Конституції саме в плані незалежності і справедливості суду? Так, цей проект несе цілий ряд новацій, які дозволяють стверджувати, що є речі, які дозволять суду стати дійсно справедливим органом. Це, наприклад, і збільшення віку з 25 до 30 щодо обійняття посади суду. Це і можливість відійти від політичного тиску на суддів.</p>
<p>&nbsp;Але є цілий ряд норм, які не вирішують по суті ключове питання: чи стає після цього суддя дійсно незалежним? Але незалежним від хабарника, незалежним від тиску на нього чи він стає незалежним знову від закону? Саме тому наша фракція в такому плані і проаналізувала ці зміни і доповнення до Конституції.</p>
<p>На наш погляд, залишається невизначеним ключове питання. Яку відповідальність несе суддя за ухвалення свідомо неправосудного рішення? Бо принцип, який закладається тут, це знову принцип, коли "що хочу, то й ворочу". Будь-які рішення, які будуть ухвалюватися, не проходять ключовий принцип, коли суддя повинен дивитися, як ці рішення ухвалені попередньо і чи є відповідні рішення міжнародних&nbsp; судових інституцій. І такі судді далі будуть працювати.</p>
<p>Друге питання. Це не питання скількох ланок буде судова система, трьох чи чотирьох. Питання буде ключове: яким чином підбираються на ці посади суддівський корпус і яким чином вони позбавляються своїх посад у разі&nbsp; ухвалення&nbsp; завідомо неправосудних рішень.&nbsp;&nbsp;</p>
<p>Третє питання, яке дуже важливе, чи ця реформа дозволяє фактично розгрузити роботу суддів по&nbsp; 70-80 відсотках справ, де вони вирішуються в затяжний спосіб, де немає можливості вирішити ці питання дуже швидко, оперативно, але&nbsp; головне – справедливо? Саме тому ми не бачимо, наприклад,&nbsp;&nbsp; тут обрання суддів&nbsp; перших інстанцій, про що, до речі, тут казали багато хто.&nbsp; Ми не бачимо&nbsp; ключових&nbsp; змін до Конституції, які&nbsp; б&nbsp; дозволяли це вирішити.</p>
<p>І ще одне питання – це&nbsp;&nbsp; замкнутість і корпоративність. Ну подивіться, що буде відбуватися з&nbsp; Конституційним Судом. Наша фракція&nbsp; взагалі наполягала на тому, щоб&nbsp; Конституційний Суд&nbsp; і його повноваження&nbsp; були передані Верховному Суду. Але зняти&nbsp; недоторканність судді, заарештувати такого суддю приймає сам орган, де і представлено виключно&nbsp; суддівським корпусом.&nbsp; Саме тому наше рішення наступне: ми проголосуємо за направлення&nbsp;&nbsp; до Конституційного Суду і чекаємо висновків, і&nbsp; далі розглядати по суті кожну&nbsp; норму закону. Дякую за увагу.&nbsp;</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Виступи народних депутатів. Будь ласка,&nbsp; три виступи по&nbsp; три хвилини.&nbsp; Будь ласка, запишіться, прошу.</p>
<p>Будь ласка, Радикальна партія, Ленський, народний депутат. Будь ласка, народний депутат Вовк, Радикальна партія.&nbsp;</p>
<p>&nbsp;</p>
<p>13:20:14</p>
<p>ВОВК В.І.</p>
<p>Віктор Вовк,&nbsp; фракція&nbsp; Радикальної партії&nbsp; Олега Ляшка.</p>
<p>Шановні колеги, шановні громадяни&nbsp; України! На жаль, проект змін до Конституції України щодо реформи системи правосуддя не відповідає&nbsp; викликам часу, а саме запиту українського суспільства на знищення всеосяжної корупції у судах та радикальне очищення і повне оновлення судової системи.&nbsp;&nbsp;</p>
<p>Фракція&nbsp; Радикальної партії послідовно відстоює просту і&nbsp; очевидну для громадян позицію: метою судової реформи&nbsp; має стати забезпечення в&nbsp; Україні чесного і справедливого суду. Все інше, в тому числі і зміни до Конституції, мають&nbsp; бути підпорядковані&nbsp; цій головній меті.</p>
<p>Проект змін до Конституції розроблений за участі експертів Венеціанської комісії, можливо і заслуговує на&nbsp; схвалення з боку професійних правників. Однак, виходячи з інтересів суспільства, цього абсолютно недостатньо. Адже проект марнує унікальний момент&nbsp; конституційної реформи системи правосуддя для забезпечення її&nbsp; докорінного очищення, оскільки цей проект не містить ані завдання,&nbsp; ані механізму радикального оновлення&nbsp; суддівського корпусу в&nbsp; Україні. В ньому формально забезпечується незалежність суддів, але не враховується те, що&nbsp; абсолютна більшість нинішніх суддів вже давно незалежні від людської моралі і совісті.</p>
<p>Очевидно, є надмірна участь та вплив на проект судової реформи представників прогнилої корумпованої судової системи. Можна навіть говорити, що в проекті перемогла корпоративна логіка саме порятунку та консервації судової мафії. А якщо судова реформа не буде успішною, то не будуть успішними й будь-які інші реформи в країні, оскільки будуть підірвані в своїй основі – в системі забезпечення верховенства права.</p>
<p>Тож позиція&nbsp; фракції&nbsp; Радикальної партії Олега Ляшка принципова – це повне перезавантаження судової системи та запровадження механізму відкритого призначення&nbsp; нових суддів в рамках конституційної реформи&nbsp; правосуддя. Лише реформа,&nbsp; що передбачатиме радикальне очищення та&nbsp; &nbsp;оновлення восьмитисячного корпусу українських суддів, так само, як і п'ятнадцятитисячного корпусу прокурорів, відкриє шлях для чесного і справедливого суду та знайде розуміння і довіру українських громадян. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Ємець Леонід.</p>
<p>&nbsp;</p>
<p>13:23:17</p>
<p>ЄМЕЦЬ Л.О.</p>
<p>Шановні колеги! Леонід Ємець, місто Київ, фракція "Народний фронт". Як вже повідомляли наші колеги, сьогодні зранку у нас відбулося засідання фракції, на якому під час обговорення фракція прийняла рішення підтримати направлення даного законопроекту до Конституційного Суду. Але в мене є власна думка, яку я хотів би, користуючись правом народного депутата, обраного у мажоритарному окрузі, озвучити. Ми хочемо від судової реформи не просто реформи заради того, щоб поставити галочку, ми хочемо в результаті отримати чесного, справедливого суддю. Що нам для цього треба зробити? Нам треба дати можливість прийти на ці посади, на всі 8 тисяч посад судді, нових професійних юристів, які ніколи не були в цій системі, які не були пов'язані круговою порукою корупції і хабарництва. Це була наша пропозиція, це та пропозиція, яку ми вважаємо і я вважаю, ключовою для того, щоб ми могли отримати чесного і незалежного суддю. Всі інші питання, вони носять технічний, я б навіть сказав косметичний, характер. Звісно запровадження Римського статуту прийняття це надзвичайно добре, але Міжнародний кримінальний суд не в стані вирішити за нас, українців, наші українські проблеми, нам потрібен наш український чесний суддя.</p>
<p>Я вам скажу так, в мене є своя особиста позиція, парламент зараз визначиться, я просто&nbsp; хочу вам висловити зауваження з приводу направлення до Конституційного Суду. Ми зараз втратимо час, ми втратимо нагоду здійснювати реально ефективну судову реформу, ми однозначно повернемось до цього питання через два-три місяці, коли в парламенті будемо шукати 300 голосів, і можемо закінчити тим, що знову будемо вимушені повернутися на 3 місяці назад і знову піти до обговорення з початку.</p>
<p>Шановні колеги! Ми маємо унікальну нагоду запровадити справжні судові реформи, давайте цією нагодою скористаємося з розумом. Дякую.</p>
<p>&nbsp;</p>
<p>&nbsp;ГОЛОВУЮЧИЙ.&nbsp; Будь ласка,&nbsp; народний депутат Микола Томенко.</p>
<p>&nbsp;</p>
<p>13:25:37</p>
<p>ТОМЕНКО М.В.</p>
<p>Шановні колеги! Хочу звернуть увагу вас на одну проблему: є кілька тез з судової реформи. Ми звертаємося до Конституційного Суду з надією, що ця вища інституція, яка розставить крапки над "і",&nbsp; і, очевидно ми забули хто там в Конституційному Суді знаходиться? Я вам так кратенько поінформую, що шість людей донецько-луганського походження, я чисто не з регіональних міркувань, але просто ці шість людей Президент Янукович направив, відібрав кращих з кращих на Донеччині і на Луганщині. Направленого за політичного режиму Януковича здається 9 осіб і ще 9 осіб у відповідності до рішення Верховного Суду причетні до узурпації влади режимом Януковича. Ми що хочемо, щоб вони нам чесний висновок зробили як реформувати судову систему?</p>
<p>&nbsp;Друга позиція. Я не знаю, звичайно, я не юрист, я тільки доктор політичних наук, алея не розумію, що таке рада правосуддя? Це як міністерство правди, або рада мудреців? Правосуддя здійснюється судовими рішеннями в інтересах держави і права, а як ми обираємо&nbsp; раду правосуддя? Це що самі мудріші правосудні люди, якісь будуть? Я не розумію цієї назви "рада правосуддя"?</p>
<p>Я&nbsp; так само не розумію двох років перехідного періоду. От у нас постійні перехідні періоди: два роки буде Президент займатися судовою системою, а через два роки ми почнемо чесно жити по суду? Очевидно так само це серйозна проблема?</p>
<p>Наступна проблема: ми говоримо про те, що претензії до парламенту і Руслан Князевич, в принципі,&nbsp; правий, що ми тут не активні. Але&nbsp; я взагалі не розумію з точки зору принципів розподілу функцій як Вища рада юстиції, а пізніше це унікальна вища&nbsp; рада правосуддя, буде призначати, контролювати, звільняти і подавати на зняття судової недоторканності? Вона буде виконувати чотири функції самостійно. Невже парламент не може… ми що? Назвіть, хоч одного суддю, які подали притягти до відповідальності, щоб Верховна Рада не проголосувала. Ми ж усіх голосуємо. Тому очевидно, парламентський&nbsp; контроль, хай не в частині призначення суддів, ну бодай в частині зняття недоторканності суддів у парламенту повинен залишатися. Тому, на моє глибоке переконання, попри весь пафос необхідності ідеї реформи, дана концепція, як я кажу, починаючи з назви і закінчуючи, хто буде її здійснювати і контролювати, не витримує жодної критики.</p>
<p>В принципі ми спеціальна&nbsp; нація, звичайно, українці ми для того, щоб зняти проблему можемо це передати в Конституційний Суд, це нічого не вирішить, бо з Конституційного Суду прийде до нас подання, де вони скажуть, що в них немає заперечень і&nbsp; ми знову будемо обговорювати, як проводять судову реформу. У нас два варіанти: або думати над судовою реформою, або передати у Конституційний Суд і почати думати про судову реформу ще через півроку.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, заключне слово співдоповідача Руслан Князевич. Прошу всіх колег народних депутатів зайняти свої місця, підготуватися до голосування. Будь ласка, Руслан Князевич.</p>
<p>Прошу всіх народних депутатів зайняти свої місця у залі Верховної Ради&nbsp; і підготуватись до голосування.&nbsp;</p>
<p>&nbsp;</p>
<p>13:29:05</p>
<p>КНЯЗЕВИЧ Р.П.</p>
<p>Шановний пане Голово! Шановні колеги! Я все ж таки сподіваюся на мудрість українського парламенту, і, нарешті, ми хоча би напередодні свят справді зробимо, як на мене, абсолютно доленосне рішення, на яке вже зачекалась українська держава. Ми не здатні реформувати суддівську систему вже 20 років, наступного року – 20 років чинній українській Конституції. Після її прийняття буквально за кілька&nbsp; місяців постало питання в доцільності змін, тому що "не&nbsp; святі горошки ліплять" і&nbsp; практика показала, що, на превеликий жаль, ті правові механізми, які були закладені в українській Конституції, не завжди в житті вдається належним чином дотримуватися або життя вносить таким чином корективи, що воно не дотримується взагалі.</p>
<p>І 20 років український парламентаризм був у процесі обговорення доцільності створення передумов для&nbsp; зміни Конституції, кілька разів це було предметом розгляду. Останній раз влітку минулого року парламент набрав тільки&nbsp; 60 голосів на користь такої реформи. Але нам немає куди тікати від цієї проблеми. Одразу застерігаю нас, що якщо і цього разу ми будемо&nbsp; займати "страусину" політику, це буде мати негативні наслідки не тільки в середині держави. Ви знаєте, що в межах і безвізового режиму, і взагалі євроінтеграційних процесів питання внесення змін в частині конституційних змін по судочинству є визначальним у наших європейських партнерів. То ж будьмо мудрими, давайте направимо до Конституційного Суду. Я сподіваюсь, що Конституційний Суд в стислі строки зможе&nbsp; належним чином дати відповідну правову оцінку і потім&nbsp; ми продовжимо цю дискусію в стінах парламенту. Зараз це технічне питання, яке не потребує жодних&nbsp; політичних аспектів. Давайте виконаємо свою місію і на цьому, я сподіваюся, завершимо політичний …. в частині змін до Конституції. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги народні депутати, я прошу всіх зайняти свої місця у сесійній залі Верховної Ради України, приготуватися до голосування. Прошу, колеги, займайте свої місця.</p>
<p>Вношу пропозицію, ставлю на голосування... Колеги, займайте свої місця, будь ласка. Шановні колеги народні депутати, будь ласка, займайте свої місця. Ставлю на голосування&nbsp; для прийняття в цілому проект Постанови (реєстраційний номер 3524/П) про включення до порядку денного третьої сесії&nbsp; Верховної Ради України восьмого скликання законопроекту про внесення змін до Конституції України (щодо правосуддя) і про його направлення до Конституційного Суду України спільно з пропозиціями, які озвучив з трибуни Верховної Ради України Олег Романович Березюк.</p>
<p>Ще раз, колеги, хвилину. Будь ласка, шановні колеги, голосуємо для прийняття в цілому проекту Постанови (реєстраційний номер 3524/П) про включення до порядку денного третьої сесії Верховної Ради України восьмого скликання законопроекту про внесення змін до Конституції України (щодо правосуддя) і про його направлення до Конституційного Суду України.</p>
<p>Постанову про направлення, постанову.</p>
<p>Голосуємо Постанову про прийняття в цілому, це Постанова про направлення. Голосуємо, колеги, 3524. Голосуємо, прошу всіх підтримати.</p>
<p>&nbsp;</p>
<p>13:33:00</p>
<p>За-291</p>
<p>Вітаю, шановні колеги, майже конституційна більшість. Дякую, шановні колеги, постанова ухвалена і буде направлена відповідно до Конституційного Суду.</p>
<p>Шановні колеги народні депутати, я прошу всіх залишатися на своїх місцях, бо ми ще зараз будемо голосувати ще дві постанови. Зразу зараз ці пропозиції і потім постанови? Чи постанови… І у нас є постанови про те, щоб продовжити роботу по сесії. Голосуємо їх? І зразу Кривий Ріг. І зразу пропозиції по Кривому Рогу. Йде? Йде? Я зараз пропозиції поставлю. Два проекти постанови голосуємо? Кривий Ріг, добре.</p>
<p>Шановні колеги, було дві пропозиції. Увага! Хотів би вашої уваги. У зв'язку з тим, що питання Кривого Рогу було поставлено в порядок сесії за результатами вчора Погоджувальної ради на четвер, є дві пропозиції, які надійшли за результатами розгляду цього питання на нараді. Одна із цих пропозицій, перша: розглянути це питання сьогодні на пленарному засіданні. І друга пропозиція: щоб розглянути його завтра об11 годині дня. Але це має вирішити Верховна Рада України.</p>
<p>У чому є питання? Питання є в тому, що є розбіжності щодо голосування в різних політичних сил: або за закон, або за постанову. Є розуміння того, що можна це врахувати законом і прийняти ще один закон, який має розглянути… щодо дострокового відкликання депутата місцевої ради, який має розглянути за моїм дорученням комітет, який очолює Сергій Власенко, тобто таких два варіанти.</p>
<p>Ітак, або це має бути сьогодні, або це має бути завтра об 11 годині дня, це має прийняти рішення тільки Верховна Рада України. Але наголошую на тому, щоб це рішення було ухвалено максимальною кількістю голосів необхідних для прийняття рішення, потрібно врахувати позиції щодо в тому числі і відкликання депутатів місцевої ради.</p>
<p>Тому, будь ласка, зараз ці дві пропозиції я поставлю на голосування і ви визначитесь. Немає ніяких змін, доповнень?</p>
<p>Колеги, голосуємо. Тобто дві пропозиції: або сьогодні, і тут є питання щодо узгодження позицій щодо закону, або на завтра на 11 годину вже після засідання комітету. Правильно я зрозумів? Будь ласка, хто за те, щоб сьогодні розглядати це питання, прошу ставити на голосування, прошу визначатися.</p>
<p>&nbsp;</p>
<p>13:36:30</p>
<p>За-203</p>
<p>203 голоси. І хто за те, щоб це питання розглянути завтра об 11-ій годині для максимального забезпечення результативного голосування і узгодження. Завтра на 11-у годину, середа. А? З законом про відкликання депутатів місцевих рад, це дасть можливість консолідувати голоси. Послухайте уважно.</p>
<p>Будь ласка, прошу голосувати, щоб завтра питання Кривого Рогу розглядати об 11-ій годині спільно з Законом "Про відкликання депутатів місцевих рад", який буде розглянутий відповідним комітетом Сергія Власенка.</p>
<p>Голосуємо: завтра, 11-а година, прошу голосувати, прошу підтримати. Завтра, 11-а година, прошу голосувати, прошу підтримати всіх.</p>
<p>&nbsp;</p>
<p>13:37:30</p>
<p>За-264</p>
<p>Дякую. Завтра об 11 годині дня буде розглядатись це питання.</p>
<p>Колеги, не розходьтеся, увага. У нас є ще дві постанови процедурних.</p>
<p>Це 3000-П і 3000-П1. Є пропозиція розглянути їх за скороченою процедурою. Прошу голосувати. Розгляд за скороченою процедурою. Це скорочена процедура, прошу підтримати. Це процедурне питання.</p>
<p>&nbsp;</p>
<p>13:38:04</p>
<p>За-190</p>
<p>Шановні колеги, 3000-П, проект Постанови про особливості процедури розгляду законопроектів, що пов'язані з прийняттям проекту Закону України про Державний бюджет України на 2016 рік. Відповідно комітет… Без грального бізнесу. Без Закону "Про гральний бізнес". Я прошу, я прошу, шановні колеги. Будь ласка, доповідає Андрій Гордєєв.</p>
<p>&nbsp;</p>
<p>13:38:39</p>
<p>ГОРДЄЄВ А.А.</p>
<p>Шановні колеги, вашій увазі пропонується проект Постанови про особливості процедури розгляду законопроектів, що пов'язані з прийняттям законопроекту про Державний бюджет України на 2016 рік за номером 3000-П, яким пропонується відповідні законопроекти розглянути за скороченою процедурою. Метою ухвалення такої постанови є необхідність прийняття остаточних рішень з питань змін до Податкового та Бюджетного кодексів, та іншого законодавства для забезпечення на їх основі затвердження до завершення цього року збалансованого державного бюджету на наступний бюджетний період. Прошу підтримати, я так розумію, що без грального бізнесу.</p>
<p>&nbsp;</p>
<p>ГОЛОВУЮЧИЙ. Спокійно. <i>(Шум у залі)</i> Будь ласка.&nbsp; <i>(Шум у залі)</i></p>
<p>Шановні колеги,&nbsp; ітак,&nbsp; пропозиція. Постанова 3000-П, щодо процедури розгляду. Я поясню, в чому&nbsp; питання.&nbsp; Ми знаходимося в достатньо стислих рамках&nbsp; щодо голосування цих питань. У нас є сьогодні пленарний тиждень&nbsp; з 22-го по 25-е. Ці постанови дають нам&nbsp; можливість з 22-го по 25-е розглядати ці питання. Якщо у нас будуть виникати питання щодо продовження,&nbsp; внесення змін, парламент це зможе зробити.&nbsp; Але зараз для того, щоб увійти в процедурне поле, нам потрібно&nbsp; їх ухвалити. І тоді від&nbsp; 16 години ми будемо повноцінно вже розглядати всі питання порядку денного.</p>
<p>Є пропозиція виключити з цього переліку&nbsp; законів Закон про гральний бізнес.&nbsp; Що я і зроблю. Тому я прошу, шановні колеги… І без 3630.&nbsp; Це Податковий кодекс, у нього повна процедура. <i>(Шум у залі)</i> Голосуємо. <i>(Шум у залі)</i> І за мінусом&nbsp; 3631, Андрій?&nbsp; І мінус 3631. Мінус гральний&nbsp; бізнес і мінус&nbsp; 3631. Приймається?&nbsp;</p>
<p>Голосуємо 3000-П. Колеги, прошу підтримати всіх. Зайняли свої місця, будь ласка. Голосуємо. Прошу всіх підтримати. Голосуємо. Прошу підтримати. Прошу підтримати. Колеги…</p>
<p>&nbsp;</p>
<p>13:42:08</p>
<p>За-200</p>
<p>Ще раз, шановні колеги,&nbsp; сформулюю пропозицію. Займіть, будь ласка, свої місця. Є постанова парламенту, яка передбачає процедуру розгляду. Я прошу всіх підтримати ці пропозиції для того, щоб ми відкрили шлях до голосування, вірніше не до голосування, а до розгляду цих законів. Будь ласка, заспокойтесь і займіть свої місця.&nbsp;</p>
<p>Будь ласка.</p>
<p>Шановні колеги, готові голосувати? Є пропозиція затвердити цю постанову 3000-П і додати сюди Закон 3688, який є результатом тієї роботи, яка… 3688 включити – це той проект Закону, який&nbsp; ви напрацювали сьогодні, до 7-ої години ранку. Це тільки, наголошую на тому, особливий порядок розгляду. І я прошу всі фракції і групи підтримати це питання, і позафракційних теж. Без азартних ігор і без Закону 3631 – без цих двох законів. Приймається? Займайте місця. Займайте&nbsp; місця для голосування.&nbsp; Колеги,&nbsp; будь ласка, займайте місця для голосування. Готові?</p>
<p>Шановні колеги, я ще раз підкреслюю, це процедурне питання. Я прошу підтримати ці дві постанови.&nbsp;&nbsp;&nbsp;</p>
<p>Колеги, я ще раз наголошую на тому, що нам треба прийняти ці дві постанови процедурні. Будь ласка, займіть свої місця всі.</p>
<p>Шановні колеги, ще раз, щоб всі зрозуміли про що йде мова. Увага! Нам треба прийняти рішення про особливий порядок розгляду законопроектів і нам його треба прийняти сьогодні. Тому що у нас є сьогодні, завтра і до п'ятницю включно пленарний тиждень. Я не говорю, як ви будете голосувати за ці закони, я говорю за особливу процедуру їх розгляду, тому я прошу всіх. Тому що сьогодні ми їх розглянемо, завтра будуть відповідно комітети в другій половині дня, в четвер ми будемо їх голосувати остаточно, це не вплине негативно на голосування по Кривому Рогу або ще щось. Тому я прошу саме з такої логіки і фракцію "Самопоміч" теж підтримати ці пропозиції щодо процедури розгляду цих питань.</p>
<p>Є розуміння? Є розуміння? Розуміння про те, щоб розглянути в такому порядку? Немає?</p>
<p>Шановні колеги, давайте ще раз. Сергій Березенко, будь ласка.</p>
<p>&nbsp;</p>
<p>13:47:30</p>
<p>БЕРЕЗЕНКО С.І.</p>
<p>Шановний Володимир Борисович!</p>
<p>Є пропозиція на сьогодні Закон про зміни до Податкового кодексу ніхто не мав в руках з різних фракцій. Є пропозиція зараз зробити перерву, взяти роздати цей закон, пропрацювати на податковому комітеті і в 16.00 проголосувати і постанову, і проголосувати зразу розгляд цих змін. Я думаю, що це консолідує зал, якщо можна врахуйте це і проведіть невелику перерву, зараз обговоріть це з представниками фракцій. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Колеги, можна ще раз раціональну пропозицію? Я не говорю зараз, увага, колеги, прошу всіх залишатись на своїх місцях. Я не говорю зараз за розгляд питань предмету, я говорю за процедуру розгляду питань.</p>
<p>Мова йде про те, що ми зараз їх включаємо, починаємо розгляд і ви будете їх і на комітетах в тому числі, і далі ви будете визначатись щодо голосувань. Зараз нам треба прийняти рішення процедурне, інакше ми дві години, які ми мали попрацювати відповідно до процедури втратимо на те, що ви просто будете працювати, а це ні до чого не приведе. Тому я прошу і підтримати це процедурне рішення.</p>
<p>І так, ще раз формулюю пропозицію: 3000-П за мінусом Закону про гральний бізнес, за мінусом Закону 3631 і плюс добавляємо туди Закон про зміни до Податкового кодексу, який будемо розглядати, 3688 – це процедурно. Я прошу всіх підтримати таку логіку. Підтримаємо?</p>
<p>Будь ласка, запросіть народних депутатів до зали. Будь ласка,&nbsp; пропозицію: постанову 3000-П голосуємо, в цілому з тими змінами і доповненнями, які я оголосив. Я прошу всіх підтримати&nbsp; цю пропозицію. Готові? Готові? Голосуємо, будь ласка, прошу всіх підтримати, підтримайте, це процедурне питання, це ж не по суті законів. Голосуємо, прошу всіх підтримати.</p>
<p>&nbsp;</p>
<p>13:50:41</p>
<p>За-200</p>
<p>Немає голосів.</p>
<p>Шановні колеги, тоді є пропозиція: від 16 години продовжити наше засідання до вичерпання порядку денного, а і постанови будемо голосувати від 16 години.</p>
<p>Увага! Увага, шановні колеги народні депутати! Займіть, будь ласка, свої місця. Будь ласка, я прошу депутатів зайняти свої місця. <i>(Шум у залі)</i> Колеги, є пропозиція: від 16 години продовжити нашу роботу до вичерпання питань порядку денного. <i>(Шум у залі)</i> Колеги, підтримаємо таку логіку? Ну давайте пропозицію, давайте проголосуємо, займіть свої місця, будь ласка, щоб із 16 години ми працювали до вичерпання питань порядку денного, а це означає: поки ми будемо забезпечувати результативне голосування – ми будемо працювати. Домовилися? Поки буде результативне голосування. <i>(Шум у залі)</i></p>
<p>Будь ласка, колеги, є пропозиція від 16 години працювати до забезпечення, до того моменту, як ми будемо забезпечувати результативне голосування, голосуємо, колеги. Будь ласка, від 16-ої. Прошу підтримати, голосуємо.</p>
<p>&nbsp;</p>
<p>13:53:07</p>
<p>За-204</p>
<p>Майже. Я звертаюсь до всіх фракцій, до "Блоку Петра Порошенка", до "Народного фронту", до Радикальної партії, до "Батьківщини", до "Самопомочі", до всіх груп парламенту: "Воля народу", "Відродження", "Опозиційний блок", позафракційних депутатів підтримати пропозицію про те, щоб з 16 години продовжити роботу до того моменту, поки ми будемо забезпечувати результативне голосування.</p>
<p>Ми маємо згідно Регламенту це рішення прийняти до другої години, до завершення ранкового засідання. Тому я прошу всіх підтримати цю пропозицію. Виходячи навіть в тому, що дві години ми втратили на розмови про Кривий Ріг. Я прошу "Самопоміч" підтримати цю пропозицію. Будь ласка, давайте, голосуємо, щоб від четвертої години працювати. Прошу всіх підтримати це.</p>
<p>Інакше як ми будемо все розглядати? Голосуємо. Голосуємо. Прошу підтримати.</p>
<p>&nbsp;</p>
<p>13:54:40</p>
<p>За-211</p>
<p>Колеги, ну, майже. Шановна фракція "Самопоміч", я прошу вас підтримати пропозицію щодо голосування продовження робочого дня від 16 години і до забезпечення результативного голосування. Колеги, будь ласка.</p>
<p>Віктор Михайлович Пинзеник, хвилину.</p>
<p>&nbsp;</p>
<p>13:55:15</p>
<p>ПИНЗЕНИК В.М.</p>
<p>Шановні народні депутати! Шановний Володимире Борисовичу! Очевидно, нереально розглянути цей перелік, який нам розданий сьогодні. У мене є наступна пропозиція: якщо ми зосередимося на розгляді питань, пов'язаних з проектом бюджетом і тільки ці питання, які є… перелік законів у постанові, то ми можемо погодитись і підтримати цю пропозицію, виключно закони, які пов'язані з державним бюджетом.</p>
<p>&nbsp;</p>
<p>ГОЛОВУЮЧИЙ. Приймається, дуже мудра пропозиція.</p>
<p>Ітак, продовжити роботу до вичерпання питань порядку денного, які&nbsp; пов'язані з&nbsp; розглядом питання про бюджет. Домовились? Прошу підтримати цю пропозицію. Я зараз дам. Прошу підтримати.</p>
<p>Колеги, прошу підтримати. Колеги з "Самопомочі", прошу підтримати цю пропозицію.</p>
<p>&nbsp;</p>
<p>13:56:08</p>
<p>За-210</p>
<p>Ще раз, шановні колеги, була абсолютно слушна пропозиція Віктора Михайловича Пинзеника: продовжити роботу від 16 години до&nbsp; розгляду всіх питань, що пов'язані з прийняттям бюджету.&nbsp; Заспокойтесь… <i>(Шум у залі)</i></p>
<p>Я прошу&nbsp; цю пропозицію підтримати. Готові? <i>(Шум у залі)</i></p>
<p>Колеги, будь ласка, продовжуйте роботу о 16 годині.</p>
<p>Голосуємо пропозицію працювати до вичерпання питань порядку денного з 16 години на вечірньому засіданні, які пов'язані з прийняттям бюджету. Зайняли свої місця і голосуємо цю пропозицію. Голосуємо. Голосуємо, прошу підтримати. Голосуємо!</p>
<p>&nbsp;</p>
<p>13:58:07</p>
<p>За-226</p>
<p>Шановні колеги, рішення ухвалено.</p>
<p>Є у мене заява на перерву від Олега Ляшка і Березюка. Будь ласка, виступ, 3 хвилини.</p>
<p>&nbsp;</p>
<p>13:58:29</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги народні депутати, хвилину уваги! Йдеться про майбутнє нашої держави, про майбутнє правоохоронних органів і їхнє реформування.</p>
<p>Як ви знаєте, минулого тижня в парламенті стався прикрий, ганебний випадок, коли із цього священного залу знайшовся злодій, який украв підписи за відставку Генерального прокурора Шокіна, яких мі зібрали майже 140. Той, хто вкрав, він думав, що він вирішив проблему. Ні, не вирішив проблему. Я хочу вас, шановні колеги, порадувати: нові підписи за відставку Шокіна, які ми починаємо збирати повторно, для того щоб відправити у відставку Генерального прокурора Шокіна. Зараз, за 5 хвилин збирання підписів, 30 народних депутатів за 5 хвилин підписались за відставку Шокіна. Якщо ми такими темпами будемо збирати підписи, до 16 години буде 226 голосів.</p>
<p>Я звертаюся до шановних колег із фракції "Блоку Петра Порошенка", до шановних колег з "Народного фронту". До колег із "Батьківщини", із "Самопомочі" і Радикальної партії немає потреби звертатися, бо вони вже підписались. Я звертаюсь до всіх позафракційних народних депутатів: давайте зберемо 150 підписів, давайте негайно внесемо до порядку денного питання відставки Шокіна і нарешті відправимо його у відставку, бо, коли ми говоримо про реформи правоохоронних органів, ця реформа має починатися з відставки Генерального прокурора. На посаду Генерального прокурора має прийти людина, не пов'язана корупційними схемами; має прийти людина, яка не будувала корупційну систему Генеральної прокуратури і органів прокуратури.</p>
<p>Тому я звертаюсь до всіх народних депутатів: не бійтеся взяти на себе відповідальність, проголосуйте, підпишіться за відставку Шокіна, який сьогодні тормозить реформи Генеральної прокуратури, який дискредитує державну владу в Україні, який фактично законсервував корупцію в органах прокуратури. Хочемо реальних змін, хочемо жити, як люди, хочемо реальних реформ, – ці реформи починаються з відставки Генерального прокурора Шокіна і звільнення всіх суддів, прокурорів, митників і податківців. Це те, чого від нас з вами чекає український народ, для чого вони нас делегували.</p>
<p>Юлія Володимирівна, прошу вас, підтримайте відставку Шокіна. Юрій Луценко, прошу, підтримайте відставку Шокіна. Не дайте корупції далі грабувати і знищувати нашу рідну країну. Дякую.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ПАРУБІЙ А.В.</p>
<p>&nbsp;</p>
<p>14:01:55</p>
<p>ГОЛОВУЮЧИЙ. Дякую.</p>
<p>Шановні колеги, 14.00, і ми прийняли важливі рішення. А зараз, згідно Регламенту я оголошую ранкове засідання Верховної Ради України завершеним. Продовження нашої роботи буде о 16 годині. І я прошу всіх депутатів дисципліновано о 4 годині прийти в зал для продовження нашої роботи. Дякую вам.</p>

