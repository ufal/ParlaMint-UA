Стенограма пленарного засідання
01 вересня 2015
&nbsp;
<p align=center>ЗАСІДАННЯ ПЕРШЕ</p>
<p align=center>Сесійний зал Верховної Ради України</p>
<p align=center>1 вересня 2015 року, 14 година</p>
<p align=center>Веде засідання Голова Верховної Ради України В.Б.ГРОЙСМАН</p>
<p><a name=Temp></a><b>&nbsp;</b></p>
<p>14:07:21</p>
<p>ГОЛОВУЮЧИЙ. Шановні колеги народні депутати, прошу, займайте свої місця. Прошу народних депутатів зайняти свої місця, підготуватись до реєстрації. Прошу увімкнути систему "Рада" для реєстрації народних депутатів у залі.</p>
<p>14:08:16</p>
<p>311 народних депутатів зареєстровані у залі.</p>
<p>&nbsp;Шановні народні депутати та гості Верховної Ради України! У засіданні Верховної Ради України беруть участь члени Кабінету Міністрів, керівники центральних органів виконавчої влади, керівники судової гілки влади. Присутні посадові особи, яких Верховна Рада обирає і призначає. Представники громадських організацій, засобів масової інформації, глави дипломатичних представництв іноземних держав та інші офіційні особи.</p>
<p>Шановні народні депутати та гості Верховної Ради України! Відповідно до статті 83 Конституції України третю сесію Верховної Ради України восьмого скликання оголошую відкритою.</p>
<p>&nbsp;</p>
<p><i>(Лунає Державний Гімн України).</i></p>
<p align=center><b>&nbsp;</b></p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ. До слова запрошується Голова Верховної Ради&nbsp; України Володимир Борисович Гройсман.</p>
<p>&nbsp;</p>
<p>14:11:16</p>
<p>ГРОЙСМАН В.Б.</p>
<p>Шановний український народе, шановні&nbsp; колеги народні депутати, гості і запрошені! У надзвичайно трагічний день, чорний день українського парламентаризму, ми відкриваємо&nbsp; чергову сесію українського парламенту. Учора під стінам українського парламенту від рук злочинців і вбивць постраждало більше&nbsp; 100 наших героїв – хлопців, які&nbsp; захищали право &nbsp;України на демократію, на парламентаризм, які робили з честю свою справу і виконували свій громадянський обов'язок. По даним на сьогодні 3 людини загинуло від негідників, які дозволили собі вбивати в центрі столиці. Молоді хлопці, трошки більше 20 років, це чиїсь діти, це люди, які могли жити, які могли створювати сім'ї, народжувати дітей. Але ні, вийшло по-іншому. Я закликаю вшанувати світлу пам'ять наших героїв.</p>
<p><i>(Хвилина мовчання)</i></p>
<p>Хочу особисто, від вашого імені, від імені всіх нормальних громадян нашої держави подякувати за те, що вони виконували достойно свій обов'язок, що вони робили якісно свою справу, поважаючи право на мирні зібрання. Закликаємо всю правоохоронну систему знайти кожного причетного і кожен, хто причетний до цього теракту, я не побоюсь цього слова, має нести саму жорстку відповідальність, в тому числі і політичну за те, що перетворили абсолютно мирне зібрання на смерті і кровопролиття.</p>
<p>Я переконаний, що саме в цей час українські громадяни, українське суспільство очікує від парламенту якісної роботи, а не популізму, бо сьогодні в тих умовах я не можу назвати його дешевим, люди потребують прийняття якісних, демократичних рішень, рішень, які будуть змінювати нашу країну.</p>
<p>І я переконаний в тому, що для кожного з нас це має бути обов'язок. Ми той парламент, який прийшов після Революції гідності. Ми маємо бути з вами відповідальними перед тими, хто віддав своє життя за нашу незалежність і свободу. І я закликаю, щоб ми від сьогодні демонстрували зовсім іншу якість парламентаризму, шани, поваги один до одного, щоб українці пишалися українським парламентом, який має принести стабільність в нашу державу, спокій і якість життя людей.</p>
<p>Я закликаю усіх народних депутатів, всі фракції українського парламенту, прийняти спільну заяву щодо вчорашніх подій, взяти на себе зобов'язання неухильно дотримуватися норм парламентаризму, Регламенту. Я б хотів, щоб ми вийшли з вами на нову якість нашої спільної роботи.</p>
<p>Серед нас, шановні колеги, присутні хлопці, які захищають і захищали нашу державу. Я сказав про загибель і поранення нацгвардійців, які сумлінно виконували свій обов'язок. І зараз я хочу запросити до слова одного з представників добровольчого руху, людину, яка стояла і стоїть у витоків Національної гвардії, нашого колегу народного депутата України Юрія Березу. Слава Україні!</p>
<p>&nbsp;</p>
<p>14:16:45</p>
<p>БЕРЕЗА Ю.М.</p>
<p>Дуже складно і не просто сьогодні говорити, говорити про те, що відбувалося вчора. Насправді вчора під стінами українського парламенту загинуло три побратими. Три бійця Національної гвардії, які виконували свій обов'язок. Ви знаєте, за півтора року я поховав дуже багато людей, але вони загинули на Сході, вони загинули від куль ворога. Скажіть, від чиєї кулі загинули ці три молоді і юні хлопці? Чому, на сьогоднішній день в моїй країні, хлопці гинуть від політиканства? Чому, в моїй країні хлопці гинуть за кожного з нас захищаючи демократію під стінами українського парламенту?</p>
<p>Ви знаєте, мені багато, цілу ніч, практично, телефонували хлопці з передової, зі сходу, вони просили пояснити чому так? Відповідь неоднозначна і непроста. Ви знаєте, мабуть, мені здається, досить нам уже гратись в такі ігри після яких матері ховають своїх дітей! А ці три воїна, от я хотів би, щоб хтось поїхав зі мною ховати тих воїнів. І тоді, можливо, ми більш задумаємося про те, що ми робимо тут. Про те, як ми робимо тут.</p>
<p>Ніхто нам не подарує країну, країну нам приходиться вигризати під вогнем ворога, і страшно, мені страшно те, що ворог здається ходить у мене за спиною!</p>
<p>Ви знаєте, ніхто із нас не захищений, ніхто не буде захищений до тих пір, поки не тільки кримінальна відповідальність, а і політична відповідальність за всі свої вчинки буде&nbsp; нормою в моїй державі.</p>
<p>Я не знаю, я не знаю, як дивитися в очі матерям. Як пояснити, чому діти не на фронті, а в Києві, в центрі столиці загинули?</p>
<p>І тому я всіх закликаю, колеги, друзі, побратими, нам треба закінчувати&nbsp; з оцією незрозумілістю у наших стосунках. Якщо ми зараз не зробимо висновки ми повторимо 17-ий рік, якщо ми зараз не об'єднаємося&nbsp; ми втратимо цю державу. І ніяких виправдань на тому і на цьому світі ми не отримаємо, нам не простить Бог, нам не простять люди.</p>
<p>Зараз я прошу хвилиною мовчання&nbsp; вшанувати пам'ять загиблих воїнів України.</p>
<p><i>(Хвилина мовчання)</i></p>
<p>Дякую. Слава Україні!</p>
<p>&nbsp;</p>
<p>ГОЛОСИ ІЗ ЗАЛУ. Героям слава!</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>ГОЛОВУЮЧИЙ. Пленарне засідання Верховної Ради оголошую закритим.</p>
<p>Завтра ми продовжимо нашу роботу о 10 годині. Дякую.&nbsp;&nbsp;&nbsp;&nbsp;</p>
<p>&nbsp;</p>
