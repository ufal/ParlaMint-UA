Стенограма пленарного засідання
04 серпня 2006
<div>
<p align=center>ЗАСІДАННЯ&nbsp; ТРИДЦЯТЬ ШОСТЕ</p>
<p align=center>Сесійний зал Верховної Ради України</p>
<p align=center>4 серпня 2006 року, 18.18 година</p>
<p align=center>Веде засідання Голова Верховної Ради України&nbsp; МОРОЗ О.О.</p>
<p>&nbsp;</p>
<p>ГОЛОВА. Проводиться поіменне голосування, реєстрація для вечірнього засідання. Будь ласка.</p>
<p>18:18:57</p>
<p>В залі зареєстровано 308 народних депутатів.</p>
<p>Вечірнє засідання оголошується відкритим. Я хочу відразу проголосувати процедуру, аби ви підтримали мене, щоб ми розглянули всі питання порядку денного аж до сформування Кабінету Міністрів сьогодні. Немає заперечень? Ставлю на голосування цю процедуру, цю пропозицію.</p>
<p>&nbsp;</p>
<p>18:19:30</p>
<p>За-291</p>
<p>Таке рішення прийнято.</p>
<p>Відповідно до статей 106, вибачте мені, я тоді вже повністю, щоб процедури дотриматися, бо йде протокольний супровід від нашого засідання. Розглядається питання про призначення Прем’єр-міністра України. Відповідно до статей 106 та 114 Конституції України, Прем’єр-міністр України призначається Верховною Радою України за поданням Президента України. Президент України, як відомо вам, вніс до Верховної Ради подання про призначення Віктора Федоровича Януковича Прем'єр-міністром України.</p>
<p>Дозвольте, у відповідності до статі 200 Регламенту Верховної Ради України, запропонувати таку процедуру розгляду цього питання. Кандидати на посаду Прем’єр-міністра представлятиме Президент України – Віктор Андрійович Ющенко. Ми не будемо обмежувати його в часі, оскільки, скільки він вважає потрібним, може висловитися. На обговорення кандидатури відводиться до однієї години, для виступу з доповіддю „Про основні напрямки майбутньої діяльності Кабінету Міністрів”, кандидату на посаду відводиться 20 хвилин. І пропонується надати 10 хвилин для його відповідей на запитання народних депутатів, а після цього відвести до 30 хвилин на обговорення запропонованої кандидатури, тобто півгодини на обговорення, він робить доповідь 20 хвилин, 10 - на відповіді, півгодини на обговорення. А потім рішення буде прийматися відкритим голосування в сесійному залі картками. От відповідно, і разом Президент буде пропонувати на розгляд Верховної Ради кандидатури на міністрів, які відповідно до Конституції він представляє, я маю на увазі міністра оборони і міністра закордонних справ. Є пропозиція, щоб ми потім, включивши у загальну постанову всі кандидатури на всі міністерські посади, голосували разом. Але це буде трохи згодом. А зараз я з задоволенням надаю слово Президенту України&nbsp; Віктору Андрійовичу Ющенко. Прошу.</p>
<p>&nbsp;</p>
<p>ЮЩЕНКО В.А.</p>
<p>Шановний український парламенте! Шановні народні депутати!&nbsp;</p>
<p>Перед тим, як зробити процедурні речі, я хотів би до вас звернутися з коротким словом,&nbsp; воно буде присвячене поточній ситуації. Протиріччя,&nbsp; яким сьогодні живе, я надіюся, частина українського суспільства - це протиріччя, які не приніс шахтар із Донецька, чи лісоруб із Прикарпаття. Ці протиріччя в наше суспільство не принесли лікар із Чернігівщини, чи вчитель із Криму. Я хочу бути відвертим і сказати, що ці протиріччя принесені тими людьми, які сьогодні знаходяться в цьому залі.</p>
<p>Ці протиріччя, я розумію, використовувалися, як інструменти виборчої кампанії. В хід йшло все, в тому числі речі, які відносяться до національних пріоритетів. Підкреслюю, творці цих протиріч знаходяться в залі і я хотів би, щоб ми сьогодні&nbsp; &nbsp;мали чесну і відкриту розмову, як&nbsp; справитися з цими викликами, як справитися&nbsp;&nbsp; з цією проблемою.</p>
<p>Переконаний, що парламент в кожній країні&nbsp; твориться для того, щоб знімати протиріччя, консолідувати націю, формувати основи і засади національної політики внутрішньої і зовнішньої, одним словом – дбати про цілісність, суверенність і єдність.</p>
<p>Хотілось би сказати, що мені здається, кожного дня і з кожного робочого місця парламенту, а їх 450,&nbsp; повинні формуватися&nbsp;&nbsp;&nbsp; не якісь проблеми і виклики нові, а звучати приблизно одне і те ж.</p>
<p>Наприклад: „Український народ – ти молодець! Ти класний! В тебе прекрасна історія, в тебе чудова мова, в тебе прекрасні&nbsp; традиції. Зранку до вечора ти твориш чудеса.&nbsp;</p>
<p>Ми пропонуємо до тих творінь, що ви робите, іще добавити таке-то, таке-то і ця нація буде процвітати.</p>
<p>Переконаний, що нам треба творити, на менше треба повертатися в минуле і шукати там проблеми. Це вихід, повірте. Тільки в цій залі&nbsp; можна знайти загальнонаціональний компроміс. Другої зали не існує.</p>
<p>Парламент не повинен бути „фабрикою проблем”. Парламент повинен бути тим інститутом, який ці проблеми вирішує.</p>
<p>І тому мені&nbsp; боляче, коли люди, які повинні&nbsp; вирішувати ці проблеми, апелюють після виборів, після чотирьох місяців виборів, до вулиці.</p>
<p>Що ми хочемо запитати сьогодні у вулиці? Про що говорять оті пусті палатки, шановні колеги? Яку ми відповідь хочемо почути?</p>
<p>Ви знаєте, я пригадую, як починалася „помаранчева” революція то на майданах і, в даному випадку на київському майдані, було декілька десятків тисяч людей.&nbsp; І виникло питання потім, як захистити їх від дощу, від снігу, який окров їм дати? Тоді виникли палатки. Зараз у нас щось відбувається навпаки. Стоять палатки – немає людей. Мені це нагадує, вибачте, той хороший єврейський анекдот, в якому говориться: „Господин секретарь, чи товариш секретар, ваше указание выполнено, за 2 дня создан колхоз тчк шлите колхозников».</p>
<p>Чому у нас стоять пусті палатки? Це демонстрація чого? Мудрості, що ми можемо шукати відповіді? Це міф, легенда зробити майдан два, але не той час. І тому я хотів би зараз поговорити більш по суті того, що стосується виборів. Я буду говорити відверто, щоб ви, і одна, і друга сторона, зрозуміли роль Президента в цій ситуації.</p>
<p>26 березня відбулися вибори. Вибори були демократичні. Про це&nbsp; сказали національні спостерігачі, міжнародні спостерігачі. Вибори визнали кожна із 5 партій, яка присутня в цьому парламенті і партії, учасники блоку. Чи я неправильно вас зрозумів? Вибори дійсні? Дійсні. Поставили одну крапку, проходить відведений Конституцією час, формується коаліція.</p>
<p>Я відвертий буду, в даному випадку я буду говорити не як Президент, а як громадянин. Моя душа була на стороні помаранчевої коаліції. Природно. Я знав, що ця коаліція дуже складна, з великими проблемами, я знав, що її зруйнували не „Регіони”, а амбіції декого всередині фракцій, але ми цю дорогу повинні були пройти. Це наші політичні зобов’язання.</p>
<p>Трапилось так, що 6 числа ця коаліція розпалась.</p>
<p>Я не хочу говорити про морально-етичні виміри, я просто констатую факт, із шоста числа та коаліція розпалась. І постало питання формувати іншу коаліцію.</p>
<p>В мене запитання друге. Друга коаліція сформована відповідно до конституційних термінів – так.</p>
<p>Йдемо далі. Ця коаліція запропонувала кандидатуру Прем’єр-міністра Президенту своєчасно – так. І хочу вам сказати, що Президент у відведений Конституцією йому термін за 15 днів розглянув цю кандидатуру. Я хотів би показати і посилатися те, що ми пройшли правову дорогу Конституції. У нас немає зерна неправди за собою по цій дорозі. І тому я апелюю до вас і говорю: „відповідно до чинних виборів, відповідно до процедур Регламенту парламентом, політичними силами, коаліцією, кінець-кінцем Президентом пройдена своя правова дорога. І сьогодні рішення по цьому питанню знаходиться в парламенті України.</p>
<p>І в першій і в другій коаліції мене найбільше турбувало, скажу вам відверто одне, який курс нова політична команда може провести, чи вона може захистити основи національного політичного курсу як внутрішнього так і зовнішнього, чи здатна ця команда захистити демократію і свободи, яких Україна чекала останні 15 років, як не допустити узурпацію влади, яка має високу вірогідність як у першому варіанті, так і в другому варіанті і це також, я відверто хочу вам говорити.</p>
<p>Чому угода про першу коаліцію формувалася більше 10 тижнів, та тому, що були складні відповіді: <a name=Temp></a>що ми робимо, які цілі, куди йдемо, починаючи від відношення до інтеграції, системи колективної безпеки,&nbsp; закінчуючи питаннями галузевими, включаючи землі.&nbsp;</p>
<p>&nbsp;І моя мета була із трьох позицій, які були на початку, змусити чи посприяти моїм колегам в парламенті вийти з одною програмою, а не з трьома. Бо для мене була то гарантія реалізації національного курсу. Ті самі по суті питання були і в рамках дискусії з другою коаліцією. Ми днями, ночами проводили цю дискусію з одною метою. Хто приймав участь у цих дискусіях підтвердить, жодного разу, жодна сторона не піднімала питання чи міністр такий-то буде за тією силою, чи віце-прем’єр&nbsp;&nbsp; такий-то буде за тією силою. Жодного кадрового питання не стояло.</p>
<p>Ми билися, на мій погляд, як леви за одне: чи ми будемо мати українську Україну. Чи ми витримаємо державницький курс, який добре виписаний. І тим, хто читає Конституцію, закони, ясно і про концепцію інтеграції, і про концепцію безпекової політики.</p>
<p>Ми повинні поважати як слухняні громадяни України ці постулати. Тому що, вибачте, за загострення, тему федералізму, дійсно, не приніс донецький шахтар,&nbsp; суспільство не обговорює її. Вибачте, я не хочу нікого образити, бо це патологія. Тему української мови ніхто не обговорює, шановні,&nbsp;&nbsp;&nbsp; із тих, хто добре знає українську Конституцію і національні закони. Ми поступили по європейських стандартах. Ми&nbsp; дали більше мові будь-якій,&nbsp; чим дали у конституціях і законах сусідніх держав. У нас немає пригнобленої&nbsp; ні корінної нації, ні національних меншин. І це правда.</p>
<p>Коли ми говорили про тему колективної безпеки чи інтеграції, знову таки ті закони&nbsp; і Конституція, які ми маємо, дають чітку відповідь, формулювання і супроводження українського інтересу. І моя задача при проведенні круглого столу була, як раз, у тому, я зрозумів, що є різні погляди, скоріше всього, які були надумані, які в азарті політичної боротьби були поставлені як інструменти цієї боротьби, сьогодні їх треба знімати. І тому виникла ідея круглого столу, мета якої була в одному – сформулювати основи&nbsp; тих положень, які знімають протиріччя.</p>
<p>Мені здається, це нам вдалося. І всі сторони зробили свій крок на зустріч. Я переконаний, що після того, як був підписаний документ ні одна сторона не зраджена. Але ми вперше продемонстрували цій нації, що політик може бути на пів корпусу впереді, що він може показувати дорогу. І я за це вдячний кожному, хто приклався до цього документу. Ну, до речі,&nbsp; я вдячний тим, хто не приклався. Все одно це була спроба бачити нас в єдності, в купі. Тому, що я думаю, що це основна місія цієї зали.</p>
<p>Таким чином, в рамках проведеного круглого столу ми отримали засвідчення тих основ курсу, які відповідають Конституції України і національним законам. Ми пройшли вибори, ми пройшли етап формування фракцій, ми пройшли етап подання кандидатури, ми пройшли етап узгодження основ політичного курсу наці. І тому, це для мене було підставою для того, щоб подати запропоновану коаліцією кандидатуру на Прем’єр-міністра – Віктора Федоровича Януковича.</p>
<p>Хотів би підкреслити, що Конституція не дає право президенту ревізії персональної. Але, переконаний, Конституція дає право вимагати спадкоємність, узгодженість політичного курсу, чому&nbsp; я присвятив, власне кажучи, останні три місяці.</p>
<p>Мені здається, ми цю дорогу пройшли всі відкрито і чесно.</p>
<p>І останнє із того, що перед формальним поданням я ще хотів би сказати: я найменш хотів би обговорювати інший сценарій, бо для цього треба потрудитися і знайти правові підстави, але в рамках чистоти нашої дискусії я все ж таки хотів би повернутися до&nbsp; нього.</p>
<p>Давайте уявімо, ми проводимо позачергові вибори. Перше запитання до себе і до всіх вас: ми отримуємо відмінні політичні результати виборів від тих, що ми маємо на 23 березня чи ні? Ні.&nbsp; Переді мною буде сидіти п’ять голів партій або блоків, тільки це буде на 90 днів пізніше. Я підкреслюю, якби правове поле ще було&nbsp; для такого рішення, це робить можна було б, але якщо цього правового поля немає, тоді те, що ми зробили поза законом, було б легко витлумачено як ревізія політичних результатів виборів 26 березня. Це вже не демократія, це – спосіб впливати на результати волевиявлення через інструменти влади, це просто незаконно.</p>
<p>Хотів би підкреслити ще інше: це країна, в якої за декілька тижнів до Нового Року немає бюджету країни; це чиясь невиплачена заробітна плата, пенсії і соціальні програми; це час, коли&nbsp; ми впусту тратимо відносно стосунків з інвестором – в цей час ніхто не йде, в цей час тільки виходять з України; це питання, які пов’язані із основами бюджетної&nbsp; фіскальної політики; це час, який ми втратимо безповоротно; це питання енергетичної безпеки нації, яка йде в зиму з політичними дебатами, а не з запасами ресурсів.</p>
<p>Одним словом, ми можемо набрати масу аргументів, яка б сказала: знаєте, гарантовано ви на кінець року мали б хороший довісок кризи. Зараз в нас є антикризова коаліція, але немає кризи, на щастя, на кінець року в нас було б навпаки.</p>
<p>І тому я звертаюся до народних депутатів, ті, які, можливо, по-різному дивилися на цю ситуацію, хто з гарячими головами, хто із іншим підходом. Нас різнило, я маю на увазі Президента і народних депутатів, у цій ситуації одне: ви собі могли дозволити теорію питання, ви собі могли дозволити дискусію „А що буде, як так? А що буде, як інше?”. А я повинен бути відповідальним за ту ситуацію, яка може виникнути в цій країні і в мене немає до кого більше апелювати. І тому я хотів би, щоб ми були чесні, коли ми проводимо цю дискусію до кінця, ми повинні жити у виключно правовому полі, ми не повинні жити в емоціях.</p>
<p>І останнє. Я призиваю сьогодні весь український парламент робити рішення. Я розумію, що вони складні, для дуже багатьох, вони не прості, але прошу не ховатися в окопах, не апелювати до вулиці там, де працює ваш мандат, це вже рішення ваше. Будь ласка, я знаю, що ми живемо в такому часі, що за налигач ніхто не приведе тебе ні в яку коаліцію, це тільки твоє серце повинно говорити. Ми говоримо про консолідуючі національні інтереси, про українську долю чи про щось інше. І тому визначайтесь: кому коаліція - тому коаліція, кому угода про співпрацю - тому угода про співпрацю, кому поняття близьке „позиція”, „опозиція” – і так можна жити. Але я прошу, парламент повинен бути визначений.</p>
<p>Позиція друга. Я дуже просив би&nbsp; вас кожного, хто в цьому залі і хто не в цьому залі: припиніть політичну політику війни, замініть політику війни, політичної я маю на увазі, на політику взаємозмагання. Так робиться в кожній країні. Давайте признаємо, що політичний зал є таким, який він сьогодні є, іншого не буде. Якщо ми цього не зрозуміємо, та я переконаний, до таких політичних сил буде опозицією&nbsp; просто вся нація, весь народ. І тому я закликаю український парламент до порозуміння,&nbsp; і ще раз зважити свою велику консолідуючу місію, яка лежить на ваших плечах.</p>
<p>І тепер про формальні речі. Відповідно до подання коаліції я вношу кандидатуру Віктора Федоровича Януковича на посаду Прем’єр-міністра (Оплески).</p>
<p>Я переконаний, що сьогодні і ліва і права частина залу добре розуміють, що ми живемо в надзвичайно цікавому, унікальному часі для формування українських перспектив. Я б дуже хотів, Вікторе Федоровичу, щоб ті політичні сили, які поділять ваші погляди, основи і засади політики, про які ми дебатували останні два тижні, що буде ця політика успішна на користь кожному громадянину і нашій Україні.</p>
<p>Я хотів би ще раз прохати, що перед нами стоять виклики по консолідації нації – це завдання для кожного народного депутата. Ми повинні говорити не тільки про хліб насущний, ми повинні мати об’єднану націю. Якщо ми хочемо вигравати змагання, в тому&nbsp;&nbsp;&nbsp;&nbsp; &nbsp;числі міжнародне, у нас не повинна&nbsp; бути дискусія по географії політичній, по історії українській, по мові, устрою і так далі.&nbsp; І я прошу&nbsp; це прийняти, як мій наказ у проведенні національної політики.</p>
<p>Паралельно, я хотів би також не виходити двічі&nbsp; на цю трибуну, формально представити Міністра оборони України – Гриценка Анатолія Степановича і за квотою Президента я б хотів представити&nbsp; кандидатуру Міністра закордонних справ України – Тарасюка Бориса Івановича. Просив би цю поважну залу підтримати ці кандидатури.</p>
<p>І користуючись нагодою я хотів би привітати обраних суддів Конституційного Суду у цьому залі сьогодні і переконаний, що вони поділять ту високу місію формування верховенства права в Україні, яка покладена на цей конституційний інститут.&nbsp; Дякую всім. (О п л е с к и)</p>
<p>&nbsp;</p>
<p>ГОЛОВА. Спасибі, Вікторе Андрійовичу, за&nbsp; хороше і потрібне, очевидно,&nbsp; нашій аудиторії і&nbsp; всім, хто нас слухає, слово.</p>
<p>Я запрошую до слова&nbsp; кандидата на посаду Прем’єр-міністра&nbsp; Віктора Федоровича Януковича. (О п л е с к и).</p>
<p>&nbsp;</p>
<p>18:45:07</p>
<p>ЯНУКОВИЧ В.Ф.</p>
<p>Шановний пане Президенте, шановні народні депутати, шановні представники преси, шановні співвітчизники!</p>
<p>Для мене це дуже хвилююча хвилина в моєму житті, але я впевнений, що ця хвилина хвилююча не тільки для мене особисто, а для всієї країни.</p>
<p>Ми пройшли&nbsp;&nbsp;&nbsp; дуже складний шлях – шлях&nbsp; політичної &nbsp;боротьби, шлях протистояння не тільки політиків, а протистояння всього суспільства. Врешті-решт сьогодні відбувається офіційна подія, коли ми, шукаючи під час і виборів, і під час післявиборної кампанії, і під час підписання універсалу ми шукали, що ж нас роз’єднує.</p>
<p>Коли почались наші контакти, а вони почались не тільки на рівні політиків, а вони почались і тут, напроти Верховної Ради, коли зібрались представники різних регіонів. Вони також спілкувалися, задавали одне одному питання. Врешті-решт що ми будемо робити? Ми будемо шукати, що нас роз’єднує, чи краще нам пошукати, що нас об’єднує?</p>
<p>І-от саме цей шлях, яким ми пройшли останнім часом, нас переконав в тому, що ми будемо мати позитив тільки тоді, коли ми будемо шукати шлях до того, що нас об’єднує. Він непростий, він нелегкий, але його долає, шлях долає той, хто йде. Ми його пройшли. Знайшли ми позитив? Знайшли, я переконаний в тому, що це і відчуло суспільство, коли політики, які представляють загальносуспільні настрої, сідають за стіл переговорів і знаходять&nbsp;шлях до порозуміння. Цей приклад і перший крок зробив Президент України. І я казав, що ми, дійсно, були іншими до того круглого столу, але коли ми сіли за круглий стіл і почалась розмова відверта, ми побачили, що наше прагнення, наше терпіння, не зважаючи на те, що ми всі різні, не зважаючи на те, що в різних регіонах, як кажуть на Україні, різний менталітет. Але у нас всіх одне єдине бажання, жити з миром на нашій землі, жити краще, щоб життя стабільно, нас об’єднує єдина наша земля, красива Україна, тому що на цій землі могили наших предків, на цій землі жили наші батьки, а далі будуть жити наші діти.</p>
<p>Сьогодні в цьому залі буде вирішуватись питання фактично об’єднання тих двох команд, які в останні півтора роки стояли по різні береги Дніпра. Цей крок, я впевнений, принесе великий позитив, об’єднання, ми дуже хотіли того, щоб саме ці дві команди об’єдналися. І ми про це&nbsp; відверто сказали зразу після виборів. Після 26-го березня ми&nbsp; запропонували модель майбутньої коаліції.</p>
<p>Зараз ми бачимо, що ця коаліція має набагато ширший формат. Що це погано? Це позитив чи ні? Це позитив. Безумовно, це позитив. Ми знаємо, що в цьому залі завжди буде дискусія. А якщо є дискусія, завжди є пошук рішень, пошук компромісів.&nbsp; Ми знаємо, що ми не ставимо собі за мету, когось ламати через коліно, але ставимо собі за мету об’єднати нашу державу і йти по шляху розвитку.</p>
<p>Тому я хотів би сказати тільки одне. Якщо в цьому залі відбудеться ця подія, і сьогодні наша коаліція буде ширшою, я із задоволенням буду працювати. І я переконаний в тому, що ми всі разом з вами будемо працювати&nbsp; на всю країну, на все суспільство. І це принесе позитив.</p>
<p>Що ми з вами здатні зробити? Ми з вами здатні зробити той механізм співпраці уряду і&nbsp; парламенту, якого не вистачало, практично, всі роки незалежності. Саме цей механізм дає нова Конституція, коли уряд разом з парламентом, разом з Президентом мають єдину програму розвитку країни, коли приймаються і&nbsp;&nbsp; &nbsp;готуються зважені рішення урядом, парламент приймає відповідні закони, Президент має місце голови держави згідно з Конституцією і об’єднує цей процес.</p>
<p>Я бачу в цьому залі дуже багато знайомих облич, з якими ми працювали багато років, майже всі роки незалежності. Ми з вами знаємо, як плани Уряду дуже часто зривалися в цій залі. Ми з вами пам’ятаємо, як ініціативи президента не знаходили підтримки, а страждала від цього вся країна і весь український народ.</p>
<p>Зараз ми маємо можливість разом створити дієвий механізм ефективної влади, де будуть поділені повноваження, я сподіваюся, що ми з вами приймемо виважені Закони про Кабінет Міністрів і так далі, по розподілу повноважень.</p>
<p>Я переконаний в тому, що цей механізм буде працювати на суспільство. Його не вистачало всі роки незалежності. ФІ коли я казав, що не може країна залежати від настрою однієї людини, я не мав на увазі конкретного президента. Я мав на увазі, що в нашій державі була така система державного устрою.</p>
<p>Тому ми підготували разом з нашими партнерами, разом з фракція „Наша Україна”, Соціалістична партія, Комуністична партія фракції… фракція „Регіонів”, ми підготували пропозиції, які сьогодні будуть надані по формату уряду.</p>
<p>Я впевнений у тому, що цей уряд буде дієвий, буде ефективний, він буде професіональний і відповідальний. Я готовий взяти на себе цю відповідальність, якщо ви мене підтримаєте. Підтримаєте – будемо разом працювати.&nbsp; Дякую. (О п л е с к и)</p>
<p>&nbsp;</p>
<p>ГОЛОВА. Я звертаюся до депутатів: якщо хтось хоче задати запитання&nbsp; кандидату на посаду Прем’єр-міністра, запишіться.&nbsp; Немає бажаючих? Йде запис.&nbsp; 10 хвилин у нас за Регламентом.</p>
<p>Я прошу, Сергій Олександрович Чукмасов.</p>
<p>&nbsp;</p>
<p>18:56:58</p>
<p>ЧУКМАСОВ С.О.</p>
<p>Віктор Федорович, у мене до вас декілька запитань. Я передавав письмово, але я бачу, що не буде, мабуть, часу для відповіді на письмові, і я задам&nbsp; декілька питань до вас.</p>
<p>Ви знаєте, що досить давно йдуть розмови про введення в Україні Єдиної державної служби допомоги 911. Чи буде цим займатися новий уряд?</p>
<p>Дякую.</p>
<p>&nbsp;</p>
<p>ЯНУКОВИЧ В.Ф. Я дуже коротко відповім, що програма Кабінету&nbsp; Міністрів обов’язково буде готуватися новим урядом. Ця програма буде розглядатися тут, в парламенті. У нас буде з вам можливість врахувати всі пріоритетні напрямки життя нашої країни. Тільки, як кажуть, щоб завжди наші можливості співпадали, бажання співпадали з нашими можливостями. Ми все будемо робити на користь нашої держави, на користь українського народу.</p>
<p>&nbsp;</p>
<p>ГОЛОВА. Будь ласка, Чубаров Рефат Абдурахманович.</p>
<p>&nbsp;</p>
<p>18:58:27</p>
<p>ЧУБАРОВ Р.А.</p>
<p>Шановний Вікторе Федоровичу. Визначаючи свою позицію щодо вашої кандидатури на посаду прем’єра України, я буду опиратися на аргументи Президента України, які він тут зараз наводив і від того, що він просить нашої підтримки щодо голосування вашої кандидатури на посаду прем’єра України. Але в мене питання, я думаю, до Голови Верховної Ради.</p>
<p>Шановний Олександре Олександровичу, я хотів би дізнатися, оскільки я сьогодні підписався, скажемо, під текстом угоди про створення коаліції. Та була не та коаліція, яка раніше висувала кандидатури Віктора Федоровича, я хотів би дізнатися, яка коаліція, в якому форматі, пропонувала Президенту України кандидатуру Віктора Федоровича? Чи є в цій коаліції фракція комуністів? Дякую.</p>
<p>&nbsp;</p>
<p>ГОЛОВА. Я відповідаю абсолютно відверто, що ми розглядаємо сьогодні кандидатуру Прем’єр-міністра на посаду Прем’єр-міністра від Президента України. А він посилається на пропозиції коаліції, сформованої в установленому Конституцією в регламентному порядку і в тому складі коаліції і комуністи, і соціалісти, і Партія регіонів. І, я сподіваюсь, ця коаліція буде розширена і ми це зробимо обов’язково з вами. Я сподіваюсь, що усні домовленості вже діють, вони відображені навіть у форматі Кабінету Міністрів, які ви буде розглядати сьогодні. Але, буквально на ваше запитання, мені здається, я відповів.</p>
<p>Стоян Олександр Миколайович.</p>
<p>&nbsp;</p>
<p>19:00:09</p>
<p>СТОЯН О.М.</p>
<p>Шановний Вікторе Федоровичу, шановні співвітчизники, безумовно, для нашої політичної сили, для Партії регіонів приємно, що сьогодні наш лідер буде за поданням Президента обраний Прем’єр-міністром України.</p>
<p>Вікторе Федоровичу, ви берете на себе дуже велику відповідальність в цей нелегкий час, коли кожний день ростуть ціни, коли кожний день ростуть тарифи, коли все дорожчає. Я хочу вас спитати,&nbsp;Вікторе Федоровичу, ми зможемо з вами спільно виконати те, що ви обіцяли мільйонам нашим виборцям, перш за все, підняття пенсії до прожиткового рівня і збільшення його. По-друге, недопущення підняття тарифів, бо це дуже важливо. І, третє, Вікторе Федоровичу, коли ви були Прем’єром, і ми з вами працювали тоді, у нас була дуже сильна угода, що ми переходимо від дешевої до високооплачуваної робочої сили. Чи це можемо зробити, щоб люди себе соціально захистили не з протягнутою рукою, а через оплату праці, при нормальному рівні оплати праці.</p>
<p>Я хочу, щоб все було, як першочергове завдання вашого уряду, а ми вас в цьому підтримаємо. Дайте відповідь на це питання? Дякую.</p>
<p>&nbsp;</p>
<p>ЯНУКОВИЧ В.Ф. Ми обов’язково врахуємо ваші побажання в нашій програмі.</p>
<p>&nbsp;</p>
<p>ГОЛОВА. Кучеренко Олексій Юрійович, будь ласка.</p>
<p>&nbsp;</p>
<p>19:01:24</p>
<p>КУЧЕРЕНКО О.Ю.</p>
<p>Олексій Кучеренко,"Наша Україна".</p>
<p>Шановний Вікторе Федоровичу! Безумовно, всім зараз відомо, який величезний вплив на економіку України здійснюють неврегульованість питань тарифоутворення, до речі, те, про що говорив шановний колега Стоян, в природних монополіях таких, як енергетика, залізниця, житлово-комунальне господарство і зв'язок. І саме тому тут процвітає сьогодні політиканство і популізм.</p>
<p>Я думаю,&nbsp; вам відомо, що на сьогодні до цих пір немає Закону про незалежного регулятора в енергетиці. І він є ручним органом, який під урядом, під Кабміном, не є незалежним Комісія по регулюванню зв’язками, не створена така комісія по регулюванню на транспорті і ЖКХ. Я хочу запитати вас, яке ваше ставлення до створення таких незалежних регуляторів і чи ви підтримуєте пропозицію про створення спеціальної парламентської комісії по контролю за природними монополіями.</p>
<p>Дякую за увагу.</p>
<p>&nbsp;</p>
<p>ЯНУКОВИЧ В.Ф. Я впевнений в тому, що комісія, яка працює в напрямку формування тарифної, державної політики повинна бути незалежною. Все, що передбачено в законі, всі контролюючі органи, законодавство, яке передбачає кримінальну відповідальність, органи надзору&nbsp; державні, вони повинні&nbsp; якісно виконувати свої обов’язки. Якщо виникають випадки порушень і така інформація надається і в цьому є необхідність створювати спеціальні комісії – це треба робити. А якщо створювати спеціальні комісії постійно діючі парламентські по різним напрямкам&nbsp; діяльності, тоді парламенту не буде чим займатися, а тільки контролювати.</p>
<p>Тому по цьому питанню треба&nbsp;&nbsp; провести дискусії.</p>
<p>Перше. Можливо парламентські слухання. І тільки в дискусії можна буде&nbsp; пошукати відповіді, як підійти до цього питання. І я вважаю, що обов’язково треба використовувати світовий досвід.</p>
<p>&nbsp;</p>
<p>ГОЛОВА. Дякую вам за відповідь на це питання, але просто для уточнення я буду просити, щоб ви зустрілися після того, як станеться обрання вас, із Олексієм Юрієвичем, оскільки&nbsp; в нього вже є надзвичайно цікаві пропозиції&nbsp; про&nbsp; врегулювання цього питання, вони зараз в роботі в комітетах і я сподіваюся, що&nbsp; ви тоді знайдете спільний підхід до цієї проблеми і вона буде вирішена так, як краще буде для суспільства.</p>
<p>Василь Григорович Хара просить слово для запитання, будь ласка.</p>
<p>&nbsp;</p>
<p>19:04:48</p>
<p>ХАРА В.Г.</p>
<p>Уважаемый Виктор Федорович, у меня нет никаких сомнений, что вы справитесь&nbsp; в это очень сложное время с теми большими задачами, которые стоят перед правительством и подтвердите полученную в&nbsp; 2004 году оценку наилучшего правительства за весь период независимости Украины.</p>
<p>Но мы понимаем, что вы с сегодняшнего дня будете возглавлять коалиционное правительство, фракция делегирует вам&nbsp; различных своих представителей, на их взгляд, наилучших.</p>
<p>Я вас знаю как очень требовательного не только к себе человека, но и к своим подчиненным. И два маленьких вопроса. Какой срок вы&nbsp; отмериваете своим подчиненным в Кабинете Министров для полного вхождения, для полной ответственности, полной требовательности. И второе. Что вы будете делать с теми, кто не оправдает ваших ожиданий после этого срока?</p>
<p>&nbsp;</p>
<p>ЯНУКОВИЧ В.Ф. Я верю, я верю в то, что в нашей стране очень много профессионалов в буквальном смысле слова. И фракции, которые будут делегировать на различные должности, естественно, будут нести ответственность за этих людей. У меня нет сомнений в том, что это будут люди ответственные, люди профессиональные и нам удастся создать единую команду.</p>
<p>&nbsp;</p>
<p>ГОЛОВА. Кузьменко Сергій.</p>
<p>&nbsp;</p>
<p>19:06:37</p>
<p>КУЗЬМЕНКО С.Л.</p>
<p>Спасибо большое.&nbsp; Виктор Федорович, у меня нет сомнений, что коалиция, Премьер-министром от которой вы будете, в состоянии будет через 5 лет доложить народу Украины о успехах в государственном строительстве, в социальной сфере, в промышленности, в экономике.</p>
<p>У меня есть 3 вопроса к вам. Первое, есть конституционная норма относительно уровня социальной помощи и оплаты труда не ниже прожиточного минимума. В состоянии ли будет правительство, которое вы возглавите, выполнить эту норму?</p>
<p>Второй вопрос от моего коллеги, Сергея Червонопиского, как вы считаете, нет ли необходимости восстановить Госкомитет по делам ветеранов и инвалидов. И третий вопрос, готовы ли вы поддержать второй этап политреформы относительно местного самоуправления?</p>
<p>&nbsp;</p>
<p>ЯНУКОВИЧ В.Ф. Ну, я буду відповідати на останнє питання. Політична реформа, та, яку ми започаткували, яка, фактично, почалась в 2006 році, вона передбачає обов’язково реформу місцевого самоврядування, тому що ця, перша частина,&nbsp;вона не буде працювати ефективно, якщо ми не будемо мати і другу частину – реформу місцевого самоврядування. Ми з вами разом будемо приймати відповідні рішення. Цей закон, який був напрацьований попереднім парламентом треба буде дуже ретельно вивчити, розглянути і приймати. Це, що стосується соціальних стандартів життя. Я не буду зараз коментувати, які, ми повинні їх запроваджувати&nbsp; і для того, щоб ця система працювала, перш за все треба, щоб працювала економіка. Тому перше питання ми будемо ставити – це економічний рост, який буде супроводжуватись рішенням всіх соціальних питань всіх напрямків.</p>
<p>(О п л е с к и)</p>
<p>&nbsp;</p>
<p>ГОЛОВА. І відносно комітету він сказав. Відносно Комітету з питань інвалідів. Я думаю, що питання буде в робочому порядку вирішене, це вже питання для Прем’єр-міністра, так? Тоді, Віктор Федорович, спасибі вам за відповіді на питання. Сідайте, будь ласка, на місце. Хто хоче висловитися з приводу обговореного питання. Я зобов’язаний надавати таке право, можливість скористатися таким правом, якщо хто бажає, будь ласка, запишіться. Відводиться, я так дивлюся, 20 хвилин, якщо ви скоротите свій час для виступів, то можете коротше виступати і зекономити час. Ага. Півгодини. Будь ласка. А, хто не хоче 30 хвилин за Регламентом передбачено. Хто хоче висловитись, прошу.</p>
<p>Кравченко Микола Васильович. Симоненко виступає.</p>
<p>&nbsp;</p>
<p>19:10:42</p>
<p>СИМОНЕНКО П.М.</p>
<p>Шановні колеги, шановні виборці.</p>
<p>Ми приймаємо рішення у відповідальний час, бо у нових політичних умовах ми&nbsp; починаємо крокувати шляхом парламентсько-президентської республіки. Шляхом посилання… посилення нашої спільності і відповідальності певних політичних сил перед виборцями, шляхом посилення спільної відповідальності Верховної Ради і новоутвореного Кабінету&nbsp; Міністрів за все те, що буде відбуватися у нас у державі.</p>
<p>&nbsp;І я хотів би для наших радіослухачів, телеглядачів ще і ще раз заявити, що&nbsp; нас у Верховній Раді, у коаліції об’єднала велике бажання сьогодні вирішити ті нагальні питання, які хвилюють наших виборців – це забезпечення доступності і безоплатності освіти;&nbsp; надання державних стипендій та пільг учням і студентам; це підвищення ролі науки та як основи розвитку ефективної економіки; утвердження свободи&nbsp; совісті; забезпечення якісної і&nbsp; доступної медичної допомоги;&nbsp; поліпшення соціального захисту наших дітей;&nbsp; поетапне повернення боргів по заощадженням та багато чого іншого.</p>
<p>&nbsp;Серед головних питань, які ми, учасники коаліції, визначилися&nbsp; через нашу угоду – це і&nbsp; подолання бідності, це і зменшення рівня соціального розчарування, ліквідація заборгованості по заробітній платні,&nbsp; обмеження недоторканності народних депутатів, підвищення доходів оплати&nbsp;&nbsp;&nbsp; праці, ефективне використання державного майна. Це і виважена політика щодо вступу нашої держави до Єдиного економічного простору і&nbsp; вирішення тих проблем, які ми можемо визначити у&nbsp; Єдиному економічному простору. Це і розвиток наших добросусідських відносин з Російською Федерацією та іншими сусідами. Тільки після референдуму, так ми визначили свої підходи у нашій коаліції&nbsp; антикризовій,&nbsp; тільки після проведення референдуму ми повинні визначитися щодо вступу до НАТО.</p>
<p>&nbsp;Це не популізм. Це наше глибоке розуміння реалії життя, це, зрозуміло, і велика відповідальність&nbsp;&nbsp; перед більшістю населення&nbsp; України, яке висловило своє ставлення до нас з вами. Ось з чого ми і виходимо, коли сьогодні закликаємо всіх народних депутатів у Верховній Раді зрозуміти, що нас повинно об’єднати горе людське, нас повинно об’єднати стремління до того, щоб держава розвивалася.</p>
<p>І закликаю всіх народних депутатів: сьогодні зрозуміти, що з Банківської видно, на жаль, тільки Майдан&nbsp; з пустими наметами. Я хочу, щоб печерських пагорбів новий Кабінет Міністрів побачив справжні пусті ферми і горе нашого народу, щоб це було покладено в основу розвитку села і нашого міста. І сподіваюсь, що як раз в основу того формування Уряду, який ми&nbsp; пропонуємо – це професіоналізм, відповідальність, готовність до самопожертви – це і буде складовими нашої перемоги в майбутньому.</p>
<p>І останнє речення. Я хочу просити 10 секунд.</p>
<p>&nbsp;</p>
<p>ГОЛОВА. Дайте 10 секунд.</p>
<p>&nbsp;</p>
<p>СИМОНЕНКО П.М. Я хотів би, щоб ми&nbsp; також зрозуміли: коли важко хворого везли в операційну після помаранчевого майдану, а він спитав відносно професіоналізму того, а хто ж буде&nbsp; його оперувати? То йому лікарі відповіли: „Буде оперувати найактивніший учасник Майдану”. Його спитали: „Так він же не хірург?” – „Це так, але у нього чисті руки”.</p>
<p>Я хочу, щоб у нас з вами, учасниками нашої коаліції була чиста совість перед народом України, що ми&nbsp; прийшли боротися за їхні справжні вимоги і майбутнє.</p>
<p>Дякую. І прошу підтримати кандидатуру Віктора Федоровича при обиранні його на посаду прем’єр-міністра.</p>
<p>&nbsp;</p>
<p>ГОЛОВА. Михайло Васильович Чечетов бажає висловитись. Прошу.</p>
<p>Дехто не витримав, побіг голосувати, видно, до трибун. Це буде в залі голосуватися і може навіть скоріше, тому що не всі будуть виступати. Прошу.</p>
<p>&nbsp;</p>
<p>19:14:50</p>
<p>ЧЕЧЕТОВ М.В.</p>
<p>Уважаемый Виктор Андреевич, уважаемый Александр Александрович, уважаемые&nbsp; коллеги.</p>
<p>В соответствии с действующей Конституцией, сегодня мы рассматриваем представленную президентом страны кандидатуру Виктора Федоровича Януковича на должность премьер-министра Украины.</p>
<p>Виктор Федорович Янукович не просто талантливый политик и лидер Партии&nbsp; регионов, он мудрый государственный деятель, который во главу гула всегда ставит не корпоративные интересы, не интересы своей политической партии, а высшие интересы государства и народа. Виктор Федорович Янукович твердо и последовательно отстаивать единство страны и консолидацию общества, выступает за укрепление&nbsp; социально-политической&nbsp; и финансовой мощи государства и значительного подъема на этой основе социальных стандартов жизни людей.</p>
<p>Виктор Федорович зарекомендовал себя как блестящий государственный менеджер: будучи на протяжении нескольких лет губернатором Донецкой области, он придал устойчивую позитивную динамику экономики этого крупнейшего промышленного региона, можно&nbsp; сказать, индустриального сердца страны, где производится более 20% ВВП и проживает более 12%&nbsp; населения страны.</p>
<p>Под руководством Виктора Федоровича Кабинет Министров Украины в 2004 году достиг&nbsp; наибольших темпов роста ВВП за всю историю независимой Украины – более 12% в год. Кроме того, Виктор Федорович смог успешно конвертировать ускоренные темпы роста экономики в социальные дивиденды&nbsp; для народа Украины. Именно в 2004 году Премьер-министром Януковичем было принято крупномасштабное политическое решение, затронувшее судьбы более 11 миллионов пенсионеров, когда минимальная пенсия была повышена в несколько раз до уровня&nbsp; в 283 гривны. Это был настоящий прорыв в области социальной политики. Именно в 2004 году был создан такой запас прочности экономической системы, который дал ей возможность успешно преодолеть все рифы политической нестабильности в период президентских выборов, не позволив ей свалиться в пропасть кризиса и гиперинфляции.</p>
<p>Уважаемые коллеги!&nbsp; Сегодняшняя команда профессионалов в новом правительстве под руководством Виктора Федоровича Януковича вместе с Президентом страны Виктором Андреевичем Ющенко, вместе с нами объединит страну, консолидирует&nbsp; общество, выведет экономику на траекторию&nbsp; устойчивого экономического роста и на основе этого значительно повысит&nbsp; уровень жизни людей.</p>
<p>Я призываю всех проголосовать за Виктора Федоровича Януковича на должность&nbsp; Премьер-министра Украины.</p>
<p>Уважаемые… шановні колеги, як влучно і по-державному дуже мудро висловився Президент України Віктор Андрійович Ющенко, що це рішення дасть змогу&nbsp; об’єднати країну і знайти порозуміння на лівому і правому березі Дніпра.</p>
<p>Два Віктори – одна Україна, єдина і неділима.</p>
<p>Дякую.</p>
<p>&nbsp;</p>
<p>ГОЛОВА. Я звертаюся до депутатів:&nbsp; будь ласка, тихіше ведіть себе, аби і кандидат на&nbsp; посаду прем’єра, і Президент чули, хто і що говорить.</p>
<p>Будь ласка, послухайте, бо це потрібно.</p>
<p>Рефат Абдурахманович Чубаров просить слова і він його має. Будь ласка.</p>
<p>&nbsp;</p>
<p>19:17:59</p>
<p>ЧУБАРОВ Р.А.</p>
<p>Вельмишановний пане Президенте! Шановний Голово! Шановні колеги!</p>
<p>Дійсно один з найвідповідальніших моментів не тільки для парламенту в цілому, але й для кожного депутата в окремості. Саме тому я особисто хочу, щоб прийняття всіх рішень у цей день, при формуванні уряду, при обранні голови, прем’єра чи голови Кабінету Міністрів відбувалося прозоро, відверто, чесно.</p>
<p>Виступив вельмишановний Президент України, для мене зрозумілий аргумент і мотивація з його боку, найголовне, національні пріоритети багатонаціонального українського суспільства. Виступив Віктор Янукович, я послухав і його аргументи, кандидат акцентував увагу на тому, що ми, це він так сказав і це добре, якщо все це відповідає дійсності, що ми всі в змозі змінюватися, в тому числі, уточнювати свої позиції. Можливо все те, що було сказано тут з трибуни, вчора було надруковано в деяких газетах, велике інтерв’ю кандидата, можливо, якщо все це буде реалізовано, ми дійсно зможемо нарешті знаходити точки порозуміння різних політичних сил. Але ж виступив і представник однієї з політичної сили, який сказав: „Нарешті ми визначилися в коаліції”.</p>
<p>От я знову, шановний Олександре Олександровичу, і себе запитую, і вас запитую, я сьогодні вранці підписав, поставив свій підпис під текстом угоди, розуміючи про те, що формується нова коаліція, яка і висуває кандидатуру і пропонує Президенту. Я бачив, що під цією угодою немає представника чи підпису керівника тієї сили, яка сьогодні так з цієї трибуни, вона пройшлася по Майдану, по гідності тих людей, сотні, десятки тисяч, мільйонів людей. Я з цієї трибуни, я буду визначатися по прем’єру, це буде моя позиція, бо я говорив і про Президента слова, і про слова кандидата. Але я відкликаю свій підпис з цієї відомості, бо я не хочу бути в коаліції з тими, які будуть, знаєте, так „кованими сапогами” проходжуватися по гідності мільйонів і мільйонів українців, які відстояли і своє право на свободу, і свободи тих, які от так походя хочуть по них пройтися.&nbsp; Дуже дякую.</p>
<p>&nbsp;</p>
<p>ГОЛОВА. Дякую вам за відвертий виступ. Кожен має право висловитися так, як він переконаний. Спасибі. Я вже відповідав на ваше питання і сьогодні не мене обирають Прем’єр-міністром.</p>
<p>Тепер має слово для виступу… Катерина Семенівна передає Ганні Стеців, так я зрозумів. Будь ласка, Ганні Герман, вибачте, я просто, щоб не плутали із однією актрисою.</p>
<p>&nbsp;</p>
<p>19:20:58</p>
<p>ГЕРМАН Г.М.</p>
<p>Шановний пане Президент! Дорогі колеги! Дорогий український народе!&nbsp; Сьогодні багатьом громадянам України спав з плечей страшний тягар, бо це не два лідери протягнули один одному сьогодні руки – це протягнули одне одному руки дві частини України, це&nbsp; дві частини України сьогодні наблизилися одна до одної і всі ми дуже щасливі з цього.</p>
<p>Сьогодні багато людей там, котрі стоять і&nbsp; чекають результату сьогоднішньої нашої розмови, запитували нас, чи довговічна ця співпраця, чи довговічна буде та нова коаліція, яка утвориться, та розширена коаліція? І ми казали їм: так. Ми казали їм „Так!” із знаком оклику. Тому, що ми знаємо, що за однією частиною цього залу стоїть Президент України, який є великим патріотом України, за другою частиною цього залу стоїть Віктор Федорович Янукович, який завжди виконує те, що він обіцяє. Ми знаємо, що Віктор Янукович - це менеджер високого класу і він приведе з собою команду високопрофесійних людей, які виведуть Україну з економічної кризи, є нині ця криза чи немає. Але ми знаємо, як працював уряд Януковича в 2002-2004 році, і ми всі знаємо, що уряд Януковича приведе України до ще більшого процвітання. Ми знаємо, що два лідери зможуть керувати Україною дуже ефективно, що той рів, який перекопали вибори, буде&nbsp;&nbsp; засипаний,&nbsp;&nbsp;&nbsp;&nbsp;&nbsp;&nbsp; тому що ми знаємо всі: сьогодні є два Віктори і одна України.</p>
<p>Тому я підтримую кандидатуру Януковича і дякую вам всім за порозуміння і за&nbsp; єднання.</p>
<p>&nbsp;</p>
<p>ГОЛОВА. Дякую.</p>
<p>Стоян хоче відмовитися від слова, з місця включіть мікрофон.</p>
<p>&nbsp;</p>
<p>19:23:17</p>
<p>СТОЯН О.М.</p>
<p>Шановний Олександре Олександровичу, ми вже все сказали своєму лідеру, коли одноголосно Партія&nbsp; регіонів висувала його на пост прем’єр-міністра.</p>
<p>Далі у списку всі представники Партії регіонів, або наших колег із&nbsp; Комуністичної партії, або соціалістичної. Тому від їх імені я вношу пропозицію припинити обговорення і перейти до голосування.&nbsp; Дякую.</p>
<p>&nbsp;</p>
<p>ГОЛОВА. Чи підтримуєте ви таку пропозицію? Хто наполягає з тих, хто записався? Ніхто не наполягає.</p>
<p>Тоді я хочу підбити підсумки нашої, будемо вважати дискусії, бо вона&nbsp;&nbsp;&nbsp; справді&nbsp; дискусією була і сказати коротко таке, я прошу уваги.</p>
<p>Ви будете зараз визначатися шляхом голосування картками. Майте на увазі, що ми робимо відповідальний вибір, оцінку якому дадуть люди за результатами нашої роботи. Буде дуже складно, але я переконаний, що буде успіх, якщо ми будемо працювати&nbsp; разом.</p>
<p>Я ставлю на голосування&nbsp; проект Постанови Верховної Ради № 1241 „Про призначення Януковича Віктора Федоровича Прем’єр-міністром України”.</p>
<p>Текст її такий:</p>
<p>Відповідно до пункту 12 частини першої статті 85 та частини другої статті 114 Конституції України Верховна Рада України постановляє:</p>
<p>Перше. Призначити Януковича Віктора Федоровича на посаду прем’єр-міністра України.</p>
<p>Друге. Ця постанова набирає чинності з моменту її прийняття.</p>
<p>Іде голосування. Будь ласка, включіть&nbsp; систему „Рада”.</p>
<p>&nbsp;</p>
<p>19:25:16</p>
<p>За - 271, за - 271 депутат. (О п л е с к и)</p>
<p>По фракціях, будь ласка. Партія регіонів – 184, депутати, які входили раніше в „Блок Юлії Тимошенко”, - 6, "Наша Україна" – 30, Соціалістична партія України – 30, комуністів – 21.</p>
<p>Дозвольте привітати Віктора Федоровича з обранням на високу державну посаду. (О п л е с к и)</p>
<p>Оголошую про те, що Постанова про обрання Прем’єр-міністра України підписана.</p>
<p>Я прошу уваги. Віктор Федорович, ваше місце там, будь ласка.</p>
<p>Шановні депутати, учасники і свідки нашого зібрання, я хотів би виконати, на мій погляд, відповідальну і приємну місією, я прошу уваги, і подякувати Кабінету Міністрів, який працював до нинішнього моменту за те, що у складних умовах вони тримали марку, вели робота, яка давала і позитивний результати, не зважаючи на таку критику, яка звучала в цьому залі і сьогодні є в суспільстві і багато чого з тих елементів стабільності, довіри до влади було забезпечено саме цим Кабінетом Міністрів під керуванням Юрія Івановича Єханурова. (О п л е с к и)</p>
<p>Спасибі вам від імені парламенту. Спасибі. І процедуру, яка передбачена Конституцією і нашим Регламентом, нам треба виконати і треба прийняти постанову про звільнення Юрія Івановича Єханурова з посади Прем’єр-міністра України.</p>
<p>Зміст такий. Верховна Рада України постановляє:</p>
<p>Перше. Звільнити Єханурова Юрія Івановича з посади Прем’єр-міністра України у зв’язку з припиненням повноважень Кабінету Міністрів України.</p>
<p>Друге. Ця постанова набирає чинності з моменту її прийняття. Хто за цю постанову, прошу визначитися шляхом голосування.</p>
<p>&nbsp;</p>
<p>19:29:30</p>
<p>За-261</p>
<p>Рішення прийнято.</p>
<p>Ще раз, Юрій Іванович, спасибі за добросовісну роботу.</p>
<p>Відносно пропозиції Президента щодо кандидатів на міністрів закордонних справ і міністра оборони, ми визначилися з вами, проголосуємо їх в одній постанові з усіма міністрами. А ми попросимо Віктора Федоровича Януковича Прем’єр-міністра України протягом години внести пропозиції по складу Кабінету Міністрів, щоб ми могли сьогодні і ви могли провести перше засідання&nbsp;Кабінету Міністрів і&nbsp; прийняти на себе важелів управління у вищий гілці виконавчої влади. Це ми питання з’ясували.</p>
<p>Тепер відповідно до постанови, яку ми прийняли з вами раніше. Нам потрібно включити до порядку дня і проголосувати, вірніше, включити&nbsp;&nbsp; до порядку дня розгляд питання про приведення до присяги суддів Конституційного Суду.</p>
<p>&nbsp;Я ставлю на голосування пропозиції про включення до порядку дня питання про складення присяги суддями Конституційного Суду України.</p>
<p>Хто за, прошу проголосувати.</p>
<p>&nbsp;</p>
<p>19:31:50</p>
<p>За-301</p>
<p>Рішення прийнято.</p>
<p>Хочу сказати в порядку інформації. Що Указом від 14 листопада 2005 року Президент України на підставі статті 148 Конституції призначив&nbsp; Кампо Володимира Михайловича, Лилака Дмитра Дмитровича, Шишкіна Віктора Івановича&nbsp;&nbsp; суддями Конституційного Суду України.</p>
<p>Черговий Сьомий з’їзд суддів 3 листопада 2005 року&nbsp; у відповідності до статті 8-ї Закону „Про Конституційний Суд&nbsp; України”&nbsp; призначив Бринцева Василя Дмитровича,&nbsp; Джуня В’ячеслава Васильовича, Дідківського&nbsp; Анатолія Олександровича, Домбровського Івана Петровича, Мачужак Ярославу Василівну суддями Конституційного Суду та підтвердив своє призначення&nbsp; на цю посаду Стрижака Андрія Андрійовича.</p>
<p>Сьогодні Верховна Рада України&nbsp; призначила на посади суддів Конституційного Суду України: Головина Анатолія Сергійовича, Колоса Михайла Івановича, Маркуш Марію Андріївну, Овчаренка В’ячеслава Андрійовича, Стецюка Петра Богдановича.</p>
<p>Відповідно до статті 17 Закону&nbsp; „Про Конституційний Суд України” суддя Конституційного Суду вступає на посаду з дня складання ним присяги на засіданні Верховної Ради України.</p>
<p>Для складання присяги на трибуну запрошується суддя Конституційного суду України Бринцев Василь Дмитрович, прошу.</p>
<p>&nbsp;</p>
<p>БРИНЦЕВ В.Д.</p>
<p>Народе України, я, Бринцев Василь Дмитрович, урочисто присягаю чесно і сумлінно виконувати високі обов’язки судді Конституційного Суду,&nbsp; забезпечувати верховенство&nbsp; Конституції України, захищати конституційний лад, конституційні права і інтереси громадянина і людини.</p>
<p>&nbsp;</p>
<p>ГОЛОВА. Дякую.&nbsp; Для складання присяги на трибуну запрошується суддя Конституційного Суду України Головін Анатолій Сергійович.</p>
<p>Я прошу не заважайте доповідати.</p>
<p>&nbsp;</p>
<p>ГОЛОВІН А.С.</p>
<p>Народе України, я, Головін Василь Сергійович, урочисто присягаю чесно і сумлінно виконувати високі обов’язки судді Конституційного Суду України,&nbsp; забезпечувати верховенство Конституції України, захищати конституційний лад держави, конституційні права і свободи людини і громадянина.</p>
<p>&nbsp;</p>
<p>ГОЛОВА. Дякую. Для складання присяги на трибуну запрошується суддя Конституційного суду України Джунь&nbsp; В’ячеслав Васильович.</p>
<p>&nbsp;</p>
<p>ДЖУНЬ В.В.</p>
<p>Я, Джунь В’ячеслав Васильович, урочисто присягаю чесно і сумлінно виконувати високі обов’язки судді Конституційного Суду України, забезпечувати верховенство Конституції України, захищати конституційний лад держави, конституційні права та свободи людини і громадянина.</p>
<p>&nbsp;</p>
<p>ГОЛОВА. Дякую вам.</p>
<p>Для складення присяги на трибуну запрошується суддя Конституційного Суду України Дідківський Анатолій Олександрович.</p>
<p>Вони знають, хто наступний. Наступний за алфавітом буде запрошуватися Домбровський.</p>
<p>&nbsp;</p>
<p>ДІДКІВСЬКИЙ А.О.</p>
<p>Я, Дідківський Анатолій Олександрович, урочисто присягаю чесно і сумлінно виконувати високі обов’язки судді Конституційного Суду України, забезпечувати верховенство Конституції України, захищати конституційний лад держави, конституційні права та свободи людини і громадянина.</p>
<p>&nbsp;</p>
<p>ГОЛОВА. Дякую вам.</p>
<p>Для складення присяги на трибуну запрошується суддя Конституційного Суду України Домбровський Іван Петрович. А за ним буде Кампо.</p>
<p>&nbsp;</p>
<p>ДОМБРОВСЬКИЙ І.П.</p>
<p>Я, Домбровський Іван Петрович,&nbsp; урочисто присягаю чесно і сумлінно виконувати високі обов’язки судді Конституційного Суду України, забезпечувати верховенство Конституції України, захищати конституційний лад держави, конституційні права та свободи людини і громадянина.</p>
<p>&nbsp;</p>
<p>ГОЛОВА. Дякую вам.</p>
<p>Для складення присяги на трибуну запрошується суддя Конституційного Суду України Кампо Володимир Михайлович. За ним - Колос.</p>
<p>&nbsp;</p>
<p>КАМПО В.М.</p>
<p>Шановні друзі! Я, Кампо Володимир Михайлович, урочисто присягаю чесно і сумлінно виконувати високі обов’язки судді Конституційного суду України, забезпечувати верховенство Конституцією України, захищати конституційний лад держави, конституційні права та свободи людини і громадянина.&nbsp; Дякую за увагу.</p>
<p>&nbsp;</p>
<p>ГОЛОВА. Дякую.</p>
<p>Для складення присяги на трибуну запрошується суддя Конституційного суду України Лелак Дмитро Дмитрович. За ним буде Маркуш. Вибачте, я помилився, нічого, давайте проводьте.</p>
<p>&nbsp;</p>
<p>ЛЕЛАК Д.Д.</p>
<p>Я, Лелак Дмитро Дмитрович, урочисто присягаю чесно і сумлінно виконувати високі обов’язки судді Конституційного суду України, забезпечувати верховенство Конституцією України, захищати конституційний лад держави, конституційні права та свободи людини і громадянина.&nbsp; Дякую.</p>
<p>&nbsp;</p>
<p>ГОЛОВА. Дякую вам.</p>
<p>Для складення присяги, на трибуну запрошується суддя Конституційного суду України Колос Михайло Іванович.</p>
<p>&nbsp;</p>
<p>КОЛОС М.І.</p>
<p>Я, Колос Микола Іванович, урочисто присягаю чесно і сумлінно виконувати високі обов’язки судді Конституційного суду України, забезпечувати верховенство Конституцією України, захищати конституційний лад держави, конституційні права і свободи людини, і громадянина.</p>
<p>&nbsp;</p>
<p>ГОЛОВА. Дякую.</p>
<p>Для складення присяги на трибуну запрошується суддя Конституційного суду Маркуш Марія Андріївна.</p>
<p>&nbsp;</p>
<p>МАРКУШ М.А.</p>
<p>Я, Маркуш Марія Андріївна, урочисто присягаю чесно і сумлінно виконувати високі обов’язки судді Конституційного суду України, забезпечувати верховенство Конституцією України. Захищати конституційний лад держави, конституційні права і&nbsp;свободи людини і громадянина.</p>
<p>&nbsp;</p>
<p>ГОЛОВА. Дякую.</p>
<p>Для складення присяги на трибуну запрошується суддя Конституційного Суду України Мачужак Ярослава Василівна.</p>
<p>&nbsp;</p>
<p>МАЧУЖАК Я.В.</p>
<p>Український народе, я Мачужак Ярослава Василівна, урочисто присягаю чесно і сумлінно виконувати високі обов’язки судді Конституційного Суду України, забезпечувати верховенство Конституції України, захищати конституційний лад держави, конституційні права та свободи людини і громадянина. Дякую за увагу.</p>
<p>&nbsp;</p>
<p>ГОЛОВА. Дякую і вам.</p>
<p>Для складення присяги на трибуну запрошується суддя Конституційного Суду Овчаренко В’ячеслав Андрійович.</p>
<p>&nbsp;</p>
<p>ОВЧАРЕНКО В.А.</p>
<p>Я, Овчаренко В’ячеслав Андрійович, урочисто присягаю чесно і сумлінно виконувати високі обов’язки судді Конституційного Суду України, забезпечувати верховенство Конституції України, захищати Конституційний лад держави, конституційні права та свободи людини і громадян.</p>
<p>&nbsp;</p>
<p>ГОЛОВА. Дякую.</p>
<p>Для складення присяги на трибуну запрошується суддя Конституційного Суду України Шишкін Віктор Іванович.</p>
<p>&nbsp;</p>
<p>ШИШКІН В.І.</p>
<p>Я, Шишкін Віктор Іванович, урочисто присягаю чесно і сумлінно виконувати високі обов’язки судді Конституційного Суду України забезпечувати верховенство Конституції України, захищати конституційний лад держави, Конституційні права та свободи&nbsp;&nbsp; &nbsp;людини і громадянина.</p>
<p>&nbsp;</p>
<p>ГОЛОВА. Для складання&nbsp; присяги на трибуну запрошується суддя Конституційного Суду України – Стрижак&nbsp; Андрій Андрійович.</p>
<p>&nbsp;</p>
<p>СТРИЖАК А.А.</p>
<p>Присяга судді Конституційного Суду.</p>
<p>Я Стрижак Андрій Андрійович, присягаю&nbsp; чесно і сумлінно виконувати високі обов’язки Судді Конституційного Суду, забезпечувати верховенство Конституції України, захищати конституційний лад держави, конституційні права і свободи&nbsp; людини і громадянина.&nbsp; Дякую за увагу.</p>
<p>&nbsp;</p>
<p>ГОЛОВА. Дякую. Для складення присяги на трибуну&nbsp; запрошується суддя Конституційного Суду України Стецюк Петро Богданович.</p>
<p>&nbsp;</p>
<p>СТЕЦЮК П.Б.</p>
<p>Я, Стецюк Петро Богданович, урочисто присягаю чесно і сумлінно виконувати&nbsp; високі обов’язки судді Конституційного Суду України, забезпечувати верховенство Конституції України, захищати конституційний лад в державі, конституційні права та свободи,&nbsp; людини і громадянина.</p>
<p>&nbsp;</p>
<p>ГОЛОВА. Дякую вам. Таким чином, ми виконали ту процедуру, котра Конституцією і Законом „Про Конституційний Суд” передбачена. Хочу нагадати, що під час складення присяги суддями Конституційного Суду на пленарному засіданні парламенту були&nbsp; присутні Президент України Віктор Андрійович Ющенко і виконуючий обов’язки Голови Верховного Суду&nbsp; Пилипенко …це добре, що ми&nbsp; мабуть менше знаємо один одного в судах, Пилипчик, вибачте.</p>
<p>Я трохи хвилююся теж, бо&nbsp; такий відповідальний момент.</p>
<p>Я хочу сказати, що з нинішнього моменту Конституційний&nbsp;&nbsp; Суд України працює в повному складі. І ми побажаємо всім їм, аби вони керувалися Конституцією, інтересами держави і&nbsp; кожного громадянина. Побажаємо йому в цьому великих успіхів. &nbsp;(О п л е с к и)</p>
<p>Я зачитую заяву Бориса Дейча, він просить долучити його голос до обрання Прем’єр-міністра Януковича і підтверджує, тому що не спрацювала його картка. Підтверджують депутати, які сиділи поряд. Ми беремо до уваги це, в стенограмі буде відображено, будь ласка. І тут важливо, щоб Прем’єр-міністр знав, що ви проголосували за нього, так.</p>
<p>Я прошу вашої згоди на включення до порядку дня, так як ми домовлялися зранку, і в цьому є потреба, бо сьогодні останній день, коли можна в міжнародному, скажемо, сенсі вирішити це питання. Проект Закону про схвалення рішення Президента України про допуск підрозділів Збройних сил інших держав на територію України у 2006 році для участі у багатонаціональних військових навчаннях.</p>
<p>Прошу проголосувати включення до порядку дня.</p>
<p>&nbsp;</p>
<p>19:46:48</p>
<p>За-282</p>
<p>Спасибі.</p>
<p>Слово має для доповіді міністр, виконуючий зараз уже, міністр оборони Гриценко Анатолій Степанович. Прошу.</p>
<p>&nbsp;</p>
<p>ГРИЦЕНКО А.С.</p>
<p>Шановний пане Президенте, шановний пане Голово Верховної Ради, шановні народні депутати.</p>
<p>Це той закон, якого чекають збройні сили і наші міжнародні партнери вже півроку. Нажаль, я змушений констатувати, що проект закону зазнав суттєвих змін і із шести військових навчань, які планувалися, 3 вже не відбудуться, вони перенесені на наступний рік і зараз в&nbsp;плані залишилося лише три військових навчання:</p>
<p>Перше. Це „Козацький степ - 2006”, який проводиться з 1997 року почергово на території Польщі, України і Великої Британії. В цьому році він планується з 2-15 вересня на Житомирському полігоні. Детальна інформація у вас викладена.</p>
<p>Друге військове навчання – це українсько-молдавське двостороннє технічне навчання&nbsp; ротного рівня, яке заплановано на серпень місяць і почнеться очевидно, якщо буде підтверджено рішенням Верховної Ради уже з 7 серпня. Проводиться на полігоні біля села Ульянівка Миколаївської області.</p>
<p>І третє військове навчання також двостороннє – українсько-словацьке технічне навчання взводного рівня заплановане для проведення 18-22 вересня на Яворівському полігоні.</p>
<p>Я просив би вашої підтримки цього законопроекту, який внесений від імені Президента України як невідкладний. Дякую.</p>
<p>&nbsp;</p>
<p>ГОЛОВА. Чи є запитання до доповідача? Ну ми вивчали детально це питання, бо воно було предметом дискусії попередньо. Добре. Сідайте, будь ласка.</p>
<p>Слово має голова Комітету з питань національної безпеки і оборони Верховної Ради України Кінах Анатолій Кирилович. Прошу.</p>
<p>&nbsp;</p>
<p>19:49:07</p>
<p>КІНАХ А.К.</p>
<p>Шановний Віктору Андрійовичу! Шановний Олександре Олександровичу! Шановні народні депутати!</p>
<p>Комітет Верховної Ради України з питань національної безпеки і оборони на своєму засіданні розглянув поданий Президентом України проект закону про схвалення рішення Президента України про допуск підрозділів збройних сил інших держав на територію України в 2006 році для участі в багатонаціональних військових навчаннях.</p>
<p>Проект закону розроблений чітко згідно з статтею 7 Закону України „Про порядок допуску та умови перебування підрозділів збройних сил і інших держав на території України” схвалення Верховною Радою України рішення Президента України про допуск підрозділів збройних сил інших держав передбачено Конституцією України пункт 23 стаття 85.</p>
<p>Основною метою прийняття законодавчого акту&nbsp; є врегулювання питання щодо&nbsp; допуску підрозділів Збройних сил на територію України, визначення їх загальної чисельності, типів, кількості озброєння.</p>
<p>Фінансові витрати, пов’язані з підготовкою та проведення навчань, передбачається здійснити за рахунок кошторису Міністерства оборони, не потребує виділення додаткових коштів з Державного бюджету України.</p>
<p>Прийняття закону забезпечить виконання завдань в сфері національної безпеки, оборони України в загальному контексті реалізації зовнішньополітичного курсу держави, підвищить ефективність реалізації національних програм щодо реформування та розвитку власних&nbsp;&nbsp;&nbsp;&nbsp; Збройних сил.</p>
<p>&nbsp;Комітет одноголосно ухвалив рішення внести зазначений законопроект на розгляд Верховної Ради, підвищити міжнародний авторитет України та рекомендує&nbsp; схвалити рішення Президента України.</p>
<p>&nbsp;Прошу підтримки. Дякую за увагу.</p>
<p>&nbsp;</p>
<p>Засідання веде МАРТИНЮК А.І.</p>
<p>&nbsp;</p>
<p>ГОЛОВУЮЧИЙ. Чи будуть запитання? Немає. Сідайте, будь ласка. Є бажаючи взяти участь? Ніхто не наполягає?&nbsp;</p>
<p>З мотивів голосування Симоненко, будь ласка. Мікрофон Симоненка.</p>
<p>&nbsp;</p>
<p>19:51:21</p>
<p>СИМОНЕНКО П.М.</p>
<p>Симоненко, фракція комуністів.</p>
<p>Шановні колеги, я&nbsp; вважаю, що позиція нашої фракції принципова, вона послідовна. Ми&nbsp; заявили про це давно, що виступаємо проти участі України у спільних військових навчаннях, доки народ України на референдумі не визначиться щодо подальшої нашої зовнішньої політичної лінії, щодо вступу до тих чи інших військово-політичних блоків.</p>
<p>Тому фракція комуністів буде голосувати проти.&nbsp;</p>
<p>Я ще і ще раз хотів би привернути увагу, що це, дійсно, дуже серйозне питання. Ми у складних геополітичних умовах. Ми сьогодні маємо певні ускладнення у зовнішніх стосунках з тими чи іншими регіонами.</p>
<p>Тому фракція комуністів, вважаючи за потрібне, щоб це питання відносно вступу України до НАТО і як складова проведення військових навчань, навчань спільних,&nbsp;&nbsp;&nbsp; відбулося після визначення народом України на референдумі. Я вважаю, що це принципова і послідовна позиція нашої партії.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, обговорення питання&nbsp; завершено. Я ставлю на голосування про&nbsp;&nbsp; прийняття в цілому як закону Закону про схвалення рішення Президента України&nbsp; про допуск підрозділів Збройних сил&nbsp; інших держав на територію України у 2006 році для участі в багатонаціональних військових&nbsp; навчаннях. Реєстраційний номер законопроекту 1041.</p>
<p>&nbsp;</p>
<p>19:53:07</p>
<p>За-273</p>
<p>Закон&nbsp; прийнято.</p>
<p>По фракціях: Партія регіонів&nbsp; - 176, „Блоку Юлії Тимошенко” – 5. Правда, „Блок Юлії Тимошенко” наполягає, щоб ми не оголошували, що це „Блок Юлії Тимошенко”, але поки що в нас іншого рішення немає. „Наша Україна” – 64, Соціалістична партія – 28, комуністів – нуль.</p>
<p>Так, шановні колеги, ще одна заява до нас надійшла. Юхим Леонідович Звягільський просить: „Зарахувати мій голос „за” при голосуванні по кандидатурі Прем’єр-міністра України в зв’язку з тим, що моя картка не спрацювала”.</p>
<p>Видно сусід йому заважав. Я не буду називати прізвище, щоб не було репліки. До стенограми зараховуємо, до стенограми зараховуємо, але до результатів, на жаль, зрозуміло.</p>
<p>Шановні колеги, не це… Шановні колеги, тут є пропозиція, щоб ми з вами, поки готується склад Кабінету Міністрів, склад Кабінету Міністрів, розглянули ще два проекти постанов про зміни у складі Національного банку України, реєстраційний номер 1218 і про призначення членів наглядової ради Відкритого акціонерного товариства Державний ощадний банк України&nbsp; та Державного експортно-імпортного банку України „Укрексімбанку”, 1219.</p>
<p>1219, хто за те, щоб включтити ці постанови до порядку денного, прошу голосувати.</p>
<p>&nbsp;</p>
<p>19:55:17</p>
<p>За-234</p>
<p>Постанови включені.</p>
<p>Так, будь ласка, по першій постанові доповідає Волга.</p>
<p>Будь ласка, Лук’янов.</p>
<p>&nbsp;</p>
<p>19:55:54</p>
<p>ЛУК’ЯНОВ В.В.</p>
<p>Шановний Адам Іванович, шановні колеги депутати!</p>
<p>До вашого розгляду вноситься постанова 1218 про зміни в складі&nbsp; Ради Національного банку України.</p>
<p>Постанова всім роздана. Потрібно її зачитувати чи можна ставити на голосування? Є пропозиція підтримати цю постанову.</p>
<p>&nbsp;</p>
<p>ГОЛОВУЮЧИЙ. Так, чи є запитання до доповідача? Немає? Так, сідайте, будь ласка.</p>
<p>Хто бажає взяти участь в обговоренні?&nbsp;</p>
<p>Немає?</p>
<p>Так, тоді я ставлю на голосування постанову про зміни в складі&nbsp; Ради Національного банку України&nbsp; за номером 1218: „Призначити членами Ради Національного банку України Горбаля, Клюєва Сергія, Колеснікова, Просолова, Рудьковського, Ткаченка Олександра Миколайовича, Цушка Василя Петровича.</p>
<p>Хто за постанову у складі Ради Національного банку України, реєстраційний номер 1218, прошу голосувати.</p>
<p>&nbsp;</p>
<p>19:57:10</p>
<p>За-208</p>
<p>Рішення не прийнято.</p>
<p>По фракціях.&nbsp; Партія регіонів – 178, „Блок Тимошенко” – 3, Наша Україна – 2, соціалісти – 4, комуністів – 21.</p>
<p>Ставиться на голосування. Так, будь ласка, хто за те, щоб переголосувати проект постанови, прошу голосувати?</p>
<p>&nbsp;</p>
<p>19:57:52</p>
<p>За-216</p>
<p>Не прийнято рішення.</p>
<p>Розглядається проект Постанови про призначення членів наглядових рад відкритого акціонерного товариства „Державний ощадний банк України” та Державного експортно-імпортного банку України „Укрексімбанк”. Реєстраційний номер 1219. Доповідає Лук’янов, будь ласка.</p>
<p>&nbsp;</p>
<p>19:58:19</p>
<p>ЛУК’ЯНОВ В.В.</p>
<p>Шановний Адаме Івановичу, шановні колеги депутати, вам пропонується постанова, реєстраційний номер 1219, Постанова Верховної Ради про призначення членів наглядових рад Відкритого акціонерного товариства „Державний ощадний банк України” та Державного експортно-імпортного банку України „Ексімбанк”. Відповідно до статті 7 Закону України „Про банки і банківську діяльність”, відомості Верховної Ради України 2001 року № 5, 6 стаття 30 та у зв’язку із закінченням повноважень членів наглядових рад державних банків, призначених постановою Верховної Ради від 22 березня 2001 року. № 2338-3 Про призначення членів наглядових рад Відкритого акціонерного товариства „Державний ощадний банк України” та Державного експортно-імпортного банку України „Укрексімбанк”.</p>
<p>Верховна Рада України постановляє: призначити членами наглядової ради Відкритого акціонерного товариства „Державний ощадний банк України”. Перше, Андрієва Петра Петровича, другого – Волинця…</p>
<p>&nbsp;</p>
<p>ГОЛОВУЮЧИЙ. Не треба, не читайте, перший-другий, ви читайте прізвище.</p>
<p>&nbsp;</p>
<p>ЛУК’ЯНОВ В.В.&nbsp; Волинця Данила Мефодійовича, Мельничука Михайла Васильовича, Новака Володимира Миколайовича, Тітенко Сергія Михайловича, Черненка Сергія Павловича, Шелудченка Володимира Ілліча.</p>
<p>Друге, призначити членами наглядової ради Державного експортно- імпортного банку України „Укрексімбанк” – Богатиря Володимира Вікторовича, Болотова Анатолія Васильовича, Мезенцеву Наталю Борисівну, Сутуленка Ігоря Миколайовича, Федоренка Олександра Олексійовича, Черкашина Сергія Вікторовича, Юргенца Дмитра Юрійовича. Ця постанова чинності набирає з дня її прийняття.</p>
<p>&nbsp;</p>
<p>ГОЛОВУЮЧИЙ. Чи будуть за питання до доповідача? Немає. Сідайте, будь ласка.</p>
<p>Так, хто бажає взяти участь в обговоренні? Так, будь ласка Аржевітін.</p>
<p>&nbsp;</p>
<p>20:00:47</p>
<p>АРЖЕВІТІН С.М.</p>
<p>Станіслав Аржевітін, "Наша Україна".</p>
<p>Шановні депутати! Я хотів би зробити застереження. На превеликий жаль, ми в банківському комітеті не розглядали ці питання. І я особисто не бачив цю постанову і хотів би зробити наступне застереження. Відповідно до діючого законодавства депутати Верховної Ради&nbsp; не можуть бути в тих підприємствах, які мають на меті отримання прибутку. Саме ці два банки є комерційними банками, тому депутати Верховної Ради не можуть бути в складі цих керівних органів. Дякую.</p>
<p>&nbsp;</p>
<p>ГОЛОВУЮЧИЙ. Так, будь ласка, Лук’янов,&nbsp;&nbsp; поясніть?</p>
<p>&nbsp;</p>
<p>20:01:30</p>
<p>ЛУК’ЯНОВ В.В.</p>
<p>Я хочу повідомити, що народних депутатів до складу цих банків не пропонується, на засіданні комітету це питання повинно було розглянутися на попередньому, але засідання комітету не відбулося і депутати члени Комітету по банках і фінансах підписали згідно до статті 43 Закону про комітети Верховної Ради письмово про погодження цих кандидатур.</p>
<p>&nbsp;</p>
<p>ГОЛОВУЮЧИЙ. Так, хто ще бажає взяти участь? Немає?</p>
<p>Сідайте. Так, Анатолій Кирилович Кінах, будь ласка.</p>
<p>&nbsp;</p>
<p>20:02:10</p>
<p>КІНАХ А.К.</p>
<p>Шановні народні депутати! Шановні колеги! Я вас вітаю з тим, що сьогодні ми поступово вирішуємо питання великого державного значення, які є в основі консолідації нашого суспільства&nbsp; і дозволяють формувати на правовій основі згідно вимог Конституції ефективну &nbsp;законодавчу і виконавчу владу в Україні.</p>
<p>Але я думаю ви зі мною погодитися, що подальші кроки будуть залежати не тільки&nbsp; від нашого рівня професіоналізму, системності в діях, але і від довіри&nbsp; між складовими&nbsp; парламенту і майбутньої коаліції.</p>
<p>Я прошу вас не голосувати за запропоновану постанову, так як&nbsp; її персональний склад не був погоджений між фракціями парламенту і голосування без погодження буде тільки поглиблювати недовіру між нами і різко знижувати умови взаємодії ефективності роботи парламенту&nbsp; в цілому.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Хто ще бажає&nbsp;&nbsp; взяти участь в обговоренні?&nbsp;</p>
<p>Так, обговорення завершено, я ставлю на голосування пропозицію.</p>
<p>Я ще раз повторюю, сядьте, будь ласка, комітет&nbsp; треба щоб раніше говорив,&nbsp; а не тоді, коли ви вже не можете поділити.</p>
<p>Я ставлю на голосування Постанову Верховної Ради про призначення&nbsp; членів наглядових рад відкритого акціонерного товариства „Державний ощадний банк України”&nbsp; та Державного експортно-імпортного&nbsp; банку України „Укрексімбанк”. Реєстрацій № 1219. Прошу визначатися.&nbsp;</p>
<p>&nbsp;</p>
<p>20:04:04</p>
<p>За-187</p>
<p>Постанова не прийнята.</p>
<p>По фракціях. Партія регіонів – 163, „Блоку Юлії Тимошенко” – 2, „Наша Україна” – 2, соціалісти – 0, комуністів – 20.</p>
<p>Шановні колеги, ще немає уряду, але будемо сподіватися, що буде сьогодні, а&nbsp; вже є пропозиція дати йому одне доручення.</p>
<p>Тобто я ставлю на голосування проект Постанови Верховної Ради „Про вдосконалення&nbsp; системи підготовки кадрів для органів державного фінансового контролю”. Про включення до порядку денного. Реєстраційний № 1208. Прошу голосувати.</p>
<p><b>&nbsp;</b></p>
<p>20:04:57</p>
<p>За-180</p>
<p>Постанова не включена до порядку денного.</p>
<p>По фракціях. Регіони – 149, 3, 2, 5, комуністів – 21.</p>
<p>Шановні колеги, все, все, хто що просив, ми сьогодні розглянули, тому, тому, тому зараз буде оголошена перерва, зараз буде оголошена перерва на 30 хвилин, до 20 години 35 хвилин. Після того ми приступимо до розгляду питання формування Кабінету Міністрів.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p><b>&nbsp;</b></p>
<p>ГОЛОВА. Шановні депутати, я запрошую всіх зайняти свої місця. Ми продовжуємо вечірнє засідання.</p>
<p>Найперше, я хотів би вибачитися за те, що тримаємо вас до такого часу, бо ви так вирішили шляхом голосування, а технічно навіть справа надзвичайно складна, бо Кабінет Міністрів, а треба вам усім дати дані необхідні для того, щоб приймати обгрунтоване розумне рішення. Тому приступаємо до розгляду питань по суті.</p>
<p>Спочатку. Розглядається питання про припинення повноважень членами Кабінету Міністрів України. У вас на руках внесена мною є проект постанови. Я прошу уваги! Який передбачає звільнення з посад членів Кабінету Міністрів, які сьогодні займають ці посади до формування нового складу Кабінету Міністрів. І ця постанова набирає чинності з моменту відкриття першого засідання новосформованого Кабінету Міністрів України. Я це підкреслюю, щоб ще раз зосередитися на тому, що в нас немає перерви в роботі виконавчого, вищого виконавчого органу влади.</p>
<p>Таким чином, якщо до мене запитань з цього приводу немає. Немає. Тому я ставлю на голосування проект Постанови (реєстраційний номер&nbsp; 1274) про припинення повноважень членами Кабінету Міністрів України. Будь ласка.</p>
<p>&nbsp;</p>
<p>23:14:35</p>
<p>За-276</p>
<p>Рішення прийнято. Спасибі.</p>
<p>Ще раз підтверджую або повторюю ті слова, які говорив до перерви, про висловлення слова поваги і подяки членам Кабінету Міністрів, які працювали в такий непростий час.</p>
<p>Тепер відносно постанови (1275 реєстраційний номер) щодо формування складу Кабінету Міністрів. Слово надається Прем’єр-міністру України Віктору Федоровичу Януковичу.</p>
<p>&nbsp;</p>
<p>ЯНУКОВИЧ В.Ф.</p>
<p>Шановні народні депутати, вношу пропозицію розглянути Постанову Верховної Ради України 1275&nbsp; „Про формування складу Кабінету Міністрів”. Відповідно до пункту 12 частини першої статті 85, частини 4 статті 114 Конституції України Верховна Рада України постановляє призначити:</p>
<p>Азарова Миколу Яновича на посаду Першого віце-прем’єр-міністра України, міністром фінансів України.</p>
<p>Клюєва Андрія Петровича на посаду віце-прем’єр-міністра&nbsp; України.</p>
<p>Табачника Дмитра Володимировича на посаду віце-прем’єр-міністра&nbsp; України.</p>
<p>Рибака Володимира Васильовича на посаду віце-прем’єр-міністра України, міністра будівництва, архітектури та житлово-комунального господарства України.</p>
<p>Толстоухова Анатолія&nbsp; Володимировича&nbsp; на посаду міністра Кабінету Міністрів України.</p>
<p>Мельника Юрія Федоровича на посаду міністра аграрної політики України.</p>
<p>Джарти Василя Георгійовича на посаду міністра охорони навколишнього природного середовища України.</p>
<p>Макуха Володимира Олексійовича на посаду міністра економіки України.</p>
<p>Луценка Юрія Віталійовича на посаду внутрішніх&nbsp; справ України.</p>
<p>Тулуба Сергія Борисовича на посаду міністра вугільної промисловості України.</p>
<p>Тарасюка Бориса Івановича на посаду міністра закордонних справ України.</p>
<p>Ліхового Ігоря Дмитровича на посаду міністра культури та туризму України.</p>
<p>Балогу Віктора Івановича на посаду міністра України з питань надзвичайних ситуацій та у справах захисту населення від наслідків Чорнобильської катастрофи.</p>
<p>Гриценка Анатолія Степановича на посаду міністра оборони&nbsp; України.</p>
<p>Ніколаєнка Станіслава Миколайовича на посаду міністра освіти і науки України.</p>
<p>Поляченка&nbsp; Юрія Володимировича на посаду міністра охорони здоров’я України.</p>
<p>Папієва Михайла Миколайовича на посаду міністра праці і соціальної політики України.</p>
<p>Головка Анатолія Івановича на посаду міністра промислової&nbsp; політики України;</p>
<p>Павленка Юрія Олексійовича на посаду&nbsp; міністра у справах сім’ї, молоді та спорту;</p>
<p>Зварича Романа Михайловича на посаду&nbsp; міністра юстиції України;</p>
<p>Бойка Юрія Анатолійовича на посаду міністра палива та енергетики;</p>
<p>Ткаленка Івана Івановича на посаду міністра у зв’язках з Верховною Радою та іншими установами державної влади України;</p>
<p>Рудьковського Миколу Миколайовича на посаду міністра транспорту та зв’язку України.</p>
<p>Шановні народні депутати!&nbsp; Ви знаєте, якою була непростою ситуація про погодження кандидатур на посади в коаліційному уряді. Вона була не просто гострою, вона була виснажливою. Ми з вами разом працювали, я звертаюся до всіх&nbsp; моїх колег і прошу вас зараз у цей визначальний час для нашої держави, прошу підтримати мене і затвердити в цілому список запропонованих міністрів і віце-прем’єр-міністрів.</p>
<p>&nbsp;</p>
<p>ГОЛОВА. Чи є запитання до Прем’єр-міністра? Немає запитань? Сідайте, будь ласка. Чи треба висловлюватися з цього приводу? Я можу ставити на голосування? Я ставлю на голосування проект Постанови „Про формування складу Кабінету Міністрів” (номер 1275). Будь ласка, визначайтеся голосуванням.</p>
<p>&nbsp;</p>
<p>23:21:04</p>
<p>За-269</p>
<p>Рішення прийнято.&nbsp; (О п л е с к и)</p>
<p>Я прошу міністрів, членів Кабінету Міністрів піднятися в ложу урядову.</p>
<p>Слово має Прем’єр-міністр Віктор Федорович Янукович. Сідайте, будь ласка.</p>
<p>&nbsp;</p>
<p>ЯНУКОВИЧ В.Ф. Дякую, шановні колеги, за підтримку, я сподіваюся…</p>
<p>&nbsp;</p>
<p>ГОЛОВА. Сідайте, будь ласка, всі…</p>
<p>&nbsp;</p>
<p>ЯНУКОВИЧ В.Ф. Я сподіваюся, що ми разом з вами почнемо працювати в складі великої, урядової команди.</p>
<p>І я сподіваюся також, що ми разом з Верховної Радою України&nbsp; створимо дієвий механізм співпраці, я також вірю в те, що Президент України&nbsp; &nbsp;буде завжди робити нам&nbsp; з вами і оцінку, і там де необхідно буде підтримати, буде підтримано, там де необхідно буде зробити нам зауваження, ми всі з вами&nbsp; знаємо, що без помилок ніколи не буває. Але головне, щоб ми з вами розуміли, що тільки спільна праця&nbsp; Президента України, Уряду, Верховної Ради&nbsp; дає можливість створити механізм ефективної влади. І нова Конституція нам відкрила новий шлях.</p>
<p>Тому я хотів би побажати&nbsp; нам, щоб ми завжди відповідально підходили до своїх безпосередніх обов’язків і завжди були правдивими і чесними перед українським народом.</p>
<p>Я бажаю щасливого шляху і нехай буде з нами Господь Бог!</p>
<p>(О п л е с к и)</p>
<p>&nbsp;</p>
<p>ГОЛОВА. Дякую, Вікторе Федоровичу.</p>
<p>&nbsp;</p>
<p>ЯНУКОВИЧ В.Ф. Дозвольте ще. Я хотів би&nbsp; оголосити&nbsp;&nbsp; заяву про дострокове припинення повноважень народного депутата України і хотів би передати цю заяву в Регламентний комітет Верховної Ради і звертаюся до своїх колег разом зі мною це зробити сьогодні. (О п л е с к и).</p>
<p>&nbsp;</p>
<p>ГОЛОВА. Давайте мені, я передам. Справа в тому, що цю заяву, як документ, треба зареєструвати в Секретаріаті, а потім передати на доручення.</p>
<p>Будь ласка, Адаму Івановичу слово.</p>
<p>&nbsp;</p>
<p>МАРТИНЮК А.І. Шановні колеги, відповідно&nbsp; до Конституції, закону „Про статус народного депутата” та закону, закону, який зобов’язує не суміщати посад, подібні заяви крім Прем’єр-міністра уже здали: Микола Янович Азаров, Клюєв Анатолій Петрович, Андрій Петрович, вибачте, це він мені, Анатолій, буде довго згадуватись, Рибак Володимир Васильович, Ніколаєнко Станіслав Миколайович, Рудьковський Микола Миколайович, Джарти Василь Георгійович, Тулуб Сергій Борисович і Тарасюк Борис Іванович.</p>
<p>Прохання до тих наших колег, які затверджені до складу Кабінету Міністрів, подати подібні заяви, бо, відповідно до закону, ви можете приступити до виконання обов’язків своїх, міністрів, лише після того, як будуть такі заяви.</p>
<p>&nbsp;</p>
<p>ГОЛОВА. Дякую. Ці документи передаються в регламентний комітет для внесення пропозицій щодо прийняття рішення Верховною Радою, зв’язаного з складанням депутатських повноважень тих людей, які працюють у Кабінеті Міністрів.</p>
<p>Шановні народні депутати і гості Верховної Ради, відповідно до постанови Верховної Ради України про порядок роботи у серпні ми планували працювати до сформування нового складу Кабінету Міністрів, встановивши завершення роботи цієї сесії в день початку роботи новосформованого Кабінету Міністрів. Це завдання ми виконали. Тому переходимо до урочистої частини першого нашого засідання, закриття першої сесії.</p>
<p>&nbsp;</p>
<p>МАРТИНЮК А.І. Шановні колеги, слово має Голова Верховної Ради України, Мороз Олександр Олександрович.</p>
<p>&nbsp;</p>
<p>МОРОЗ О.О.</p>
<p>Шановні колеги, народні депутати, гості Верховної Ради, журналісти і ті, хто дивляться сьогоднішню передачу і слухає нас!</p>
<p>Ми пройшли надзвичайно складний відповідальний шлях у встановленні влади в Україні. Становлення в принципово нових умовах, коли здійснюється перехід від президентської форми правління до парламентсько-президентської форми правління.</p>
<p>Можна сказати, що саме сьогодні 4 серпня відбулося на практиці введення в дію нової редакції Конституції тих положень, які проголосовані 8 грудня 2004 року.</p>
<p>Відбувся складний і зрозуміло болісний перехід влади. Я думаю, що ви це все відчували на собі, відчували все це люди, які причетні до влади, починаючи з Президента, членів Кабінету Міністрів, природно і депутатів політичних партій, фракцій створених від політичних партій. І нехай не дивуються люди, що все це відбувалося інколи драматично. Багато хто не може збагнути чому це так відбувається, але в жодній державі світу при таких переходах простих варіантів не було.</p>
<p>Попри деякі моменти, хочу сказати, парламент справився зі своєю місією на цей момент. І за це я вам усім щиро&nbsp; вдячний.</p>
<p>Водночас треба сказати, що попереду Верховної Ради, складніші ніж це&nbsp; було раніше і в попередніх скликаннях завдання. Ми безпосередньо відповідаємо за діючий уряд. Тому законодавча і виконавча&nbsp;&nbsp; робота будуть зв’язані найтісніше. І оцінку люди даватимуть парламенту не за красиві виступи чи&nbsp; заяви,&nbsp; не за популярні гасла, а за такі наслідки в діяльності влади, котрі відчує кожен громадянин.</p>
<p>Давайте робити так, щоб ці наслідки були позитивним для людей. Для парламенту, його структур – це означає ретельну, професійну роботу, підготовку питань, що виносяться до розгляду в пленарному режимі, а звідси вимоги до роботи комітетів і фракцій.</p>
<p>&nbsp;У нас є зареєстровано близько 200 законопроектів. Я просив би за той час поки відкриється наступна сесія уважно проаналізувати&nbsp;&nbsp; якість і доцільність прийняття цих законопроектів.</p>
<p>Звірте їх із програмами, зі змістом коаліційної угоди, з очікуваною програмою Кабінету міністрів із нормами універсалу, який ми&nbsp; підписали.</p>
<p>В такому ж сенсі підготуйте нові проекти. Підключайте до цього секретаріати комітетів і фракцій. Підключайтеся самі, я звертаюся до депутатів.</p>
<p>Розраховую також на конструктивну роль опозиції. Можна зрозуміти емоційний стан депутатів з&nbsp; „Блоку Юлії Тимошенко” та її лідера – Юлію Тимошенко. На неї покладалися багато виборців, надії на неї покладали і це так, це правда. Фракція обґрунтовано претендувала &nbsp;на влада і могла бути серйозною владою і мати серйозний там вплив. Бо в ній представлені люди, справді, достойні. І не всі того хотіли, щоб це так сталося, інша річ. Час розставить усе на місця і виставить свої оцінки.</p>
<p>Одне, що ми повинні заявити тут і засвоїти самі: вони не програли і ми не виграли. Ми опонуючи партнери, ми колеги по парламенту. Це повинно бути не декларацією, а змістом парламентської практики.</p>
<p>Сьогодні президент говорив про об’єднання України. Ми маємо знати: об’єднання забезпечується спочатку тут, у залі Верховної Ради не словами, звичайно, а справами для людей, для України, якій ми всі покликані служити.</p>
<p>Я вам вдячний за витримку, терпіння і здатність почути один одного. Подякуйте своїм рідним, що витерпіли вас у новій якості. І наберіться здоров’я за три, чотири тижні.</p>
<p>&nbsp;</p>
<p>&nbsp;(ЛУНАЄ ГІМН УКРАЇНИ)</p>
<p>&nbsp;</p>
<p>Спасибі вам усім. Я пропоную до відкриття другої сесії&nbsp; всім вивчити&nbsp; добре Гімн і співати всім разом.</p>
<p>А зараз вам щасливо, і спасибі за роботу. Спасибі.</p>
<p>Наступна сесія розпочне свою роботу 5 вересня.</p>
<p>&nbsp;</p></div>
