Стенограма пленарного засідання
14 травня 2008
<div>
<p align=center>ЗАСІДАННЯ&nbsp; ДВАДЦЯТЬ П’ЯТЕ&nbsp;&nbsp;</p>
<p align=center>Сесійний зал Верховної Ради України</p>
<p align=center>14 травня&nbsp;&nbsp; 2008 року, 10:00 година</p>
<p align=center>&nbsp;</p>
<p>Веде засідання Голова Верховної Ради України ЯЦЕНЮК А.П.</p>
<p><b>&nbsp;</b></p>
<p>ГОЛОВУЮЧИЙ. Шановні народні депутати, всім доброго ранку, я прошу реєструватися. Увімкніть систему „Рада”, прошу провести реєстрацію.</p>
<p>10:03:20</p>
<p>В залі зареєструвалося 288 народних депутатів України. Ранкове пленарне засідання Верховної Ради України&nbsp; оголошую відкритим.</p>
<p>Шановні колеги, на 10 годину зібралися керівники фракцій.&nbsp; Для мене зараз основна мета – з’ясувати наявність законопроектів, які сьогодні дійсно потрібно прийняти чи не потрібно, ті, які були вже внесені, до речі, у порядок денний, і ми сьогодні їх повинні були розглядати. Ми вислухаємо всі вимоги&nbsp; як всередині політичних сил коаліції, так і опозиції, які вже вчора були задекларовані. І, я думаю, що раніше, ніж через годину, ми&nbsp; не розійдемося.</p>
<p>&nbsp;Тому я просив би вас на 11-ту годину зібратися після засідання керівників фракцій, я доповім вам всю реальну ситуацію по всім законопроектам. Тому що там є дуже цікаві речі, якими я хотів би поділитися з народними депутатами.&nbsp;</p>
<p>Колеги,&nbsp; в 11.00 доповім.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p><a name=Temp></a>ГОЛОВУЮЧИЙ.&nbsp; Шановні колеги, хотів би вас повідомити про те, що закінчилось засідання керівників фракцій, депутатських фракцій у Верховній Раді України, і повідомити про ті рішення, які прийняті, і про ті речі, які обговорювалися на нашому засіданні.</p>
<p>Перше, що хотів би я зазначити, що якби сьогодні не було блокування трибуни Верховної Ради, як і, власне кажучи, вчора, ми би вже сьогодні розглянули всі законопроекти, які носять той чи інший стимулюючий економічний характер, так як ці законопроекти були включені до порядку денного в понеділок на підставі рішення Погоджувальної ради.</p>
<p>Друге – те, що стосується тих законопроектів, які треба розглянути. Парламент готовий розглянути будь-які законопроекти, які готові і внесені Урядом України. При цьому з цих шести законопроектів, які пропонувалися, тільки два урядових законопроекти, а чотири законопроекти – це внесені народними депутатами України.</p>
<p>Третє – те, що стосується одного з ключових законопроектів: це Закон про митний тариф. Хотів би вам повідомити, що остання версія цього закону прийшла вчора в 19.00. Кабінетом Міністрів він був внесений восьмого числа, 10-го я його розписав, і комітет Верховної Ради буквально його вчора&nbsp; розглянув, і тому сьогодні вести мову про те, що ішло умисне зволікання, навряд чи було би достовірним.</p>
<p>Далі. Я провів аналіз всіх законопроектів, які внесені Кабінетом Міністрів. На поточний тиждень було запропоновано до розгляду 34 законопроекти в першому і другому читанні, які внесені Кабінетом Міністрів України. Тому більше всього, що мене сьогодні турбує, це хто дезінформував Прем`єр-міністра України про те, що протягом чотирьох місяців в парламенті не розглядаються законопроекти? Найдовше, який не розглядався законопроект, місячної давнини.</p>
<p>Я як Голова парламенту готовий нести персональну відповідальність, якщо буде визнано те, що було зволікання з розглядом законопроектів. Я звертаюся до всіх керівників комітетів: якщо є законопроект, який визначений урядом пріоритетний і який зволікається з тих чи інших причин в комітеті, негайно його вносьте. Все включається в автоматичному порядку. Єдиний законопроект, який не був включений на поточний пленарний тиждень, це законопроект&nbsp; про адміністративне чи державне регулювання цін.</p>
<p>Хотів би зазначити, що Законом України „Про ціни і ціноутворення” 1992 року та рішенням Конституційного Суду від 2000 року у уряду є вся повнота прав по державному регулюванні цін. Ось, будь ласка, ці два акта. Одначе, якщо треба розглянути і ці законопроекти, ми готові за рішенням керівників фракцій їх негайно перенести і розглянути сьогодні за встановленою процедурою. Будь-яких питань щодо розгляду законопроектів не існує. Навіть ті гарячі, які ще не розмножені, які внесені Сергієм Анатолійовичем Терьохіним – будь ласка. Але там 600 сторінок тексту.</p>
<p>Ще одне, що я хотів би поінформувати вас, це про те, що, на моє переконання, це не є кризою в середині парламенту, це є інституційною кризою, а інституційна криза не вирішується тільки народними депутатами України. Тому за рішенням керівників фракцій я мав розмову з Президентом України. Якщо інституції не можуть дійти до відповідного порозуміння, то бажано сісти за стіл і переговорити.</p>
<p>На 11.30 проініційовано зустріч керівників фракцій, Президента України, Прем'єр-міністра України та Голови Верховної Ради України у Президента України.</p>
<p>Парламент справиться з кризами, які він створює самостійно. А якщо кризи створені зовні, то бажано, щоби учасники цих криз в тому числі приймали участь у їх вирішенні. Тому в 11.30 ми сьогодні зустрічаємся і я ще раз хотів би зазначити, що ми готові працювати у виключному конструктиві, але те, що зараз відбувається, конструктивом не назвеш.</p>
<p>Шановні колеги, я пропоную після зустрічі з Президентом (я думаю, що вона затягнеться), щоб ми&nbsp; сьогодні не зволікали&nbsp; з днем,&nbsp; зустрічаємся, сьогодні є можливість народним депутатам України пропрацювати в комітетах Верховної Ради в тому числі і ті&nbsp; закони, які внесені Кабінетом Міністрів, щоби&nbsp; доформувати розклад.&nbsp; Тому я прошу, з огляду на політичну ситуацію в середині парламенту, працюємо в комітетах.</p>
<p>Завтра о 10-ій ранку зустрічаємся.&nbsp; Дякую.&nbsp;</p>
<p>&nbsp;</p>
<p>КИРИЛЕНКО І.Г. Включіть мікрофон.</p>
<p>Шановні колеги, ми блокуємо трибуну. Я теж повинен дати декілька пояснень. Я не дезавуйовую те, що сказав Голова Верховної Ради, але цей зал за шість скликань знав речі, як кажуть, і похлєще.</p>
<p>Ми вносили з голосу і проекти постанов, і законопроекти, і голосували, коли треба було подолати кризові явища. На сьогоднішній день ті закони, які ми вносимо і які просимо розглянути від імені уряду, внесені. Першого квітня самий головний закон внесений, самий головний, який стосується подолання дефіциту певних видів продовольства. Тому ми сьогодні говоримо: якщо Голова Верховної Ради говорить, що ми готові розглядати, ми готові миттю розблокувати трибуну і саме розглядати ці законопроекти. Ми готові, голова Комітету Терьохін Сергій Анатолійович. Дякую, що комітет розглядав весь час, в безперервному режимі ці закони, і вони готові сьогодні бути внесені в зал і розглянуті. І ми знаємо, що добра воля депутатів є, для того щоб підтримати, так як було і в попередні роки, по багатьох інших позиціях, які тоді турбували країну.</p>
<p>Арсенію Петровичу, готові, будь ласка. Якщо є добра воля внести після наради у Президента, ми негайно розблоковуємо і приступаємо до роботи. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, по Тимчасовому регламенту – хоч він і тимчасовий, але немає нічого більш постійного, ніж тимчасове – пленарне засідання Верховної Ради України оголошую закритим.</p>
<p>&nbsp;</p>
</div>
