Стенограма пленарного засідання
15 березня 2017
&nbsp;
<p align=center>ЗАСІДАННЯ П'ЯТНАДЦЯТЕ</p>
<p align=center>Сесійний зал Верховної Ради України</p>
<p align=center>15 березня 2017 року, 10 година</p>
<p align=center>Веде засідання заступник Голови Верховної Ради України</p>
<p align=center>СИРОЇД О.І.</p>
<p><b>&nbsp;</b></p>
<p>10:01:48</p>
<p>ГОЛОВУЮЧИЙ. Доброго ранку, шановні народні депутати. Ми будемо розпочинати нашу роботу. Прошу підготуватися до реєстрації.</p>
<p>Прошу народних депутатів зареєструватися.</p>
<p>&nbsp;</p>
<p>10:02:05</p>
<p>В залі зареєстровано 340 народних депутатів. Ранкове пленарне засідання Верховної Ради України оголошую відкритим.</p>
<p>Сьогодні день народження народного депутата Наталії Володимирівни Кацер-Бучковської. Прошу привітати Наталію Володимирівну. <i>(Оплески)</i></p>
<p>Шановні народні депутати, до головуючої надійшло звернення від двох депутатських фракцій, від депутатської фракції "Народний фронт" та депутатської фракції "Блоку Петра Порошенка", з проханням оголосити перерву в пленарному засіданні на 30 хвилин.</p>
<p>Відповідно до частини сьомої статті 51 я оголошую перерву на 30 хвилин у ранковому засіданні, до 10 години 30 хвилин. Перерва до 10 години 30 хвилин.</p>
<p>&nbsp;</p>
<p align=center><i>(Після перерви)</i></p>
<p>&nbsp;</p>
<p>10:33:10</p>
<p>ГОЛОВУЮЧИЙ. Шановні народні депутати, продовжуємо нашу роботу. Народні депутати, які, вірніше, депутати від двох фракцій, які просили перерву, наполягають на тому, аби мати виступ з трибуни. І хоча це не відповідає нормам Регламенту, але за наполяганням двох фракцій я надаю слово народному депутату Юрію Березі. Прошу.</p>
<p>&nbsp;</p>
<p>10:33:32</p>
<p>БЕРЕЗА Ю.М.</p>
<p>Шановні колеги, шановний український народ!</p>
<p>В моїй країні, в нашій країні, сьогодні&nbsp; ввечері, точніше вчора ввечері, відбулася подія, яку я не можу і ніхто з нормальних людей не може обійти стороною. Є люди, які не вчили історію України, і навіть ці люди знаходяться в стінах парламенту і не пам'ятають, що століття назад завдяки хаосу, махновщині і всім іншим&nbsp; подіям, які відбувались на території&nbsp; України, ми втратили державність і потрапили на 100 років&nbsp; в полон&nbsp; до східного сусіда.</p>
<p>&nbsp;Вчора в Краматорську один народний депутат сказав, що начальник краматорської поліції Олександр Малиш, боєць полку "Дніпро-1", тяжко поранений в Іловайську, вилізши з того світу, повернувся до життя, пройшовши підготовку поліцейського, і очолив поліцію Краматорська – він є взірцем поліцейського. Народні депутати або народний депутат, який, прикриваючись своїм мандатом, своїм посвідченням, дозволив собі бити працівників поліції. Я не знаю, куди ми повинні далі падати і на яке дно. Я знаю чітко, що ні один народний депутат не має собі права дозволити&nbsp; розпускати руки до тих,&nbsp; хто не захищений перед ними.&nbsp; Скажіть,&nbsp; будь ласка, начальник поліції Малиш, поранений, зранений, як йому захиститься від народного депутата?</p>
<p>Зараз я хочу, звертаюсь до головуючого в залі, запросити поліцейських&nbsp; до цієї зали, щоб вони розповіли&nbsp;&nbsp; про те, що відбувалося вчора. Як народний депутат дозволяє собі вести себе до правоохоронців? Там всі люди, які пройшли війну, всі зранені і поранені.</p>
<p>І тому я прошу, пані головуюча, допустити до зали і дати право на виступ бійцям Національної гвардії і представникам Національної поліції, я прошу. Я прошу…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>БЕРЕЗА Ю.М.&nbsp; Це вимога трьох фракцій. Ми наголошуємо на тому, що на сьогоднішній день стоїть питання виживання держави, виживання української України, яку зараз терзають зовнішній ворог. Внутрішній ворог он радіє з цього, який сидить в цій залі! Радіє з цього! Ми з ними тут не розібралися…</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Ранкове засідання оголошую закритим.</p>
<p><i>(Шум у залі)</i></p>
<p><br></p>
