Стенограма пленарного засідання
16 липня 2015
&nbsp;
<p align=center>ЗАСІДАННЯ ШІСТДЕСЯТ ШОСТЕ</p>
<p align=center>Сесійний зал Верховної Ради України</p>
<p align=center>16 липня 2015 року, 16 година 05 хвилин</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>16:06:38</p>
<p>ПАРУБІЙ А.В.</p>
<p>Шановні колеги, час перерви вичерпаний. Прошу заходити в зал для продовження нашої роботи. Важливий блок законів на вимогу ВМФ, і я дуже прошу заходити в зал, підготуватися до роботи.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, будь ласка, займайте свої місця. У нас дуже багато сьогодні роботи, надзвичайно багато, маємо достатньо інтенсивно працювати. Щойно провів нараду з керівниками фракцій і груп, вирішили консолідуватися і достатньо ефективно працювати над вирішенням нагальних питань. Тому, будь ласка, шановні колеги, прошу, займайте свої місця.</p>
<p>&nbsp;</p>
<p>ПАРУБІЙ А.В. Шановні колеги, нас недостатньо для початку роботи. Я дуже прошу голів фракцій запросити депутатів в зал. І я прошу секретаріат Верховної Ради України запросити депутатів в зал. Шановні колеги, хто в кулуарах, хто в буфеті, прошу заходити в зал, приготуватись до роботи.</p>
<p>&nbsp;</p>
<p>ГОЛОВУЮЧИЙ. Шановні колеги, прошу підготуватись до реєстрації вечірнього засідання. Будь ласка, колеги, прошу реєструватись. Прошу увімкнути систему "Рада" для реєстрації.</p>
<p>&nbsp;</p>
<p>16:12:51</p>
<p>328 народних депутатів зареєструвались. Оголошую вечірнє засідання Верховної Ради України відкритим.</p>
<p>Шановні колеги, поки народні депутати займають свої місця, є пропозиція,&nbsp; можливо… У нас є чотири постанови про звільнення суддів. На мій погляд, це взагалі абсолютно не дискусійне питання, там за віком, наскільки я розумію.</p>
<p>Чи є у когось заперечення щодо цих постанов, внесених Головою…? Так я от про що і думаю. Давайте зараз спробуємо, давайте спробуємо проголосувати сигнальне, там чотири постанови про звільнення суддів, і будемо бачити просто кількість голосів, поки депутати будуть займати свої місця. Приймається така пропозиція? Це не контраверсійне питання і не конфліктне. Правильно?&nbsp;</p>
<p>Будь ласка, колеги,&nbsp; давайте проголосуємо, займіть свої місця. Поки що сигнальне, перевірки, скільки у нас народних депутатів є для прийняття результативних рішень, колеги. Прошу, сигнальне давайте проголосуємо щодо звільнення суддів. Голосуємо – "за".</p>
<p>&nbsp;</p>
<p>16:14:21</p>
<p>За-175</p>
<p>Шановні колеги народні депутати,&nbsp; я прошу, займайте свої місця.&nbsp; Будь ласка, керівники фракцій і&nbsp; груп, запросіть своїх&nbsp; народних депутатів до залу, багато є надзвичайно важливої роботи, яку ми маємо зробити.&nbsp;</p>
<p>Будь ласка, колеги. Готові? В тестовому режимі давайте ще раз сигнальне. Зараз, якщо&nbsp; ми наберемо необхідну кількість голосів, а поставлю на голосування про звільнення суддів чотири неконфліктних постанови&nbsp; парламенту.&nbsp; Будь ласка, колеги,&nbsp; голосуємо. Прошу підтримати, це сигнальне. Сигнальне, прошу голосувати. Сигнальне голосування: дивимося, скільки є депутатів у залі.</p>
<p>&nbsp;</p>
<p>16:15:37</p>
<p>За-212</p>
<p>Ну, майже, майже.</p>
<p>Шановні колеги, тут у нас присутній голова Вищої ради юстиції, який вніс&nbsp; нам відповідно до закону подання. І відповідним чином ухвалено чотири постанови парламенту: 2337а,&nbsp; 2337-1, 2337а-2, 2337-3 і 2337а-4. Я ще раз наголошую, що це постанови про звільнення суддів.</p>
<p>Давайте ще попробуємо, чи є у нас достатньо голосів для голосування цих постанов. Будь ласка, колеги, звільнення суддів. Будь ласка, ще раз сигнальне, чи є у нас необхідна кількість голосів. Голосуємо, голосуємо, керівники фракцій запросіть народних депутатів до залу.</p>
<p>"За" – це звільнення, це сигнальне голосування щодо звільнення суддів</p>
<p>&nbsp;</p>
<p>16:17:10</p>
<p>За-218</p>
<p>Поки що немає.</p>
<p>Так, будь ласка, колеги, займаємо місця.&nbsp; Будь ласка, займайте&nbsp; місця.</p>
<p>Ще раз хочу поінформувати вас, що від Вищої ради юстиції ми отримали подання про звільнення суддів, які досягли граничного віку. Це питання не конфліктне. Є пропозиція його зараз розглянути.</p>
<p>Будь ласка, тоді на трибуну Руслан Петрович Князевич. Будь ласка, роз'ясніть ситуацію, Руслане Петровичу, поки депутати будуть займати свої місця.</p>
<p>&nbsp;</p>
<p>16:18:29</p>
<p>КНЯЗЕВИЧ Р.П.</p>
<p>Дякую. Шановний пане Голово! Шановні колеги! Я звертаю увагу, що ми зараз не розглядаємо питання про обрання&nbsp; суддів безстроково, ще раз звертаюсь, ми не обираємо суддів безстроково. Ми, зважаючи на те, що&nbsp; разом спільно зусиллями сесійної зали прийняли зміни до Закону "Про Вищу раду юстиції", яким уможливили те, що нарешті цей надважливий конституційний орган розпочав свою роботу, як на мене, досить ефективно. І я радий привітати сьогодні на засіданні новообраного голову Вищої ради юстиції пана Ігоря Бенедисюка. Давайте його привітаємо. Це людина, яка зараз, фактично…</p>
<p>Пане Мірошниченко, дайте можливість…&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги народні депутати, хочу вам представити присутнього в залі голову Вищої ради юстиції Бенидисюка&nbsp; Ігоря Михайловича. Ігоре Михайловичу, вітаємо вас з обранням.</p>
<p>&nbsp;</p>
<p>КНЯЗЕВИЧ Р.П. Я, відверто кажучи, за той невеличкий проміжок часу, від якого Вища рада юстиції є повноважною для прийняття рішення, вони, фактично, у щоденному режимі засідають. І навіть буквально сьогодні було її засідання. Ігор Михайлович, як кажуть, з коліс прибув до нас на це засідання, де якраз основне питання, яке розглядається на порядку денному, це питання звільнення суддів.</p>
<p>Друзі, ви пригадуєте, що відповідно до Конституції встановлено чіткий конституційний порядок звільнення судді. Верховна Рада може прийняти рішення про звільнення судді в тому випадку, якщо є відповідне подання Вищої ради юстиції. Вища рада юстиції, зважаючи на ті підстави, які передбачені Конституцію, рекомендує і, відповідно, звертається до парламенту щодо такого роду звільнення судді, або в разі, якщо таких підстав немає, то не звертається до парламенту.</p>
<p>В нас на розгляді… ми отримали у Верховній Раді&nbsp; цілу низку подань, які оформлені в чотирьох постановах, проекти, які сьогодні будуть вам озвучені головуючим на засіданні щодо звільнення суддів. Переважна більшість – це судді, щодо яких закінчується строк, граничний строк перебування на посаді судді або які скористалися нагодою і подали заяву на відставку і мають для цього всі законні повноваження на такого роду відставку.</p>
<p>Тому тут немає жодних інших політичних мотивів на голосувати. Пам'ятаєте, що в нас завжди тривала дискусія довкола того… в разі, якщо розглядалося питання про звільнення суддів за порушення присягши, зараз таких суддів немає Натомість Вища рада юстиції на прохання парламенту додатково розглядає і проводить перевірку щодо таких суддів, які були пропоновані попереднім складом Вищої ради юстиції, попередньо ми з Ігорем Михайловичем домовилися, що, як тільки така перевірка закінчиться, вони оперативно висновки такої перевірки надішлють до парламенту, і ми зможемо тоді вже більш детально розглядати це питання.</p>
<p>Відповідно до Регламенту хочу звернути увагу, що в тому випадку, коли підставою для звільнення судді є заява добровільна про відставку або закінчення граничного строку перебування на суддівській посаді, участь суддів в засіданні Верховної Ради не є обов'язковою, не передбачається їхня присутність.</p>
<p>&nbsp;</p>
<p>ГОЛОВУЮЧИЙ. Дякую, Руслане Петровичу.</p>
<p>Є необхідність доповідати?</p>
<p>&nbsp;</p>
<p>КНЯЗЕВИЧ Р.П. Є.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>16:21:50</p>
<p>КНЯЗЕВИЧ Р.П. Є. У мене, пане Голово, тільки для стенограми. Під час того, коли ми будемо розглядати Постанову 2337а-2 і 2737-2, ще одну, звернути увагу, що нещодавно до комітету звернулася Вища рада юстиції про те, що вони відкликають подання щодо судді Нетішинського міського суду Хмельницької області Ходоровського у зв'язку з надходженням до них заяви самого Ходоровського про відкликання раніше поданої заяви про відставку. Просять повернути матеріали у зв'язку з цим без розгляду.</p>
<p>І аналогічне звернення до них надійшло щодо судді апеляційного суду Донецької області Постолової Вікторії Григорівни, яка теж відкликала раніше подану заяву про відставку. Просять, щоб ми залишили і її матеріали без розгляду.</p>
<p>Дякую. Я завершив.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Шановні колеги, є Постанова 2337а. Є пропозиція зараз її проголосувати, якщо немає заперечень по цій постанові. 2337а: про звільнення суддів.</p>
<p>Давайте ще раз спробуємо сигнальне голосування. 2337а: Постанова про звільнення суддів. Про звільнення суддів, колеги. Давайте спробуємо сигнальне голосування. Прошу. 2337а: звільнення суддів. Сигнальне голосування. Голосуємо "за", дамо…</p>
<p>О, вже краще!</p>
<p>&nbsp;</p>
<p>16:23:34</p>
<p>За-245</p>
<p>Дякую. Отлично!</p>
<p>Колеги, тоді я ставлю Постанову на голосування 2337а про звільнення суддів. Прошу голосувати. 2337а Постанова про звільнення суддів. "За" всі голосуємо. "За", "за", це ж треба виконати функцію звільнення.</p>
<p>&nbsp;</p>
<p>16:23:59</p>
<p>За-259</p>
<p>Постанова прийнята.</p>
<p>2337а-1. 2337а-1, за виключенням двох суддів, які відкликали свої заяви, я так розумію.</p>
<p>А? А, тире 2, да? Добре.</p>
<p>2337а-1, будь ласка, в розданій версії. Голосуємо, колеги, 2337а-1. Це звільнення суддів. Голосуємо. Звільнення суддів.</p>
<p>&nbsp;</p>
<p>16:24:47</p>
<p>За-269</p>
<p>Постанова прийнята.</p>
<p>Далі. В Постанові 2337а-2, за виключенням двох прізвищ: Постолової Вікторії Григорівни (вона відкликала раніше подану заяву), і Ходоровського Б.В. , судді Нетішинського міського суду Хмельницької області, а Постолової Вікторії Григорівни – апеляційного суду Донецької області, судді апеляційного суду Донецької області. За виключенням цих двох прізвищ 2337а-2 прошу голосувати в цілому.</p>
<p>Прошу підтримати, це звільнення суддів.</p>
<p>&nbsp;</p>
<p>16:25:38</p>
<p>За-271</p>
<p>Рішення прийнято.</p>
<p><a href="http://w1.c1.rada.gov.ua/pls/zweb2/webproc4_2?pf3516=2337%D0%B0-3&skl=9" target=_blank>2337а-3</a> в версії, яка вам роздана. Прошу голосувати 2337а-3, прошу голосувати.</p>
<p>&nbsp;</p>
<p>16:26:03</p>
<p>За-272</p>
<p>Рішення прийнято.</p>
<p>І 2337-4.</p>
<p>Прошу голосувати постанову 2337а-4. Прошу голосувати, це звільнення суддів.</p>
<p>&nbsp;</p>
<p>16:26:25</p>
<p>За-273</p>
<p>Рішення прийнято. Звільнили суддів.</p>
<p>Шановні колеги, був розданий проект постанови, яку ви обговорювали. Андрій Володимирович вів засідання. Ми її розглянули.</p>
<p>Я вношу пропозицію: проект Постанови про внесення змін до календарного плану проведення другої сесії Верховної Ради України восьмого скликання, де зазначено, що ми продовжуємо строк цієї сесії до 1 вересня і виписуємо механізм, в якому разі може бути зібрано позачергове засідання.</p>
<p>Проект Постанови 2374а, який узгоджений зі всіма керівниками фракцій парламенту. Ми це проговорили у мене на нараді. 2374а. Колеги, прошу підтримати цей проект постанови, прошу голосувати.</p>
<p><a href="http://w1.c1.rada.gov.ua/pls/zweb2/webproc4_2?pf3516=2374%D0%B0&skl=9" target=_blank>2374а</a> – календарний план. Проект Постанови в цілому про внесення змін до календарного плану проведення другої сесії Верховної Ради України восьмого скликання. 2374а. Прошу підтримати. Це організаційні питання, суто організаційні. Прошу підтримати. Прошу підтримати.</p>
<p>&nbsp;</p>
<p>16:27:46</p>
<p>За-229</p>
<p>Це внесення зміни в календарний план, що ми не закриваємо цю сесію, все.</p>
<p>І друге питання, питання: проект Постанови про календарний план проведення третьої сесії Верховної Ради України восьмого скликання. Маємо сьогодні прийняти це рішення.</p>
<p>Будь ласка, Павло Васильович Пинзеник. 2218а. Буквально коротко, голосуємо і переходимо до розгляду питань порядку денного. Вже кількість голосів є достатньою.</p>
<p>&nbsp;</p>
<p>16:28:18</p>
<p>ПИНЗЕНИК П.В.</p>
<p>Шановний Голово, шановні колеги! Проектом Постанови, реєстраційний 2218а, передбачено для пленарних засідань Верховної Ради України протягом третьої сесії 10 тижнів; в комітетах, комісіях, фракціях, групах – 6 тижнів; роботи з виборцями – 4 тижні, проведення годин запитань до уряду 10 годин. Закінчити роботу третьої сесії пропонується 15 січня 16-го року.</p>
<p>Далі. З того, що… Зауважимо, що порядок роботи парламенту в січні 16-го року складено відповідно до статті 19 Регламенту: перший тиждень –&nbsp; пленарний, другий – робота в комітетах, фракціях, групах і так далі.</p>
<p>Проте, я прошу на це наголосити, тому що багато депутатів цікавилося цим питання. Враховуючи пропозиції, які зараз надходять від депутатських фракцій, вбачається доцільним тиждень з 4 по 8 січня передбачити для роботи в комітетах, комісіях, фракціях, групах. А тиждень з 11 по 15 січня відвести для пленарних засідань.</p>
<p>З цими технічними правками я прошу підтримати проект, запропонований регламентним комітетом. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, дякую.</p>
<p>Є пропозиція, виходячи з доповіді і правок, які вніс абсолютно об'єктивні Павло Васильович Пинзеник, з урахуванням цих правок прийняти в цілому проект Постанови 2218а –&nbsp; проект Постанови про календарний план проведення третьої сесії Верховної Ради України восьмого скликання. З урахуванням правок, які оголосив Пинзеник Павло Васильович під стенограму.</p>
<p>Прошу голосувати, колеги, це наступна сесія. Третя сесія Верховної Ради восьмого скликання. Прошу підтримати наш календарний план. Прошу підтримати з урахуванням правок в цілому. Прошу голосувати, колеги.</p>
<p>&nbsp;</p>
<p>16:30:20</p>
<p>За-260</p>
<p>Рішення прийнято, шановні колеги.</p>
<p>Колеги, переходимо до важливих рішень, які нам потрібно ухвалити.</p>
<p>Проект Закону (реєстраційний номер 2029а) про внесення змін до деяких законів України у сфері комунальних послуг. Це пакет законів МВФ і Світового банку. Доповідає заступник голови Комітету з питань будівництва, містобудування і житлово-комунального господарства Бабак Альона Валеріївна. Будь ласка, Альона Валеріївна, на трибуну.</p>
<p>Я прошу всіх сконсолідуватись. Ми провели щойно нараду з керівниками фракцій і груп і вирішили працювати достатньо інтенсивно. Тому просив би враховувати це. Прошу, Альона Бабак.</p>
<p>&nbsp;</p>
<p>16:31:13</p>
<p>БАБАК А.В.</p>
<p>Шановні народні депутати! Урядовий законопроект про внесення змін до деяких законів України у сфері комунальних послуг (реєстраційний номер 2029а) був розроблений для того, щоб можна було виконати Україною зобов'язання перед Світовим банком з метою залучення інвестиційних ресурсів в розвиток комунальної інфраструктури. Зокрема водо-, теплопостачання.</p>
<p>Проект був нами підтриманий в першому читанні 18 червня цього року. До другого читання в комітет надійшло 20 поправок, 12 з яких враховано повністю, частково та редакційно, а 8 поправок відхилено. Були враховані пропозиції і опрацьовані пропозиції, які стосувались тих зауважень, які були висловлені до першої редакції. Зокрема, хто буде визначати рентабельність комунальних тарифів, яким чином будуть відшкодовуватись різниця в тарифах, яка була не відшкодована до цього часу підприємствам водо-, теплопостачання.</p>
<p>Зокрема до другого читання було вирішене спірне питання по визначенню граничного рівня рентабельності підприємств-надавачів послуг. А саме: ми врахували перспективу поступового переходу на стимулююче регулювання і ціноутворення. І прийнято рішення, щоб рентабельність визначалась тим органом, який відповідно до законодавства уповноважений встановлювати тарифи. І фактично вони будуть встановлюватись окремо для кожного суб'єкта господарювання. Що стимулюватиме підприємства впроваджувати інвестиційні проекти та скорочувати свої витрати.</p>
<p>Також було передбачено, що до липня 2017 року фактично з усіма підприємствами держава має розрахуватись по відшкодуванню різниці в тарифах, яка сьогодні існує. Ви знаєте, на сьогоднішній час це 5,4 мільярда гривень, які є невідшкодованими відшкодованої різниці в тарифах між економічно обґрунтованими витратами і тими тарифами, які сьогодні застосовуються.</p>
<p>Тому, враховуючи ті правки, які були запропоновані, ми пропонуємо вам прийняти законопроект в другому читанні та в цілому як закон. Прошу підтримати рішення комітету.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, 2029а, там таблиця роздана, комітет провів слухання розгляд цього питання і ухвалив. В мене є пропозиція голосувати цей проект закону, ми вже багато провели, ми багато вже провели ситуацій, точніше, розглядів цього закону. У нас є, у нас є поправки… Зрозуміло.</p>
<p>Шановні колеги, будь ласка, 2029а в другому читанні та в цілому, прошу голосувати за рішенням комітету.</p>
<p>Зупиніть голосування. Що ви наполягаєте, колего? На поправках? Давайте, яка поправка?</p>
<p>&nbsp;</p>
<p>ГОЛОС ІЗ ЗАЛУ Поправка номер 3.</p>
<p>&nbsp;</p>
<p>ГОЛОВУЮЧИЙ. Поправка номер 3. Шановні колеги, будь ласка, Левченко.</p>
<p>&nbsp;</p>
<p>16:34:26</p>
<p>ЛЕВЧЕНКО Ю.В.</p>
<p>Левченко, ВО "Свобода", 223 округ, місто Київ. Ні, ну, я дякую все ж таки, що після всіх криків хоча би тут дали піти по Регламенту, тому що у нас Конституція змінювалася абсолютно всупереч Регламенту.</p>
<p>Значить, цей закон, який зараз пропонують&nbsp; ухвалити, хоча тут тільки що було сказано, що нібито там якимось чином врегульовано встановлення рентабельності і так далі. Насправді нічого до другого читання не врегульовано. Як в першому читанні приймали абсолютно пусту рентабельність, тобто яку рентабельність собі суб'єкт подумає, така вона і буде, так і в другому читанні запропонували.</p>
<p>Запропонували в другому читанні, що рівень рентабельності буде визначатися органом, який встановлює тарифи, так? А яким чином він буде визначатися? Яка методика? Нічого не прописано. Моя 3 поправка говорить про те, що методика розрахунку розміру економічно обґрунтованих витрат на виробництво житлово-комунальних послуг має бути затверджена Кабінетом Міністрів. І хай Кабінет Міністрів візьме на себе відповідальність за те, що монополісти і різноманітні картелі будуть ставити завищену рентабельність і знущатися над українським народом ще більше ніж зараз. Прошу підтримати цю поправку. Дякую.</p>
<p>&nbsp;</p>
<p>ПАРУБІЙ А.В. Будь ласка, відреагуйте.</p>
<p>&nbsp;</p>
<p>16:35:47</p>
<p>БАБАК А.В.</p>
<p>Шановні народні депутати, сьогодні Закон України "Про житлово-комунальні послуги" стаття 31 говорить про те, що порядки формування тарифів встановлює Кабінет Міністрів для органів місцевого самоврядування, а для ліцензіатів, яким встановлюють тарифи, національний регулятор, фактично порядки встановлює національний регуляторний орган.</p>
<p>Сьогодні шановним народним депутатам запропонована правка, щоби включили слово "методика встановлення тарифів", але законодавство сьогодні говорить про це як порядок встановлення тарифів. І він сьогодні існує, і вже на це посилання. Тому правка була відхилена як така, що врегульована.</p>
<p>&nbsp;</p>
<p>ГОЛОВУЮЧИЙ.&nbsp; Дякую, колеги.</p>
<p>Шановні колеги…</p>
<p>Сергій Соболєв.</p>
<p>&nbsp;</p>
<p>16:36:44</p>
<p>СОБОЛЄВ С.В.</p>
<p>Це ключова правка, яка є. В чому вона полягає? Загальний запис, який в законі, ми не проти того, що там згідно рентабельності. Але рентабельність до чого? Вона може бути до витрати, до обороту. До чого це рентабельність? Тобто нам дуже важливо, це є параметр, саме це, я тут згоден з колегою.</p>
<p>І друге. Який рівень? А якщо це 200 відсотків? Тому у нас пропозиція так само була далі дуже чітка. Рентабельність до витрат. І далі встановити не більше, ну щоб це було дійсно економічно обґрунтовано, щоб це не були завищені такі показники. Прошу, яка ваша позиція?</p>
<p>&nbsp;</p>
<p>16:37:33</p>
<p>БАБАК А.В.</p>
<p>Я дякую за це запитання. Я ще раз звертаю увагу чим ми керувались. Ми послались на те, що рентабельність встановлюється органом, уповноваженим встановлювати тарифи. Далі по тексту у нас є, що це відбувається в порядку, визначеному законодавством. Для регулятора – це регулятор встановлює цей порядок. Для органів місцевого самоврядування – Кабінет Міністрів України. Чому ми в законі не зазначали ні до чого визначається рентабельність, тобто базу, ні те, який розмір її. Тому що сьогодні Україна переходить до так званого стимулюючого регулювання тарифів. Це означає, що буде визначатись база, як регуляторна база активів, і визначається рентабельність як середньозважена вартість капіталу. Це абсолютно нові підходи в питаннях регулювання цін природніх монополій, ми ідемо поступово. Тому ми не стали уточнювати в законі, яким чином це визначається, а зробили посилання на порядки. Ці порядки сьогодні готує наш національний регулятор, Кабінет Міністрів,&nbsp; і ми вже починаємо і в електроенергетиці переходи до цього, і будемо йти до цього в комунальному господарстві. Тому саме&nbsp; таким підходом керувались.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Шановні колеги, прошу зараз зайняти свої&nbsp; місця,&nbsp; шановні колеги. Мова йде про підтвердження 3 поправки, про яку було сказано. Вона є абсолютно об'єктивна,&nbsp; і прошу її підтримати цю 3 поправку. Це підтвердження. Шановні керівники фракцій,&nbsp; будь ласка, увага.</p>
<p>Про підтвердження&nbsp; 3 поправки, прошу її підтримати, вона була врахована… А, вона відхилена? Тоді, це не підтримка, а це відхилена поправка?</p>
<p>Значить, тоді наголошую на тому, що&nbsp; 3 поправка&nbsp; не підтримана комітетом, і комітет звертається з проханням не голосувати за неї.&nbsp; Будь ласка, визначайтесь, комітет звертається з проханням не голосувати за неї. Комітет звертається не голосувати за цю поправку, не голосувати за цю поправку.</p>
<p>&nbsp;</p>
<p>16:39:38</p>
<p>За-44</p>
<p>Дякую. Рішення не прийнято.&nbsp;&nbsp;</p>
<p>Шановні колеги, зайняли свої місця. 2029а в другому читанні та в цілому прошу голосувати, 2029а в другому читані та в цілому. І прошу підтримати,&nbsp; шановні колеги, прошу голосувати.</p>
<p><a href="http://w1.c1.rada.gov.ua/pls/zweb2/webproc4_2?pf3516=2029%D0%B0&skl=9" target=_blank>2029а</a> в другому читанні та в цілому.&nbsp; Була позиція по поправці, ми її не підтримали і пішли&nbsp; далі.&nbsp;</p>
<p>&nbsp;</p>
<p>16:40:07</p>
<p>За-261</p>
<p><a href="http://w1.c1.rada.gov.ua/pls/zweb2/webproc4_2?pf3516=2956&skl=9" target=_blank>2956</a> – проект Закону про внесення змін до Закону України "Про введення мораторію на примусову реалізацію майна" (щодо механізмів впливу на підприємства-боржники). 2956. Доповідає Андрій Іванчук, голова профільного комітету.&nbsp;</p>
<p>Будь ласка, Андрій Володимирович.</p>
<p>&nbsp;</p>
<p>16:40:40</p>
<p>ІВАНЧУК А.В.</p>
<p>Шановний пане Голово, шановні народні депутати! Комітет з питань економічної політики пропонує вам&nbsp; законопроект про внесення змін і доповнень до&nbsp; Закону&nbsp; України "Про введення мораторію на примусову реалізацію&nbsp; майна.</p>
<p>Нагадаю, шановні колеги, вам, що даним законопроектом пропонується покращити фінансовий стан Національної акціонерної компанії&nbsp; "Нафтогаз України" за проданий нею природний газ підприємствам нашої країни.</p>
<p>До комітету до другого читання надійшло шість пропозицій суб'єктів законодавчої ініціативи. На жаль, більшість з них комітет не підтримав у зв'язку з тим, що вони міняли суть&nbsp; запропонованого урядом законопроекту. Але слід звернути увагу на правку, запропоновану Головним науково-експертним і юридичним управлінням, певне редакційне&nbsp; уточнення, і ця пропозиція врахована урядом: за&nbsp; виключенням об'єктів, що&nbsp; відповідно до закону не підлягають приватизації.</p>
<p>Тому, шановні друзі, Комітет з питань економічної політики вносить на&nbsp; ваш розгляд до другого читання даний законопроект і просить підтримати його в редакції, запропонованій комітетом, з певною юридичною правкою, яку я зачитав під стенограму. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Я так вважаю, що це&nbsp; спільна позиція.</p>
<p>Будь ласка, 3-я, не наполягають.</p>
<p>4-а? Наполягають. 4-а поправка, Левченко.</p>
<p>&nbsp;</p>
<p>16:42:27</p>
<p>ЛЕВЧЕНКО Ю.В.</p>
<p>Левченко, "Свобода", 223 округ місто Київ. Я все ж таки просив, будь ласка,&nbsp; всю президію, особливо головуючого Володимира Борисовича Гройсмана, дотримуватися Регламенту.&nbsp; І тоді, коли депутати наполягають у другому читанні&nbsp; на своїх поправках, ставити це питання на&nbsp; обговорення і на голосування. Це Закон України "Про&nbsp; Регламент Верховної Ради". Будь ласка, не порушуйте, так як ми сьогодні вранці з Конституцією порушили повністю.</p>
<p>Тепер по суті поправки. Коли цей закон представлявся у першому читанні, Арсеній Петрович Яценюк розповідав про те, що нібито він дозволить забирати майно приватників, які не сплачують у бюджет, які крадуть гроші людей, а потім не перераховують відповідні кошти, і, власне кажучи,&nbsp; таким чином впливати на ринок. Говорилося тільки про приватні підприємства, які вже&nbsp; приватизовані, що нібито це держави не стосується. Так? Я стверджую, що цей закон буде робити приховану приватизацію.</p>
<p>Тому моя поправка якраз стосується того, щоб підтвердити слова &nbsp;Арсенія Петровича Яценюка. Хай цей закон стосується лише тих юридичних осіб, які мають менше 50 відсотків державної власності, тоді хай він на них працює. А на…</p>
<p>&nbsp;</p>
<p>ГОЛОВУЮЧИЙ. Шановні колеги, 4 правка відхилена комітетом, комітет її не підтримує.</p>
<p>Будь ласка, голосування. Комітет не підтримує 4 правку. Не підтримує 4 правку, комітет не підтримав.&nbsp; Не підтримав.</p>
<p>&nbsp;</p>
<p>16:43:58</p>
<p>За-45</p>
<p>Дякую, 45 вона набрала голосів.</p>
<p>5 поправка, Войціцька, народний депутат, будь ласка. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Олена Бабак, 4 поправка.</p>
<p>&nbsp;</p>
<p>16:44:22</p>
<p>БАБАК А.В.</p>
<p>Шановні народні депутати, ми дуже&nbsp; просимо&nbsp;&nbsp; вашої уваги і підтримки поправки 5 і 6. Ми дуже сподіваємося, що це була просто помилка або не дочитав комітет.</p>
<p>Реально пропозиції, чому ці правки мають бути враховані, 5-а і 6-а. В нас є рішення Конституційного Суду 2003 року, який говорить про те, що мораторій на примусову реалізацію майна діяв лише через те, що в нас не було чіткого прозорого механізму примусової реалізації. Зараз ми це знімаємо, а механізму не пропонуємо.</p>
<p>Тому ми пропонуємо, щоб це зробив Кабінет Міністрів, і в 6 поправці щоб Кабінет Міністрів подав пропозиції до змін у законодавство, щоб ця процедура була з'ясована. Власне, мораторій і існував через те, що не було прозорості. Ми зараз мораторій знімаємо, а механізму не даємо. Ми просто вивчили дуже ретельно положення Конституційного Суду, і дуже… І МВФ, до речі, підтримує ці правки, і 5-у, і 6-у.</p>
<p>Просимо вас дуже підтримати ці правки, це дуже принципово…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, комітет, Андрій Володимирович, зразу по двом правкам, і 5-а, і 6-а.</p>
<p>&nbsp;</p>
<p>16:45:35</p>
<p>ІВАНЧУК А.В.</p>
<p>Шановний пане Голово, шановні автори поправок 5 і 6,&nbsp; я хотів сказати, що Комітет економічної політики 5 поправку врахував частково.</p>
<p>Що стосується частини другої статті 4… частини другої та частини четвертої статті 5 Закону про приватизацію державного майна врахована по суті в редакції Кабінету Міністрів.</p>
<p>Стосовно залучення уповноважених органів, яких ви пропонується в управління, залучаються відповідно до законодавства вони про банкрутство. Тому не потрібно цю поправку вписувати в тіло цього законопроекту.</p>
<p>Тепер що стосується поправки номер 6, народного депутата Войціцької. Комітет відхилив дану поправку за наступних міркувань. Ви пропонуєте ввести особливий порядок примусової реалізації майна. Ми вважаємо, члени комітету, що його розробляти недоцільно, тому що це суперечить логіці економічної політики. А саме важливе, що порядок визначається іншим законодавством, а особливо законодавством про банкрутство. Тому…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Наполягаєте? 5-а, 6-а – наполягаєте? Будь ласка, 5 поправка частково підтримана комітетом. 5 поправка частково підтримана комітетом. Ви позицію комітету чули. Автор наполягає на повній підтримці. Комітетом вона підтримана частково.</p>
<p>&nbsp;</p>
<p>16:47:15</p>
<p>За-106</p>
<p>Не набрала необхідної кількості голосів, 106.</p>
<p>Далі. Поправка номер 6. Ви наполягаєте? 6 поправка відхилена комітетом теж. 6 правка відхилена комітетом, комітет її не підтримує.</p>
<p>Будь ласка, колеги, визначайтесь. Комітет не підтримує 6 правку.</p>
<p>&nbsp;</p>
<p>16:47:52</p>
<p>За-111</p>
<p>Не знайшла підтримки.</p>
<p>Олександра Кужель, 2 поправка. Автор – Юлія Тимошенко.</p>
<p>&nbsp;</p>
<p>16:47:57</p>
<p>КУЖЕЛЬ О.В.</p>
<p>Шановні друзі, послухайте, будь ласка, уважно. Ми вимагаємо, що не частково була врахована правка Юлії Тимошенко, а цілком. Що вона передбачає? Що забороняється зняття мораторію з підприємств на їх приватизацію, яким не відшкодовано з бюджету різницю в тарифах на теплову енергію і послуги з центрального водопостачання. Якщо держава не розрахувалась, про яку примусову приватизацію може іти річ?</p>
<p>Це принципова для нашої фракції поправка. Якщо вона не буде врахована цілком, ми не будемо голосувати за цей законопроект. Якщо вона врахована, ми будемо голосувати.</p>
<p>&nbsp;</p>
<p>ГОЛОВУЮЧИЙ. Прошу. Прошу, Андрій Володимирович.</p>
<p>&nbsp;</p>
<p>16:48:44</p>
<p>ІВАНЧУК А.В.</p>
<p>Шановний пане Голово, Олександра Володимирівна, 2 поправка народного депутата Тимошенко врахована частково комітетом. Ми не можемо, ми погодилися тільки в тій частині, де зберігається суть даного законопроекту. Якщо врахувати поправку повністю, вона зводить законопроект нанівець, тому що дуже занадто розширюється перелік виключень, і його тоді немає суті цього законопроекту. Все що можна, ми…</p>
<p>&nbsp;</p>
<p>ГОЛОВУЮЧИЙ. Дякую, почув.</p>
<p>Процитуйте частково, так, що враховано, будь ласка.</p>
<p>&nbsp;</p>
<p>16:49:25</p>
<p>ІВАНЧУК А.В.</p>
<p>Читати? Дія мораторію, встановлена частиною першою цієї статті, не поширюється на застосування примусової реалізації майна, за виключенням майна підприємств щодо відповідного законодавства, не підлягає приватизації, для погашення заборгованості перед Національною акціонерною компанією "Нафтогаз" та її дочірніми підприємствами, що здійснювали постачання природного газу на підставі ліцензій.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>2 поправка народного депутата Тимошенко, яка частково врахована комітетом. Врахована, частково врахована комітетом.</p>
<p>Будь ласка, Сергій Соболєв. Хвилину.</p>
<p>&nbsp;</p>
<p>16:50:00</p>
<p>СОБОЛЄВ С.В.</p>
<p>Шановні колеги, ми згодні з тією частиною, яку ви врахували, вона абсолютно правильна. Тільки там не вистачає однієї норми: до розрахунку за борги, які є у держави перед цими. Це ж державні компанії. Ну от, наприклад, "Вінницятеплокомуненерго". Ну, якщо держава "Вінницітеплокомуненерго" не повернула, а її поставлять на приватизацію. В цьому суть, ми згодні з першою частиною. Але треба до розрахунку, і ми голосуємо, абсолютно логіка зберігається проекту. Ми всі ж це підтримали.</p>
<p>&nbsp;</p>
<p>ГОЛОВУЮЧИЙ. Будь ласка, Андрій Володимирович.</p>
<p>&nbsp;</p>
<p>16:50:41</p>
<p>ІВАНЧУК А.В.</p>
<p>Сергій, я ж не можу вносити з голосу, якщо не було відповідного рішення комітету під стенограму. Я врахував, зачитав, там це все, що я сказав, записано. Я не можу ввести норму державних боргів чи недержавних боргів, іде стягнення. Я розумію…</p>
<p>&nbsp;</p>
<p>ГОЛОВУЮЧИЙ. Шановні колеги, насправді це виглядає дуже логічно.</p>
<p>Я пропоную, щоб викласти з урахуванням цієї поправки, яка була озвучена. Андрій Володимирович, давайте, озвучте ще раз узагальнено цю поправку з тим доповненням, яке сказав Соболєв. Якщо держава винна, то не треба, щоб це було причиною банкрутства комунальних підприємств. Будь ласка.</p>
<p>&nbsp;</p>
<p>16:52:13</p>
<p>ІВАНЧУК А.В.</p>
<p>Шановний пане Голово, шановний пане Соболєв! Я ще раз повторюю, ми зараз розглядаємо зміни до законопроекту про мораторій, а не про приватизацію. Мало того, ми внесли на вимогу вашу. Я сказав: техніко-юридична правка, крім підприємств, які не підлягають приватизації. Прописали в тіло. Врахували першу частину поправку Юлії Володимирівни Тимошенко. Але я не можу в цьому законопроекті навіть, якщо ми захочемо, воно буде юридично неправильно, щоб ми заборгованість держави перед комунальними підприємствами прописували в тіло підприємств, які не підлягають мораторію, Сергій.</p>
<p>Шановний пане голово! Поставте, будь ласка, поправку номер 2…</p>
<p>&nbsp;</p>
<p>ГОЛОВУЮЧИЙ. Будь ласка, 2 поправка, яка не підтримана комітетом, автор Тимошенко. Прошу визначатись, друга поправка.</p>
<p>&nbsp;</p>
<p>16:53:16</p>
<p>За-112</p>
<p>Шановні колеги, будь ласка, я прошу поверніться. Я вважаю, що ця норма є абсолютно нормальною. Якщо держава винна комунальним підприємствам, то це не є підставою для банкротства цих підприємств, держава розрахувалась, вони розрахувались.</p>
<p>Будь ласка, сформулюйте пропозицію до другого читання, і йдемо далі. Давайте, йдемо далі.</p>
<p>Андрій Володимирович! Іванчук! Іванчук!</p>
<p>Будь ласка, з правкою…&nbsp; З зауваженням Соболєва. Добавити в техніко-юридичні правки зауваження Соболєва, Сергія Соболєва, які він сказав. І з цим зауваженням в цілому в другому читанні. Приймається? Він правильно зробив.</p>
<p><a href="http://w1.c1.rada.gov.ua/pls/zweb2/webproc4_2?pf3516=2956&skl=9" target=_blank>2956</a> в другому читанні та в цілому з правками, які оголосив з трибуни Андрій Володимирович Іванчук та техніко-юридичною правкою з урахуванням позицій Сергія Соболєва, вона є абсолютно об'єктивною. Прошу підтримати в другому читанні і в цілому, але прошу зайняти свої місця перед тим, будь ласка.&nbsp;&nbsp;&nbsp;</p>
<p>Будь ласка, колеги, в другому читанні і в цілому, відповідно до пропозиції, яку я щойно сформулював. Зупиніть…</p>
<p>І друга техніко-юридична правка. Що реалізація майна відбувається відповідно до порядку, затвердженого Кабінетом Міністрів України. Все. Правка Іванчука з трибуни плюс техніко-юридичні правки з врахуванням позиції Сергія Соболєва. І те, що щойно я сказав. Це все включаємо в техніко-юридичних правках в цілому в цей проект закону.</p>
<p>В другому читанні і в цілому з пропозиціями, які я щойно оголосив. Щойно оголосив пропозиції. Голосуємо в другому читанні і в цілому. В другому читанні і в цілому 2956 з пропозицією, яку я щойно оголосив, колеги. Секретаріат показує, що вона абсолютно правильно сформульована. Прошу голосувати. Дякую.</p>
<p>&nbsp;</p>
<p>16:57:00</p>
<p>За-251</p>
<p>Закон прийнято і все.</p>
<p><a href="http://w1.c1.rada.gov.ua/pls/zweb2/webproc4_2?pf3516=2873&skl=9" target=_blank>2873</a> проект Закону про внесення зміни до статті 216 Кримінального процесуального кодексу України щодо уточнення підслідності Національного антикорупційного бюро. Андрій Кожем'якін.</p>
<p>&nbsp;</p>
<p>16:57:21</p>
<p>КОЖЕМ’ЯКІН А.А.</p>
<p>Шановні колеги! Комітет з питань законодавчого забезпечення правоохоронної діяльності продовжує свою діяльність щодо реформування правоохоронної системи в Україні, а також поповнення новими нормами кримінального процесуального законодавства.</p>
<p>Тому ми розглянули поданий Кабміном проект Закону про внесення зміни до статті 216 Кримінального процесуального кодексу України щодо уточнення підслідності Національного антикорупційного бюро. Зазначеним проектом пропонується внести зміни до абзацу першого частини п'ятої статті 216 Кримінального процесуального кодексу України, надавши детективам Національного антикорупційного бюро України право здійснювати досудове розслідування злочинів, передбачених статтею 366-1 Кримінального кодексу, це декларування недостовірної інформації.</p>
<p>До законопроекту не надійшло жодної поправки. Разом з тим, необхідно звернути увагу на слушні зауваження Головного юридичного управління до проекту і доповнити проект розділом ІІ в такій редакції… Пане міністр, я якраз доповідаю для всіх вас, слухайте.</p>
<p>"Прикінцеві та перехідні положення". Перше. Цей закон набирає чинності з дня наступного за днем його опублікування. Однак, вводиться в дію після початку належного функціонування Національного антикорупційного бюро України та здійснює ним повноваження в повному обсязі.</p>
<p>Друге. Кримінальні провадження відкриті за статтею 366-1 Кримінального кодексу України, які на день набрання чинності цим законом перебувають у провадженні слідчих органів внутрішніх справ залишаються і провадженні цих органів до завершення досудового розслідування незалежно від зміни їх підслідності відповідно до цього закону. Спеціально читаю під стенограму для того, щоб це було враховано при прийнятті цього проекту.</p>
<p>З урахуванням зазначеного пропонується прийняти законопроект в другому читанні та в цілому. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Будь ласка, проект закону вам розданий 2873. Ставлю… Будь ласка, займіть свої місця, колеги. 2873 проект Закону про внесення зміни до статті 216 Кримінального процесуального кодексу України щодо уточнення підслідності Національного антикорупційного бюро України в другому читанні та в цілому. Голові голосувати?</p>
<p>Будь ласка, 2873 в другому читанні та в цілому, прошу голосувати.</p>
<p>&nbsp;</p>
<p>17:00:21</p>
<p>За-238</p>
<p>Закон прийнято.</p>
<p>Колеги, прошу займайте свої місця, будь ласка. Прошу депутатів зайняти свої місця. Колеги, 2045а – проект Закону про внесення змін до деяких законодавчих актів України щодо удосконалення системи гарантування вкладів фізичних осіб та виведення неплатоспроможних банків з ринку.</p>
<p>Будь ласка, Руслан Демчак.</p>
<p>&nbsp;</p>
<p>17:00:56</p>
<p>ДЕМЧАК Р.Є.</p>
<p>Шановні народні депутати, сьогодні у другому читанні пропонується підтримати законопроект про внесення змін до деяких законодавчих актів України щодо удосконалення системи гарантування вкладів фізичних осіб та виведення неплатоспроможних банків з ринку (номер 2045а), який відповідає сьогоднішнім актуальним вимогам фонду гарантування вкладів фізичних осіб, заснованих на практичному досвіді. Вказаний законопроект розроблявся за участі фахівців Національного банку України, Міністерства фінансів України та експертної підтримки з боку Світового банку, Міжнародного валютного фонду. Положення законопроекту суттєво доопрацьовані до другого читання.&nbsp;</p>
<p>Всього надійшло 377 поправок та пропозицій. З них 137 відхилені комітетом, а всі інші враховані в цілому, частково або редакційно. Висновок комітету: прийняти в другому читанні та в цілому. Слід акцентувати увагу на те, що прийняття Верховною Радою України вказаного законопроекту є перехідним, попереднім заходом для отримання Україною коштів чергового траншу в рамках позики Світового банку на політику розвитку фінансового сектору у розмірі півмільярда доларів Сполучених Штатів.</p>
<p>Законопроект спрямований на удосконалення процедури виведення з ринку неплатоспроможних банків. Передбачається суттєве посилення захисту прав вкладників. До сфери гарантування виплат за вкладом долучаються вклади фізичних осіб-підприємців.</p>
<p>Реалізація проекту Закону надасть змогу прискорити початок виплати вкладникам. Виплата буде тепер проводитись уже на сьомий день виведення неплатоспроможного банку з ринку, що зменшить соціальну напругу. Започатковується модель консолідованого офісу, що дозволить фонду гарантування вкладів фізичних осіб більш ефективно здійснювати управління активами неплатоспроможних банків з метою задоволення більшого кола вкладників та кредиторів таких банків. А також разом із куратором Національного банку до проблемних банків тепер буде направлятись працівник фонду гарантування вкладів, що дасть можливість розпочати аналіз банку,&nbsp; пошук інвестора ще на етапі проблемності та врятувати, а не ліквідовувати як це є зараз,&nbsp; значно більшу&nbsp;&nbsp; кількість банків.</p>
<p>&nbsp;</p>
<p>ГОЛОВУЮЧИЙ.&nbsp; Колеги, займіть,&nbsp; будь ласка, свої місця,&nbsp; шановні колеги народні депутати.</p>
<p>Степан Кубів, будь ласка, хвилину.</p>
<p>&nbsp;</p>
<p>17:03:37</p>
<p>КУБІВ С.І.</p>
<p>Шановні колеги&nbsp; депутати, в поправці номер 312 є технічна правка, що прошу викласти в такому&nbsp; тексті: "Обмеження&nbsp; встановлення цим пунктом не&nbsp; поширюється на зобов'язання банку щодо зарахування зустрічних однорідних вимог крім обмежень, прямо передбачених законом. В разі, якщо боржник банку одночасно є кредитором цього ж банку, і грошові кошти спрямовуються&nbsp; на&nbsp;&nbsp; погашення зобов'язань, щодо цього, боржникам перед банком за кредитними договорами&nbsp; та (або),&nbsp;&nbsp; за емітованими боржником&nbsp; борговими цінними паперами". Дякую. Це технічна правка.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.&nbsp; Дякую.</p>
<p>Шановні колеги, Павло Різаненко.</p>
<p>&nbsp;</p>
<p>17:04:34</p>
<p>ДЕМЧАК Р.Є.</p>
<p>Якщо можна, по 312 правці я хочу сказати, що якщо вона випадково буде не підтримана, то щоб вона залишилась в старій редакції. Про що вона говорить? Про те, що&nbsp; якщо у підприємства залишились гроші на розрахунковому рахунку і&nbsp; у неплатоспроможному банку, і в цьому ж банку у нього є кредит, то щоб воно могло цими грошима, під час&nbsp; ліквідації, покрити цей кредит. Додатково зараз пропонується, в тому числі, якщо не кредит, а підприємство залучало такі&nbsp; кошти під облігації, корпоративні облігації власні.&nbsp; Тому підтримую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка, Павло Різаненко.</p>
<p>&nbsp;</p>
<p>17:05:14</p>
<p>РІЗАНЕНКО П.О.</p>
<p>Доброго дня! Народний депутат Різаненко. Пропоную поставити на підтвердження&nbsp; поправку 249, якою зобов'язуються приймати участь у виводі банків державні банки, в яких є 75 відсотків у держави.</p>
<p>Вони зобов'язані виводити певні&nbsp; банки. Ця норма є&nbsp; неприпустимою, дискримінаційною, і така&nbsp; можливість за власним бажанням у державних банків і так є. А зобов'язувати некоректно. Тому пропоную поставити дану поправку на підтвердження.</p>
<p>&nbsp;</p>
<p>ГОЛОВУЮЧИЙ. Номер поправки?</p>
<p>&nbsp;</p>
<p>РІЗАНЕНКО П.О. Закликаю колег не&nbsp; голосувати за неї.</p>
<p>&nbsp;</p>
<p>ГОЛОВУЮЧИЙ. Номер поправки?</p>
<p>&nbsp;</p>
<p>РІЗАНЕНКО П.О. Це 249.</p>
<p>&nbsp;</p>
<p>ГОЛОВУЮЧИЙ. 249 поправка, народний депутат Різаненко проголосив і закликав колег не голосувати за неї.</p>
<p>249 поправка.</p>
<p>&nbsp;</p>
<p>17:06:26</p>
<p>За-53</p>
<p>Не підтримана поправка.</p>
<p>Павло Різаненко, назвіть всі поправки, які у вас є?</p>
<p>&nbsp;</p>
<p>17:06:33</p>
<p>РІЗАНЕНКО П.О.</p>
<p>Пропоную поставити на підтвердження поправку 299, яка зменшує вимоги щодо капіталу до новостворених перехідних банків. Законом передбачається вимога капіталу – 500 мільйонів, а ми тут говоримо, що новостворені банки, перехідні, до них вимога 120 мільйонів. Тобто ми передаємо перехідні банки слабким банкам. Пропоную поставити на підтвердження.</p>
<p>Також, може&nbsp; заодно задиктую і інші поправки? Голова? 299-а, 314-а, 318-а, 376-а, 377-а.</p>
<p>&nbsp;</p>
<p>ГОЛОВУЮЧИЙ. Будь ласка, на підтвердження.</p>
<p>Будь ласка, коментар…</p>
<p>&nbsp;</p>
<p>17:07:25</p>
<p>ДЕМЧАК Р.Є.</p>
<p>Я хотів би кожній поправці перед голосуванням дати коментар. Особливо&nbsp; по 299 поправці. Зараз для перехідних банків і для&nbsp; приймаючих банків залишається норма мінімального статутного капіталу, так як для працюючих банків – 120 мільйонів. Вона зараз працює, і ми комітетом підтримали як би цю позицію, щоб не було 500 мільйонів, тому що&nbsp; тоді немає сенсу для інвесторів брати&nbsp; проблемні банки, відновлювати їх, для того, щоб була така мотивація. Тому&nbsp; ми в комітеті більшістю підтримали.</p>
<p>Прошу 120-у, коли&nbsp; буде поставлена&nbsp; на підтвердження, і&nbsp; все-таки її підтримати.</p>
<p>Комітет підтримав.</p>
<p>&nbsp;</p>
<p>ГОЛОВУЮЧИЙ.&nbsp; Зрозуміло, 299 поправка комітетом підтримана. Павло Різаненко вніс пропозицію її не підтримувати. Схожа ж позиція – не підтримувати це – у Міністерства фінансів. Я зрозумів.</p>
<p>Будь ласка, колеги, Мінфін, Різаненко – не підтримувати, комітет її підтримав. 299 на підтвердження.</p>
<p>&nbsp;</p>
<p>17:08:36</p>
<p>За-42</p>
<p>Не знайшла підтримки.</p>
<p>Наступна поправка 314, будь ласка. Теж&nbsp; на підтвердження, 314-а. Та ж аналогічна ситуація, як і з 299-ю. 314-а.</p>
<p>&nbsp;</p>
<p>17:09:02</p>
<p>За-18</p>
<p>Теж не знайшла своєї підтримки, 18 голосів.</p>
<p>376-а… 318-а, точніше, 318-а.</p>
<p>&nbsp;</p>
<p>ДЕМЧАК Р.Є. По 318-й поправці. Коли виводяться неплатіжездатні банки, вони виводяться із свопам. Своп – це коли валюта проти гривні віддається в другий банк. І суть цієї поправки заключається в тому, щоб враховувати курс на день виведення банку із ринку, на день введення тимчасової адміністрації. Тому я вважаю, що можна підтримати, і комітет також врахував.</p>
<p>&nbsp;</p>
<p>ГОЛОВУЮЧИЙ.&nbsp; Ви на підтвердження. 318-а, комітет врахував, Павло Різаненко на підтвердження і просить не підтримувати. Міністерство фінансів, та ж позиція – не підтримувати.</p>
<p>318-а, будь ласка.</p>
<p>17:10:07</p>
<p>За-42</p>
<p>Не знайшла свого підтвердження ця поправка, 42 голоси.</p>
<p>376-а поправка.</p>
<p>&nbsp;</p>
<p>ДЕМЧАК Р.Є. 376-а і 377-а, вони однотипні. Відстроченням їх реалізації з 1 січня пропонувалися, щоб Ощадний банк також був членом… <i>(Не чути)</i></p>
<p>&nbsp;</p>
<p>ГОЛОВУЮЧИЙ. …визначення залу. І Мінфін не підтримує цю поправку.</p>
<p>376-а, будь ласка, визначайтесь. І займайте свої місця, зараз будемо голосувати закон. Будь ласка.</p>
<p>&nbsp;</p>
<p>17:11:19</p>
<p>За-38</p>
<p>Не знайшла підтримку ця поправка.</p>
<p>377-а, аналогічна поправка. 377-а на підтвердження. Кабмін і Павло Різаненко не підтримують цю поправку.</p>
<p>&nbsp;</p>
<p>17:11:44</p>
<p>За-19</p>
<p>На знайшла підтримки.</p>
<p>Шановні колеги, займіть, будь ласка, свої місця. 2045а в другому читання та в цілому з урахуванням правок, які оголосив Степан Іванович Кубів. Будь ласка, 2045а. Займіть свої місця, колеги. 2045а прийняти в другому читанні та в цілому з урахуванням технічних правок, які сказав Кубів, техніко-юридичні правки. Будь ласка, з урахуванням техніко-юридичних голосуємо. Техніко-юридичні правки, які оголосив Степан Кубів. Техніко-юридичні правки! Прошу голосувати.</p>
<p>"За", підтримуємо закон. Це важливий МВФівський закон.</p>
<p>&nbsp;</p>
<p>17:12:38</p>
<p>За-248</p>
<p>Рішення прийнято. Дякую, шановні колеги.</p>
<p>Наступний закон – 2492. Прошу трішки тихіше! Будь ласка! Дякую щиро вам за розуміння. Давайте трішки тихіше, буде краще працювати.</p>
<p>2492: проект Закону про внесення змін до деяких законодавчих актів України у зв'язку з прийняттям Закону України "Про Національне антикорупційне бюро України".</p>
<p><a name=Temp></a>Єгор Соболєв, будь ласка, на трибуну, друге читання.</p>
<p>Колеги, будь ласка, на півтону тихіше, прошу.</p>
<p>Будь ласка, Єгор Соболєв.</p>
<p>&nbsp;</p>
<p>17:13:33</p>
<p>СОБОЛЄВ Є.В.</p>
<p>Колеги, це дуже простий закон, його вніс Кабінет Міністрів. Ми з вами створили Національне антикорупційне бюро, цим законом воно включається в усі закони, що регулюють роботу правоохоронних органів від права звільняти його працівників без згоди профспілки до інших прав, передбачених для працівників правоохоронних органів.</p>
<p>Насправді, при підготовці до другого читання надійшла тільки одна поправка,&nbsp; нам дуже легко в цьому випадку прийняти рішення.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, займіть, будь ласка, свої місця.</p>
<p>Шановні колеги, проект Закону про внесення змін до деяких законодавчих актів України у зв'язку з прийняттям Закону України "Про національне антикорупційне бюро України". Єгор Соболєв доповів, проект Закону 2492 прийняти в другому читанні та в цілому.</p>
<p>Прошу зайняти свої місця. Прошу підтримати і голосувати 2492, в другому читання і в цілому, антикорупційний, будь ласка. Голосуємо. Голосуємо, прошу підтримати. Голосуємо.</p>
<p>&nbsp;</p>
<p>17:15:01</p>
<p>За-254</p>
<p>Закон прийнято.</p>
<p>2879: проект Закону про внесення змін до статті 46 Закону України "Про запобігання корупції" (щодо обсягу декларованої інформації особами, уповноваженими на виконання функцій держави або місцевого самоврядування).</p>
<p>Єгор Соболєв, будь ласка, 2879. Прошу.</p>
<p>&nbsp;</p>
<p>17:15:17</p>
<p>СОБОЛЄВ Є.В.</p>
<p>Це значно серйозніший закон, його ініціював уряд разом з міністром юстиції, який зробив дуже велику і конструктивну роботу, ми добре попрацювали в комітеті. Цей закон змушує всіх посадовців декларувати не тільки формально записане на них майно, але й те майно, яке формально належить їхнім особам, але насправді є в розпорядженні цих посадовців. Плюс те майно, яке офіційно не існує, але насправді є величезними маєтками чи дорогими машинами.</p>
<p>Пам'ятаєте історію з керівником ДАІ Єршовим, який просто не реєстрував просто свій величезний будинок. І до того, як він не був викритий журналістами, нахабно ним користувався. Щоб це усунути, розроблений цей законопроект, прохання його підтримати.</p>
<p>&nbsp;</p>
<p>ГОЛОВУЮЧИЙ. Так, Будь ласка, Юрій Луценко. Уважно, колеги, будь ласка.</p>
<p>&nbsp;</p>
<p>17:16:36</p>
<p>ЛУЦЕНКО Ю.В.</p>
<p>Шановний пане голово, шановний доповідачу Єгоре! Наш депутат Князевич подавав поправку, яка чомусь взагалі не ввійшла в текст і не розглянута комітетом. Від імені фракції наполягаю на тому, щоби термін користування майном третьої особи, який необхідно записувати в декларацію, був визначений як більше ніж 120 днів за рік. 180 днів за рік. Це поставить ясність у це дуже важливе питання.</p>
<p>Поясню. Якщо ти користуєшся автомобілем, записаного на водія 180 днів, або проживаєш в квартирі, записаній на третю особу, 180 днів, не важливо, з перервою чи без перерви протягом року, ти мусиш задекларувати це майно. І таким чином, це уточнить закон і зніме можливості зловживання силовиків або судів на цьому питанні.</p>
<p>Прошу з цієї поправкою голосувати "за".</p>
<p>&nbsp;</p>
<p>ГОЛОВУЮЧИЙ. Дякую, Юрій Віталійович. Будь ласка, Єгор Соболєв.</p>
<p>&nbsp;</p>
<p>17:17:47</p>
<p>СОБОЛЄВ Є.В.</p>
<p>Ми обговорювали цю ідею, обговорювали разом з міністром юстиції. Річ у тому, що майно, яким люди користуються і мають декларувати, &nbsp;вже описано в діючому законі, діючою редакцією, яку ми просто вирішили не чіпати. Ми чітко прописали, що має обов'язково декларуватися майно, на яке у людей фактично є право розпорядження. Не просто, коли вам дали машину, чи ви у друга переночували або пізно було повертатися, а коли ви по факту є власником цього майна. Це ми описали в законі.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Дивіться, зараз, я думаю, що зробимо уточнення Руслана Князевича і проголосуємо.</p>
<p>Будь ласка, Руслан Князевич.</p>
<p>&nbsp;</p>
<p>17:18:32</p>
<p>КНЯЗЕВИЧ Р.П.</p>
<p>Шановний пане Голово, шановні колеги! Я прошу підтвердити міністра юстиції про те, що, коли ми голосували цей закон в першому читанні, він з трибуни парламенту оголосив про те, що іде мова про те майно, яким користуються не менше 6 місяців. І ми саме з цією редакцією проголосували в першому читанні.</p>
<p>В другому читанні, я просто прошу уточнити ці речі, тому що не коректно в місяцях визначати строк. І прошу, під стенограму я зачитаю поправку, що здійснення інтересів декларанта та членів його сім'ї, ця можливість здійснення прав, тотожних за змістом, правоволодіння, користування чи розпорядження відповідними активами не менше ніж протягом 180 днів звітного року, за який подається декларація. Це зміна до пункту 1 після абзацу другого доповнити абзацом відповідного змісту. І це було підтримано відповідно міністром юстиції. І саме така ідея була підставою для того, щоб наша фракція голосувала цей закон в першому читанні.</p>
<p>Ми наполягаємо, щоб вона була відтворена в другому читанні.</p>
<p>&nbsp;</p>
<p>ГОЛОВУЮЧИЙ. Дякую. Зафіксована правка.</p>
<p>Міністр юстиції Павло Петренко, хвилину. І займайте місця, будемо голосувати.</p>
<p>&nbsp;</p>
<p>17:19:44</p>
<p>ПЕТРЕНКО П.Д.</p>
<p>Шановні колеги! Профільний комітет тричі розглядав цей законопроект, і вчора було засідання. І профільний комітет запропонував ще більш точний і прозорий механізм. Ми прибираємо питання щодо користування майном, тому що тут можуть бути маніпуляції. Ви прийшли додому один день-два пожили, і вас будуть звинувачувати в тому, що ви користуєтесь майном.</p>
<p>Профільний комітет звузив питання до того майна, на яке ви маєте право розпорядження. Умовно кажучи, якщо людина оформила певний автомобіль на підставну особу, у неї є генеральне доручення від цієї особи, чиновник, і він не вказав це в декларації, а може продавати це майно, тоді він повинен декларувати таке майно. Ми прибрали всі питання по користуванню, Руслан. Я просто зараз подивився останній текст. Потрібно декларувати тільки те майно, на яке ви маєте право на розпорядження.</p>
<p>Так само, якщо у вас є, наприклад, генеральна. Якщо це користування, то користування врегульовано. Якщо ви користуєтесь нерухомим майном, то ви тоді оформляєте відповідний договір. Якщо ви маєте майно, на яке ви маєте право розпорядження і воно оформлене на третіх осіб, то тоді ви повинні декларувати за спеціальним порядком.</p>
<p>Ми прибрали всі ці неузгодженості. Комітет зробив дуже хорошу пропозицію. Не треба буде ні 180 днів доказувати, ні 200 днів. Якщо майно, яке ви оформили на третю особу, але фактично ви є власником, маєте право розпорядження через генеральне доручення, наприклад, чи якийсь договір управління, тоді ви декларуєте. Це не стосується права користування майна і права володіння. Не стосується.</p>
<p>Тому я думаю, що це буде більш прозора норма, за яку треба голосувати і вона буде працювати. Дякую. Тому я підтримую.</p>
<p>&nbsp;</p>
<p>ГОЛОВУЮЧИЙ. Шановні колеги! Я хочу підтвердити, що напевно, це найкраща норма. Оскільки мова йде про майно, на яке у вас є право розпорядження. Не просто покористувався, а право розпорядження. Наприклад, автомобіль, на який є доручення, на його там продаж і так далі. Оце, напевно, більш широка норма і вона об'єктивна просто. Що не буде виникати проблем.</p>
<p>Колеги, я думаю, що з урахуванням оцієї норми, що щойно оголосив міністр юстиції Павло Петренко.</p>
<p>&nbsp;</p>
<p>ГОЛОС ІЗ ЗАЛУ. …право розпорядження.</p>
<p>&nbsp;</p>
<p>ГОЛОВУЮЧИЙ. Наявністю документу на право реалізації.</p>
<p>&nbsp;</p>
<p>ГОЛОС ІЗ ЗАЛУ. Не обов'язково.</p>
<p>&nbsp;</p>
<p>ГОЛОВУЮЧИЙ. Державний реєстр.</p>
<p>&nbsp;</p>
<p>ГОЛОС ІЗ ЗАЛУ. Не обов'язково.</p>
<p>&nbsp;</p>
<p>ГОЛОВУЮЧИЙ. Шановні колеги, я думаю, що це набагато краща норма, ніж просто користування.</p>
<p>Будь ласка, Олег Ляшко, хвилина. І давайте, заходимо в зал. Зараз будемо голосувати.</p>
<p>&nbsp;</p>
<p>17:22:27</p>
<p>ЛЯШКО О.В.</p>
<p>Олег Ляшко, Радикальна партія. Шановний доповідач, у мене питання. Як довести право розпорядження? Наприклад, корупціонер живе в чужому будинку, пане міністр юстиції, питання теж до вас. Живе в чужому будинку, не оформив ніякої довіреності, ні генеральної, ні простої на користування будинком, на користування машиною, користується ними. Як ви доведете його право розпорядження на це майно? Питання. Ні як не доведете.</p>
<p>&nbsp;</p>
<p>ГОЛОВУЮЧИЙ. Міністр юстиції, будь ласка, хвилину і потім Єгор Соболєв.</p>
<p>&nbsp;</p>
<p>17:23:07</p>
<p>ПЕТРЕНКО П.Д.</p>
<p>Шановний Олеже Валерійовичу, в цій нормі, яку відпрацював комітет написано два положення.</p>
<p>Якщо особа (державний службовець) отримують доходи і вигоди від майна або має право розпорядження. Тому, якщо ви користуєтеся чиїмось будинком або отримуєте з цього доходи у вигляді орендної плати, ви повинні декларувати. І якщо ви маєте право продавати це майно через генеральне доручення і тому подібне, ви так само маєте право декларувати.</p>
<p>Тоді ви користуєтеся доходами фактично вигодами від цього майна. Якщо ви користуєтесь самостійно чужим будинком.</p>
<p>&nbsp;</p>
<p>17:23:49</p>
<p>СОБОЛЄВ Є.В.</p>
<p>Я хочу пояснити, Олеже.</p>
<p>&nbsp;</p>
<p>ГОЛОВУЮЧИЙ. Будь ласка, Єгор Соболєв. Заспокойтесь.</p>
<p>&nbsp;</p>
<p>СОБОЛЄВ Є.В. Олеже, Руслане, я хочу пояснити. Вимога декларувати майно, яким ти фактично користуєшся, вже існує в нинішньому законодавстві. Воно описано, якщо я не помиляюся, статтею 1. Ми взагалі не змінюємо цієї статті. Ми тільки додамо, як казав міністр, те майно, яким людина може розпоряджатися.</p>
<p>Я наведу приклад. Якщо, не дай Боже, хтось з парламентарів є таємним бенефіціаром фонду, якому належить будинок чи яхта, чи автомобіль, в цьому випадку для нього згідно закону наступає відповідальність. Цей закон перекладає обов'язок доводити порушення законодавства про декларації на Національну агенцію з запобігання корупції.</p>
<p>Далі. В судовому порядку воно буде порушувати справу і за допомогою суду вирішувати чи є зловживання, чи немає. Свавільного прийняття рішень не передбачено.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, ще по хвилині і давайте будемо переходите до голосування.</p>
<p>Олег Ляшко, потім Руслан Князевич і потім міністр.</p>
<p>&nbsp;</p>
<p>17:25:08</p>
<p>ЛЯШКО О.В.</p>
<p>Олег Ляшко. Коли Єгор Соболєв каже про те, що свавільного прийняття рішень не передбачено, це все добре виглядає в теорії. А на практиці це полягає так: прийшов поліцейський, ви переночували в коханки чи в коханця, не задекларували квартиру, не задекларували – вас звинувачують і тягнуть до суду. Я вважаю, що треба підтримати поправку Князевича і це буде чітко передбачене законом. Користується 180 днів – декларує, не користується – не декларує. Бо інакше тоді на власний розсуд поліцейського він визначає є порушення чи немає. Це поле для свавілля. Це поле для можливості репресій і вигадування злочинів, яких людина не вчиняє. Давайте пам'ятати, яка у нас правоохоронна система, яка у нас судова система. Вам сплетуть на рівному місці лапті: ви заїдете до знайомого, вас звинуватять у тому, що це ваше майно і ходи по судах доказуй, що це не твоє майно.</p>
<p>&nbsp;</p>
<p>ГОЛОВУЮЧИЙ. А я думаю, колеги, а можливо ми залишимо дві норми, вони ж не контраверсійні? Юрій Луценко, будь ласка. Вони ж не контраверсійні, ми можемо дві норми залишити. Вони не контраверсійні.</p>
<p>&nbsp;</p>
<p>17:26:25</p>
<p>ЛУЦЕНКО Ю.В.</p>
<p>Шановний пане Голово, шановний доповідачу і Кабінет Міністрів! Давайте підемо по Регламент. Поставимо зараз поправку, яку сформулював Руслан Князевич, котра дає можливість вичислити корупціонерів набагато ширше, ніж та норма, яку зараз нам пропонують. Люди, які користуються майном 180 діб протягом року, мають показати це майно в своїй декларації. Інші норми про бенефіціарів, про все інше – ми не заперечуємо. Але не звужуйте норми полювання за корупціонерами.</p>
<p>Прошу поставити поправку Князевича на голосувати, а всі фракції коаліції прошу голосувати "за".</p>
<p>&nbsp;</p>
<p>ГОЛОВУЮЧИЙ. Дякую.</p>
<p>А у мене пропозиція ще до всіх фракцій. Трошечки тихіше можна? Дивіться, що виходить: ви розмовляєте, великий шум в залі, потім починають перекрикувати один одного. Давайте трошки тихіше.</p>
<p>Будь ласка, Павло Петренко.</p>
<p>&nbsp;</p>
<p>17:27:27</p>
<p>ПЕТРЕНКО П.Д.</p>
<p>Шановні колеги, є такий вираз: лучшее – враг хорошего. Насправді комітет працював дуже плідно, тричі збирався з цього приводу. Відпрацювали текст закону, юридично правильний і вивірений, який фактично в редакції комітету зараз пропонується. І я пропоную, щоб ми проголосували цей закон в редакції комітету і поставили крапку. Через рік ми побачимо&nbsp; результати роботи цієї норми, і тоді будемо вносити&nbsp; зміни. Давайте заразне розбалансовувати&nbsp; текст закону нормами, які&nbsp; дадуть можливість певним чиновникам&nbsp; розказувати, що вони не 180 днів,&nbsp; а 170 днів жили, і тому вони не підпадають під декларування. Цей закон стосується саме тих осіб, які мають реальне майно і приховують&nbsp; його на&nbsp; третіх особах, підставних, і мають право розпорядження цим майном, тоді вони повинні декларувати це. А якщо не будуть декларувати, будуть нести відповідальність. І тоді&nbsp; не буде&nbsp;&nbsp;&nbsp; маніпуляцій ні від правоохоронних органів, ні від судових&nbsp; органів, якщо ми приймемо&nbsp; редакцію, яку запропонував комітет. До речі, він за цю редакцію проголосував одноголосно.</p>
<p>Прошу підтримати текст закону в другому читанні і в редакції комітету. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Князевич. Наполягаєте, Руслан, на своїй поправці? Хвилина Князевич і все. І готуйтесь до голосування.</p>
<p>&nbsp;</p>
<p>17:28:34</p>
<p>КНЯЗЕВИЧ Р.П.</p>
<p>Шановний пане Голово, шановні колеги! Щойно міністр юстиції&nbsp; фактично відтворив ту норму, яка є&nbsp; в таблиці, але на жаль, доповідач дещо про інше говорив&nbsp; з трибуни. Я ще раз повторю для стенограми: в таблиці розданій, прийнято&nbsp; на комітеті наступна річ, що в разі, якщо ви користуєтесь з метою&nbsp; отримання вигоди, або&nbsp;&nbsp;&nbsp; розпорядження майном,&nbsp; ви зобов'язані його декларувати. Тут в основному йде мова про комерційну нерухомість, очевидно швидше всього, а також наприклад транспортом комерційним і так далі, то в тому випадку, обов'язково декларуєте. В інших випадках, якщо ви це робите не з метою вигоди, або не з метою його розпорядження на перспективу, то&nbsp; ви не зобов'язані декларувати його в декларації. Правильно я зрозумів? Якщо в такій редакції, звичайно, ми погоджуємо це.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Колеги, займіть місця. З техніко-юридичними правками, які відображають суть&nbsp; того, що сказав Руслан Петрович Князевич, прошу підготуватись до голосування. 2879&nbsp; з техніко-юридичними правками, які відображають суть внесеної пропозиції щойно, останньої Русланом&nbsp; Князевичем. Колеги, 2879 в другому читанні та в цілому з врахуванням останньої техніко-юридичної правки&nbsp;&nbsp; Руслана Князевича. Останньої. Голосуємо, підтримуємо 2879, голосуємо. Прошу підтримати. Порозумілись всі, по-моєму.&nbsp;&nbsp;&nbsp;&nbsp;</p>
<p>&nbsp;</p>
<p>17:30:18</p>
<p>За-253</p>
<p>Рішення прийнято.</p>
<p>2806, Іван Вінник, проект Закону про додаткові заходи щодо забезпечення індивідуальної безпеки осіб, які виконують службові обов'язки в межах території, на якій введений воєнний стан або проводиться антитерористична операція.</p>
<p>Будь ласка.</p>
<p>&nbsp;</p>
<p>17:30:46</p>
<p>ВІННИК І.Ю.</p>
<p>Шановні колеги! Зараз ми повторно в другому&nbsp; читанні будемо з вами&nbsp; розглядати законопроект про надання засобів особистого захисту держслужбовцям, які перебувають у відрядженнях в зоні проведення антитерористичної операції. Цей законопроект був зініційований, напрацьований спільно з Радою національної безпеки та&nbsp; оборони. І, дійсно, він сьогодні вимагає прийняття по ньому рішення.</p>
<p>Хочу зауважити, що&nbsp; під час розгляду у другому читанні у фракції парламенту, а саме у фракції "Самопоміч", були зауваження до цього законопроекту. Натомість&nbsp; при підготовці до повторного другого читання жодних поправок надано не було. Тому сьогодні ми пропонуємо розглядати цей законопроект у повторному другому читанні та в цілому.</p>
<p>Мені також відомо, що станом на сьогодні, він вже&nbsp; є погоджений міністром внутрішніх справ і відповідає тим&nbsp; сподіванням, які на нього&nbsp; покладаються. Тому&nbsp; просимо зал визначатися голосування та&nbsp; прийняти цей законопроект у повторному другому&nbsp; читанні та в цілому. Дякую.</p>
<p>Немає поправок, жодної, ми їх розглянули у другому читанні.</p>
<p>&nbsp;</p>
<p>ГОЛОВУЮЧИЙ. Колеги, 2806. 2806.</p>
<p>Колеги, будь ласка, є наполягання, народний депутат Левченко, які відхилені комітетом.</p>
<p>1 поправка, відхилена комітетом, народний депутат Левченко.</p>
<p>&nbsp;</p>
<p>17:33:04</p>
<p>ЛЕВЧЕНКО Ю.В.</p>
<p>Левченко, ВО "Свобода", 223 округ, місто Київ. Проблема цього законопроекту&nbsp; полягає в тому, чому від був відхилений тоді, минулого разу, коли ми перший раз у другому читанні розглядали, а в тому, що він дає можливість використовувати і надавали зброю чиновникам, по суті, а натомість всім інших громадянам не дає такої можливості. Не говориться вже про те. що у нас, у Верховній Раді, півроку сидить Закон "Про цивільну зброю і боєприпаси", який морозиться і не приймається, але навіть в&nbsp; рамках логіки цього законопроекту. Якщо ви говорите про війну на Сході, то ви згадайте про волонтерів, про журналістів, про лікарів та персонал медичних бригад, які там постійно або тимчасово&nbsp; виконують свої службові обов'язки.</p>
<p>Тому якраз моя поправка до цього закону стосується того, щоб не тільки чиновникам дозволяти мати зброю в тих територіях, а також і таким особам, про які тільки що сказав.</p>
<p>Закликаю вас, будь ласка, весь сесійний зал, якщо ви хоч трошки хочете&nbsp; якусь справедливість тут навести у цьому плані, то проголосувати за цю поправку. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, 1 поправка.</p>
<p>&nbsp;</p>
<p>17:34:18</p>
<p>ВІННИК І.Ю.</p>
<p>&nbsp;Ми змістовно обговорювали це питання під час розгляду на другому читанні, і комітет не підтримав. Аргументацію не вважаю давати за потрібне зараз. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Поправка Левченка не підтримана комітетом. Не підтримана комітетом поправка перша.</p>
<p>&nbsp;</p>
<p>17:34:44</p>
<p>За-76</p>
<p>Не набрала кількості голосів, 76.</p>
<p>3 поправка. Не наполягає?</p>
<p>Левченко, 6 поправка. Підготуйтесь до голосування.</p>
<p>&nbsp;</p>
<p>17:34:50</p>
<p>ЛЕВЧЕНКО Ю.В.</p>
<p>Якщо ви вже вирішили надавати чиновникам зброю, то ви хоча б внесіть якісь певні регуляторні механізми, механізми контролю за цією зброєю, за цими чиновниками.</p>
<p>Я вважаю за доцільне додати положення щодо проходження медичного огляду та проведення навчальних курсів поводження зі зброєю для осіб, зазначених у статті 1 даного закону. Цим законопроектом фактично пропонується по спрощеній процедурі надавати право певній категорії осіб, надавати їм зброю. При цьому є надзвичайно важливим, щоб право на отримання дозволу отримали дієздатні і психічно здорові громадяни України.</p>
<p>На жаль, у нас дуже багато людей сьогодні працюють в державних органах, які не є психічно здоровими. Тому, будь ласка, проголосуйте за поправку, яка, власне кажучи, примусить їх проходити відповідні курси і отримати відповідні медичні довідки. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, 6-а, не підтримана комітетом, поправка, народний депутат Левченко.</p>
<p>&nbsp;</p>
<p>17:36:04</p>
<p>ВІННИК І.Ю.</p>
<p>Комітет не володіє такою змістовною інформацією, якою володіє пан Левченко, тому не підтримав поправку номер 6. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, 6 поправка, не підтримана комітетом.</p>
<p>&nbsp;</p>
<p>17:36:29</p>
<p>За-54</p>
<p>Не знайшла підтвердження.</p>
<p><a href="http://w1.c1.rada.gov.ua/pls/zweb2/webproc4_2?pf3516=2806&skl=9" target=_blank>2806</a> в другому читанні та в цілому в варіанті комітету. 2806. Займіть місця, колеги. Депутати, займіть свої місця, будь ласка! 2806 в другому читанні і в цілому. 2806. Прошу голосувати. В варіанті комітету прошу підтримати. 2806. Голосуємо, колеги!</p>
<p>&nbsp;</p>
<p>17:37:09</p>
<p>За-192</p>
<p>Не набрали голосів.</p>
<p>Колеги, давайте 2806… Шановні колеги, 2806. Не встигли. Повертаємося: 2806. А зараз готові? Почекайте, зупиніть голосування. Займіть свої місця, будь ласка, колеги! Я бачу! Займіть свої місця, будь ласка.</p>
<p>За повернення.</p>
<p>Сконцентрувались, колеги? Прошу, займайте місця, колеги народні депутати. Пропозиція повернутися до розгляду 2806. Прошу голосувати, 2806. Повернення. Готові? Будь ласка, голосуємо. 2806 повернення, колеги, будь ласка. Голосуємо, підтримуємо. Повернення, це повернення, колеги.</p>
<p>&nbsp;</p>
<p>17:38:23</p>
<p>За-208</p>
<p>Рішення не прийнято.</p>
<p>По фракціях. "Блок Петра Порошенка" – 100, "Народний фронт" – 73...</p>
<p>Повторне друге? Колеги, повторне друге?</p>
<p>Повторне друге читання, на підготовку до повторного другого читання. Підготовка на повторне друге читання. На третє читання, це повторне друге. На третє читання?</p>
<p>Будь ласка, колеги, давайте підтримаємо на третє читання цей проект закон. 2806 на третє читання. 2806, будь ласка, на третє читання. Третє читання, будь ласка, давайте підтримаємо, на третє читання.</p>
<p>&nbsp;</p>
<p>17:39:30</p>
<p>За-223</p>
<p>Будь ласка, Долженков, "Опоблок", хвилину.</p>
<p>&nbsp;</p>
<p>17:39:49</p>
<p>ДОЛЖЕНКОВ О.В.</p>
<p>Спасибо, Владимир Борисович. Я понимаю, конечно, чрезвычайную важность законопроекта 2806 и других законопроектов, от которых зависит предоставление очередного кредита МВФ, который пойдет на проедание, неэффективного управления денежными средствами. Но хочу отметить, что фракция "Оппозиционный блок" категорически настаивает на непринятии этих законопроектов, поскольку политика МВФ не ведет к экономическому процветанию, а к еще большему ухудшению экономического благополучия наших граждан.</p>
<p>И при этом хотим отметить, что большинство граждан сейчас стоят и настаивают на принятии законопроекта 2960 относительно продления тестового режима НДС, поскольку не только МВФ вносит денежные средства в Украину, но и налогоплательщики, многие из которых просто стали. Их работа парализована. И мы настаиваем на том, чтобы этот законопроект включили во внеочередном порядке, а не рассматривали последним, намеренно.</p>
<p>&nbsp;</p>
<p>ГОЛОВУЮЧИЙ. Колеги, ще є пропозиція направити його на третє читання. Голосуємо? Іван Вінник вніс пропозицію направити його на підготовку на третє читання. Готові голосувати? Давайте, третє читання, будь ласка. Третє читання, будь ласка. Да, направити на третє читання, будь ласка, колеги.</p>
<p>&nbsp;</p>
<p>17:41:19</p>
<p>За-201</p>
<p>Зрозуміло, закон не прийнято.</p>
<p>Далі, колеги. У нас є питання для включення до порядку денного сесії.</p>
<p>Колеги, будь ласка, включення урядових проектів законів: 2334а, 2177а, 2178а, 2229а, 2352а, 2335а і 2319а. Будь ласка, Юрій Луценко. Заспокойтеся, будь ласка.</p>
<p>&nbsp;</p>
<p>17:42:10</p>
<p>ЛУЦЕНКО Ю.В.</p>
<p>Шановний пане голово! Наша фракція просить зняти два закони, які на минулому засіданні вже не ввійшли в цей порядок. Це пов'язані із Митним кодексом – 2177а, 2178а. Зняти їх з включення, і після цього ми голосуємо пакетний.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Олег Ляшко, будь ласка.</p>
<p>&nbsp;</p>
<p>17:42:40</p>
<p>ЛЯШКО О.В.</p>
<p>Шановний пане Голово! Шановні колеги! Фракція "Радикальної партії" просить включити до порядку денного сесії законопроекти 2714 –це про банкрутство фізичних осіб і 2307 – про державну монополію, про повну державну монополію на лотерейну діяльність. І ми голосуємо за всі інші пакетом законопроекти.</p>
<p>&nbsp;</p>
<p>ГОЛОВУЮЧИЙ. Шановні, колеги. Будь ласка, 2177, 2178а.</p>
<p>Я пропоную наступним чином…&nbsp; А він стоїть.</p>
<p>Колеги, 2177а і 2778а, ми зараз його вилучим. Проведіть, будь ласка, консультації з фракціями, і ми повернемося до цього. В тому числі і до цього питання, що сказав Олег Валерійович.</p>
<p>Будь ласка, я ставлю на голосування, будь ласка, включення в порядок денний питання, які викладені і подані вам за виключенням 2177а і 2178а. Я тоді прошу визначитись. Після того проведіть консультації між фракціями щодо 2177а, 2178а, плюс пропозицію двох законів, які вніс Олег Ляшко. І після того повернемося. Приймається така пропозиція?</p>
<p>Я зрозумів. Є позиція колег депутатів інша. Колеги, будь ласка. І так прошу зайняти свої місця.</p>
<p>Включення до порядку денного, за виключенням 2177а, 2178а.</p>
<p>Це те, що вам роздано. За виключенням цих двох позицій.</p>
<p>Далі. Якщо є додаткові позиції, зберіться зараз, керівники фракцій, узгодьте позиції. Я поставлю на голосування. Будь ласка, голосуємо включення в порядок денний, за виключенням двох законів – 2177а і 2178а.&nbsp;</p>
<p>Прошу голосувати. Прошу підтримати. І проведіть консультації. І проведемо зараз консультації. Я з голосу не буду включати, наголошую на тому. Будь ласка, підтримайте.</p>
<p>&nbsp;</p>
<p>17:45:39</p>
<p>За-161</p>
<p>Зрозуміло, колеги. Конструкція непрацююча. Конструкція непрацююча. Прошу провести консультації фракціям щодо порядку денного, узгодження позицій і тоді будемо повертатись до цього питання.</p>
<p>Перше читання, колеги. Проект Закону про внесення змін до деяких законодавчих актів України щодо порядку переміщення товарів до району або з району проведення антитерористичної операції – 2109а,&nbsp; 2109а-1. Є пропозиція. Як не розглянули?</p>
<p><a href="http://w1.c1.rada.gov.ua/pls/zweb2/webproc4_2?pf3516=2553&skl=9" target=_blank>2553</a> – проект Закону про внесення змін до Кодексу України про адміністративні правопорушення щодо вдосконалення порядку…</p>
<p><i>(Шум у залі)</i></p>
<p>Будь ласка, заява від двох фракцій. Замість оголошення перерви.</p>
<p>Будь ласка, Олег Ляшко, три хвилини.</p>
<p>&nbsp;</p>
<p>17:46:53</p>
<p>ЛЯШКО О.В.</p>
<p>Шановний Володимире Борисовичу, шановні колеги! Я хочу звернути вашу увагу на те, що сьогодні, під час голосування змін до Конституції України в залі українського парламенту голосував наш колега Роман Насіров! Ми з великою повагою ставимося до нашого колеги Романа Насірова, який зараз очолює Державну фіскальну службу.</p>
<p>Але є одна обставина. 25 травня збіг термін подачі заяви про складання депутатських повноважень паном Насіровим! По сьогоднішній день, всупереч вимогам Конституції і Закону про статус народного депутата, відповідна заява не подана до Голови Верховної Ради, не розглянута в регламентному комітеті. Ми вважаємо це грубим порушенням вимог Конституції про сумність-несумісність депутатського мандату з іншими видами діяльності. Оскільки в нас завтра фактично останній пленарний день нинішньої сесії, і якщо ми сьогодні не проголосуємо заяву по пану Насірову, і є ще один депутат пан Гвоздьов, який теж має скласти депутатський мандат. Це означає, що ці два шановані пани депутати до вересня місяця матимуть депутатський мандат.</p>
<p>Користуючись нагодою, я звертаюсь до Прем'єр-міністр Арсенія Яценюка. Я прошу вас зараз і Голову Верховної Ради невідкладно знайти пана Насірова, нагадати йому норми Конституції, негайно вимусити його подати заяву до Верховної Ради про складення повноважень, а український парламент сьогодні проголосувати припинення повноважень панів Насірова і Гвоздьова.</p>
<p>Дотримуйтесь, колеги, вимог Конституції. Більш ніж два місяці не складають депутатські повноваження. Одним місцем на двох стільцях, на трьох стільцях хочуть сидіти. Це є порушення закону, це є порушення Конституції. Геть порушників з парламенту! Вимагаю негайно вжити заходів до припинення порушень Конституції!</p>
<p>&nbsp;</p>
<p>ГОЛОВУЮЧИЙ. Треба було ще сказати, що ви до мене підходили годину назад, і я дав доручення Апарату, і Апарат шукає Насірова.</p>
<p>&nbsp;</p>
<p>ЛЯШКО О.В. Де заява?</p>
<p>&nbsp;</p>
<p>ГОЛОВУЮЧИЙ. А от де заява, коли буде я вам її покажу. Не треба просто, щоб бути об'єктивним за все, про все говорити, а не тільки про заяву.</p>
<p>Будь ласка, Юрій Віталійович Луценко.</p>
<p>&nbsp;</p>
<p>17:49:22</p>
<p>ЛУЦЕНКО Ю.В.</p>
<p>Шановний пане Голово, шановні колеги, я, як голова фракції, підтверджую, що і пан Насіров, і пан Гвоздьов давно заявили про складення депутатських повноважень, хтось давніше, хтось раніше. Ми не заперечуємо проти того, щоб після рішення регламентного комітету, який можна провести зараз буквально за декілька хвилин сьогодні було знято з них депутатський мандат. У нас немає жодних проблем з цього приводу. Прошу навколо цього не створювати відсутній конфлікт. Ми "за", ця заява ним написана і подана до Верховної Ради. Немає, шукайте, але вона подана.</p>
<p>Регламентний комітет може розглянути, спираючись на мою усну заяву про готовність обох депутатів скласти свій мандат. Виносьте на голосування і не шукайте чорної кішки у нашій фракції.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Будь ласка, Арсеній Петрович Яценюк, пропозиція. Пропозиція від уряду.</p>
<p>&nbsp;</p>
<p>ЯЦЕНЮК А.П. Шановні колеги, є прохання перейти до наступного, це останнього, законопроекту 2173а для того, щоб його презентувати, прийняти за основу і в цілому.</p>
<p>&nbsp;</p>
<p>ГОЛОВУЮЧИЙ. Є пропозиція Арсенія Петровича змінити черговість розгляду питання і зараз перейти до розгляду питання 217… Одну хвилину. 2173а і 2173а-1. Будь ласка, шановні колеги, пропозиція Прем?єр-міністра щодо розгляду цього питання. Прошу визначатись. 2173… А? В порядку денному стоїть. Зараз його розглядати. 2173а, 2173а-1 – щодо зімни порядку розгляду питання. Будь ласка, визначайтесь. Ставлю пропозицію Арсенія Петровича Яценюка продовжити розгляд питань проекту Закону 2173а, 2173а-1. Прошу визначатись, шановні колеги.&nbsp;&nbsp;</p>
<p>&nbsp;</p>
<p>17:51:56</p>
<p>За-189</p>
<p>Пропозиція не набрала необхідної кількості голосів.</p>
<p>Колеги, будь ласка, давайте зробимо таким чином. Послухайте! Послухайте! Сядьте на своє місце, оставте одну людину, хто може зробити позицію, одна людина. Хто?</p>
<p>Народний депутат Бакуменко, будь ласка. Всі сядьте на місця,&nbsp;&nbsp; будь ласка, я вас прошу!</p>
<p>&nbsp;</p>
<p>&nbsp;</p>
<p>17:52:35</p>
<p>БАКУМЕНКО О.Б.</p>
<p>Уважаемые друзья! Уважаемые друзья! Я хочу обратиться&nbsp; к вам от имени аграриев Украины, для того чтобы мы не допустили принятия&nbsp; законопроекта 2173а в части, где отмена спецрежима ПДВ&nbsp; для сельского хозяйства. Мы нарушаем коалиционную угоду, в которой подписалось 303 народных депутата и является неотъемлемою частью правительства, программы правительства, и это ползучая, как сделало правительство,&nbsp; без согласования, без обсуждения внесло в нормальный законопроект, касающийся электронных счетов, норму&nbsp; по отмену специального режима.</p>
<p>Я еще раз повторяю, нас 303&nbsp; человека,&nbsp; не кнопкодавов. Мы&nbsp; готовы к диалогу, мы готовы к профессиональному обсуждению. И в тот закон, который ждет сегодня бизнес, а у нас три законопроекта,&nbsp; три, повторяю: 2173а-1 и 2960.&nbsp;</p>
<p>На профильном комитете&nbsp; налоговом…</p>
<p>&nbsp;</p>
<p>ГОЛОВУЮЧИЙ.&nbsp; Завершуйте, будь ласка.&nbsp;&nbsp;</p>
<p>&nbsp;</p>
<p>БАКУМЕНКО О.Б. На профильном налоговом вчера, не подержался&nbsp;&nbsp; этот правительственный&nbsp; законопроект, поддержался законопроект 2960. И я прошу, если мы&nbsp; подходим к этому вопросу, чтобы мы действовали по регламенту и внесли по мере&nbsp; поступления 2960, 2173а и&nbsp; затем 2173-1к.</p>
<p>Но самое важное, мы настаиваем на том, мы не будем голосовать за законопроект, пока оттуда не вылучится норма по&nbsp;&nbsp; специальному&nbsp; режиму. Это приведет к критической ситуации в АПК, когда&nbsp; заявляется о том, что АПК сегодня&nbsp; жирует и ведет это не так.&nbsp; После обвала национальной валюты в 3 раза Премьер заявлял: 20 процентов обвала валюты – это кризис для экономики. В 3 раза! Выросли затраты на 65 процентов,&nbsp; на&nbsp; 5,4 процента снизился ВВП в АПК, за 10 лет впервые. Снизились все показатели по КРС, свиньям, птице.&nbsp;</p>
<p>АПК начинает&nbsp; находиться в системном кризисе. И вместо того, чтобы уменьшать налоги, вместо того, чтобы уменьшать сегодня финансовые&nbsp; нагрузки, правительство убивает сегодня&nbsp; единственную отрасль, которая еще тянет экономику&nbsp; Украины.</p>
<p>Я вас прошу, всех депутатов мажоритарщиков, которые приедут на округа. Люди вам будут смотреть в глаза, селяне. Не сделайте этого, прошу вас с трибуны этой.&nbsp; Спасибо вам всем.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, от є пропозиція Прем'єр-міністра країни, давайте послухаємо.</p>
<p>Будь ласка, Арсеній Петрович.</p>
<p>&nbsp;</p>
<p>17:55:34</p>
<p>ЯЦЕНЮК А.П.</p>
<p>Шановний пане Голово! Шановні народні депутати України! Захисники аграрного сектору, послухайте, будь ласка.&nbsp; Я вас категорично підтримую, що в Україні треба допомагати сільськогосподарським товаровиробникам. І я переконаний, що ви сюди вийшли&nbsp; не за&nbsp; вісім олігархічних аграрних компаній, які з бюджету&nbsp; витягують 80 відсотків усіх бюджетних дотацій.</p>
<p>І для того, щоб зняти всі ваші занепокоєння і всі чутки про те, що начебто олігархічне аграрне лобі роздавало тут допомогу, щоб не голосувати&nbsp; за цей закон, уряд пропонує наступне. 90 відсотків, а точніше&nbsp; 98 відсотків усіх компаній в Україні, які є аграрними, залишити на старій системі. А це знаєте, які компанії? Це ті компанії, які&nbsp; мають до 3 тисяч гектар і які заробляють до 50 мільйонів гривень на рік. <i>(Шум у залі)</i> А якщо ви буде відстоювати олігархів нових, то тоді вам треба іншим займатися, а не політикою, шановні колеги.</p>
<p>Саме&nbsp; тому Кабінет Міністрів України звертається до тих, хто справжні аграрії, а не бізнесмени&nbsp; в парламенті, підтримати сільгосптоваровиробників. 98 відсотків усіх компаній, які зареєстровані в Україні і мають&nbsp; до 3 тисяч гектар землі, і до 50 мільйонів виручки, залишити&nbsp; на старій системі оподаткування. А олігархів прибрати.&nbsp;&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, пропозиція пролунала.</p>
<p>Будь ласка, народний депутат Бакуменко. Будь ласка.</p>
<p>&nbsp;</p>
<p>ЯЦЕНЮК А.П. Я розумію, що&nbsp; за 30 мільйонів гривень можна блокувати&nbsp; трибуну парламенту, це правда, Сума велика в принципі, да.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, будь ласка, з трибуни, Бакуменко.</p>
<p>&nbsp;</p>
<p>17:57:30</p>
<p>БАКУМЕНКО О.Б.</p>
<p>Шановний Прем'єр-міністр, не вводьте в оману зал. Вы манипулируете цифрами. Мы готовы к профессиональной дискуссии. Мы провели комитетские слушания, ни госпожи Яресько, ни вас абсолютно нет.</p>
<p>Вы говорите, выносите в отдельном законопроекте, вместе с общественностью обсудим последствия, что придет. А вы берете так тайно и теперь манипулируете.</p>
<p>Я вам назову цифры. Вы говорите о крупных… Крупные компании, десять, которые котируются на международных биржах финансовых, финансовая отчетность, подтвержденная аудированными пяти ведущими компаниями мира, говорит: в 2014 году все десять компаний получили чистый убыток, капитализация снизилась&nbsp; от 10-и до 80-и процентов. О чем вы говорите? Вы – манипулятор! <i>(Шум у залі)</i></p>
<p>&nbsp;</p>
<p>ЯЦЕНЮК А.П. Я вас категорично підтримую, ви абсолютно праві. Всі ці бідні десять компаній, які отримали збитки, мають по 85 метрів яхти, мають самі дорогі машини, мають мільярдні статки за кордоном, а от по звітності виходить збитковість.</p>
<p>Кого ви захищаєте і кого ви дурите, люди? Ну, ви що думаєте, що всі дурні?</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, пропозиція не набрала більшості голосів. Ідемо… <i>(Шум у залі)</i></p>
<p>Почекайте, колеги… <i>(Шум у залі)</i> … давайте&nbsp; без ганьби! Будь ласка, займіть місця. Пропозиція не набрала кількості голосів, потребує обговорення. Ми їх не розглядаємо. Ми зараз цей закон розглядати не будемо. Ми зараз будемо розглядати проект Закону двадцять… <i>(Шум у залі)</i></p>
<p>Шановні колеги, в мене є пропозиція наступна: зараз починати розглядати Закон в першому читанні 2109а, 2109а-1. Буде вести Андрій Володимирович. А ми вийдемо і проведемо консультації і розберемося, що з цим робити. <i>(Шум у залі)</i> Домовилися?</p>
<p>Давайте, щоб ми заспокоїлись!&nbsp; 2109… Зараз ми обміняємося думками. <i>(Шум у залі)</i></p>
<p>&nbsp;Супер! Дуже добре! Колеги, давайте поки будемо розглядати 2109, 2109а, 2109а-1. Проведемо зараз… Будь ласка, народний депутат Бакуменко, Семерак, Журжій. І згодимо зараз позиції.</p>
<p>Будь ласка, на ваш розгляд, колеги, 2109а, 2109а-1. Є пропозиція… <i>(Шум у залі)</i></p>
<p>&nbsp;2553 тоді будемо розглядати. 2553: проект Закону про внесення змін до Кодексу України про адміністративні правопорушення щодо вдосконалення порядку притягнення до відповідальності за вчинення військових адміністративних правопорушень Доповідач – Іван Вінник.</p>
<p>І є пропозиція: за скороченою процедурою. Поки будемо обговорення проводити, проведемо консультації. Прошу підтримати пропозицію – скорочену процедуру, щоб не зупиняти роботу сесії. Будь ласка! Давайте підтримаємо, і зараз підемо будемо проводити консультації з цього приводу, колеги. Давайте підтримаємо. Скорочену процедуру, колеги.</p>
<p>&nbsp;</p>
<p>18:01:23</p>
<p>За-149</p>
<p>Давайте ще раз, один голос не вистачив. Щодо розгляду за скороченою процедурою. Прошу підтримати. 2553. Заспокойтесь, будь ласка, давайте підтримаємо. 2553. Голосуємо. Скорочена процедура розгляду в першому читанні, щоб не гаяти час. І будемо працювати далі.</p>
<p>&nbsp;</p>
<p>18:01:48</p>
<p>За-166</p>
<p>Дякую, колеги. Рішення прийнято.</p>
<p>Будь ласка, Андрій Володимирович, ведіть.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>18:01:56</p>
<p>ГОЛОВУЮЧИЙ. Дякую за підтримку, шановні колеги. Шановні колеги, полум'яні революціонери, які заблокували трибуну, я прошу дозволити доповідачу доповідати. <i>(Шум у залі)</i></p>
<p>&nbsp;Шановні колеги, я запрошую до доповіді народного депутата України Вінника Івана Юлійовича. І прошу колег розблокувати трибуну.</p>
<p>Пане Дубневич! Шановні колеги, прошу. Ні, ні, будь ласка, від трибуни, ми все повирішуємо. Я прошу розблокувати трибунну, колеги, зараз іде питання порядку денного. Зараз іде нарада, на якій вирішиться, яке ми питання поставимо. А зараз прошу дозволити доповідачу доповідати.</p>
<p>Будь ласка, Іван Юрійович, я дуже вас прошу стати на робоче місце і доповідати. Будь ласка.</p>
<p>&nbsp;</p>
<p>18:03:00</p>
<p>ВІННИК І.Ю.</p>
<p>Закон 2553 регулює зовсім інші правовідносини, не ті, за яких була заблокована зараз трибуна. Можливо, це питання не менше, а навіть більш важливе. Воно стосується дисципліни у збройних Силах України, дисципліни в наших військових формуваннях.</p>
<p>Не для кого сьогодні не секрет, що питання дисципліни в нас існує і воно досить суттєве, і воно сьогодні зменшує обороноздатність нашої держави та фактично боєздатність наших підрозділів.</p>
<p>Верховною Радою приймалися дуже вдалі законодавчі ініціативи, було внесено низку правок в Кодекс України про адміністративні правопорушення, який дозволяє сьогодні ефективно розглядати ті правопорушення та злочини, які скоєні військовослужбовцями, наприклад, пияцтво, наприклад, за рішення самовільно розташування військової частини, деякі інші правопорушення, які сьогодні впливають на питання дисципліни у військах. Натомість із-за того, що в зоні проведення АТО судова гілка влади, а також військова прокуратура, попри те, що вони дуже вдало працюють, але, на жаль, мають досить обмежений кількісний склад своїх працівників, в повному обсязі не справляються з тією кількістю впроваджень, які відкриваються.</p>
<p>Тому було запропоновано, цією законодавчою ініціативою, надати право командирам підрозділів самостійно розглядати справи адміністративні, про адміністративні правопорушення та наклади стягнення на військовослужбовців, які порушують відповідні статті Кодексу України про адміністративні правопорушення.</p>
<p>Є чітке обмеження щодо кола статей, які підпадають під можливість розгляду командирами по цьому законопроекту. Статті, їх всього навіть 10, і вони стосуються виключно злочинів, де є суб'єктами злочинів про військовослужбовці. Прошу підтримати цей законопроект, адже це обороноздатність нашої держави, боєздатність наших підрозділів. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. До слова запрошується співдоповідач голова комітету Кожем'якін Андрій Анатолійович. Будь ласка.</p>
<p>&nbsp;</p>
<p>18:05:14</p>
<p>КОЖЕМ’ЯКІН А.А.</p>
<p>Шановний головуючий, колеги! Комітет Верховної Ради України з питань законодавчої забезпечення правоохоронної діяльності розглянув на своєму засіданні поданий народними депутатами Вінником, Пашинським Закон "Про внесення змін до Кодексу України про адміністративні правопорушення" щодо вдосконалення порядку притягнення до відповідальності за вчинення військових адміністративних правопорушень.</p>
<p>Цим проектом пропонується надати право військовому командуванню в особі командирів військових частин під час воєнного и надзвичайного стану, а також в особливий період розглядати справи про військові адміністративні правопорушення, передбачені статтям 172 зі значком 10 і 172 зі значком 20 Кодексу України про адміністративні правопорушення, а також встановити, що арешт з утримання на гауптвахті встановлюється і застосовується лише до військовослужбовців за вчинення військових і адміністративних правопорушень.</p>
<p>Науково-експертне управління вважає, що закон потребує доопрацювання. Проаналізувавши положення законопроекту, народні депутати члени комітету з питань законодавчого забезпечення зазначають, що запропоновані в законопроекті зміни не узгоджуються (увага!) з вимогами Конституції України, відповідно до положень якої ніхто не може бути заарештований або триматися під вартою інакше, як за вмотивованим рішенням суду. А також статті 26 Закону України "Про правовий режим воєнного стану" і статті 31 "Про правовий режим надзвичайного стану", відповідно до яких правосуддя в Україні в умовах надзвичайного або воєнного стану здійснюється виключно судами.</p>
<p>Тому комітет рекомендує законопроект повернути суб'єкту права законодавчої ініціативи на доопрацювання. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Є потреба обговорювати? Якщо немає потреби обговорювати, я пропоную не відтягувати, а перейти до голосування.</p>
<p>Шановні колеги, хочу вам наголосити.<a name=_GoBack></a> По даному законопроекту є висновок комітету повернути суб'єкту права законодавчої ініціативи. Але першу я поставлю пропозицію за основу. Якщо вона не пройде, я поставлю пропозицію комітету.</p>
<p>Отже, прошу народних депутатів зайти в зал і приготуватись до голосування. Шановні колеги, хто знаходиться в кулуарах, прошу зайняти робочі місця. Секретаріат Верховної Ради прошу закликати депутатів зайти в зал.</p>
<p>Я ставлю на голосування проект Закону про внесення змін до Кодексу України про адміністративні правопорушення щодо вдосконалення порядку притягнення до відповідальності за вчинення військових адміністративних правопорушень (номер 2553) за основу. Хто підтримує дану пропозицію, прошу голосувати. За основу, будь ласка.</p>
<p>&nbsp;</p>
<p>18:08:24</p>
<p>За-170</p>
<p>Рішення не прийняте.</p>
<p>Я ставлю на голосування пропозицію комітету, повернути суб'єкту права законодавчої ініціативи на доопрацювання. Я прошу, щоб ми не втратили законопроект, сконсолідуватись і проголосувати за пропозицію комітету.</p>
<p>Отже, ставлю на голосування проект Закону номер 2553 за повернення його суб'єкту права законодавчої ініціативи на доопрацювання. Прошу проголосувати, прошу підтримати. Будь ласка.</p>
<p>&nbsp;</p>
<p>18:09:08</p>
<p>За-192</p>
<p>Рішення не прийнято.</p>
<p>Шановні колеги, давайте визначимося чи у нас є в залі достатньо депутатів для прийняття рішень. Тому що у нас є надзвичайно важлива постанова. Завтра річниця трагедії, яка стала трагедією не тільки для України, а для всього світу, коли російські путінські терористи в повітряному небі України збили літак "Боїнг", загинула величезна кількість людей. І є потреба проголосувати за постанову. Але ми&nbsp;&nbsp; зможемо проголосувати, якщо побачимо, що в залі є достатня кількість депутатів. Тому я прошу зараз підготуватись до сигнального голосування. Щоб ми побачили, чи у нас є потенціал. Щоб ми змогли цю важливу постанову до завтрашньої трагедії проголосувати.</p>
<p>Звернення до Міжнародного трибуналу з вимогою створення і проведення суду Міжнародного трибуналу. Шановні колеги! Сигнальне голосування. Я прошу взяти участь в сигнальному голосуванні кнопкою "за" і прошу проголосувати. Колеги, сигнальне голосування. Будь ласка, візьміть участь в голосуванні. Голосуємо.</p>
<p>&nbsp;</p>
<p>18:10:30</p>
<p>За-232</p>
<p>Дякую, шановні колеги. Я пропоную, перше. Послухайте мене уважно, щоб ми правильно витримали процедуру. Спочатку нам необхідно проголосувати про включення до порядку денного пленарного засідання.</p>
<p>І тому я ставлю на голосування пропозицію включити в порядок денний пленарного засідання та прийняття рішення, - проект Постанови про Звернення Верховної Ради України до Організації Об'єднаних Націй, національних парламентів держав світу щодо створення міжнародного трибуналу для судового переслідування осіб, відповідальних за злочин, пов'язаний зі збитим літаком авіакомпанії, що здійснював рейс MH17 17 липня 2014 року.</p>
<p>Прошу підтримати включення до порядку денного і розгляд. Прошу голосувати, будь ласка. Шановні колеги, голосуємо.</p>
<p>&nbsp;</p>
<p>18:11:35</p>
<p>За-241</p>
<p>Дякую.</p>
<p>Також я прошу проголосувати за розгляд за скороченою процедурою. Прошу підтримати, прошу проголосувати розгляд за скороченою процедурою і на прохання авторів. Голосуємо.</p>
<p>&nbsp;</p>
<p>18:12:00</p>
<p>За-221</p>
<p>Рішення прийнято. Я запрошую до доповіді народного депутата України, лідера Радикальної партії Олега Ляшка, Ляшка Олега Валерійовича.</p>
<p>Будь ласка.</p>
<p>&nbsp;</p>
<p>18:12:14</p>
<p>ЛЯШКО О.В.</p>
<p>Шановні колеги, пропоную проголосувати за проект постанови і звернутись до Організації Об'єднаних Націй про створення міжнародного трибуналу. Злочинці, які збили мирний пасажирський літак, які вбили сотні людей, мають не уникнути покарання, мають постати перед судом, не перед Божим, а перед міжнародним трибуналом. Голосуємо, будь ласка.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Слово надається співдоповідачу, голові комітету у закордонних справах Гопко Ганні Миколаївні. Будь ласка.</p>
<p>&nbsp;</p>
<p>18:12:45</p>
<p>ГОПКО Г.М.</p>
<p>Доброго дня, шановні колеги! Вчора комітет розглянув текст цієї постанови. І єдине прохання, просимо підтримати, не буду зачитувати, поміняти абзаци 4 і поставити його 5. І в такому способі можемо голосувати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Ми почули пропозицію керівника комітету, яка була сформульована. І я прошу зараз проголосувати за проект Постанови про Звернення Верховної Ради України до Організації Об'єднаних Націй, національних парламентів держав світу щодо створення міжнародного трибуналу для судового переслідування осіб, відповідальних за злочин, пов'язаний зі збитим літаком з пропозицією, яку озвучила голова комітету Гопко Ганна Миколаївна з трибуни Верховної Ради під стенограму. Прошу прийняти за основу і в цілому з урахуванням пропозиції комітету.</p>
<p>Будь ласка, голосуємо.</p>
<p>&nbsp;</p>
<p>18:13:53</p>
<p>За-248</p>
<p>Рішення прийнято.</p>
<p>Це важливе рішення, яке нам було важливо прийняти сьогодні. Прошу показати по фракціях.</p>
<p>Шановні колеги, я бачу у нас є потенціал для продовження нашої роботи. Зараз я, з вашого дозволу, тільки визначу, яке зараз згідно порядку денного має бути питання.</p>
<p>Зараз, згідно порядку денного, має бути 2123а. Юрій Віталійович! Проект Закону про внесення змін до деяких законодавчих актів України щодо запобігання і протидії політичній корупції. Юрій Віталійович! Юрій Віталійович Луценко, ми готові до розгляду 2123а? Автор Лещенко.</p>
<p>Я запрошую до слова автора. Але перед тим прошу підтримати пропозицію розглянути даний законопроект за скороченою процедурою. Будь ласка, прошу підтримати, прошу проголосувати.</p>
<p>&nbsp;</p>
<p>18:15:37</p>
<p>За-186</p>
<p>Рішення прийнято.</p>
<p>Я прошу перейти до розгляду. І запрошую до слова народного депутата Лещенка. Будь ласка.</p>
<p>&nbsp;</p>
<p>18:16:00</p>
<p>ЛЕЩЕНКО С.А.</p>
<p>Добрий день, шановні колеги! На ваш розгляд пропонується Закон про запобігання та протидію політичній корупції. Цей законопроект входить до пакету Європейського Союзу щодо запровадження безвізового режиму, це так звана дорожня карта. Він підтриманий Міністерством юстиції України. Він написаний експертами "Реанімаційного пакету реформ". Він підтриманий експертною комісією ОБСЄ. Він запроваджує державне фінансування партії з бюджету. Це та сама норма, яка діє у всіх європейських країнах, і яка дозволить партіям отримати альтернативне фінансування від коштів олігархів.</p>
<p>Пропонується, що будуть виділятися щорічно гроші для партій, які подолали тривідсотковий бар'єр, тобто парламентський бар'єр плюс ще бар'єр для партій, які не подолали бар'єр, але які мають перспективу для проходження. Також пропонується відшкодування коштів на виборчу компанію, але це не є абсолютними категоріями, для того, щоб партії отримали доступ до коштів, вони мають демонструвати тотальну прозорість. Фінансування передбачається з 2017 року, але вже протягом наступного року партії, щоквартально мають звітувати про всі приватні внески, які вони будуть отримувати. А також передбачається введення обмеження на фінансування партій з боку фізичних та юридичних осіб. Відповідно фізичні особи зможуть&nbsp; робити внески не більше приблизно 100 тисяч гривень, а юридичні&nbsp; особи –&nbsp; приблизно 400 тисяч гривень. Це&nbsp; відповідна формула, яка вираховується виходячи з&nbsp; мінімальної заробітної плати.</p>
<p>Прошу підтримати цей законопроект, який так само&nbsp; був підготовлений&nbsp; робочою групою, сформованою на антикорупційному&nbsp; комітеті Верховної Ради, куди входило і громадянське суспільство, куди входили і представники Міністерства юстиції, і Рахункової&nbsp; палати. Цей законопроект внесений на заміну відповідного законопроекту уряду, як жест доброї&nbsp; волі, за що ми так само дякуємо Міністерству юстиції&nbsp; України.&nbsp; І дякуємо за подальшу допомогу в опрацюванні цього законопроекту&nbsp; Комітет з питань правової політики Руслана Князевича, ми сьогодні говорили про те, що&nbsp; будемо разом готувати його до другого читання.</p>
<p>Прошу підтримати. Дуже дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Запрошую до співдоповіді&nbsp; голову Комітету з питань запобігання і протидії корупції Єгора Соболєва. Важливий контраверсійний, але надзвичайно важливий закон&nbsp; для боротьби і протидії політичній&nbsp; корупції.</p>
<p>І я прошу Єгора до виступу.</p>
<p>&nbsp;</p>
<p>18:18:26</p>
<p>СОБОЛЄВ Є.В.</p>
<p>Колеги, подолати корупцію в державному управлінні, в системі політичних партій буде вкрай важко, і я думаю, тут всі&nbsp; це добре розуміють.&nbsp; Це один з&nbsp; тих механізмів, який дозволяє чесно працювати партіям, який дозволяє чесно будувати партії.&nbsp;</p>
<p>Ми на комітеті&nbsp; проробили величезну&nbsp; роботу з творення цього закону. Я хотів подякувати депутату Сергію Лещенку, тому що&nbsp; він організував просто зразкову підготовку законодавства, залучив всіх експертів в державні органи. Дуже конструктивну позицію зайняв уряд, який відкликав власний&nbsp;&nbsp; закон і підтримав цю роботу. Ми одностайно ухвалили рішення&nbsp; рекомендувати&nbsp; ухвалити закон&nbsp; в першому читанні&nbsp; і разом зробити його добрим законом при фінальному голосуванні. Комітет просимо&nbsp; підтримати.</p>
<p>Ще я хочу зауважити: подяка пану Андрію Кожем'якіну,&nbsp; який уступив почесне право працювати над цим законом нашому комітету.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, чи є потреба обговорювати, чи можемо голосувати? Є потреба обговорювати.</p>
<p>Я прошу записатися: два – "за", два – "проти". Але спочатку, я перепрошую, прошу записатися: два – "за", два – "проти". Записуємося, шановні колеги, записуємося.</p>
<p>Я дам міністру юстиції, можливо, по завершенню обговорення? Можливо, по завершенню. Дякую дуже вам.</p>
<p>І я запрошую Ігоря Миколайовича Побера, "Блок Петра Порошенка". Будь ласка, Побер Ігор Миколайович.</p>
<p>&nbsp;</p>
<p>18:20:17</p>
<p>ПОБЕР І.М.</p>
<p>Прошу передати слово Сергію Капліну.</p>
<p>&nbsp;</p>
<p>18:20:26</p>
<p>КАПЛІН С.М.</p>
<p>Наша політична сила підтримує всі без винятку європейські законопроекти, тим більше ті, які направлені на прозорість фінансування&nbsp; партій. Очевидно, що країна сьогодні знаходиться в умовах тотальної політичної корупції, недовіра до існуючих політичних партій складає близько 80 відсотків. І саме через&nbsp; нові механізми фінансування&nbsp; політичних партій:– прозорість, звітність, відкритість, конкуретність – ми забезпечимо&nbsp; можливості ротації політичних еліт на усіх абсолютно рівнях.</p>
<p>Цей закон є зброєю простих, звичайних громадян у боротьбі проти олігархічних кланів, які пошматували український&nbsp; парламент, українські обласні ради, районні ради, готуються створити олігархічний&nbsp; фронт у боротьбі за місцеве самоврядування у нашій країні. Цей закон конче необхідний передусім простим українським громадянам.&nbsp;</p>
<p>Разом з тим, користуючись нагодою, я хотів би звернутися сьогодні до міністра юстиції з тим, щоб ми всі разом демонстрували справжні, європейські стандарти у підтримці нових політичних сил і політичній конкуренції.</p>
<p>Я усвідомлюю, що через підтримку неймовірну, шалену підтримку "Партії простих людей" по усій країні&nbsp; стрімкий ріст рейтингу цієї політичної сили, надії для українських громадян. Зараз фактично блокується її реєстрація.</p>
<p>Я звертаюсь до пана Петренка: відповідно до чинного закону, доброї волі простих людей, необхідності створити нормальну цивілізовану конкуренцію українському політикуму пришвидшити процес реєстрації і дати надію для громадян, дати їм порятунок і нову прогресивну європейську політичну силу.&nbsp; Дякую дуже.&nbsp;</p>
<p>&nbsp;</p>
<p>ГОЛОВУЮЧИЙ. Масоріна Олена Сергіївна, "Народний фронт". Передає Вікторії Сюмар. Будь ласка.</p>
<p>&nbsp;</p>
<p>18:22:42</p>
<p>СЮМАР В.П.</p>
<p>Шановні колеги, з цієї трибуни не один раз звучали слова про те, що значно більше, ніж війна, Україні загрожує одна біда – це корупція. Найгірше – це корупція, яка проявляється отут, в цьому залі. В цьому залі, коли депутатські фракції і групи дуже часто виконують інтереси далеко не своїх виборців, а своїх фінансистів, тому що сьогодні фінансування політичних партій, ну, це знаєте, така "велика таємниця за сімома замками", про яку всі догадуються, але ніхто не говорить.</p>
<p>Цей закон&nbsp; передбачає, що всі політичні партії, які отримали більше трьох відсотків підтримки українських виборців, отримують право на фінансування з Державного бюджету. Натомість, отримуючи гроші платників податків, політичні партії зобов'язані звітувати всю інформацію про витрати, про свої, власне кажучи, статки, про те, яке майно їм належить і як вони цими коштами користуються. Це абсолютно нормальна європейська практика. Сьогодні цей закон…</p>
<p>Да, справді, в Державному бюджеті мало коштів, це правда. Але сьогодні й Міжнародний валютний фонд наполягає на тому, аби цей законопроект був схвалений, тому що корупція коштує значно дорожче, ніж ті кошти, які передбачені на фінансування партій з Державного бюджету, корупція коштує українським платникам значно дорожче. Це дуже важливий крок, який ми повинні сьогодні зробити для подолання елітарної корупції, яка знищує сьогодні Україну. Дякую.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шурма Ігор, Опозиційний блок.</p>
<p>&nbsp;</p>
<p>18:24:25</p>
<p>ШУРМА І.М.</p>
<p>Ігор Шурма, Опозиційний блок. Однозначно, майбутнє за &nbsp;європейськими законами і за європейськими цінностями.</p>
<p>Однак я вам мушу сказати, що те, що сьогодні, зараз буде відбуватися при голосуванні, всі ви, коаліція, не маєте права піднімати голос. Я вам пояснюю, чому. Ви не маєте права говорити про політичну корупцію у цьому залі, тому що ви подали приклад політичного хабарництва з першого дня цього парламенту. Пояснюю вам. Згадайте, скільки часу ми не працювали, тому що не було коаліції. Чому не працювала коаліція? Тому що ви не могли поділити комітети. Мова не йде про те, що ви не поділили комітети. Ви в порушення Закону про комітети… <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Я прошу виступати по темі даного законопроекту, інакше я скажу виключити мікрофон.</p>
<p>&nbsp;</p>
<p>ШУРМА І.М. Я по темі. В порушення Закону України про профільні комітети було порушення…</p>
<p>&nbsp;</p>
<p>ГОЛОВУЮЧИЙ. Я прошу виключити мікрофон! Доповідач виступає не по темі. Я прошу доповідачів виступати по темі даного законопроекту, інакше згідно Регламенту я буду змушений просити виключити слово.</p>
<p>Отже, від "Самопомочі" Сидорович Руслан Михайлович. Будь ласка.</p>
<p>&nbsp;</p>
<p>18:25:44</p>
<p>СИДОРОВИЧ Р.М.</p>
<p>Прошу передати слово Олені Сотник.</p>
<p>&nbsp;</p>
<p>ГОЛОВУЮЧИЙ. Олена Сотник, будь ласка.</p>
<p>&nbsp;</p>
<p>18:25:49</p>
<p>СОТНИК О.С.</p>
<p>Шановні колеги, фракція "Самопоміч", безперечно, буде підтримувати даний законопроект. Ми вважаємо, що цей законопроект – це є нова ера, я не побоюся цього слова, в політичній культурі України. Тому що, по-перше, вона забирає принцип корупційного фінансування партій, вона створює плюралізм для здорової конкуренції між партійними силами, вона дає можливість тим партіям, які на сьогоднішній день не є карманними, олігархічними, рівно, на рівних умовах приводити своїх людей, створювати соціальні ліфти і давати можливість новим, іншим людям, некорупційним людям, які зацікавлені саме в захисті інтересів України, приходити до парламентів, приходити до місцевих рад і приймати на себе відповідальність за майбутнє України.</p>
<p>Тому "Самопоміч" буде підтримувати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Радикальна партія, Олег Ляшко, 1 хвилина.</p>
<p>&nbsp;</p>
<p>18:26:53</p>
<p>ЛЯШКО О.В.</p>
<p>Олег Ляшко, Радикальна партія. Наша фракція тривалий час вимагає розгляду парламенту&nbsp;&nbsp; законопроекту про індексацію зарплат і пенсій. Для того, щоб людям, які сьогодні втратили в зарплатах і пенсіях, хоча б дали 3 копійки, збільшили зарплати і пенсії. Нам розказують, що на це грошей немає, а мільярди на фінансування політичних партій, які подавали 3-відсотковий бар'єр, виявляється на це є.</p>
<p>Безумовно, ми підтримуємо автора у його прагненні встановити прозорість і подолати політичну корупцію в партіях. Але, на превеликий жаль, державне фінансування не вирішить проблеми політичної корупції у партіях. Якщо у вас є зайві гроші в Державному бюджеті, віддайте їх пенсіонерам, віддайте їх бюджетникам, віддайте їх чорнобильцям, віддайте їх жінкам, які народжують дітей, віддайте їх тим, хто потребує ці гроші. Я не думаю. що політичні партії і депутати, присутні тут в залі, це найбільше, хто потребує цих грошей. Віддайте гроші українцям, якщо їх у вас забагато.</p>
<p>&nbsp;</p>
<p>ГОЛОВУЮЧИЙ. Шановні колеги, дуже є бурхлива дискусія. З вашого дозволу, надам ще співавторам.</p>
<p>Мустафа, будь ласка, одну хвилину для репліки. Дерев'янко – одна хвилина для репліки. І Третьяков – одн хвилина на репліку. І все, на тому завершуємо, товариство. Будь ласка.</p>
<p>А на завершення, звичайно, міністр.</p>
<p>&nbsp;</p>
<p>18:28:17</p>
<p>НАЙЄМ М.</p>
<p>Уважаемые коллеги, я хочу обратить внимание сейчас на тех, кто будет голосовать против этого закона. Это те люди, которые на протяжении многих лет получали деньги напрямую из кошельков олигархов. <i>(Шум у залі)</i> Это те люди, которые готовы сейчас давать подачки из Государственного бюджета людям якобы из своих карманов, на самом деле получая деньги от олигархов, от бизнесменов. И закрывать на это глаза мы не можем больше.</p>
<p>Если мы готовы прозрачно финансировать нашу деятельность политическую, давайте это делать с бюджета пропорционально, а не из карманов олигархов. Ни одна политическая сила, которая здесь есть, не является прозрачной в своем финансировании. Это положит конец этой гегемонии олигархов.</p>
<p>И мы требуем, как молодые политики, давайте закончим. Это единственный шанс для новых политических сил появиться в парламенте, появиться здесь. В противном случае они будут дальше скупать политиков, которые будут выходить здесь, у трибуны рассказывать свои популистические речи и…</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Дерев'янко, одна хвилина. Дуже коротко,&nbsp; прошу вас, лаконічно.</p>
<p>&nbsp;</p>
<p>18:29:30</p>
<p>ДЕРЕВ’ЯНКО Ю.Б.</p>
<p>Шановна президія! Шановні колеги! Юрій Дерев'янко, політична партія "Воля". Ми як представники молодої політичної партії були одними з ініціаторів разом з прогресивними колегами депутатами нового скликання в тому,&nbsp; щоби почати боротися з політичною корупцією. Це є, дійсно, реальний крок на шляху боротьби з політичною корупцією. Коли політичні партії перестають бути залежними від їх спонсорів і не виконують їхньої волі у парламенті, а в парламенті виконують волю своїх виборців, волю людей і дбають за те, щоб була максимальна чистота у політичних партіях.</p>
<p>Тому ми вас дуже просимо підтримати цей законопроект. Це є важливий антиолігархічний законопроект. Крім того, це створює реальну конкуренцію політичну, здорову конкуренцію в суспільстві. Це те, чого вимагає наше суспільство, це те, чого вимагають наші виборці, щоб ми мали вибір і щоб ми не були залежні від тих, хто має великі гаманці і спрямовує своїх представників в парламенті туди, куди не треба.</p>
<p>&nbsp;</p>
<p>ГОЛОВУЮЧИЙ.&nbsp; Останній виступ, Третьяков, одна хвилина.</p>
<p>&nbsp;</p>
<p>18:30:42</p>
<p>ТРЕТЬЯКОВ О.Ю.</p>
<p>Я полностью поддерживаю то, что партии должны публиковать и показывать, кто их финансирует.</p>
<p>Но у меня вопрос к авторам. А почему такая дискриминация? Для юрлиц одна сума, для физлиц – другое? Если физлицо заплатило все налоги и может по своей декларации это делать, почему ему могут это запрещать? Вот это я понять, честно говоря, не могу. Это у меня вопрос к авторам.</p>
<p>Или вносить одинаковую норму, что физлицо и юрлицо одинаково платят, или я не понимаю, почему такая дискриминация.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, є величезна кількість піднятих рук. Чим довше ми будемо зараз проговорювати, тим менше шансів цей закон прийняти. Шановні колеги, будь ласка, емоції трошки опустіть. І не кричіть, будь ласка, це не дає підстави краще, ефективніше вести сесію.</p>
<p>Я хочу вам сказати кілька важливих речей перед тим, як дати міністру юстиції слово. Ми можемо сто раз говорити про деоліхарізацію, про боротьбу з корупцією, ми можемо говорити сто голосних і яскравих слів проголосити з цієї трибуни. Але поки ми не звільнимо&nbsp; політичні партії від олігархів, поки ми не звільнимо політичний процес від зовнішнього впливу олігархів, повірте, ми ніколи не досягнемо ефективної, дієвої боротьби з корупцією. Вона починається тут, з політичних партій. А потім вона йде в прокуратури, в митниці, в суди і у всі інші інстанції.</p>
<p>Тут вона концентрується, товариство! Ми маємо звільнити політичні партії від олігархів. І я закликаю вас підтримати цей законопроект, який одночасно є однією з ключових і важливих вимог МВФ. І я думаю, ці мої слова підтвердять міністр юстиції Павло Петренко. Будь ласка.</p>
<p>&nbsp;</p>
<p>18:32:37</p>
<p>ПЕТРЕНКО П.Д.</p>
<p>Шановні друзі, шановний головуючий! Шановні народні депутати! Цей закон важливий по двом питанням. Перше питання. Він знаходиться в переліку тих питань, які Україна повинна прийняти до кінця вересня як безумовні умови для отримання безвізового режиму Українців. І не просто європейські колеги включили цей закон до цього переліку законопроектів.</p>
<p>Україна повинна стати нарешті європейською не тільки по гаслам, але і по суті. У всіх країнах Європейського Союзу політичні партії залежні виключно від їхніх громадян, а не відповідних олігархів, мільярдерів чи концернів.</p>
<p>Уявіть собі, щоб партія Меркель була залежна від концерну "БМВ" чи "Мерседес". Уявіть собі, що партія Олланда була залежна від "Аеробусу" через тіньові фінансування. Це неможливо. Тому я вважаю, що цей закон дасть дуже багато позитиву в першу чергу простим українцям. Ми мали таку практику, що партії, які залежні від олігархів, приходили до влади, наприклад, Партія регіонів, і викачували з бюджету сотні мільярдів гривень собі на фінансування.</p>
<p>Тому я вас дуже прошу, давайте не будемо займатись популізмом. Цей закон набуде чинності по фінансуванню з 2018 року. До того часу партії повинні відкрити повністю свою звітність, щоб українське суспільство побачило, хто їх фінансує.</p>
<p>Друге. Ми однозначно не подолаємо корупцію в державному секторі, якщо ми не подолаємо корупцію в державному секторі, якщо ми не подолаємо корупцію в парламенті і в політичних силах. Це тест-правда. Якщо політичні партії будуть залежні від кланів і від олігархів, ніколи вони не будуть делегувати міністрів або державних службовців, які будуть працювати на Україну.</p>
<p>Тому я вас дуже прошу. Перше наше завдання – не зірвати безвізовий режим. Ми повинні ці закони прийняти.</p>
<p>Друге наше завдання – зробити дійсно європейську модель партії. Зараз в Україні ми реєструємо близько двохсот партій. Але скажіть, щоб хоча б 100 партій з цих двоста є незалежними? Ні, звичайно. Тому прошу вас підтримати ці закони в першому читанні. Звичайно, є партії, які незалежні і їх багато в парламенті. Але прошу підтримати ці закони в першому читанні і в подальшому в цілому, щоб ми будували дійсно європейську партійну модель, яка буде працювати на простих українців, а не на олігархів і на клани. Прошу підтримати.</p>
<p>&nbsp;</p>
<p>ГОЛОВУЮЧИЙ. Шановні колеги, пропозиція комітету за основу. Товариство, за основу. Ми зможемо доопрацювати, якщо є щось не так в тому законопроекті. Це принципова позиція. І я тому пропоную і прошу проголосувати за проект Закону про внесення змін до деяких законодавчих актів України щодо запобігання і протидії політичній корупції (номер 2123а) за основу. Визначаємось, голосуємо, будь ласка. За основу.</p>
<p>&nbsp;</p>
<p>18:35:38</p>
<p>За-245</p>
<p>Рішення прийнято.</p>
<p>Товариство, це великий, потужний крок вперед, який ми зробили зараз цим голосуванням. Це один з найважливіших законів на сьогодні, я всіх вітаю і дякую за підтримку. Наступний законопроект порядку денного доповнюючий, товариство, до цього. Він не буде повним, якщо ми швиденько не розглянемо наступний. Прошу залишатись на місцях. Я обов'язково дам слово пану Руслану зараз. І зараз ставиться на, згідно порядку денного регламенту ставиться проект Закону про внесення зміни до статті 87 Бюджетного кодексу України (щодо фінансування політичних партій) (номер 2138а). І я прошу підтримати пропозицію розглянути його за скороченою процедурою. Будь ласка, голосуємо, підтримуємо скорочену процедуру. Будь ласка.</p>
<p>&nbsp;</p>
<p>18:36:40</p>
<p>За-192</p>
<p>Рішення прийняте.</p>
<p>Доповідач – народний депутат України Лещенко Сергій Анатолійович. Будь ласка.</p>
<p>&nbsp;</p>
<p>18:36:48</p>
<p>ЛЕЩЕНКО С.А.</p>
<p>Колеги, дякую. Цей законопроект є технічним, це внесення поправки до Бюджетного кодексу – лише один рядок, яким повідомляється, що державний бюджет фінансує також політичні партії.</p>
<p>І оскільки було згадано пана Руслана Князевича, а йому не дали права на репліку, я прошу повторно згадуючи його прізвище, дати йому право на репліку. І дякую за підтримку. Сподіваюсь прийняти так само цей закон. Дуже дякую.</p>
<p>&nbsp;</p>
<p>ГОЛОВУЮЧИЙ. Співдоповідач – голова підкомітету Комітету з питань бюджету Іщейкін Костянтин Євгенійович. Будь ласка.</p>
<p>&nbsp;</p>
<p>18:37:30</p>
<p>ІЩЕЙКІН К.Є.</p>
<p>Шановний головуючий, шановні колеги! Буду дуже лаконічним. Бюджетний комітет майже одностайно підтримав цей законопроект з одним тільки зауваженням – чи на часі це саме зараз. Але оскільки ми всі з вами підтримуємо і пам'ятаємо про те, що це буде тільки з 2017 року, то треба згуртуватися всім на те, щоб прийняти гарний блок економічних законопроектів для того, щоб в бюджеті були гроші покривати ці розходи. Тому від бюджетного комітету я прошу підтримати цей законопроект, зважаючи на прийняття попереднього. Дуже дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, до мене підходять багато бажаючих виступити. Ні. Ми запишемось: 2 – "за", 2 – "проти". Ми&nbsp; змушені пройти цю процедуру. Будь ласка, записуємось: 2 –"за", 2 – "проти". Будь ласка.</p>
<p>Князевич Руслан Петрович, "Блок Петра Порошенка", будь ласка.</p>
<p>&nbsp;</p>
<p>18:38:35</p>
<p>КНЯЗЕВИЧ Р.П.</p>
<p>Дякую, Андрій Володимирович. Ну, безумовно, ми будемо голосувати за цей законопроект, тому що ми зобов'язані за нього голосувати, оскільки ми щойно прийняли рішення про те, щоби підтримати за основу попередній законопроект. Але в мене є пропозиція, яка була озвучена автором попереднього законопроекту, про те, щоби доручити Комітету з питань правової політики та правосуддя підготувати попередній, 2138а, до другого читання. Чому ця пропозиція має сенс і перспективу, як на мене, в сесійній залі мала би отримати? Тому що, друзі, 90 відсотків тих законодавчих актів, які підлягають зміні в результаті прийняття цього закону, це закони про вибори, політичні партії, які належать до предмету відання саме Комітету з питань правової&nbsp; політики і правосуддя.</p>
<p>Більше того, я вам скажу, що там є&nbsp; некоректні абсолютно речі, коли&nbsp; вносяться&nbsp; зміни до&nbsp; неіснуючих&nbsp; законів вже на цей час. Тому що, якщо ви хочете щоб&nbsp; цей механізм справді запрацював і він був дієвий, то давайте хоча би люди фаховим оком на нього ще раз глянуть.&nbsp; І тоді ми можемо говорити про те, що ми справді&nbsp; виконаємо вимоги МВФ, а не продекларуємо про неї. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Лозовой&nbsp;&nbsp; Андрій Сергійович,&nbsp; Радикальна партія.</p>
<p>&nbsp;</p>
<p>18:39:42</p>
<p>ЛОЗОВОЙ А.С.</p>
<p>Я думаю, що досить уже обговорювати. Чим більше ми обговорюємо – тим менше людей в залі. Давайте&nbsp; голосувати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Мудро.</p>
<p>Ще два виступи. Це є Матвієнков,&nbsp; "Опозиційний блок", і Левченко, і все, звершуємо обговорення.</p>
<p>Матвієнков, будь ласка.</p>
<p>&nbsp;</p>
<p>18:39:56</p>
<p>МАТВІЄНКОВ С.А.</p>
<p>Матвиенков, 57 округ, город Мариуполь, "Оппозиционный блок". Уважаемые коллеги,&nbsp; безусловно, партии должны быть независимыми. Безусловно, мы должны идти к европейским&nbsp; методам&nbsp; построения независимых партийных сил.&nbsp; Но для этого нужно добавить еще один момент, наверное, ко всему тому, о чем мы сейчас говорим. Уберите все гранты, которые получают&nbsp; партии из международной помощи, уберите все внешние воздействия, которые приходят к партиям, чтобы мы четко понимали, что это партии, которые финансируются, действительно, из внутренних источников. Это первый момент.</p>
<p>И второй момент. Давайте будем до&nbsp; конца откровенными. Вы спросите у любого пенсионера, как он сегодня отнесется к тому, что&nbsp; человек,&nbsp; которому не индексировали пенсию с 1 января 2013 года,&nbsp; не получая сегодня достаточных средств для того, чтобы в магазин сходить необходимые продукты питания купить или&nbsp; лекарства, а мы средства&nbsp; будем отправлять на содержание политических сил и парий. Это один&nbsp; момент.</p>
<p>&nbsp;И второй момент.&nbsp; Я вам скажу&nbsp; с полной откровенностью. Что бы мы сейчас с вами не приняли, если мы&nbsp; сейчас вот не проголосуем Закон 2960 и не решим вопрос с НДС, то мы не то, что из бюджета не сможем ничего платить, я не знаю, чем мы зарплаты будем платить. Сегодня ни малого, ни среднего бизнеса, сегодня практически реальный сектор экономики находится&nbsp; на грани выживания. Вы поговорите сегодня с любым человеком, который производит товар, который стоит в цепочке: товар-деньги-товар.&nbsp;&nbsp; Как он сегодня выживет сегодня в этих условиях?! И как сегодня работает промышленность?! И давайте в глаза посмотрим, в конце концов, этим людям! Давайте заканчивать играться и переходить&nbsp; к серьезным вопросам.</p>
<p>Поэтому, я призываю: законы по НДС, давайте, в конце концов, разблокируем ситуацию и начнем поддерживать собственного товаропроизводителя на деле, а не на словах. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Юрій Левченко, одна хвилина.</p>
<p>&nbsp;</p>
<p>18:41:44</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто&nbsp; Київ. Народні депутати від Всеукраїнського об'єднання "Свобода" підтримували минулий закон і будемо підтримувати цей&nbsp; закон, але&nbsp; в першому читанні.</p>
<p>Справа в тому, що справді треба все робити можливе, щоб нарешті відірвати партії українські,&nbsp; так&nbsp; звані партії, бо насправді партій у нас&nbsp; майже немає (більшість – клуб по інтересам,&nbsp; по дерибану країни) від їхніх олігархічних господарів.</p>
<p>Ситуація полягає в тому, що ні цього року, ні наступного, ні тим більше, я так само думаю, через&nbsp; один відповідних грошей у бюджеті не буде. І взагалі ми не можемо прогнозувати, яка буде&nbsp; ситуація в країні. Відповідно ми до другого читання будемо пропонувати, щоб цей закон вступав у силу не з 1 січня 2017 року, а з 1 січня&nbsp; 2018 року. По-перше.</p>
<p>А, по-друге, щоб видатки на політичні партії не були гарантованими, а щоб вони залежали від економічної ситуації в державі. Якщо є відповідні можливості в&nbsp; державному бюджеті, тут ці видатки пропорційно надходять, якщо таких можливостей немає, то такі видатки скорочуються. А не є гарантованими, так як зараз прописується в цих законах. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, рішення комітету: прийняти за основу і в цілому з урахуванням пропозиції комітету. Але оскільки я почув&nbsp; застереження в залі, я пропоную поставити спочатку за основу, а потім в цілому, щоб ми не провалили даний законопроект. Приймається так? Я прошу… Так, за основу.</p>
<p>Я прошу зайняти робочі місця. Прошу народних депутатів зайти в зал, щоб підтвердити свою антикорупційну спрямованість.</p>
<p>І я ставлю на голосування проект закону про внесення змін до&nbsp; статті 87 Бюджетного кодексу України&nbsp; (номер 2138а) за основу. Прошу голосувати, прошу підтримати, колеги. Будь ласка.</p>
<p>&nbsp;</p>
<p>18:43:49</p>
<p>За-237</p>
<p>Рішення прийнято.</p>
<p>Тепер у мене є питання: чи можемо ставити в цілому? Чи є заперечення в залі? Є заперечення в залі.</p>
<p>Скажіть, хто має заперечення? Левченко, Князевич, Матвієнко.&nbsp;&nbsp;&nbsp;</p>
<p>Вибачте… Так! Є багато застережень, я не можу поставити у другому читанні. Вибачте!</p>
<p>Але я вітаю з прийняттям і цього закону, надзвичайно важливого, який доповню є попередній, і&nbsp; ми зробили величезний крок, і рішення по ньому прийнято за основу.</p>
<p>І ми згідно до порядку денного переходимо до наступного питання. Це є проект Закону про внесення змін до Закону України "Про Державний бюджет України на 2015 рік",&nbsp; номер 2158а. Доповідач – народний депутат України&nbsp; Кривенко&nbsp; Віктор Миколайович. І є прохання підтримати розгляд його за скороченою процедурою.</p>
<p>Будь ласка, прошу підтримати, прошу проголосувати. Будь ласка.</p>
<p>&nbsp;</p>
<p>18:45:12</p>
<p>За-176</p>
<p>Рішення прийнято.</p>
<p>Я запрошую до доповіді народного депутата України Кривенка Віктора Миколайовича. Будь ласка.</p>
<p>&nbsp;</p>
<p>18:45:22</p>
<p>КРИВЕНКО В.М.</p>
<p>Шановний головуючий, шановні колеги! До вашого розгляду законопроект 2158а. Суть законопроекту: були передбачені кошти від податку екологічного&nbsp; і зберігання саме і утилізації радіологічних відходів, Міністерство фінансів Чорнобильській атомній станції і іншим підприємствами зони відчуження виділило їх, фактично, 31 грудня, і як по багатьом місцевим органам влади, по багатьом програмам, фактично, воно&nbsp;&nbsp; не було виконано, залишилась заборгованість.</p>
<p>Це рішення постійно було на контролі в уряду. Купа доручень: січень, березень, у квітні, колегії, наради, всі підтримують. Потім колектив звернувся до всіх фракцій Верховної Ради, був розроблений&nbsp; законопроект, який підтриманий Міністерством фінансів, підтриманий Головним науково-експертним управлінням, підтриманий бюджетним комітетом, тому що, фактично, ці кошти так і залишилися у спеціальному фонді і ці заборгованості висять&nbsp; на державному підприємстві.</p>
<p>Тому прошу вас… Проектом передбачається збільшити Мінприроди бюджетні призначення зі спеціального фонду Державного бюджету на&nbsp; загальну суму 135,7 мільйони гривень за рахунок залишку коштів, джерелом формування яких були надходження екологічного податку, який справляється за утворення радіоактивних відходів їх виробниками понад установлений особливими умовами ліцензії строк.</p>
<p>Ця заборгованість підтверджена Державною фінансовою інспекцією &nbsp;після проведення перевірки у червні цього року, також Державною казначейською службою підтверджено на спеціальному рахунку Мінприроди залишків коштів минулих періодів, за рахунок яких пропонується погасити зазначену заборгованість. З цього питання було видано кілька доручень Прем’єр-міністра, як я вже говорив.</p>
<p>Прийняття законопроекту сприятиме зниженню соціальної напруженості на Чорнобильській станції і її безперебійній роботі. На сьогодні вже є судові позови і вже є блокування рахунків.</p>
<p>Враховуючи зазначене, прошу всіх колег схвалити його в першому читанні та в цілому як Закон відповідно до рішення Комітету з питань бюджету щодо внесення деяких уточнень до законопроекту. Дякую вам.</p>
<p>&nbsp;</p>
<p>ГОЛОВУЮЧИЙ. До співдоповіді запрошується голова Комітету з питань бюджету Павелко Андрій Васильович. Будь ласка.</p>
<p>&nbsp;</p>
<p>18:47:32</p>
<p>ПАВЕЛКО А.В.</p>
<p>Шановний Андрій Володимирович і шановні народні депутати та запрошені! Комітет з питань бюджету на своєму засіданні 1 липня розглянув законопроект про внесення змін до Закону "Про Державний бюджет України на 2015 рік" за номером 2158а. Доповідачем представлено зазначений законопроект. Під час розгляду в комітеті звернуто увагу на необхідність усунення у законопроекті окремих техніко-юридичних неточностей, про що зазначено у висновку комітету.</p>
<p>Головне науково-експертне управління Апарату Верховної Ради вважає, що законопроект може бути прийнятий за основу з урахуванням висловлених зауважень та відповідного висновку уряду. Міністерство фінансів підтримує законопроект за умови уточнення його положень щодо джерела покриття додаткових видатків, що враховано комітетом.</p>
<p>Зважаючи на наведене, комітет прийняв рішення рекомендувати Верховній Раді законопроект 2158а прийняти за основу та в цілому як закон з урахуванням пропозицій комітету, наведених у його листі-висновку. Відповідно комітету з питань бюджету разом з Головним юридичним управлінням при оформленні такого закону належить внести необхідні редакційні та техніко-юридичні уточнення. Слід звернути увагу, що на сьогоднішньому пленарному засіданні можливий розгляд інших законопроектів щодо змін до державного бюджету на 2015 рік, якими також змінюються видатки.</p>
<p>Отже, потребує уточнення підсумкові показники видатків Державного бюджету у додатку номер 2 до законопроекту з урахуванням законопроектів, прийнятих Верховною Радою до розгляду зазначеного законопроекту.</p>
<p>Прошу підтримати рішення комітету з урахуванням озвученого. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам, шановні колеги. До мене підходили депутати з вимогою обговорення. І тому я прошу записатись 2 – "за", 2 – "проти". Будь ласка, 2 – "за", 2 – "проти".</p>
<p>Ленській Олексій Олексійович, "Радикальна партія". Передає Галасюку, будь ласка.</p>
<p>&nbsp;</p>
<p>18:49:38</p>
<p>ГАЛАСЮК В.В.</p>
<p>Дякую. Шановний головуючий! Шановні колеги народні депутати! Закликаю вас підтримати пропозицію бюджетного комітету та авторів і проголосувати цей законопроект в цілому. Тому що саме зараз в Лондоні відбувається відповідна донорська конференція і від прийняття цього закону залежить чи отримає Україна 300 мільйонів євро на Чорнобиль.</p>
<p>Тому, шановні колеги, давайте підтримаємо цей законопроект в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Князевич передає Томенко, будь ласка.</p>
<p>&nbsp;</p>
<p>18:50:15</p>
<p>ТОМЕНКО М.В.</p>
<p>Шановні колеги! Хочу звернути увагу на те, що цей прецедент, який створений, що нам треба зробить все, щоб його не повторювати. Сталася ситуація прикра в кінці минулого року, коли безвідповідальність, непрофесіоналізм кількох відомств уряду призвів до того, що заробітна плата людей в зоні відчуження за листопад і грудень не була виплачена. Після того лише Президент дав кілька доручень і провів нараду 26 квітня в Чорнобилі. Після того наш комітет провів два засідання - одне в Чорнобилі одне в Києві. Після того було ще енна кількість нарад. І всі посадовці в уряді обіцяли, що це завдання зробити надзвичайно легко. Уже пройшло більше пів року і люди без заробітної плати в критичній ситуації в зоні відчуження, де з одного боку торф'яники горять, де з іншого боку донори контролюють використання коштів, а у нас два міністри поряд не можуть зустрітися. І це ми в Верховній Раді через пів року звели Енергоатом, казначейську службу, Міністерство фінансів і Мінекології. Друзі! Ну хіба так можна керувати в країні?</p>
<p>Тому я підтримую бюджетний комітет, що звичайно мусимо підтримати з цими поправками в першому і в цілому. Але вимагати між урядовців не тільки звітувати американському конгресу, не тільки ходити на телебачення, а зустрічатися один з одним, півроку шукаємо, щоб 2 міністри зустрілися. Ганьба! Тому вибачаємося перед людьми, які захищаються Чорнобиль і агентство в чорнобильській зоні, що сидять без зарплати півроку. І давайте цю помилку виправимо, щоб уряд її ніколи не допускав. Голосуємо в першому і в цілому.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шкварилюк Володимир Васильович передає Унгуряну. Будь ласка.</p>
<p>&nbsp;</p>
<p>18:52:14</p>
<p>УНГУРЯН П.Я.</p>
<p>Шановні, шановні колеги, є Державне агентство зони відчуження - це центральний орган виконавчої влади, який відноситься по горизонталі до Міністерства екології і природних ресурсів України.</p>
<p>Державне агентство зони відчуження оперує і керує величезною територією, на якій знаходиться і юридична особа під назвою Чорнобильська атомна станція.</p>
<p>На жаль, за останні вже багато місяців склалася ситуація, яку ми вимушені вирішувати в такий, ну, не зовсім природній спосіб, тому що, насправді, кошти Державного фонду охорони навколишнього природного середовища мусять направлятися на вирішення саме екологічних проблем, на, яких в нас багато в будь-які області, в будь-якому місті.</p>
<p>Безумовно, цей законопроект ми на бюджетному комітеті і разом з екологами обговорювали, і ми його підтримуємо. Я думаю, що немає потреби його виносити на друге читання, ми можемо сьогодні його проголосувати і за основу, і одразу в цілому. Але, я ще раз нагадую, що нам потрібно спрямовувати і це побажання і майбутньому керівництву міністерства, нам потрібно спрямовувати кошти природоохоронного фонду, які надходять у вигляді екологічного податку саме на вирішення екологічних, екологічних проблем нашої країни. Тому "Народний фронт" буде підтримувати за основу та в цілому. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, останній виступ Рудик. Включіть мікрофон, будь ласка.</p>
<p>&nbsp;</p>
<p>18:53:56</p>
<p>РУДИК С.Я.</p>
<p>Сергій Рудик, 198 виборчий округ, Сміла, Кам'янка, Черкаський район.</p>
<p>Шановні колеги, зовсім недавно ми знімали з посади міністра екології Шевченка. Хтось голосував за зняття цієї фігури через те, що він літав за кордон. Я персонально голосував за зняття його з посади через те, що через півроку після того, як він став міністром, в зоні відчуження і в агенції відповідної не було керівника, не було жодного зама, і Чорнобиль не отримував заробітну плату.</p>
<p>Тому я став співавтором цього законопроекту, і як член бюджетного комітету прошу вас: підтримайте чорнобильців, вони це заслужили своєю самовідданою працею на благо всіх нас, захищаючи саркофаг і наше мирне небо, вони бережуть спокій наших людей. Дякую. Прошу підтримати за основу і в цілому.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Депутат Вовк, одна хвилина. Рибак, я перепрошую, Рибак, вибачте, будь ласка. Рибак, одна хвилина. І заходимо в зал, готуємося до голосування, будь ласка.</p>
<p>&nbsp;</p>
<p>18:55:09</p>
<p>РИБАК І.П.</p>
<p>Шановні колеги, треба подякувати за підготовку даного законопроекту всьому авторському колективу, який готував цей законопроект, бюджетному комітету. Але треба ще і нагадати, що сьогодні, коли тисячі працівників зони відчуження, не отримавши заробітної плати, працюють щоденно в зоні відчуження, такі керівники підприємств, як керівництва державного підприємства "Чорнобильський спецкомбінат" пан Кушніренко, до сьогоднішнього дня святкує своє день народження на території зони відчуження.</p>
<p>Сьогодні треба ще перед Кабміном поставити питання, чому не вноситься кандидатура міністра екології на розгляд Верховної Ради. Шановні колеги, давайте проголосуємо за цей законопроект, він дуже важливий. Але давайте давати відповіді на всі решту запитань.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Отже, ми завершили обговорення. Всі виступаючі полум'яно підтримали даний законопроект. І тому я прошу приготуватися до голосування, щоб ми змогли його проголосувати. Прошу зайти в зал.</p>
<p>І я ставлю на голосування проект Закону про внесення змін до Закону України "Про Державний бюджет України на 2015 рік" (щодо унормування питання оплати робіт та заходів, виконаних підприємствами Державного агентства з управління зоною відчуження), номер 2158а, за пропозицією комітету за основу і в цілому.</p>
<p>Прошу голосувати, прошу підтримати. Голосуємо.</p>
<p>&nbsp;</p>
<p>18:57:00</p>
<p>За-280</p>
<p>280 – "за". Рішення прийняте.</p>
<p>Шановне товариство, настає все більше і більше, в нас скоро буде конституційна більшість. І ми переходимо до наступного за Регламентом проекту Закону.</p>
<p>Проект закону про внесення змін до Закону України "Про угоди про розподіл продукції", номер 2131а. І, за проханням автора, я прошу його розгляд провести за скороченою процедурою. Прошу підтримати, прошу проголосувати, будь ласка.</p>
<p>&nbsp;</p>
<p>18:57:45</p>
<p>За-186</p>
<p>186 – "за". Рішення прийняте.</p>
<p>Я прошу до доповіді народного депутата України Насалика Ігоря Степановича. Будь ласка, доповідайте.</p>
<p>&nbsp;</p>
<p>18:58:09</p>
<p>НАСАЛИК І.С.</p>
<p>Шановні друзі, приємно, що ми розглядаємо закон, законопроект, який не тільки видатки розглядають із нашого бюджету, а так же законопроект, який наповнює цей бюджет.</p>
<p>До вашого розгляду пропонується проект Закону про внесення змін до Закону України "Про розподіл продукції". Загально відомо, що видобуток нафти і газу на сьогоднішній день це не тільки економічна складова для нашої держави, на сьогоднішній день видобуток власних вуглеводнів, це є ознака національної безпеки України. Зрозуміло що за цей рік і минулий рік, коли проходить війна АТО, коли економічна криза, коли приймаються закони, які мають політичну складову, зокрема про ренту на видобуток нафти і газ. Суттєво змінили видобуток нафти і газу в нашій державі.</p>
<p>До вашої уваги хотів би кілька цифр. Тільки за півроку, шановні друзі, пані Світлано, тільки за півроку зменшення видобутку нафти в нашій країні – 11,3 відсотка, зменшення конденсату видобутку газу, газоконденсату – 10,1 відсотка, зменшення видобутку газу – 5 відсотків. Це результат загальної дії.</p>
<p>Що пропонується. Перш за все у нас в Україні находиться 328 родовищ. З них тільки 22 це є великі, які експлуатуються основними компаніями. Всі решта 310 це є малі родовища. Малі.</p>
<p>Для "Самопомочі" хотів би сказати і привести приклад. Є таке Битків-Бабчинське родовище, яке знаходиться на Прикарпатті. Воно є середнє аналогічно по Західній України. Так от, воно розробляється з 1889 року. В нього 650 скважин. Експлуатується державними підприємствами десять. 650 не задіяні ніяк.</p>
<p>Так оцей закон дає загальний принцип: а) що ви можете в межах тієї площі, яка розробляється, виділяти окрему площу для того, щоб задіювати інвесторів. Що це…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте, але 10 секунд.</p>
<p>20 секунд, 20 секунд, будь ласка.</p>
<p>&nbsp;</p>
<p>НАСАЛИК І.С. Добре, 20 секунд. Що дає законопроект. Задіяти в діючій ліцензії державні, які находяться в "Укрнафті" і в "Укргазвидобування", додаткових інвесторів.</p>
<p>Друге. Зробити дерегуляцію. Тобто не погоджувати подвійно в Кабінеті Міністрів по цій угоді.</p>
<p>Третє. Дає можливість міським бюджетам відрахування від видобутку нафти і газу на території України. Тому прошу вас всіх підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується голова Комітету з питань економічної політики Іванчук Андрій Володимирович, будь ласка. Будь ласка.</p>
<p>&nbsp;</p>
<p>19:01:01</p>
<p>ІВАНЧУК А.В.</p>
<p>Шановний пане Голово, шановні народні депутати! На ваш розгляд вноситься законопроект 2131а, внесений народними депутатами. Комітет з економічної політики розглянув даний законопроект. На думку автора, він дасть можливість залучити додаткові інвестиції і суттєво збільшити видобуток нафти і газу в Україні.</p>
<p>Комітет прийняв рішення рекомендувати парламенту прийняти даний законопроект в першому читанні за основу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Чи є потреба обговорювати даний законопроект? Є потреба. Тільки один є бажаючий.</p>
<p>Будь ласка, Андрій Іллєнко, 1 хвилину, і переходимо до голосування. І займайте місця, будь ласка, народні депутати. Іллєнко Андрій, 1 хвилину.</p>
<p>&nbsp;</p>
<p>19:01:49</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода".</p>
<p>Я хотів би звернути увагу колег, що законопроектом вносяться зміни, які по суті дозволяють, за погодженням з державою, переуступати в угоді інвесторам, які мають достатні фінансові ресурси, але не мають власного значного досвіду для виконання робіт, передбачених угодою про перерозподіл продукції. Ми вважаємо, що вказане положення направлено не для іноземних інвесторів, як це в Пояснювальній записці пишеться, а по суті далі буде сприяти монополізації українськими олігархами, які отримають можливість створювати нові компанії і зі значним розміром статутного капіталу, та викупляти частку участі в угоді про розподіл продукції. Тому відповідно ми не будемо голосувати за це рішення і закликаємо всіх уважно підійти до цього законопроекту. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Комітет запропонував прийняти даний законопроект за основу. І тому я ставлю на голосування проект Закону про внесення змін до Закону України "Про угоди про розподіл продукції" (номер 2131а). Прошу голосувати. Будь ласка, голосуємо.</p>
<p>&nbsp;</p>
<p>19:03:12</p>
<p>За-213</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>19:03:26</p>
<p>ГОЛОВУЮЧИЙ. Так, 213…</p>
<p>Колеги, займіть місця, будь ласка. 2131а і це перше читання, я бачу.</p>
<p>Повернутись, да? Добре, добре. Будь ласка, займайте місця. Зараз будемо ще розглядати аграрні питання. Займіть свої місця. Готові? Готові? 2131а, за повернення до розгляду. Займіть свої місця, будь ласка. Готові?&nbsp;</p>
<p>За повернення голосуємо, а потім з аграрним сектором, будемо займатися аграрним сектором.&nbsp;</p>
<p>Будь ласка, 2131а за повернення, прошу підтримати пропозицію повернутись до розгляду цього питання. За пропозицію депутатів. Будь ласка,&nbsp; голосуємо за повернення, голосуємо, колеги. Повернення, голосуємо за повернення до розгляду.</p>
<p>&nbsp;</p>
<p>19:04:28</p>
<p>За-216</p>
<p>Не вистачило голосів.</p>
<p>Давайте подивимося по фракціях.</p>
<p>Народний депутат Паламарчук не встиг проголосувати.</p>
<p>Будь ласка, пропозиція народного депутата Паламарчука повернутись 2131а. Щодо повернення за 2131а, це ж&nbsp;&nbsp; перше читання.&nbsp; Будь ласка, 2131а, повернення до розгляду, визначайтесь,&nbsp; шановні колеги народні депутати. Більше я його не буду ставити&nbsp; на повернення. Остання пропозиція Паламарчука і все. Визначайтесь.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>19:05:37</p>
<p>За-209</p>
<p>Друзі, немає голосів, закон вважається відхиленим.</p>
<p>Рухаємося далі,&nbsp; шановні колеги. Шановні колеги, я проводив нараду щодо питання 2173а і 2173а-1, начебто знайшли&nbsp; правильний підхід, щоби врегулювати всі спірні питання. Є пропозиція,&nbsp; шановні колеги,&nbsp; зараз розглянути це питання&nbsp; порядку денного. Прошу підтримати пропозицію, яку вносив&nbsp; Прем'єр-міністр&nbsp; і розглянути 2173а, і&nbsp; 2173а-1 – це пов'язані проекти законів.&nbsp;&nbsp; Будь ласка, прошу, сконцентруйтесь. Готові? Готові?&nbsp; Колеги, будь ласка,&nbsp; 2173а і 2173а-1. &nbsp;Пропозиція зараз його розглядати.&nbsp; Пропозиція зараз його голосувати. Розглядати, точніше, перепрошую.</p>
<p>Будь ласка, голосуємо, щоб зараз розглядати 2173а і 2173а-1.Будь ласка, під час обговорення приймемо рішення. Голосуємо. Голосуємо, колеги. Голосуємо.</p>
<p>&nbsp;</p>
<p>19:07:04</p>
<p>За-245</p>
<p>Повернулися –&nbsp; 245. Точніше, прийняли рішення&nbsp; щодо&nbsp; його розгляду.</p>
<p>Будь ласка, є узагальнена пропозиція за результатами наради, в тому числі буде&nbsp; присутній Кабінет Міністрів&nbsp; і народний депутат Євлахов. Дати слово зараз Южаніній Ніні Петрівні, якщо ви не заперечуєте, і вона висловить позицію.</p>
<p>Але перед тим пропоную розглянути цей&nbsp; проект закону за скороченою процедурою.&nbsp; Прошу підтримати, скорочена процедура.</p>
<p>&nbsp;</p>
<p>19:07:45</p>
<p>За-196</p>
<p>&nbsp;</p>
<p>ПАРУБІЙ А.В. 196 – "за". Рішення&nbsp; прийнято.</p>
<p>До доповіді запрошується…</p>
<p>&nbsp;</p>
<p>ГОЛОВУЮЧИЙ. Будь ласка, Южаніна Ніна Петрівна. Ніна Петрівна Южаніна, узагальнена пропозиція.</p>
<p>&nbsp;</p>
<p>19:08:18</p>
<p>ЮЖАНІНА Н.П.</p>
<p>Шановні колеги, всі знаєте, яка складність зараз виникла із застосуванням системи електронного адміністрування ПДВ. І, розглядаючи законопроект (реєстраційний номер 2173а, від 30.06.2015 року), ми тільки що досягли домовленостей, що всі розділи, які стосувалися аграріїв щодо відміни спецрежиму по ПДВ з даного законопроекту вилучаємо. Тобто це з даного законопроекту 2173а вилучаються статті 6, 12, 13.</p>
<p>Якщо в інших статтях, які я ще, можливо, зараз за дуже короткий час не знайшла норми, яка стосувалася теж відміни спецрежиму ПДВ для сільгоспвиробників під час техніко-економічних правок, вони будуть… техніко-юридичних правок, вони будуть прибрані.</p>
<p>Тепер що стосується самої системи електронного адміністрування ПДВ. Те, що напрацьовувалось у комітеті останній місяць, стосувалося виключно усунення всіх недоліків, які існували в системі і які були заявлені бізнесом нам у комітет. Звісно, не всі недоліки прибираються, але більшість з них враховано у цьому законопроекті.</p>
<p>Крім того, зараз ми погодили, що для… крім тих змін, які…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, завершуйте пропозиції.</p>
<p>&nbsp;</p>
<p>ЮЖАНІНА Н.П. Крім тих змін, які напрацьовані в самому уже тілі законопроекту, у нас на комітеті були напрацьовані ще зміни і погоджені з представниками ДПС і Міністерства фінансів, які долучаються і будуть враховані в загальному законі, якщо ми його приймемо.</p>
<p>Крім того, зараз з голосу ми вносимо доповнення до статті 200.1.4 Податкового кодексу, що стосується поповнення зарахування коштів платників на цей спецрахунок у системі електронного адміністрування, доповнюємо його підпунктом "в", який дозволить поповнювати рахунки з рахунків платників відкритих у відповідних органах казначейства для проведення розрахунків з погашення заборгованості з різниці в тарифах на теплову енергію, опалення та постачання гарячої води, послуги з централізованого водопостачання, водовідведення, що вироблялися, транспортувалися та постачалися населенню та/або іншим підприємствам централізованого питного водопостачання та водовідведення, які надають населенню послуги з централізованого водопостачання та водовідведення, яка виникла у зв'язку з невідповідністю фактичної вартості теплової енергії та послуг з централізованого водопостачання, водовідведення, опалення та постачання гарячої води тарифам, що затверджувалися та/або погоджувалися органами державної влади чи місцевого самоврядування за рахунок субвенцій з державного бюджету місцевим бюджетам з подальшим спрямуванням коштів відповідно до Закону України "Про Державний бюджет України". Це для того, щоб врегулювати всі проблеми теплокомуненерго.</p>
<p>Наступна. Тільки що ми погодилися про те, що внести зміни в пункт 34 "Перехідних положень" Податкового кодексу України, що штрафи за несвоєчасну реєстрацію податкових накладних не зареєстровуються до платників податків до 1 жовтня 2015 року. Це питання відволікання грошових коштів, тобто немає можливості зареєструвати протягом 15 днів – ні 10, ні 30, ні 40 відсотків штрафна санкція не наступає. Тобто при можливості ця реєстрація має відбутися. Це тому що ми тестовий режим як би в повному розумінні розвернути знову назад не можемо.</p>
<p>&nbsp;</p>
<p>ГОЛОВУЮЧИЙ. Шановні колеги, це узгоджена позиція абсолютно всіх. Ставлю на голосування 2173а, спільно, 2173а, за виключенням аграрного сектору, із техніко-юридичними правками і пропозиціями, які оголосила Ніна Петрівна Южаніна. За основу та в цілому 2173а з пропозиціями, які оголосила Ніна Петрівна Южаніна. За її пропозицією за основу і в цілому, за виключенням аграрного сектору. Будь ласка, колеги, &nbsp;2173а за основу і в цілому з пропозиціями, які були озвучені. Голосуємо. Голосуємо.</p>
<p>&nbsp;</p>
<p>19:14:10</p>
<p>За-224</p>
<p>Шановні колеги. Не встигли? Я бачу, що не встигли. За повернення, шановні колеги. Не зривайте голосування, будь ласка. За повернення 2173а, прошу голосувати. За повернення 2173а. Є пропозиція народних депутатів, будь ласка. За повернення. Євлахов, за повернення. Пропозиція була за повернення. Голосуємо, колеги, за повернення 2173а. Зараз будемо далі визначатись щодо цього питання.</p>
<p>&nbsp;</p>
<p>19:14:46</p>
<p>За-221</p>
<p>Колеги, сконцентруйтеся, будь ласка. Сконцентруйтеся, будь ласка. Будь ласка, давайте ще раз за повернення. Я бачу. За повернення 2173а, за повернення. Голосуємо, колеги. Треба врегулювати, проблеми сьогодні у підприємців. Зараз розійдемося, вони не будуть знати, як адмініструвати ПДВ. Будь ласка, 2173а за повернення. Прошу підтримати. Голосуємо. За повернення. Не сваріться. Голосуємо.</p>
<p>&nbsp;</p>
<p>19:15:28</p>
<p>За-231</p>
<p>А тепер з поправками тими, що сказала Ніна Петрівна Южаніна, відповідно моя пропозиція в цілому 2173а прошу голосувати, будь ласка. З техніко-юридичними правками Южаніної, за виключенням аграрного сектору та врегулювання штрафних санкцій. Голосуємо.</p>
<p>&nbsp;</p>
<p>19:15:47</p>
<p>За-233</p>
<p>Рішення прийнято. Закон ухвалено за основу і в цілому. Дякую. Ідемо далі, шановні колеги.</p>
<p>У нас є ряд важливих питань, колеги. Дивіться, 2406, проект Закону про внесення змін до деяких законів України (щодо підвищення рівня соціального захисту військовослужбовців та членів їх сімей). Андрій Антонищак, наш колега опрацював цей закон. І ми вже скільки часу до нього не підходимо.</p>
<p>І другий ще закон 2781, проект Закону про внесення змін до статті 164 Податкового кодексу України щодо оподаткування пенсій інвалідів війни та деяких інших категорій осіб, теж профільний комітет.</p>
<p>Шановні колеги…</p>
<p>І ідем далі по порядку денному.</p>
<p>Колеги, 2532, про гуманітарну допомогу в другому читанні. 2532, будь ласка, Третьяков.</p>
<p>Не розходьтесь, будь ласка, ще по АТО треба приймати рішення.</p>
<p>Будь ласка, 2532, Третьяков, прошу.</p>
<p>&nbsp;</p>
<p>19:17:10</p>
<p>ТРЕТЬЯКОВ О.Ю.</p>
<p>Уважаемые народные депутаты! Вашему вниманию предлагается на рассмотрение во втором чтении законопроект о внесении змін до Закону України про гуманітарну допомогу щодо оперативного прийняття рішення. Законопроект предполагает передать обладминистрациям функции по признанию гуманитарной помощи грузов весом до 3-х тонн и легковых автомобилей для инвалидов, а также полномочия по контролю, по получению, хранению, распределению, с целевым использованием гуманитарной помощи. Это реально децентрализация. Установить обязанность, первоочередного подчеркиваю, и бесплатного проведения соответствующих видов контроля по гуманитарной помощи, а именно фитосанитарного, экологического и радиологического. Исключить ограничивающую максимальную норму, объем получения гуманитарной помощи. Учтено сложную ситуацию, которая сегодня есть на Востоке Украины.</p>
<p>При доработке комитетом законопроекта ко второму чтению учтены два очень важных вопроса.&nbsp;</p>
<p>Первый, дать возможность определять, как гуманитарную помощь, транспортные средства, которые направляются силовым структурам для обеспечения проведения АТО. Вы знаете, как сегодня завозятся машины, просто через коридор для АТО, а это будет легально.</p>
<p>Второе, дать возможность осуществлять таможенное оформление гуманитарной помощи свыше 3-х тон в любом месте, а не только за местом нахождения получателя, как это предусмотрено сейчас. То есть многие благотворительные организации зарегистрированы в Киеве, а груз едет в&nbsp; &nbsp;Луганскую область, вначале он должен привезти его в Киев, а потом отвезти в Луганск. К рассмотрению законопроекта было 29 правок, из которых 12 – учтены… 12 – отклонены и 17 – учтены. Прошу зал поддержать законопроект в целом.</p>
<p>&nbsp;</p>
<p align=center>Веде засідання Перший заступник Голови Верховної ради України</p>
<p align=center>А.В.ПАРУБІЙ</p>
<p>&nbsp;</p>
<p>19:19:13</p>
<p>ГОЛОВУЮЧИЙ</p>
<p>Шановні колеги, я по поправкам. Треба іти по них? <i>(Шум у залі) </i>&nbsp;Шановні колеги, я дуже швидко по поправкам, їх не є багато. Я прошу, я буду називати прізвища.</p>
<p>1-а Корчак. Чи наполягає? Ні.</p>
<p>2-а, Корчак. Не наполягає.</p>
<p>3-я, Корчак. Не наполягає.</p>
<p>4-а, Богомолець. Не наполягає.</p>
<p>5-а, Богомолець. Не наполягає.</p>
<p>11-а, Богомолець.</p>
<p>&nbsp;</p>
<p>ГОЛОС ІЗ ЗАЛУ. Голосуємо!</p>
<p>&nbsp;</p>
<p>ГОЛОВУЮЧИЙ. Одну хвилину, сконцентруйтесь.</p>
<p>Не наполягає.</p>
<p>14-а, Голубов. Не наполягає.</p>
<p>15-а, Шипко. Не наполягає.</p>
<p>16-а, Корчак. Не наполягає.</p>
<p>17-а, Корчак. Не наполягає.</p>
<p>18-а, Острікова. Не наполягає.</p>
<p>25-а, Мельничук. Не наполягає.</p>
<p>26-а, Ленський. Не наполягає.</p>
<p>28-а, Голубов. Не наполягає.</p>
<p>І 29-а, Шипко. Не наполягає.</p>
<p>Я прошу депутатів зайняти робочі місця і підготуватись до голосування. Пане Абдуллін не тисніть на президію, будь ласка.</p>
<p>Я прошу проголосувати і прошу підтримати проект Закону про внесення змін до Закону України "Про гуманітарну допомогу" (№ 2532) в другому читанні та в цілому. Будь ласка, голосуємо. Визначаємось, будь ласка.</p>
<p>&nbsp;</p>
<p>19:20:40</p>
<p>За-221</p>
<p>Шановні колеги, будьте уважніші! Не галасуйте, а будьте уважніші краще.</p>
<p>Я&nbsp; ставлю на повернення проект Закону про внесення змін до Закону України "Про гуманітарну допомогу" (2532). Повернення, будь ласка, голосуємо.</p>
<p>&nbsp;</p>
<p>19:21:10</p>
<p>За-231</p>
<p>Рішення прийнято.&nbsp;&nbsp;&nbsp;</p>
<p>Зараз я ставлю повторно на голосування проект Закону про&nbsp; внесення змін до Закону України "Про гуманітарну допомогу – 2532 в другому читанні та в цілому. Голосуємо, визначаємось.</p>
<p>Будь ласка.</p>
<p>&nbsp;</p>
<p>19:21:42</p>
<p>За-242</p>
<p>Рішення прийнято.</p>
<p>Переходимо до наступного законопроекту порядку денного це є проект Закону про внесення змін до деяких законодавчих актів України щодо реформування системи управління автомобільними дорогами загального користування – 0954.</p>
<p>Доповідач – голова Комітету з питань транспорту&nbsp; Дубневич Ярослав Васильович.</p>
<p>Будь ласка.</p>
<p>&nbsp;</p>
<p>19:22:09</p>
<p>ДУБНЕВИЧ Я.В.</p>
<p>Доброго дня шановний головуючий! Доброго дня шановні народні депутати!</p>
<p>На ваш розгляд вноситься законопроект &nbsp;0954 згідно якого&nbsp; переносяться дороги, загальнодержавні&nbsp; дороги місцевого значення передаються органам місцевого самоуправління.</p>
<p>Розглянувши в комітеті цей законопроект, внесений&nbsp; в стіни українського парламенту в сьомому скликанні в зв'язку з тим, що&nbsp; він перейшов з попереднього скликання, бо були пропущені&nbsp; 12 днів для можливості повністю&nbsp; подати поправки.</p>
<p>Тому транспортний комітет прийняв рішення, щоб зараз проголосувати – на повторне друге&nbsp; читання, там в цьому законопроекті чітко не прописано, що&nbsp; стосується визначення складових автомобільні дороги та об'єктів дорожнього сервісу. Потрібне конкретне розмежування повноважень між&nbsp; органами, що здійснює управління автомобільними дорогами загального користування. А найголовніше – найголовніше, цей законопроект ми маємо розглядати спільно з законопроектом про&nbsp; створення дорожнього фонду.</p>
<p>Якщо ми хочемо передати загальнодержавні дороги місцевого значення, що є близько 118 тисяч кілометрів на плечі місцевим органам влади, ми повинні забезпечити цю передачу фінансуванням. Тому просимо від комітету, прошу як голова комітету. Зараз головуючий поставить на голосування і другому читанні та в цілому не голосувати, а наступне голосування на повторне друге читання. І відправити цей законопроект назад, повернути в транспортний комітет. Дякую за увагу і прошу голосувати.</p>
<p>&nbsp;</p>
<p>ГОЛОВУЮЧИЙ. Дякую вам. Отже, шановне товариство, дуже швидко.</p>
<p>2-а, Унгурян. Не наполягає. Чи хтось наполягає в залі на поправках? Ніхто не наполягає.</p>
<p>Я ставлю на голосування проект Закону про внесення змін до деяких законодавчих актів України щодо реформування системи управління автомобільними дорогами загального користування № 0954. Пропозиція комітету, на повторне друге читання.</p>
<p>Прошу підтримати, прошу проголосувати. На повторне друге читання. Будь ласка.</p>
<p>&nbsp;</p>
<p>19:25:04</p>
<p>За-228</p>
<p>Рішення прийнято. Наступний. Подякувати, будь ласка.</p>
<p>&nbsp;</p>
<p>19:25:18</p>
<p>ДУБНЕВИЧ Я.В.</p>
<p>Шановні народні депутати! Від імені транспортного комітету дякуємо і кожного народного депутата. Якщо є якісь поправки до цього законопроекту, просимо в термін, який визначений законодавством, подати в транспортний комітет. Дякую всім!</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Наступний по порядку денному законопроект, це проект Закону про внесення зміни до пункту 3 розділу VI "Прикінцеві та перехідні положення" № 2940. Доповідач – голова Комітету з питань бюджету Матвієнко Анатолій Сергійович. Член комітету Матвієнко Анатолій Сергійович. Будь ласка.</p>
<p>&nbsp;</p>
<p>19:25:52</p>
<p>МАТВІЄНКО А.С.</p>
<p>Шановний головуючий! Шановні народні депутати і запрошені! Верховна Рада 16 червня прийняла законопроект 2940 за основу. У відповідності з термінами до цього законопроекту були подані пропозиції. Їх всього було три. Дві пропозиції, які торкаються техніко-юридичних та редакційних правок для належної реалізації відповідної законодавчої ініціативи, комітет підтримав.</p>
<p>Була одна пропозиція про те, щоб відхилити цей законопроект. Комітет цю пропозицію не підтримав.</p>
<p>За підсумками розгляду у комітеті Комітет з питань&nbsp; бюджету ухвалив рішення рекомендувати Верховній Раді&nbsp; законопроект 2940 прийняти у другому читанні та в цілому як Закон з урахуванням підтриманих пропозицій у запропонованій остаточній редакції, викладеної комітетом у порівнянній таблиці до законопроекту, і наголосити на тому, що це є можливість і просити уряд ефективно такою можливістю скористатися.</p>
<p>Прошу підтримати рішення комітету: проголосувати у другому читанні і в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Лишень одна відхилена поправка депутата Пинзеника, і я надаю йому слово. Будь ласка, включіть мікрофон Пинзеника.</p>
<p>&nbsp;</p>
<p>19:27:07</p>
<p>ПИНЗЕНИК В.М.</p>
<p>Шановні колеги, якщо зобов'язання по поверненню боргу бере уряд, то цей борг називається "прямим боргом".</p>
<p>У проекті закону, який пропонується прийняти цей борг називається "гарантованим". Але гарантований борг не може повертати держава, а повинен повертати суб'єкт, який позичає гроші.</p>
<p>У зв'язку з цим я вніс правку про те, щоб відхилити даний законопроект, бо по суті, даний законопроект відкриває можливість позабюджетного фінансування видатків, які є за природою бюджетними, і він ніякого відношення до будівництва доріг не має. Це питання боргів.</p>
<p>Якщо ви хочете будувати дороги, передбачайте це прямо у Державному бюджеті.</p>
<p>Я прошу підтримати мою поправку, а проект Закону не голосувати.</p>
<p>&nbsp;</p>
<p>19:28:07</p>
<p>МАТВІЄНКО А.С.</p>
<p>Комітет розглядав цю поправку.</p>
<p>Я хочу звернутися, шановні колеги, до вас з переконанням, що такі гарантії отримував завжди "Автодор", і отримував впродовж, я вже це говорив, багатьох років, включаючи і той період, коли Віктор Михайлович працював. "Автодор" сьогодні закредитувався так, що в результаті цього вони тільки повертають всі гроші, які виділяються у бюджеті на погашення своїх зобов'язань.</p>
<p>Ми пропонуємо уряду інший варіант. Ми пропонуємо, &nbsp;що уряд має право, а сьогодні є дешеві гроші і особливо гроші дешевші, ніж навіть МВФ має, які можемо залучити для будівництва доріг.</p>
<p>І тому просимо, це ще ніяких кредитів ми не даємо, ми даємо тільки можливість, особливо по трансприкордонному співробітництву такі можливі дешеві гроші сьогодні можна залучити. Давайте дамо такий шанс, інакше ніколи економіка не підніметься, бо в нас проблема не війни в Україні, а в нас проблема по воєнних доріг, і поки не буде…</p>
<p>&nbsp;</p>
<p>ГОЛОВУЮЧИЙ. Будь ласка, давалось прізвище Пинзеник. Будь ласка, репліку, Пинзеник.</p>
<p>&nbsp;</p>
<p>19:29:23</p>
<p>ПИНЗЕНИК В.М.</p>
<p>Я дякую, Анатолій Матвієнко, що дав мені можливість зреагувати на реплікою.</p>
<p>Шановні колеги, якраз сам Матвієнко підтвердив, що це були різні речі. Коли "Укравтодор" отримав гарантії, зобов'язання по поверненню залишалися за "Укравтодором". Те, що пропонує зараз, закон передбачає, що зобов'язання залишається за державою. То який це гарантований борг? Це прямий державний борг, і не требі вводити нас в блуд.</p>
<p>Я прошу підтримати мою правку.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Щоб я зрозумів, той пінпонг буде довго тривати? Це ж безконечно може бути.</p>
<p>Будь ласка, відкоментуйте, голова комітету. Потім я дам Солов'ю одну хвилину і ми переходимо до голосування.</p>
<p>&nbsp;</p>
<p>19:30:18</p>
<p>МАТВІЄНКО А.С.</p>
<p>Я ще раз наголошую, що я не голова комітету, Павелко у нас голова комітету, а я член комітету, але це і в тому числі і автор цього законопроекту.</p>
<p>Автодор є державною інституцією і тому не граймося в пінпонг. Саме за рахунок того, що ця державна інституція отримала такі гарантії, ми не маємо сьогодні ні інституції, ні доріг. Тому давайте дамо це право уряду і хай визначає під які програми і кому можна дати гарантії. І в такий спосіб ми сьогодні нічого не даємо, ми тільки даємо право уряду, а поскільки ми ним і контролюємо, і його обираємо, то це в тому числі і наше право.</p>
<p>Я прошу підтримати, якщо ми хочемо щось робити з дорогами. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, одну хвилину Соловей і голосуємо.</p>
<p>Шановні колеги, прошу зайти і зайняти свої робочі місця.</p>
<p>Будь ласка, Соловей.</p>
<p>&nbsp;</p>
<p>19:31:07</p>
<p>СОЛОВЕЙ Ю.І.</p>
<p>Шановні колеги! Юрій Соловей. Я хочу висловитися в підтримку даного законопроекту, оскільки, я думаю, кожен з нас, особливо мажоритарщики відчувають колосальну проблему доріг в своєму окрузі. При цьому державного фінансування станом на цю хвилину явно недостатньо. Це єдиний закон, який дозволяє залучити, крім державних, і інвестиційні кошти у вирішенні проблеми доріг. І дуже серйозні кошти.</p>
<p>Шановні колеги, я звертаюся до всіх, однозначно підтримати даний законопроект і крок за кроком вирішувати в нашій державі цю саму велику і ганебне проблему доріг, яка існує сьогодні. Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую вам, шановні колеги. Я думаю, можемо переходити до голосування. Я правильно відчуваю атмосферу в залі?</p>
<p>Я прошу зайти, я прошу зайняти свої робочі місця. Зараз ми, товариство, проведемо сигнальне голосування. Бо є ризик, що може не бути достатньої кількості голосів. Хоч це не має жодного значення насправді але давайте проведемо.</p>
<p>Будь ласка, шановні колеги, візьміть участь у сигнальному голосуванні кнопкою зеленою "за". Прошу проголосувати, сигнальне голосування. Будь ласка.</p>
<p>&nbsp;</p>
<p>19:32:39</p>
<p>За-189</p>
<p>Що робитимемо, шановний доповідач. Дайте пропозицію.</p>
<p>&nbsp;</p>
<p>19:32:52</p>
<p>МАТВІЄНКО А.С.</p>
<p>Якщо є можливість, давайте перенесемо, оскільки немає, я так розумію, людей уже в залі, щоб перенести на завтра.</p>
<p>&nbsp;</p>
<p>ГОЛОВУЮЧИЙ. Може, на повторне друге? Прошу проголосувати за перенесення розгляду даного питання. Я прошу сконцентруватися. Я прошу проголосувати за перенесення розгляду даного питання. Прошу підтримати дану пропозицію, прошу проголосувати. 2940, перенести. Будь ласка, голосуємо.</p>
<p>&nbsp;</p>
<p>19:33:31</p>
<p>За-194</p>
<p>Рішення не прийнято.</p>
<p>Шановні колеги, в мене немає іншого виходу, як поставити на голосування даний законопроект. Якщо він не пройде…</p>
<p>Добре. Увага! Тоді, товариство, добре. Але я у вас прошу одну річ. Колеги, в залі може пройти тільки те питання, яке всіх об'єднує. У нас є це питання, про яке вже говорив Гройсман Володимир Борисович. Це є питання 2406 –&nbsp; проект Закону про внесення змін до деяких законів України (щодо підвищення рівня соціального захисту військовослужбовців та членів їх сімей). Це законопроект Антонищака, який пройшов комітет, який дає можливість більшого захисту наших героїв, які пройшли з АТО. Воно пройшло всі процедури. Це питання, яке об'єднує весь зал. Я вас дуже прошу, товариство, давайте ми зараз розглянемо даний законопроект. І я дуже прошу, по даному законопроекту сигнальне, сигнальне голосування по законопроекту про соціальний захист військових.</p>
<p>Я прошу сигнальним голосуванням підтвердити свою готовність прийняти його зараз в залі. Будь ласка, шановні колеги, беріть участь в сигнальному голосуванні. Голосуємо, будь ласка. Це важливий законопроект.&nbsp;&nbsp;</p>
<p>&nbsp;</p>
<p>19:35:02</p>
<p>За-208</p>
<p>Шановні колеги, увага! Я перепрошую. Депутати ходять по залу, будь ласка, шановні колеги, нам бракує кілька голосів. Я прошу на одну хвилинку підійти до своїх робочих місць… Шановні колеги, я дуже вас прошу зараз тих, що є в кулуарах, нам бракує кілька голосів для важливого законопроекту. Я дуже вас прошу ще раз зараз пройти сигнальне голосування.</p>
<p>Пане Степан, я прошу взяти участь в голосуванні. У нас є 226, друзі. Нас є 226. Ми просто не організовані достатньо. Шановні колеги, будь ласка, ще раз сигнальне голосування – 2406. Шановні колеги, прошу взяти участь і підтримати даний законопроект як сигнальне голосування. Прошу голосувати. Будь ласка, Володимир Борисович, беремо участь у голосуванні. Голосуємо. Сигнальне голосування.&nbsp;&nbsp;</p>
<p>&nbsp;</p>
<p>19:36:10</p>
<p>За-209</p>
<p>Товариство, товариство, шановні колеги! Хочу вам повідомити, що, на жаль, в залі зараз немає голосів. І я передаю Голові Верховної Ради Володимиру Борисовичу ведення нашої важкої сесії.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>19:36:34</p>
<p>ГОЛОВУЮЧИЙ. Шановні колеги! Давайте, щоб ми зараз не створювали проблем з голосуванням, важливі закони. Просто немає фізично голосів в залі, наскільки розумію. Андрій, ми завтра будемо голосувати одним з перших 2406. Будемо завтра голосувати.</p>
<p>Шановні колеги, я тоді пропоную наступним чином. Дуже важливо, ми не проголосували постанову по виборам. Ми не проголосували за 2406. Є ще ряд важливих законів, які завтра ми могли б прийняти.</p>
<p>Є пропозиція і прохання завтра в 10 годин ранку всім, як штик, прибути. Щоб ми завтра гарно попрацювали, поприймали всі рішення важливі. І таким чином зробили те, що потрібно.</p>
<p>&nbsp;</p>
<p>ГОЛОС ІЗ ЗАЛУ. Відмініть завтра "година Уряду". Відмініть.</p>
<p>&nbsp;</p>
<p>ГОЛОВУЮЧИЙ. Відмінимо "годину Уряду". Прийде Прем'єр-міністр з інформацією і почнемо працювати. Хвилинку, хвилинку, колеги! Я не закрив ще. <i>(Шум у залі)</i></p>
<p>Будь ласка, Світлана Михайлівна Войцеховська, "Народний фронт". Хвилину, колеги, я ж ще не закрив засідання.</p>
<p>&nbsp;</p>
<p>19:37:51</p>
<p>ВОЙЦЕХОВСЬКА С.М.</p>
<p>Шановні колеги! Тут говорилося тільки що про те, що є закони, які об'єднують зали. Я хочу звернути вашу увагу, що є законопроект 2335а, який пройшов вчора бюджетний комітет, де зекономлені гроші Апарату Верховної Ради передаються на бюджетну програму на підтримку і друг підручників для навчальних закладів наших.</p>
<p>&nbsp;Я прошу Голову Верховної Ради включити в порядок денний на завтра і проголосувати цей закон в цілому. Якщо ми цього не зробимо, то на 1 вересня ми не зможемо цю компенсацію дати нашим батькам і учням. Дякую.</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Завтра ми його включаємо. Я даю доручення Апарату Верховної Ради питання це до розгляду.</p>
<p>Дякую, шановні колеги. Оголошую вечірнє засідання Верховної Ради закритим. Завтра продовжимо працювати о 10 годині ранку. Явка стовідсоткова, будь ласка, колеги. Дякую.</p>
<p>&nbsp;</p>

