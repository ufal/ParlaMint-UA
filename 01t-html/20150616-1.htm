Стенограма пленарного засідання
16 червня 2015
&nbsp;
<p align=center>ЗАСІДАННЯ П’ЯТДЕСЯТ ДРУГЕ</p>
<p align=center>Сесійний зал Верховної Ради України</p>
<p align=center>16 червня 2015 року, 16 година</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p><b>&nbsp;</b></p>
<p>16:00:32</p>
<p>&nbsp;ГОЛОВУЮЧИЙ. Шановні колеги, час перерви завершився, я прошу заходити в зал,&nbsp; займати робочі місця.</p>
<p>Прошу секретаріат Верховної Ради України повідомити депутатів про початок нашого засідання, і голів фракцій –&nbsp; змобілізувати депутатів&nbsp; для продовження нашої роботи.</p>
<p>Шановні колеги, ще раз запрошую усіх, хто є в кулуарах, а особливо тих, хто в їдальні, покинути їжу, підніматися в зал Верховної Ради України &nbsp;для продовження нашої роботи. Я дуже прошу займати робочі місця, готуватися до реєстрації. Будь ласка.</p>
<p>Шановні колеги, прошу підготуватися до реєстрації, прошу зайняти робочі місця.</p>
<p>Будь ласка, починаємо реєстрацію. Шановні колеги, прошу зареєструватися. Будь ласка, система "Рада", прошу зареєструватись, провести реєстрацію, будь ласка.</p>
<p>&nbsp;</p>
<p>16:04:43</p>
<p>В залі зареєстровано 324 депутати, це успіх, це успіх.</p>
<p>Вечірнє засідання Верховної Ради України оголошую відкритим.</p>
<p>І згідно порядку денного ми переходимо до наступного законопроект, законопроекту Закону про внесення змін до Бюджетного кодексу України щодо врегулювання збору на обов'язкове державне пенсійне страхування ювелірних виробів – номер 1911.</p>
<p>Я прошу депутатів підтримати пропозицію про розгляд даного питання за скороченою процедурою. Будь ласка, прошу підтримати, прошу проголосувати. Головуючий, головуючий просить.</p>
<p>&nbsp;</p>
<p>16:05:39</p>
<p>За-87</p>
<p>Немає достатньої кількості голосів. Товариство, скажіть, ми ще раз голосуємо? Є потенціал у нас?</p>
<p>Шановні колеги депутати, я прошу зайти в зал, прошу зайняти робочі місця. Якщо не буде необхідної кількості голосів за скороченою процедурою, ми будемо розглядати по повній процедурі, як ми вже це робили.</p>
<p>Шановні колеги, будь ласка, прошу заходити в зал.</p>
<p>Шановні колеги, вже 7 хвилин як ми мали почати працювати. Я дуже прошу заходити в зал, займати робочі місця.</p>
<p>Шановні колеги, можемо голосувати. Будь ласка, прошу зайти на свої робочі місця. Зараз ми ще раз поставимо пропозицію за скороченою процедурою, якщо дана пропозиція не пройде ми почнемо розгляд за повною процедурою. Будь ласка, прошу зайти в зал приготуватись до голосування.</p>
<p>Я повторно ставлю пропозицію про розгляд за скороченою процедурою проекту Закону про внесення змін до Бюджетного кодексу України, 1911, за скороченою процедурою. Будь ласка, прошу підтримати. І прошу включити голосування за скороченою процедурою. Будь ласка, голосуємо.</p>
<p>&nbsp;</p>
<p>16:09:44</p>
<p>За-129</p>
<p>Показують мені, що не встигли. Ще один раз поставлю, але це буде останній раз, який я поставлю за скороченою процедурою.</p>
<p>Будь ласка, депутати. Група депутатів щойно просто вийшла. Зокрема, і Ольга Червакова у якої важливий законопроект на сьогодні, ми до нього просто не дійдемо.</p>
<p>&nbsp;Я знаю, але, якщо не буде скороченою процедури ми маємо обговорювати повністю.</p>
<p>Отже, я ставлю ще раз, третій раз, за скороченою процедурою. І прошу, шановні колеги, хто підтримує пропозицію розгляду за скороченою процедурою проекту Закону "Про внесення змін до Бюджетного кодексу України", номер 1911.</p>
<p>Прошу підійти до своїх робочих місць і прошу проголосувати. Будь ласка, за скорочену процедуру підтримайте.</p>
<p>&nbsp;</p>
<p>16:10:54</p>
<p>За-144</p>
<p>Показують мені, що не встигли кілька депутатів. Прошу не виходити, депутат Пацкан, з залу, а заходити.</p>
<p>Я прошу ще раз проголосувати за скорочену процедуру. Будь ласка, прошу підтримати скорочену процедуру. Будь ласка.</p>
<p>Прошу підтримати. Голосуємо.</p>
<p>&nbsp;</p>
<p>16:11:49</p>
<p>За-151</p>
<p>Дякую вам.</p>
<p>До доповіді запрошується народний депутат України Кужель Олександра Володимирівна. Будь ласка.</p>
<p>&nbsp;</p>
<p>16:12:00</p>
<p>КУЖЕЛЬ О.В.</p>
<p>Шановні народні депутати! Якраз цей законопроект (1911) пов'язаний з законопроектом (1910), який ми проголосували з вами у першому читанні і який Комітет по податковій політиці зараз уже практично він готовий до другого читання.</p>
<p>Що це за законопроекти? Це є результат прийняття змін до Податкового кодексу 25 грудня 14 року. Це коли наш Мінфін дуже хотів зідрати з усіх по дві шкури податків, а зараз ми маємо руйнування галузі.</p>
<p>Три автора Оксана Продан, Олександра Кужель і пан Ксенжук з "Народного фронту", ми були на з'їзді ювелірів України. Що ми отримали з цього податку? Вони збільшили до 10 відсотків уряд, Мінфін у даному випадку, сплату в Пенсійний фонд з виробів ювелірних, але&nbsp; не після реалізації, як було до прийняття цього законопроекту, а в момент коли ставиться клеймо. Що ми маємо на сьогодні. З&nbsp; 8 тисяч учасників ринку&nbsp; на сьогодні залишилось&nbsp; 764. Я дякую весь зал, що ви підтримали зміни до&nbsp; Податкового кодексу. Але закон, який&nbsp; я сьогодні доповідаю по дорученню авторів, є&nbsp; пов'язаним законопроектом, його треба прийняти в першому читанні. Він отримав підтримку і Комітету з бюджету, і&nbsp; Комітету з соціальної політики. Внести зміни: не з доходу брати в Пенсійний фонд, а від виручки&nbsp; з реалізації&nbsp; і оказаної вартості послуг.</p>
<p>Що прийняття цього законопроекту дає?&nbsp; По-перше,&nbsp; буде розширене коло платників. Шановні колеги,&nbsp; так здивована я, але в грудні чомусь випали діаманти, і діаманти&nbsp; під цей податок не підпадали. Тобто найбільші крупні ювелірні фірми були&nbsp; не в рівних…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 20 секунд, завершуйте.</p>
<p>&nbsp;</p>
<p>КУЖЕЛЬ&nbsp; О.В. … не в рівних умовах з малим бізнесом.&nbsp; пораховано, що доходна частина бюджету буде&nbsp; збільшена&nbsp; вдвічі, з 221 мільйона до 437. Прошу вас підтримати прийняття цього законопроекту за основу і разом з&nbsp; 1910 прийняти їх, коли&nbsp; вони&nbsp; будуть розглядатися із змінами комітетів, із…</p>
<p>&nbsp;</p>
<p>ГОЛОВУЮЧИЙ.&nbsp; 10 секунд, будь ласка.</p>
<p>&nbsp;</p>
<p>КУЖЕЛЬ&nbsp; О.В. Я звертаюсь до головуючого, прошу провести сигнальне голосування. Якщо&nbsp; ні, прийняти завтра&nbsp; зранку голосування, тому що це дуже важливо&nbsp; для економіки України. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується&nbsp; голова підкомітету Комітету з питань бюджету&nbsp; Іщейкін&nbsp; Костянтин Євгенович. Будь ласка.</p>
<p>&nbsp;</p>
<p>16:15:05</p>
<p>ІЩЕЙКІН К.Є.</p>
<p>Шановний головуючий, шановні народні депутати! Комітет з&nbsp; питань бюджету на своєму засіданні&nbsp; 3 червня розглянув законопроект&nbsp; про внесення змін до Бюджетного кодексу щодо врегулювання&nbsp; збору на&nbsp; обов'язкове державне пенсійне страхування з ювелірних виробів за номером 1911. Цей законопроект є похідним від іншого законопроекту про внесення змін до Закону за номером 1910, який&nbsp; пропонує змінити систему справляння&nbsp; відповідного збору, та вже прийнятий Верховною Радою за основу. Однак,&nbsp; з метою забезпечення узгодженості правових норм, остаточне рішення щодо законопроекту 1911 має прийнятися за результатами прийняття в цілому законопроекту 1910. Міністерство фінансів не підтримує&nbsp; зазначений законопроект та зазначає, що&nbsp; його реалізація призведе до зменшення доходів&nbsp; загального фонду державного бюджету на суму близько 100 мільйонів гривень&nbsp; у розрахунку на рік. Крім того, передбачена законопроектом дата набрання чинності&nbsp; відповідним законом не узгоджується із статтею 27 Бюджетного кодексу щодо введення в дію законів, які впливають на показники бюджету.</p>
<p>Загалом у комітеті відбулося дуже широке обговорення щодо оцінки впливу&nbsp; законодавчої ініціативи на бюджет і щодо можливих наслідків для вітчизняної ювелірної галузі. Але зважаючи на наведене, Комітет з питань бюджету ухвалив наступне рішення: рекомендувати Верховній Раді законопроект 1911 за результатами&nbsp; розгляду у першому читанні прийняти за основу, доручивши Комітету з питань бюджету його доопрацювати та внести на розгляд&nbsp; Верховної Ради у другому читанні після прийняття в цілому&nbsp; законопроекту 1910. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Прошу записатися два - "за", два - "проти".&nbsp; Будь ласка,&nbsp;&nbsp;&nbsp;&nbsp; проводиться запис. Передає Власенко - Олександра Кужель від трибуни.</p>
<p>&nbsp;</p>
<p>16:17:26</p>
<p>КУЖЕЛЬ О.В.</p>
<p>На&nbsp; жаль є така професія як заступник міністра пан Уманський, який на засіданні комітету давав зовсім непрофесійні оцінки і тому сьогодні заперечення Міністерства&nbsp; фінансів – це заперечення пана Уманського. Що він&nbsp; означає? Він не дав відповідь: а чому сьогодні не сплачується за діаманти, а чому не сплачує срібло, яке займає 66 відсотків ринку ювелірних послуг, а чому випали обручки? Дуже багато весільні обручки випали, не підпадають під оподаткування. І тому давайте перевіримо, ми стверджуємо з ринком разом, на цих вагах стоїть 7 тисяч підприємців України, які стали 800 всього на всю Україну, а з цього стоять слова пана Уманського, ваше голосування дає змогу зберегти цілу галузь в Україні. Дуже дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Кишкар Павло Миколайович, "Самопоміч".</p>
<p>&nbsp;</p>
<p>16:18:23</p>
<p>КИШКАР П.М.</p>
<p>Фракція "Об'єднання "Самопоміч" на вчорашньому засіданні розглядала цей законопроект і буде підтримувати його, і наполягає на голосуванні законопроект 1910. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Долженков Олександр, "Опозиційний блок".</p>
<p>&nbsp;</p>
<p>16:18:43</p>
<p>ДОЛЖЕНКОВ О.В.</p>
<p>Дякую. Шановний головуючий, шановні колеги! Суть вказаного законопроекту, як і пов'язаного з ним законопроекту 1910, стосується зміни саме бази справляння збору на державне пенсійне страхування. Але, на жаль, тут депутати закликають підтримати 1911 разом з 1910. Хочу констатувати, що якщо 1911 пропонується стягувати збір на державне пенсійне страхування з доходу, отриманого від реалізації виробів з дорогоцінного каміння, з дорогоцінних металів, то 1910, під час опрацювання в другому читанні, було запропоновано стягувати відповідний збір на державне пенсійне страхування саме з вартості послуг. Це призведе дійсно до суттєвого зниження. І тому з цим принципом ми не погоджуємось, і тому пропонуємо повернути автору на доопрацювання. Але звичайно фракція "Опозиційний блок" категорично виступає за обкладання відповідним збором не тільки дорогоцінні метали, а й всі вироби, які були вироблені з використанням як дорогоцінних металів так і дорогоцінного каміння. Тому що під час виступу попередніх виступаючих, дійсно маємо таку, не дуже добру, ситуацію, згідно з якою дорогоцінні каміння не є об'єктом справляння відповідного збору. Але з принципом, який закладений в цьому законопроекті, ми також не погоджуємось, оскільки зниження ставки та зниження, звуження бази справлянь відповідного збору приводить фактично до лобіювання інтересів виробників виробів з дорогоцінними металами дорогоцінним камінням.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги! Ми провели обговорення зараз буде голосування, тому я дуже прошу народних депутатів, які є в кулуарах, зайти в зал, підготуватись до голосування. Прошу зайняти робочі місця, Оля Червакова я вас дуже попрошу зайняти робоче місце.</p>
<p>Доповідач Олександра Кужель пропонувала провести сигнальне голосування. А де пані Олександра? Отже, займаємо робочі місця, я… Є пропозиція доповідача, щоб ми провели сигнальне голосування. Отже, я прошу взяти участь в сигнальному голосуванні щодо підтримки законопроекту про внесення змін до Бюджетного кодексу України номер 1911. Сигнальне голосування, прошу взяти участь, будь ласка,&nbsp; голосуємо.</p>
<p>&nbsp;</p>
<p>16:21:58</p>
<p>За-176</p>
<p>Ми маємо завершити розгляд питання, давайте обміняємося з того приводу думками. Будь ласка,&nbsp; Ігор Шурма, одну хвилину як нам далі діяти?</p>
<p>&nbsp;</p>
<p>16:22:18</p>
<p>ШУРМА І.М.</p>
<p>Ігор Шурма, "Опозиційний блок". Пане головуючий є така пропозиція, скільки би ви разів не ставили голосування за скороченою процедурою нічого з того всього не буде. Ми от сиділи і спостерігали, і дуже раді, що за 734 разом прийняли рішення голосувати за скороченою процедурою, а результат ніякий і такий самий результат буде, якщо будемо розглядати питання по повній процедурі. У мене є до вас така пропозиція, мусить бути завжди колись прецедент, значить, якщо в залі хронічно у п'ятницю, в четвер після обіду нема голосів для прийняття&nbsp; рішення – закривайте сесію вечірнє&nbsp; засідання і публікуйте тих всіх людей, хто на сьогоднішній день є відсутній в залі і не голосує. А то через те, що вони на сьогоднішній день не ходять після обіду на роботу, спікер потім буде піаритись на тому, що треба працювати ціле літо. Якщо ви їх зараз не зберете, то ви і літом їх ніколи не зберете.</p>
<p>&nbsp;</p>
<p>ГОЛОС ІЗ ЗАЛУ. А літом – тим більше.</p>
<p>&nbsp;</p>
<p>ШУРМА І.М. А літом ми готові працювати, якщо будуть виходити люди на роботу.</p>
<p>&nbsp;</p>
<p>ГОЛОВУЮЧИЙ. Олександра Кужель, будь ласка, хвилину.</p>
<p>&nbsp;</p>
<p>16:23:31</p>
<p>КУЖЕЛЬ О.В.</p>
<p>Перед початком доповіді, шановний головуючий, я звернулась із проханням, розуміючи кількість народних депутатів в залі, поставити його завтра зранку як голосування по раніше обговореним питанням. Бо на&nbsp; сьогоднішній день цей законопроект пов'язаний з законопроектом 1910 і це&nbsp; збільшує доходну частину бюджету і непорозуміння цього є, має серйозні наслідки руйнування української галузі ювелірних виробів і це є відповідальність депутатів.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я почув пропозицію Олександри Кужель. Але хочу повідомити, що згідно Регламенту ми не можемо перервати розгляд законопроекту. І тому я прошу усіх депутатів зайти в зал, усіх тих, хто знаходиться в кулуарах, зайти в зал і приготуватися до голосування. Ми проголосуємо пропозицію комітету. Якщо вона не набере необхідної кількості голосів, ми перейдемо до інших законопроектів. Отже, шановні колеги, я прошу не виходити із залу, а заходити в зал. І прошу приготуватися до голосування. Усі зайшли в зал? Отже, я ставлю на голосування проект Закону про внесення змін до Бюджетного кодексу України (щодо врегулювання збору на обов'язкове державне пенсійне страхування з ювелірних виробів) (номер 1911) за основу.</p>
<p>Хто підтримує, прошу голосувати за основу. Будь ласка, голосуєм.</p>
<p>&nbsp;</p>
<p>16:25:32</p>
<p>За-159</p>
<p>Дякую. Дана пропозиція не набрала необхідної кількості голосів.</p>
<p>Я ставлю наступну пропозицію: повернути суб'єкта права&nbsp; законодавчої ініціативи на доопрацювання. Отже ставлю пропозицію повернути суб'єкту права законодавчої ініціативи на доопрацювання проект Закону про внесення змін до Бюджетного кодексу України (№1911). Хто&nbsp; підтримує, будь ласка,&nbsp; голосуйте.</p>
<p>&nbsp;</p>
<p>16:26:08</p>
<p>За-216</p>
<p><i>(Шум у залі) </i>&nbsp;Є потенціал, говорять у фракції "Батьківщина". Давайте ми ще раз… Повертаємося до голосування? Настоюєте? Будь ласка,&nbsp; давайте спробуємо повернутися до голосування.&nbsp; І я прошу підтримати, депутати, повернутися до голосування по даній пропозиції. Хто підтримує, будь ласка,&nbsp; голосуйте. За повернення до голосування.</p>
<p>&nbsp;</p>
<p>16:26:50</p>
<p>За-212</p>
<p>На жаль, немає необхідної кількості голосів. Рішення не прийнято.</p>
<p>Переходимо до&nbsp; наступного закону порядку денного. Проект Закону про внесення зміни до пункту 3 розділу VI "Прикінцеві та перехідні положення" Бюджетного кодексу України (щодо розвитку автомобільних доріг державного значення) (№2940). І є пропозиція проголосувати за скорочену процедуру.</p>
<p>Шановні колеги, прошу підтримати пропозицію за розгляд&nbsp; скороченою процедурою. Будь ласка,&nbsp; голосуємо.</p>
<p>&nbsp;</p>
<p>16:27:36</p>
<p>За-168</p>
<p>Дякую вам.</p>
<p>До доповіді запрошується народний депутат України Матвієнко&nbsp; Анатолій Сергійович.</p>
<p>&nbsp;</p>
<p>16:27:47</p>
<p>МАТВІЄНКО А.С.</p>
<p>Шановний головуючий, шановні колеги. Найперше. За дорученням авторів цього законопроекту я хотів би, користуючись нагодою, подякувати вам за підтримку на попередньому пленарному засіданні Законів 2874, 2875 стосовно співфінансування і вирішення проблеми ремонту і будівництва доріг в Україні.</p>
<p>Хочу звернути вашу вагу на законопроект, який сьогодні розглядається, і надати вам декілька можливостей поміркувати.</p>
<p>Ми ж ліквідували дорожній фонд, який був джерелом будівництва доріг в Україні. Ми акцизний збір, який є в тому числі за палево-мастильні матеріали, які формуються власниками автомобілів,&nbsp; сьогодні перевели до загального фонду. Практично в Україні немає жодної цифри, жодного рядка щодо будівництва, ремонту і реконструкції доріг.</p>
<p>В результаті такої політики хочу вам навести один аргумент. В бюджеті 2015 року на реконструкцію, будівництво і ремонту доріг немає жодної копійки, 0. Скажіть,будь ласка, як ми можемо розвивати країну, якщо у нас сьогодні в такому жахливому стані комунікації, найперше дорожні, і як ми можемо думати про зростання економіки? Нам кажуть, що цей закон не варто підтримувати, тому що він гарантує з бюджету повернення.</p>
<p>У нас є 2 способи6 або ми розвиваємо інфраструктуру і росте економіка, і ми маємо можливість повертати в тому числі наші борги, або ми не розвиваємо інфраструктуру, економіка гине і ми нічого не повертаємо.</p>
<p>Тому ми просимо вас підтримати це повернення до того, що вже було, нічого нового ми не придумуємо, і ми зараз не маємо ніяких замахів на бюджет 15-го року і навіть 16-го, ми даємо.</p>
<p>&nbsp;</p>
<p>ГОЛОВУЮЧИЙ. Будь ласка, 20 секунд завершити.</p>
<p>&nbsp;</p>
<p>МАТВІЄНКО А.С. Ми даємо уряду можливість, якщо є дешеві кредити і є вигідна пропозиція, то такою можливістю уряд може скористатися. Такими можливостями користується 100 країн світу. Я провів аналіз, і тому я вважаю, що в цій ситуації нам варто думати за майбутнє. І просив би вас підтримати цей законопроект.</p>
<p>Дякую. В першому читанні і в цілому.</p>
<p>&nbsp;</p>
<p>ГОЛОВУЮЧИЙ. Дякую вам. До співдоповіді запрошується голова підкомітету Комітету з питань бюджету Гордєєв Андрій Анатолійович. Будь ласка.</p>
<p>&nbsp;</p>
<p>16:30:47</p>
<p>ГОРДЄЄВ А.А.</p>
<p>Шановні колеги! Комітет з питань бюджету на своєму засіданні 3 червня розглянув законопроект щодо внесення змін до Бюджетного кодексу за номером 2940. У комітеті за участю Міністерства фінансів відбулася конструктивна дискусія щодо доцільності надання державних гарантій з точки зору боргової безпеки та розвитку економіки. За узагальнюючим висновком Головного науково-експертного управління законопроект може бути прийнятий за основу з урахуванням висновків уряду. Загалом Мінфін зазначив, що законопроект може бути розглянутий на засіданні Верховної Ради.</p>
<p>Зважаючи на викладене та необхідність розвитку дорожньої галузі, за підсумками розгляду Комітет з питань бюджету ухвалив таке рішення: рекомендувати Верховній Раді законопроект номер 2940 прийняти за основу та в цілому як закон. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам. Прошу записатись до обговорення: два – "за", два – "проти". Будь ласка.</p>
<p>Від "Батьківщини" Івченко Вадим Євгенович.</p>
<p>Євтушок, будь ласка.</p>
<p>&nbsp;</p>
<p>16:32:09</p>
<p>ІВЧЕНКО В.Є.</p>
<p>Прошу передати слово Євтушку.</p>
<p>&nbsp;</p>
<p>16:32:21</p>
<p>ЄВТУШОК С.М.</p>
<p>Сергій Євтушок, Рівненщина, "Батьківщина".</p>
<p>Шановний пане головуючий, шановні народні депутати, шановні всі ті, хто нас зараз дивиться і слухає! Я хочу пригадати історію п'ятирічної давнини. Ще з 2010 року був транспортний податок, але в кінці року цей транспортний податок владою нашої держави був відмінений.</p>
<p>Відмінений, і натомість прийшла нова формула і нова модель для утримання і комунальних доріг і доріг державного значення. Хочу сказати, що субвенція, яка передбачалась по даній формулі надходила щороку до нинішнього навіть року, а в нинішньому, я хочу підтримати авторів законопроекту, складає субвенція нуль, надходила щороку менше і менше.</p>
<p>А говорите про те, що буквально у травні наша ж Верховна Рада дала можливість місцевим громадам залучати власні кошти для того щоби в межах населеного пункту ремонтувати дороги державного значення, але ж ми не говоримо про те, а хто буде ремонтувати дороги, які є між населеними пунктами.</p>
<p>Тому у законопроекті передбачений механізм залучення фінансів на капітальний ремонт та реконструкцію доріг із спільних ініціатив з Міжнародних фінансових інституцій. Дороги державного значення населених пунктів, які є між населеними пунктами на сьогоднішній день не визначається джерело фінансування і хто їх буде утримувати і ремонтувати.</p>
<p>Ми маємо також дати можливість міжнародним інституціям дати державну гарантію і установити, що положення частини 4 статті 17 Бюджетного кодексу не застосується при наданні державних гарантій за кредитами, що забезпечують реалізацію міжнародного проекту, а також реалізацію проектів розвитку автомобільних доріг державного значення.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Рибак Іван Петрович, "Блок Петра Порошенка".</p>
<p>&nbsp;</p>
<p>16:34:27</p>
<p>РИБАК І.П.</p>
<p>202 виборчий округ, Чернівецька область, Рибак Іван Петрович.</p>
<p>Після ліквідації Державного фонду, з моменту спрямування акцизного збору до загального фонду Державного бюджету, взагалі, за кошти Державного бюджету не ведуться абсолютно ніякі ремонтні роботи на дорогах України. Цей законопроект дуже серйозно допоможе реалізувати проблему, вирішити проблему з ремонтом доріг на Україні.</p>
<p>Сьогодні ми маємо на Західний Україні катастрофічну проблему з дорогами, Івано-Франківська область, Чернівецька область, це ями по півметра, хто їздив в Карпати той знає, не дає можливість ця дорога і розвивати туристичний напрямок, рекреацію у цих регіонах. Тому&nbsp; даймо можливість сьогодні уряду залучати кошти під державну гарантію у міжнародних фінансових інституціях, для ремонту доріг і в нас, можливо, ситуація в економіці покращиться.</p>
<p>Давайте проголосуємо даний законопроект у першому читанні і в цілому.</p>
<p>&nbsp;</p>
<p>ГОЛОВУЮЧИЙ. Шурма Ігор Михайлович, "Опозиційний блок".</p>
<p>&nbsp;</p>
<p>16:35:43</p>
<p>ШУРМА І.М.</p>
<p>Ігор Шурма, "Опозиційний блок".</p>
<p>В принципі по великому рахунку розглядаючи цей законопроект можна робити висновок, що в кінцевому рахунку ставиться за ціль благородна собі, як розвиток галузі, так і сприяти створенню нових робочих місць. Але форма запозичень викликає сумнів.</p>
<p>Ми сьогодні слухали виступи Міністра фінансів і перспективи&nbsp; в 2015 і 16 роках не дуже райдужні. Позичати гроші можна, а як їх будуть віддавати не зрозуміло.</p>
<p>А я ще хочу звернутися до головуючого ще по одному питанню.</p>
<p>Пане Андрію, судячи по настроям в залі будуть великі проблеми з прийняттям позитивного результату. Цей законопроект є важливий судячи з виступу автора і він повинен принести користь. Але якщо буквально 5 хвилин тому завалили ювелірну промисловість, то я хотів би сказати, що проблема не в тексті законопроекту, а проблема є в іншому. Президент України виступаючи тут у сесійній залі говорив, що відповідальність за діяльність уряду і за рішення у Верховній Раді несе коаліція.</p>
<p>Тому коли будемо ставити акценти, хто завалив ювелірну промисловість повинні згадувати слова Президента, хто за це відповідальний.</p>
<p>За цей законопроект в цілому голосувати не можна, але ви повинні зрозуміти і прийняти рішення. Я до головуючого говорю. Якщо не набере голосів цей законопроект, я прошу закривати вечірнє засідання і не робити посміховисько з Верховної Ради.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую. Віктор Пинзеник і заключне слово потім Анатолій Матвієнко. Будь ласка.</p>
<p>&nbsp;</p>
<p>16:37:44</p>
<p>ПИНЗЕНИК В.М.</p>
<p>Шановний головуючий! Шановні народні депутати! Цей закон&nbsp; не про дороги, і я про&nbsp; них не буду говорити,&nbsp; цей закон про борги. До&nbsp; державного боргу мають відношення два типи боргів. Перший борг – це&nbsp; прямий державний борг, який бере уряд і гасить уряд. І є так званий непрямий або гарантований борг. Це борг, який&nbsp; беруть інші суб'єкти, а гарантію дає уряд.&nbsp; Але повертає не уряд, а суб'єкт, який бере кредит.</p>
<p>Закон,&nbsp; який пропонується вам прийняти, передбачає, що кредит бере суб'єкт господарювання або інший інститут, а повертати буде уряд. Це нонсенс, бо це прямий суверенний борг. Я про це говорю, а не про дороги. І якщо&nbsp; ви хочете будувати дороги, то не придумуйте різного роду схеми, а прямо передбачайте ці кошти в&nbsp; бюджету. Тому що в української історії був&nbsp; єдиний уряд, який&nbsp; використовував&nbsp; подібну практику,&nbsp; цим&nbsp; урядом був уряд Азарова.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Перед тим, як надати заключне слово, я дуже прошу депутатів зайти в зал.&nbsp; Зараз буде голосування.&nbsp; Я дуже прошу зайти в зал, зайняти робочі&nbsp; місця.</p>
<p>І одну хвилину&nbsp; Анатолій&nbsp; Матвієнко, автор законопроекту.</p>
<p>&nbsp;</p>
<p>16:38:57</p>
<p>МАТВІЄНКО А.С.</p>
<p>Я як автор хочу пополемізувати&nbsp; з Віктором Михайловичем. Справа у тому, що за його віце-прем'єрства і міністра фінансів&nbsp; така гарантія була і такі гарантії видавались. І тому ніякого ноу-хау ми не робимо.</p>
<p>Більше того,&nbsp; суб'єкти господарювання тільки державні підприємства, які створені державою і які тільки державою гарантуються з приводу того, що&nbsp; вони можуть брати такий кредит під гарантію. Ніякі інші суб'єкти, а тим більше&nbsp; приватні не передбачаються.</p>
<p>І третє. Це&nbsp; право уряду. Ще ніхто нікому не дає ніяких&nbsp; гарантій, але якщо з'являється така можливість і це вигідно... У Швейцарії сьогодні, хто кладе на депозит&nbsp; гроші, ще й платить. Сьогодні&nbsp; є&nbsp; дешеві гроші 1-2 відсотки, і ми можемо їх залучити.</p>
<p>І третє. Скажіть, як&nbsp; повернути борги, якщо&nbsp; економіка стагнує. Без доріг економіка не буде зростати. А тому якщо ми хочемо і боремося за борги, ми маємо підтримати сьогодні і дати таку можливість. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги,&nbsp; я ще раз запрошую депутатів у зал для голосування. Будь ласка,&nbsp; хто в кулуарах, заходимо в зал для голосування. Є пропозиція&nbsp; комітету прийняти за основу і в цілому, чи можу я так ставити пропозицію на голосування, немає&nbsp; заперечень? Тоді я ставлю на голосування проект Закону про внесення зміни до пункту 3 розділу VI "Прикінцеві" та "Перехідні&nbsp; положення"&nbsp; Бюджетного кодексу&nbsp; України щодо розвитку&nbsp; автомобільних доріг державного значення&nbsp; (номер 2940) за основу і в цілому. Прошу голосувати,&nbsp; будь ласка.</p>
<p>&nbsp;</p>
<p>16:41:00</p>
<p>За-212</p>
<p>Дякую.</p>
<p>Шановні колеги, в мене тільки є прохання, по фракції, щоб напередодні голосування запрошувати&nbsp; людей в зал, бо кожен із законопроектів, який є він є важливий і коли свій законопроект люди збираються швидко, а на чужий ідуть. Немає "чужих" і "своїх законопроектів.&nbsp; І я дуже прошу&nbsp; ще раз зайти усіх в зал, і я запропоную, за пропозицією кількох депутатів повернутись до голосування за даний законопроект. Отже, прошу зайти в зал і приготуватись до голосування, і прошу підтримати повернення до голосування за законопроект 2940.&nbsp; Будь ласка, голосуємо, прошу підтримати.</p>
<p>&nbsp;</p>
<p>16:42:06</p>
<p>За-212</p>
<p>Тоді я ставлю наступну&nbsp; пропозицію за основу, даний законопроект в тій послідовності і якщо вона теж не пройде, ми будемо йти до повернення суб'єкту законодавчої ініціативи. Ставиться наступна пропозиція&nbsp;&nbsp; про голосування проекту Закону про внесення зміни… Я вже просив&nbsp; "Опозиційний блок": не кричіть – грошей не буде.&nbsp; Зараз йде голосування, прошу, проект Закону про внесення зміни до пункту 3 розділу VI "Прикінцеві" та "Перехідні положення" Бюджетного кодексу України 2940 за основу. Хто підтримує дану пропозицію, прошу голосувати за основу, будь ласка.</p>
<p>&nbsp;</p>
<p>16:43:03</p>
<p>За-233</p>
<p>Дякую. Очевидно, просто не було політичної волі для прийняття закону в цілому, за основу закон прийнятий, рішення прийняте і ми переходимо до наступного законопроекту.</p>
<p>Є пропозиція від автора за скороченою процедурою до другого читання. Давайте підтримаємо. Отже, є прохання підтримати скорочену процедуру до другого читання законопроекту 2940. Будь ласка, прошу підтримати. Голосуємо.</p>
<p>&nbsp;</p>
<p>16:43:41</p>
<p>За-202</p>
<p>Немає такої політичної волі. Рішення не прийнято.</p>
<p>І ми переходимо до розгляду наступного законопроекту 2591. Проект Закону про внесення змін до деяких законодавчих актів України щодо посилення прозорості видобувних галузей в Україні, номер законопроекту 2591. Є пропозиція його розглянути за скороченою процедурою. Прошу підтримати дану пропозицію. Прошу проголосувати, будь ласка, за скорочену процедуру.</p>
<p>&nbsp;</p>
<p>16:44:22</p>
<p>За-182</p>
<p>Дякую вам.</p>
<p>До доповіді запрошується народний депутат України Бєлькова Ольга Валентинівна. Будь ласка, включіть мікрофон на трибуні.</p>
<p>&nbsp;</p>
<p>16:44:39</p>
<p>БЄЛЬКОВА О.В.</p>
<p>Шановні виборці, шановні колеги, для мене величезна честь і приємність сьогодні доповідати вам законопроект 2591 про внесення змін до деяких законодавчих актів України про посилення прозорості видобувних галузей в Україні. Україна ще у 2009 році приєдналася до ініціативи прозорості видобувних галузей. Це міжнародний стандарт звітності для видобувних компаній та уряду, який показує, які кошти отримує народ України від використання природних ресурсів, що йому належать. Цей стандарт визнається і підтримується Світовим банком, Міжнародним валютним фондом, Європейським Союзом. Україна повинна опублікувати свій перший звіт вже в жовтні 2015 року. Але, на жаль, сьогодні це складно зробити, бо, фактично, ми покладаємося на добровільність публікації інформації. Законопроект вносить зміни до Кодексу про надра, до Закону України "Про нафту і газ", якими покладає на користувачів ділянок, надр обов'язок розкривати інформацію про загальнодержавні та місцеві податки і збори, інші платежі,а також про господарську діяльність.</p>
<p>Також законопроект зобов'язує органи державної влади публікувати інформацію про стан геологічного вивчення, використання і охорони надр, а також про платежі, що надійшли від видобувної діяльності.</p>
<p>Чому цей законопроект важливий? Тому що тільки рентні платежі від видобувної галузі у бюджеті 2015 року становлять близько 30 мільярдів гривень. Прозорість платежів у видобувній галузі слугуватиме управлінцям та суспільству для того, щоб оцінити дійсний вплив цієї галузі на добробут українців.</p>
<p>Імплементація ініціативи прозорості є серед домовленостей, які були визначені коаліцією. Це допоможе вирішити дискусію між видобувними компаніями та урядом щодо політики оподаткування, а саме рентних платежів. Це покращить…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; дайте можливість завершити, 20 секунд.</p>
<p>&nbsp;</p>
<p>БЄЛЬКОВА О.В. Це покращить інвестиційний клімат у галузі – це зменшить напругу на місцях, це знизить рівень корупції. Ініціатива прозорості вимагає, щоб країна щороку публікувала цей звіт, і я дуже прошу вашої підтримки, прийняти цей законопроект за основу і в цілому сьогодні для того, щоб ми могли показати світу, що ми можемо дотримати наші зобов'язання. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>До співдоповіді запрошується голова Комітету з питань соціальної політики… я перепрошую, запрошується голова Комітету з питань екологічної політики природокористування та ліквідації наслідків Чорнобильської катастрофи Томенко Микола Володимирович.</p>
<p>&nbsp;</p>
<p>16:47:34</p>
<p>ТОМЕНКО М.В.</p>
<p>Шановні колеги, прошу уваги!</p>
<p>Тут сьогодні зранку ішла полеміка: хто найбільше краде гроші на українських надрах, так це про даний законопроект. То я хотів, щоб ми змобілізувалися і були уважними, оскільки в нашій країні будемо скоро святкувати 25 років сучасної Незалежності, Президенти міняються, Прем'єри міняються, депутати міняються, а власники надр залишаються одні і ті ж самі. Уже скоро пам'ятники будемо ставити тим людям, які змогли домовитися з усіма існуючими владами місцевими і центральними.</p>
<p>Тому ідея законопроекту дуже проста, значить, повністю розкрити інформацію стосовно того, як, в який спосіб здійснюються, приймаються рішення про надання стану геологічного вивчення, використання, охорона надр, а також відповідно всю інформацію про загально державні місцеві податки і збори та виробничу господарську діяльність в цій сфери. За задумом авторів, це дасть можливість нам побачити картину бою, подивитися, що відбувається в системі прийняття рішення та використання, я б сказав, знущання над українськими надрами. І це буде підказкою для нормального уряду і підказкою для нормальних структур, як ситуацію виправляти.</p>
<p>Ми на комітеті мали серйозну дискусію і зараз я хочу запропонувати, пане головуючий, компромісне рішення стосовно того, як ми можемо ухвалити остаточне рішення. Справа в тому, що закон уже кілька місяців ішов до першого читання і, в принципі, зауваження нашого комітету стосувалося лише однієї&nbsp; фрази. Якщо ми з тексту частини другої статті 24, де доповнюється&nbsp; пункт 4.1., заберемо слово "та іншу інформацію"... Я щоб завершив.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>ТОМЕНКО М.В. Да. ..."та іншу інформацію" і так само...</p>
<p>&nbsp;</p>
<p>ГОЛОВУЮЧИЙ. Дайте можливість,&nbsp; 20 секунд – завершити.</p>
<p>&nbsp;</p>
<p>ТОМЕНКО М.В. І так само тут цей абзац повторюються. Я його зачитаю, щоб ви розуміли, як він звучить: "Надавати та оприлюднювати інформацію про загальнодержавні та місцеві податки і збори, інші платежі, а також про виробничу господарську діяльність...". Ми пропонуємо: "...та іншу інформацію", оскільки це двозначне слово. Це забрати і &nbsp;далі по тексту: "необхідну для посилення прозорості видобувні гази…" і так далі. В такій редакції без слів "та іншу" ми пропонуємо&nbsp; голосувати в першому і в цілому. Щоб не затягувати час, просив би підтримати і проголосувати в першому і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.&nbsp;</p>
<p>До співдоповіді запрошується… Зараз прошу записатися: два – "за", два – "проти". Будь ласка,&nbsp; два – "за", два – "проти".</p>
<p>Рябчин Олексій Михайлович, фракція "Батьківщина". Виступ від трибуни.</p>
<p>&nbsp;</p>
<p>16:50:58</p>
<p>РЯБЧИН О.М.</p>
<p>Колеги, доброго дня! Олексій Рябчин, "Батьківщина", Донецьк.&nbsp; Колеги, цей законопроект, якщо ми його приймемо за основу та в цілому, це один з тих законопроектів,&nbsp; за які ви будете пишатися. Саме тому ви будете розказувати своїм виборцям, звітувати з екранів телеефірів та розповідати своїм західним колегам про те, що ви боретеся з корупцією, ви – за прозорість видобувних галузей, ви – за залучення інвестицій. Саме тому фракція "Батьківщина" буде голосувати і за основу, і в цілому. І ми закликаємо колег з коаліції та позафракційних підтримувати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. "Блок Петра Порошенка", Мушак Олексій Петрович.&nbsp;&nbsp;</p>
<p>&nbsp;</p>
<p>16:51:43</p>
<p>МУШАК О.П.</p>
<p>Шановні колеги! Сьогодні… зараз ми будемо розглядати надзвичайно важливий законопроект. Є, як мінімум, дві причини його підтримати.</p>
<p>Перша. У доповідачки, шановної пані Ольги Бєлькової, сьогодні день народження. І я думаю, що&nbsp; всі ми, а особливо чоловіки зроблять їй прекрасний подарунок.</p>
<p>А друга. Як відомо, надра України – це є надбання народу України. І народ України має право знати, хто ними володіє, скільки податків платиться, на яких умовах отримали і до якого часу отримали ліцензії. Це додасть прозорість. Це додасть ефективність. І це збільшить доходи бюджету України, що дозволить вирішити багато гострих соціальних питань.</p>
<p>Прошу вас підтримати.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Данченко Олександр Іванович, "Самопоміч".</p>
<p>&nbsp;</p>
<p>16:52:40</p>
<p>ДАНЧЕНКО О.І.</p>
<p>Прошу передати Альоні Бабак.</p>
<p>&nbsp;</p>
<p>ГОЛОВУЮЧИЙ. Альона Бабак, будь ласка.</p>
<p>&nbsp;</p>
<p>16:52:46</p>
<p>БАБАК А.В.</p>
<p>Шановні народні депутати, без сумніву положення законопроекту, який стосується розкриття і оприлюднення інформації про загальнодержавні податки, про місцеві податки, це є важлива інформація. Але водночас, ну наприклад, у мене викликає запитання фраза стосовно оприлюднення інформації про виробничу, в дужках, (господарську) діяльність необхідну для посилення прозорості.</p>
<p>Шановні колеги, це надто широке формулювання – виробнича (господарська) діяльність. В принципі абсолютно в усьому світі є певний захист інформації суб'єктів господарювання, які підлягають оприлюдненню. Ми говоримо про те, що фактично будь-яка інформація про виробничу і господарську діяльність може підлягати оприлюдненню. Вважаю, що треба голосувати в першому читанні, а до другого уточнювати що саме, які аспекти виробничої (господарської) діяльності все ж таки можуть підлягати оприлюдненню, тому що ми мусимо бути досить, і тоді просто по скороченій процедурі підготувати законопроект до другого читання з уточненням показників господарської діяльності, які підлягають або можуть підлягати оприлюдненню.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Мосійчук Ігор Володимирович, Радикальна партія.</p>
<p>&nbsp;</p>
<p>16:54:16</p>
<p>МОСІЙЧУК І.В.</p>
<p>Шановний Головуючий, шановні колеги, шановний український народе, Радикальна партія Олега Ляшка буде підтримувати цей законопроект в першому читанні, з метою доопрацювати його до другого.</p>
<p>Я, уродженець Полтавщини, краю, де сьогодні масово видобувається газ, нафта, інші природні копалини. Тому я, як ніхто, зацікавлений в прийнятті цього законопроекту, адже полтавці запитують кому належать свердловини, на яких видобувають газ і нафту. Полтавці цікавляться, як Нестор Іванович, має відношення до цих свердловин чи не має? Скільки сплачується до бюджету, що отримують люди, які працюють на приватних свердловинах. Більше того, хочу сказати, що місцева влада, яка в 2010 році відомо яким шляхом прийшла до влади, в тому числі і на Полтавщині, здає землю в оренду під цими свердловинами Нестора Івановича та інших панів-добродіїв по договорам сервітуту. І громади за це отримують копійки.</p>
<p>Тому даний законопроект є надзвичайно важливим. Громада має бачити: що, хто, в якій кількості видобуває. І ми закликаємо підтримати цей законопроект в першому читанні.</p>
<p>&nbsp;</p>
<p>ГОЛОВУЮЧИЙ. Дякую вам. "Фронт змін", Кацер-Бучковська. Кацер-Бучковська, ви виступаєте від трибуни? Будь ласка.</p>
<p>&nbsp;</p>
<p>16:56:29</p>
<p>КАЦЕР-БУЧКОВСЬКА Н.В.</p>
<p>Наталія Кацер-Бучковська, "Народний фронт". Шановні колеги, даний законопроект є надзвичайно важливий в контексті того, чим зараз займається український парламент. Ми намагаємося зробити видобувні галузі більш прозорими. Даний стандарт дасть можливість зрозуміти, скільки податків сплачується газовидобувними компаніями. І в подальшому, хто є власниками надр, які надра є перспективними, які&nbsp;– ні. Даний стандарт дасть можливість зробити галузь більш прозорою. А це в свою чергу дасть можливість залишити більше інвестицій, дасть можливість створити нові робочі місця, а також зробити цю галузь такою, яка буде відповідати міжнародним стандартам.</p>
<p>Тому дуже просимо вас підтримати. Це є хороша ініціатива, правильна, яка зробить українську економіку більш конкурентоспроможною, інвестиційно привабливою. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Будь ласка, Андрій Іллєнко, 1 хвилина.</p>
<p>&nbsp;</p>
<p>16:57:28</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода". Шановні колеги, ви знаєте, це уже не варто повторювати все, що тут було сказано. Дійсно ця галузь видобування наших надр, це напевно одна з найбільш темних і корупційних дір української економіки і я думаю, що тут забагато прозорості не буде. І, якщо ми говоримо про те, що треба до другого читання уточнити деякі нюанси і щоб там держава не занадто багато вимагала інформації від тих, хто видобуває газ, нафту або інші якісь природні ресурси, то я думаю тут не варто цього робити. Мені здається варто одразу сьогодні голосувати за основу і в цілому, щоб до другого читання не вийшло так, що потім там зовсім закон буде про інше.</p>
<p>Ми сьогодні вже до речі проголосували, те ж до речі тільки в першому читанні, про те щоби знати, хто є реальним власником електронних засобів масової інформації. Я думаю, що це не менш важлива тема і нарешті прозорості повинна заходити повністю в усі темні кути нашого життя.</p>
<p>Тому я думаю треба голосувати і за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам. Ми завершимо обговорення тільки з вашого дозволу чи там автору законопроекту, щоб він правильно сформулював свої пропозиції, як він говорив на початку промови.</p>
<p>Будь ласка, Микола Томенко, одна хвилина.</p>
<p>&nbsp;</p>
<p>16:58:48</p>
<p>ТОМЕНКО М.В.</p>
<p>Шановні колеги, я від комітету, який відповідає за даний законопроект. Хочу ще раз уточнити. Було одне зауваження, яке бралось за основу, що ми не можемо проголосувати в цілому. Друзі, дивіться, ми оцю розпливчатість забираємо, словами та іншою інформацію, коли йдеться інформація про виробничо-господарську діяльність, то вона визначається в порядку затвердженого Кабінету Міністрів тобто це не буде хтось визначати, це, от Міністерство енергетики, яке тут заступником представлено, можна в нього уточнити, разом з компаніями буде визначати той перелік інформації про виробничо-господарську діяльність, яке буде затверджене на засіданні Кабінету Міністрів і порядок оприлюднений. Тут абсолютно чітка, зрозуміла логіка, ми не будемо питати, ну, автори закону, питати якусь другорядну інформацію. Тому решта зауважень немає.</p>
<p>Тому ще раз наголошую від імені авторів і комітету наше прохання в першому і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Шановні колеги, прошу зайти в зал, зайняти робочі місця. Поки депутати збираються в залі, ще не мала слово фракція "Батьківщина". Будь ласка, Сергій Соболєв. І прошу заходити в зал, займати свої робочі місця.</p>
<p>Будь ласка.</p>
<p>&nbsp;</p>
<p>17:00:10</p>
<p>СОБОЛЄВ С.В.</p>
<p>Дякую. Соболєв, фракція "Батьківщина".</p>
<p>Я звертаюся до Миколи Володимировича Томенка, мені здається, якщо ми просто виключимо слова "та іншу інформацію" під це не підпадуть фінансові звіти цих компаній і багато іншого. Можливо, нехай залишається "та іншу інформацію" затверджену Кабінетом Міністрів України.</p>
<p>Щоб не було, розумієте, потім ситуації, коли вони будуть відмовлятися надавати таку інформацію. А якщо її затверджує Кабінет Міністрів, все власники цих газо-, нафто- і інших видобувних, зобов'язані будуть надати таку інформацію.</p>
<p>&nbsp;</p>
<p>ГОЛОВУЮЧИЙ. Дякую. Папієв, "Опозиційний блок", одна хвилина.</p>
<p>&nbsp;</p>
<p>17:00:54</p>
<p>ПАПІЄВ М.М.</p>
<p>Дякую. Шановні народні депутати України, "Опозиційний блок" підтримує те, що має бути прозорість встановлено у використанні надр.</p>
<p>Крім того, я хочу нагадати народним депутатам України норми статті 13 Конституції України, яка&nbsp; чітко і ясно передбачає, що земля, надра, атмосферне повітря, вода є об'єктами власності українського народу.</p>
<p>Тому прозорість використання надр – це прозорість використання власності українського народу.</p>
<p>Ми підтримуємо цей законопроект і будемо голосувати за основу. Але в цілому, я просив би не ставити сьогодні на голосування і заперечую про голосування в цілому, тому що Верховної Ради України має чітко встановити правила надання інформації. Не давати це навіть на відкуп Кабінету Міністрів України чи ще комусь, хто буде вирішувати свої політичні якісь забаганки.</p>
<p>Ми маємо виключні поставити там вимоги, яку інформацію мають надати надракористувачі.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам. Ми завершили обговорення, шановні колеги. Прозвучали від всіх фракцій думки, від кількох фракцій прозвучала пропозиція тільки за основу, і тому давайте ми підемо в тій послідовності, щоб не завалити спочатку, згідно Регламенту, проголосуємо за основу, як це й є пропозицією комітету.</p>
<p>Шановні колеги! Я прошу зайняти робочі місця. І я ставлю на голосування проект Закону "Про внесення змін до деяких законодавчих актів України щодо посилення прозорості видобувних галузей в Україні" (№2591)&nbsp;&nbsp; за основу.&nbsp; Прошу підтримати, будь ласка.</p>
<p>&nbsp;</p>
<p>17:02:53</p>
<p>За-280</p>
<p>Дана пропозиція набрала достатню кількість голосів.</p>
<p>Тепер я поставлю пропозицію&nbsp; Миколи Томенка проголосувати проект Закону про внесення змін до деяких законодавчих актів України (2591) з поправками, які озвучував&nbsp; Микола Томенко під час свого виступу, в цілому. Будь ласка,&nbsp; прошу підтримати. І Сергій Соболєв, Томенко&nbsp; і Соболєв. В цілому.&nbsp;</p>
<p>&nbsp;</p>
<p>17:03:32</p>
<p>За-238</p>
<p>Дякую вам. Рішення прийнято.</p>
<p>Переходимо&nbsp; до&nbsp; наступного законопроекту порядку денного. Проект Закону про внесення змін до деяких законодавчих актів (щодо забезпечення функціонування місцевого самоврядування) (№2639). Автор&nbsp; законопроекту&nbsp; Бурбак Максим Юрійович звернувся з проханням розглянути його за скороченою процедурою. Прошу підтримати Бурбака Максима Юрійовича.</p>
<p>Будь ласка,&nbsp; прошу проголосувати за скорочену процедуру. Прошу підтримати.</p>
<p>&nbsp;</p>
<p>17:04:15</p>
<p>За-177</p>
<p>Максим Юрійович,&nbsp; ваша пропозиція підтримана.</p>
<p>І прошу&nbsp; до доповіді народного депутата&nbsp; України&nbsp; Бурбака Максима Юрійовича. Будь ласка.</p>
<p>&nbsp;</p>
<p>17:04:26</p>
<p>БУРБАК М.Ю.</p>
<p>Доброго дня, шановні колеги, шановний Голово. На ваш розгляд пропонується&nbsp; проект Закону про внесення змін до деяких законодавчих актів (щодо забезпечення функціонування місцевого самоврядування) (зареєстрований&nbsp;&nbsp; 10 квітня&nbsp; 2015 року за&nbsp; номером 2639), яким&nbsp; скасовується тимчасова заборона&nbsp; на виплату призначених пенсій посадовим особам місцевого самоврядування, що працюють на виборних посадах, до складання&nbsp; ними&nbsp; своїх повноважень після проведення чергових місцевих виборів&nbsp; у 2015 році. Як відомо, Верховна Рада&nbsp; України 2 березня 2015 року прийняла Закон&nbsp;&nbsp; України "Про внесення змін до деяких законодавчих актів&nbsp; України щодо пенсійного забезпечення" відповідно до якого з&nbsp; 1 квітня 2015 року по 31 грудня 2015 року забороняється виплата пенсій у період роботи&nbsp; особам на посадах, які дають право на призначення пенсій, або щомісячного довічного грошового утримання. Однак на сьогодні застосування даної&nbsp; норми до посадових осіб місцевого самоврядування, які перебувають на виборних посадах, потягнуло за собою ряд&nbsp; проблем та&nbsp; негативно вплинуло на роботу місцевих органів влади. Так, за останній час велика кількість голів сільських, селищних, міських&nbsp; рад написали заяви на звільнення зі служби у зв'язку з виходом на пенсію і що найгірше, ця тенденція продовжується.&nbsp; Таким чином громада втрачає законно обраного&nbsp; нею голову, місцеві ради залишаються&nbsp; без голів, що викликає політичний резонанс і саме головне, цим гальмується процес добровільного об'єднання територіальних громад тобто немає&nbsp;&nbsp; голови громади і цей процес становиться некерованим.</p>
<p>Враховуючи вище викладене&nbsp; та те, що чергові місцеві вибори мають відбутися вже&nbsp; в поточному році, постає нагальна потреба&nbsp; до їх проведення з метою недопущення&nbsp; залишення місцевих рад&nbsp; без голів скасувати заборону виплати пенсії працюючим пенсіонерам на виборних посадах в органах місцевого самоврядування. Прийняття зазначеного проекту закону унеможливить заблокування роботи органів місцевого самоврядування…</p>
<p>&nbsp;</p>
<p>ГОЛОВУЮЧИЙ.&nbsp; Прошу дати завершити, 20 секунд,&nbsp; будь ласка.</p>
<p>&nbsp;</p>
<p>БУРБАК М.Ю. Дякую.</p>
<p>А саме залишення сільських, селищних, міських рад без голів, до проведення чергових місцевих виборів у 2015 році.</p>
<p>Прошу вас підтримати даний законопроект, знаю, що наступний законопроект&nbsp; є моїх&nbsp; колег з&nbsp; фракції&nbsp; "Батьківщина", ми погодили з ними, що вони пішли теж співавторами&nbsp; даного&nbsp; і це питання після …</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую&nbsp; вам.</p>
<p>До співдоповіді запрошується голова підкомітету з питань державного будівництва, регіональної політики та місцевого самоврядування Шкрум Альона Іванівна.</p>
<p>Вибачте, Денісова, так, вибачте. Голова&nbsp;&nbsp; комітету соціальної політики Денісова Людмила Леонтіївна. Вибачте,&nbsp; будь ласка .</p>
<p>&nbsp;</p>
<p>17:07:22</p>
<p>ДЕНІСОВА Л.Л.</p>
<p>Шановні колеги, Комітет з питань соціальної політики, зайнятості та пенсійного забезпечення розглянув цей законопроект на своєму засіданні 22 квітня. Члени комітету повністю підтримують законодавчу пропозицію, якою пропонується не застосовувати обмеження виплати пенсій, запроваджено тимчасово на період з 1 квітня на 1 грудня 2015 року. А саме положення щодо не виплати пенсій для пенсіонерів, які працюють на виборних посадах в органах місцевого самоврядування до складання ними своїх повноважень після проведення чергових місцевих виборів у 2015 році.</p>
<p>Зазначене надасть змогу особам, що мають виборні посади в органах місцевого самоврядування та отримують не великий рівень заробітної плати, особливо в селах, селищах та малих містах, працювати і одержувати пенсію в повному обсязі. І головне, не ставати перед вибором, йти з посади і отримувати пенсію або залишатися працювати, і підтримувати громаду, яка їх обрала.</p>
<p>Сьогодні ми маємо складну ситуацію, яка потребує термінового вирішення. У зв'язку із з'ясуванням норми щодо припинення виплати пенсій, багато осіб вимушено пішли з посад в органах місцевого самоврядування і громади залишилися фактично без влади. Дійшло до того, що в селах немає кому навіть підписати довідку про смерть особи для поховання або не має секретаря чи сільського голови.</p>
<p>Враховуючи зазначене, комітет просить підтримати народних депутатів і проголосувати за даний законопроект за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Прошу записатися, два – "за", два – "проти", будь ласка.</p>
<p>Горват Роберт Іванович, "Блок Петра Порошенка".</p>
<p>&nbsp;</p>
<p>17:09:23</p>
<p>ГОРВАТ Р.І.</p>
<p>Прошу передати слово Рибаку Івану Петровичу.</p>
<p>&nbsp;</p>
<p>ГОЛОВУЮЧИЙ. Рибак Іван Петрович.</p>
<p>&nbsp;</p>
<p>17:09:29</p>
<p>РИБАК І.П.</p>
<p>202 виборчий округ, Чернівецька область, Рибак Іван Петрович.</p>
<p>Є така маленька історія в маленькому містечку на Буковині Сторожинець. Карлічук Микола Миколайович, досвідчений міський голова, який користується шаленою повагою у громади, змушений був написати заяву і йти на пенсію. Я думаю, що підтримуючи даний законопроект, сьогоднішня зала дасть можливість реально ефективним &nbsp;людям, які мають авторитет у себе в громаді працювати на користь і на благо цієї громади. Також ще треба доповнити даний законопроект&nbsp; нормою, яка б давала можливість повернути всім тим хто вже вийшли на пенсію працювати на даних посадах. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Івченко, від фракції "Батьківщина".</p>
<p>&nbsp;</p>
<p>17:10:31</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги! дійсно, дуже важливий законопроект, я знаю, що фракція "Батьківщина" запропонувала точно такий же він стоїть наступним. Я дуже дякую депутатам, які теж виступили співавторами, інших законопроектів, зокрема це Кириленко "Батьківщина" і Дерев'янко "Воля". Ми як "Батьківщина" взагалі хочемо скасувати оподаткування пенсій, цей 15 відсотковий податок. Стосовно даного законопроекту це дуже важливе питання, оскільки ми не ведемо статистику, але громади залишаються без сільського голови, тому що сільський голова вирішує залишитись, отримувати пенсію. Ми чомусь прирівняли базовий рівень, коли скасували пенсії працюючим державним службовцям&nbsp; до людей, які були прокурорами, які обирали стояли на керівних посадах міністерств, відомств, а це простий сільський голова, ми прирівняли базовий рівень до державного службовця і скасували їм пенсії.</p>
<p>У нас є громади, де навіть секретарі пенсіонери і пишуть заяви. Вони видумують будь-які речі,&nbsp; радниками, чи відпустку вже третій або четвертий місяць продовжують і так далі. Колеги, у мене є постійне спілкування з органами місцевого самоврядування, постійно&nbsp; телефонують і просять, коли ж ви приймете даний законопроект? І я дуже ради, що разом з нашими партнерами, з "Народним фронтом" і з коаліцією ми підтримуємо даний законопроект за основу і в&nbsp; цілому. І зможемо сказати цим виборним людям, щоб вони працювали, щоб вони проводили децентралізацію, що вони безпосередньо набирали інформацію і доводили до територіальних громад всі ці речі, які ми сьогодні пропонуємо: по децентралізації послуг, по децентралізації повноважень і, звичайно, проводили активну інформаційно-роз'яснювальну роботу. Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Папієв Михайло Миколайович, "Опозиційний блок".</p>
<p>&nbsp;</p>
<p>17:12:41</p>
<p>ПАПІЄВ М.М.</p>
<p>Дякую. Шановні народні депутати України, шановні телеглядачі, які дивляться цю передачу. Я хочу коротко пояснити, що взагалі відбувається зараз в сесійній залі України. Справа в тому, що відбуваються дивні речі. Уряд України 28 грудня ініціює законопроект, яким обмежує пенсії для працівників органів місцевого самоврядування. Ми категорично проти виступаємо цього закону. Ми пропонуємо, щоби не допущено було з 1 квітня обмеження пенсій. Сьогодні виходить так, що народний депутат України з проурядової фракції подає цей законопроект з тим, щоби змінити позицію уряду. Так коли ви були щирі? Тоді, коли приймали ці обмеження і ми казали вам, що це антиконституційно, чи ви сьогодні, коли запахло виборами і ви хочете сподобатися керівникам органів місцевого самоврядування?</p>
<p>Шановні колеги, якщо ви хочете бути щирими, тоді пропоную, щоби ви додали до цього закону, бо ви хочете проголосувати його сьогодні і в цілому, щоби тим працівникам органів місцевого самоврядування, які підпали з 1 квітня під обмеження пенсій, зараз не тільки були повернуті ті розміри пенсій, які вони мали, а ще й відшкодовано було ті втрати в пенсії, які ви в них забрали з 1 квітня 2015 року. Тобто відшкодувати: за квітень, за травень і за червень. Тоді ще буде це зрозуміло і тоді це буде правильна позиція.</p>
<p>І більше того, якщо вже читати&nbsp; Конституцію України статтю 2, то треба антиконституційне обмеження скасувати тоді до всіх категорій пенсіонерів. Тоді ви будете людьми, які сьогодні стоять на засадах Конституції – основного закону України.</p>
<p>Якщо голосування буде в цілому, я прошу, щоб моя поправка була врахована. Дякую за увагу.</p>
<p>&nbsp;</p>
<p>ГОЛОВУЮЧИЙ. Кишкар Павло Миколайович, фракція&nbsp; "Самопоміч".</p>
<p>&nbsp;</p>
<p>17:14:49</p>
<p>КИШКАР П.М.</p>
<p>Прошу передати Альоні Бабак.</p>
<p>&nbsp;</p>
<p>17:14:53</p>
<p>БАБАК А.В.</p>
<p>Шановні народні депутати! Звичайно, що хочеться, щоби сьогодні були повернуті всі ті норми, які були ганебними, які ми з вами прийняли стосовно скасування пенсій працюючим&nbsp; держслужбовцям.</p>
<p>Але чи можемо ми і чи ми маємо&nbsp; моральне право сьогодні робити виключення для одних і не робити цих&nbsp; виключень і не скасовувати це для інших. Чому сьогодні обрана посада, це ми говоримо прямим текстом, це є голова сільської або селищної ради, або міський голова він буде мати право отримувати пенсію, а будь-який його виконавець в службі не буде отримувати цю пенсію. Скажіть, будь ласка,&nbsp; де тут є справедливість.</p>
<p>І якщо ми зараз прийняли цю ганебну норму,&nbsp; то давайте будемо говорити, чому ми її прийняли. Тому що коштів в Державному бюджеті немає. А тут раптом вони з'являються. Давайте будемо відвертими і говорити, що ця норма дуже схожа на політичну корупцію, яку зараз ми&nbsp; тут&nbsp; депутати створюємо. Тому фракція "Самопоміч" утримається від голосування за цей&nbsp; законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Олег Ляшко, Радикальна партія.</p>
<p>&nbsp;</p>
<p>17:16:13</p>
<p>ЛЯШКО О.В.</p>
<p>Олег Ляшко, Радикальна партія. Треба, шановні колеги,&nbsp; відрізняти державних службовців від службовців органів місцевого&nbsp; самоврядування – обрані народом, уповноважені народом посадові особи. Це трохи різні категорії громадян.</p>
<p>Більше того, я вважаю, що експеримент із оподаткуванням пенсій&nbsp; показав усю його недолугість і не вдалість, бо результату для Пенсійного фонду – нуль, дефіцит бюджету Пенсійного фонду станом на сьогодні – більше 2 мільярдів до кінця року, плюс 9 мільярдів гривень дефіцит Пенсійного фонду зростає. А доходи від&nbsp; оподаткування пенсій прядка там&nbsp; 180 мільйонів гривень.</p>
<p>Тобто я вважаю, що прийшов час ставити питання взагалі про скасування цієї норми про оподаткування пенсій працюючих пенсіонерів. 15 відсотків пенсії, які сьогодні вилучаються в працюючих пенсіонерів, мають бути їм повернуті, тому що результату для Пенсійного фонду ніякого – одна суцільна соціальна несправедливість.</p>
<p>&nbsp;</p>
<p>ГОЛОВУЮЧИЙ. Дякую вам.&nbsp; Будь ласка,&nbsp; Андрій Іллєнко, одну хвилину. Товариство, вже вичерпаний запис.</p>
<p>Андрій Іллєнко.</p>
<p>&nbsp;</p>
<p>17:17:26</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода". Шановні колеги, ну, я просто не розумію насправді, що зараз відбувається. Спочатку у всіх працюючих пенсіонерів забирають 15 відсотків, спочатку приймається антисоціальні рішення, а потім робиться виключення лише для людей, які займають посади сільських голів, міських голів і так далі. Мені здається це абсолютно несправедливо.</p>
<p>Всім людям, які були позбавлені відповідних пенсійних цих моментів, мають бути повернуто в повному масштабі їхні гроші. А якщо ми говоримо про цей момент, то ми маємо розуміти, що скоро місцеві вибори, і треба, щоб у відповідні сільські, міські голови, вони були лояльні, і треба, щоб вони зараз отримали певну компенсацію зараз. А ми маємо згадати, що, да, я не хочу всіх змішувати в одну кучу, очевидно там дуже багато порядних, чесних людей, які мають авторитет в громаді, але в 2010 році були, напевно, найбрудніші вибори в історії України, місцеві, і серед цих людей так само повно представників колишньої "Партії регіонів" і так далі.</p>
<p>Тому на ці всі моменти треба зважати і треба…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Юрій Дерев'янко.</p>
<p>&nbsp;</p>
<p>17:18:40</p>
<p>ДЕРЕВ’ЯНКО Ю.Б.</p>
<p>Шановні колеги,цей законопроект є дуже важливий, тому я вас всіх закликаю звернути зараз увагу на цей законопроект і його підтримати.</p>
<p>Мова йде про те, що цим законопроектом ми скасовуємо оподаткування пенсій для виборчих осіб.</p>
<p>Ради справедливості я хочу сказати і звернути увагу Головуючого на те, що нами, а саме: Іваном Мельничуком, Юрієм Дерев'янко, Іриною Сусловою, 1 квітня був внесений альтернативний законопроект, перший законопроект. Цей законопроект повинен бути альтернативний, проте цього ми зараз не маємо. Ми вважаємо і наполягаємо на тому, що всі наші громадяни рівні за Конституцією і мають рівні права і обов'язки, а також гідність. Тому ми наполягаємо на тому, щоб було скасовано всі, все оподаткування працюючих пенсіонерів.</p>
<p>Дякую за увагу.</p>
<p>Прошу підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановне товариство. Я вас попрошу, я в кінці дам обов'язково Максиму Бурбаку, але оскільки є неоднозначні дискусії, я ще від місцевого самоврядування дам Насалику одну хвилину і на тому ми завершимо обговорення, товариство. Всі фракції вже мали можливість виступити.</p>
<p>Дякую. Насалик.</p>
<p>&nbsp;</p>
<p>17:19:57</p>
<p>НАСАЛИК І.С.</p>
<p>Дякую. Як людина, яка 8 років пропрацювала в міському самоврядуванні, напевне маю право сказати свою думку з цього приводу. Ми багато що в залі приймаємо, а потім скасовуємо. І пам'ятаєте, як приймався Закон "Про працюючих пенсіонерів", як давили на нас усіх? Я не голосував. Сьогодні ми відміняємо цю норму. Пам'ятаєте, як ми приймали Закон "Про орендну плату", говорили, що це боротьба з олігархами? Сьогодні вже є закон про скасування цієї орендної плати і прихід до абсолютно інших речей.</p>
<p>Ми говорили про 213 поправку – боротьба з облгазами. Виявляється, вона лягла додатковим тягарем для населення. Щодо оподаткування: якщо сільський голова за 4 місяці до виборів із-за пенсії готовий піти від громади, то дірку йому від бублика, а не пенсію, і не додаткові забезпечення.</p>
<p>&nbsp;</p>
<p>ГОЛОВУЮЧИЙ. Дякую. Заключне слово, Максим Бурбак, 1 хвилина. Будь ласка.</p>
<p>&nbsp;</p>
<p>17:20:59</p>
<p>БУРБАК М.Ю.</p>
<p>Я хотів би ще раз звернутися до депутатів і запросити їх до голосування. І підтримати даний законопроект, оскільки він надважливий під час проведення і децентралізації влади, і процесу добровільного об'єднання громадян. А що стосовно виступаючих колишніх регіоналів, які перефарбувалися під нинішню опозицію нібито, коли вони гнобили наш народ, то хотів би їм сказати одразу, що партії, які входять до коаліції у Верховній Раді, це є нова генерація політиків, які є відповідальними. І якщо ми робили помилки, ми їх визнаємо і повинні їх усувати. Дякую всім.</p>
<p>&nbsp;</p>
<p>ГОЛОВУЮЧИЙ. Шановні колеги, я прошу зайти в зал для голосування. Хто зараз знаходиться в кулуарах, я прошу зайти в зал, зайняти свої робочі місця. Зараз ми переходимо до голосування.</p>
<p>Отже, спочатку буде пропозиція за основу. Я ставлю пропозицію проголосувати проект Закону про внесення змін до деяких законодавчих актів (щодо забезпечення функціонування місцевого самоврядування). Номер 2639, за основу. Будь ласка, прошу підтримати.</p>
<p>&nbsp;</p>
<p>17:22:30</p>
<p>За-174</p>
<p>Дякую. Дана пропозиція не набрала необхідної кількості голосів. Автор, голосуємо за повернення?</p>
<p>Давайте, товариство, є прохання, не встигли всі з "Народного фронту" проголосувати. Тому є прохання повернутись до голосування законопроекту 2639. Я прошу зайти в зал, хто знаходиться в кулуарах і прошу проголосувати за повернення до розгляду 2639. Будь ласка, прошу проголосувати за повернення.</p>
<p>&nbsp;</p>
<p>17:23:19</p>
<p>За-170</p>
<p>Немає необхідної кількості голосів.</p>
<p>І тому ставлю наступну пропозицію, повернути суб'єкту права законодавчої ініціативи на доопрацювання. Отже ставиться на голосування пропозиція повернути суб'єкту права законодавчої ініціативи на доопрацювання, проект Закону про внесення змін до деяких законодавчих актів, 2639.&nbsp; Прошу голосувати.</p>
<p>&nbsp;</p>
<p>17:23:55</p>
<p>За-196</p>
<p>Дякую. Дана пропозиція теж не набирає необхідної кількості голосів. Рішення не прийняте.</p>
<p>Переходимо до розгляду наступного проекту Закону про внесення змін до деяких Законів України, 2554. Доповідач народний депутат Івченко Вадим Євгенович. Але є прохання підтримати розгляд за скороченою процедурою. Будь ласка, прошу підтримати скорочену процедуру.</p>
<p>&nbsp;</p>
<p>17:24:39</p>
<p>За-162</p>
<p>Дякую.</p>
<p>Будь ласка, Вадим Євгенович.</p>
<p>&nbsp;</p>
<p>17:24:46</p>
<p>ІВЧЕНКО В.Є.</p>
<p>Шановні колеги! Я ще раз <a name=_GoBack></a>хочу попросити кожного з вас, ми сьогодні проводимо реформу децентралізацію, ми проводимо інформаційно-роз'яснювальну роботу. Ну ми сьогодні маємо опиратися на базовий рівень. Якщо сьогодні базовий рівень буде саботувати, то ніякої реформи не відбудеться.</p>
<p>Чи ви не бачите, як відбувається затвердження перспективних планів? Хто давить на цих депутатів обласних?</p>
<p>Колеги, ми сьогодні говоримо про наступне, дайте можливість, звичайно, в максимальному поверніть кошти і скасуємо давайте оподаткування пенсій, оцей 15 відсотковий податок.</p>
<p>І партія "Батьківщина" вже зареєструвала ряд законопроектів. Даний законопроект передбачає теж саме, що сьогодні говорили наші колеги з "Народного фронту", це поновлення пенсійного забезпечення для виборних осіб, людей яких обрали.</p>
<p>Так я розумію, що багато з них уходять, але повірте через Комітет державного будівництва вже пишуть заяви, в тиждень по 30 керівників органів місцевого самоврядування, це майже 120 громад в місяць залишаються без керівництва.</p>
<p>Колеги! Давайте, я прошу вас, щоб ми проголосували хоча б цей законопроект. Він теж саме передбачає зміни до частини 21 Закону "Про службу в органах місцевого самоврядування".</p>
<p>До речі, зміни до статті 21, а зміни до 24 вже нами з вами проголосовані. Ми з вами повернули пенсії працюючим науковцям, повернули за основу і в цілому, це був законопроект Ляшко, Галасюк і Гриневич.</p>
<p>Колеги, я прошу вас ще раз проголосувати хоча б за даний законопроект, не зривати, для того, щоб ми змогли виглядати дійсно достойно. Бо нам і особливо я звертаюся до мажоритарників, повертатися в округи.</p>
<p>Я впевнений, що кожен тепер буде знати, хто йому повернув пенсійне забезпечення, а…</p>
<p>&nbsp;</p>
<p>ГОЛОВУЮЧИЙ. Прошу завершуйте, 30 секунд.</p>
<p>&nbsp;</p>
<p>ІВЧЕНКО В.Є. Шановні колеги! Ще раз хочу сказати, що даний законопроект передбачає зміну в частині 21 "Про службу в органах місцевого самоврядування" Закону України і зміни 24 "Про науково-технічну діяльність". Але науково-технічну діяльність, це питання вирішено нашими колегами, залишилось вирішити питання стосовно поновлення<a name=Temp></a> пенсійного забезпечення вибраним&nbsp; особам. Прошу вас проголосувати та підтримати даний&nbsp; законопроект. Дякую.</p>
<p>&nbsp;</p>
<p>17:27:30</p>
<p>ГОЛОВУЮЧИЙ. Дякую.</p>
<p>Запрошую до співдоповіді голову підкомітету Комітету з питань державного будівництва, регіональної політики та місцевого самоврядування Шкрум Альону&nbsp; Іванівну.</p>
<p>&nbsp;</p>
<p>17:27:42</p>
<p>ШКРУМ А.І.</p>
<p>Шановні колеги, шановні народні депутати! Комітет з питань державного будівництва, самоврядування та регіональної політики &nbsp;розглянув ще&nbsp; 24 квітня на своєму засіданні цей законопроект, поданий депутатами Івченком&nbsp; та Кириленком,&nbsp; щодо поновлення гарантій пенсійного забезпечення виборним особам місцевого самоврядування та науковим працівникам.</p>
<p>У нас в комітеті&nbsp; відбулася досить широка дискусія з цього питання. І за підсумками такого&nbsp;&nbsp;&nbsp; обговорення&nbsp;&nbsp; комітет підтримав необхідність&nbsp; вирішення&nbsp; порушеної в даному законопроекті проблеми, оскільки дійсно ми прийшли до висновку, що на виборних&nbsp; посадах&nbsp; в органах місцевого самоврядування працює значна кількість осіб похилого віку. І низький рівень їх оплати&nbsp; праці&nbsp; та неможливість на сьогодні отримувати&nbsp; ними пенсії&nbsp; у період служби на таких посадах змушує їх часто припиняти свої повноваження і виходити на пенсію.&nbsp; І ми залишаємося&nbsp; без важливих кадрів для місцевого самоврядування.</p>
<p>Також комітетом було відзначено, що відсутність очільників органів&nbsp; місцевого самоврядування унеможливлює впроваджені норми&nbsp; Закону&nbsp; України&nbsp; "Про добровільні об'єднання&nbsp; територіальних громад", про які ми всі з вами дуже багато говоримо і щодо якого ми маємо діяти більш рішуче.</p>
<p>З огляду на зазначене&nbsp; комітет ухвалив рекомендувати Верховній Раді за наслідками розгляду у першому&nbsp; читанні&nbsp; підтримати законопроект&nbsp; за основу.&nbsp; І я прошу його підтримати, колеги. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую&nbsp; вам.</p>
<p>Прошу записатися два – "за", два – "проти" для обговорення.&nbsp; Прошу до слова&nbsp; Кириченка Олексія&nbsp; Миколайовича, Радикальна партія Олега Ляшка.</p>
<p>Олег Ляшко, прошу.</p>
<p>&nbsp;</p>
<p>17:29:32</p>
<p>ЛЯШКО О.В.</p>
<p>Олег Ляшко, Радикальна партія. Я хочу щиро подякувати колегам народних депутатів України&nbsp; з усіх фракцій, які два місяці&nbsp; тому підтримати&nbsp; законопроект&nbsp; за моїм авторством мого&nbsp; колеги&nbsp; Віктора Галасюка, Віктора Вовка, яким повернули пенсії науковим працівникам.</p>
<p>На щастя, Президент України підписав цей закон, що для нас було чесно кажучи несподівано, ми дякуємо Президенту, що він підписав&nbsp; цей закон і це абсолютно правильне було рішення, бо забирати в науковців можливість отримувати пенсії - це вбивати науку. А наука – це те&nbsp; що двигає суспільством, це те, що двигає розвиток. Тому ми навпаки повинні підтримувати науковців і закон, який повернув&nbsp; науковцям пенсії – це був наш закон, який Верховна Рада&nbsp;&nbsp;&nbsp; проголосувала.</p>
<p>Зараз ми знову&nbsp; повертаємось до питання повернення пенсій не лише працівникам виборних органів місцевого самоврядування, а всім пенсіонерам працюючим. Ми&nbsp; вважаємо, що всім працюючим пенсіонерам, за винятком&nbsp; державних службовців, має бути&nbsp; повернута пенсія. Бо коли людина все життя відпрацювала, отримує копійчану, там півтори тисячі гривень пенсію і з них ще забирають 15 відсотків, і при цьому отримують копійчану зарплату – це є абсолютно несправедливо.&nbsp;</p>
<p>Фракція&nbsp; Радикальної партії завжди стоїть на сторожі інтересів людей&nbsp; трудових, тих хто заробляє&nbsp; важко цю копійку і тому ми вимагаємо негайно у&nbsp; парламенті розглянути законопроект,&nbsp; і повернути працюючим пенсіонерам 15 відсотків пенсії, які&nbsp; в них забирають. Ми вимагаємо від уряду вийти з ініціативою до парламенту і&nbsp; невідкладно проголосувати Закон&nbsp; про зарплат і пенсій, який дасть можливість підвищити рівень доходів&nbsp; наших рідних українських громадян. Голосуємо!</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Олександр Абдуллін, фракція "Батьківщина", передає Іванові Кириленкові.</p>
<p>&nbsp;</p>
<p>17:31:50</p>
<p>КИРИЛЕНКО І.Г.</p>
<p>Іван Кириленко,&nbsp; фракція "Батьківщина".</p>
<p>Шановний головуючий, шановні колеги, щойно ми не підтримали законопроект нашого колеги Бурбака - це аналогічний нормативний акт. Ціна питання його, ціна питання, друзі, кілька тисяч виборів в&nbsp; Україні там де люди змушені&nbsp; піти зараз на пенсію: сільські, селищні голови, мери невеликих міст&nbsp; - це буде набагато дорожче країні, ніж сьогодні їм вернути &nbsp;маленьку соціальну справедливість і дати можливість до 26 жовтня доопрацювати нормально. Це одне питання.</p>
<p>Друга проблема полягає в тому, що вже децентралізація явочним порядком багато чого зробила. Вже багато функцій покладено на місцеве самоврядування, відповідальність покладена. Подивіться, скільки ми вже всього наголосували, вже явочним порядком йде дійсно децентралізація.</p>
<p>Не забудьте, що і питання повісток на фронт це тому ж самому сільському голові. Ми за те, щоб паралізувати зараз місцеве самоврядування в цій частині. Давайте проголосуємо, відновимо цю справедливість, підтримаємо цих людей, які зараз теж на передовій.</p>
<p>Принагідно хочу зазначити, ми голосували за попередній законопроект, ми не голосували за ту норму, яка довела до такого стану. І ще, повинен підтримати Олега Ляшка, який щойно закликав підтримати включення до порядку денного законопроекту 2698, де скасувати цю ганебну практику, обкладання податками пенсії, ніде в світі такого нема. Друзі, не ганьбимося!&nbsp; Але він ще не включений навіть до порядку денного. То давайте хоча б секторально сьогодні вирішувати те, що можемо вирішувати.</p>
<p>Пропоную негайно проголосувати цей законопроект в першому і в другому читанні, і в цілому. Дякую.</p>
<p>&nbsp;</p>
<p>ГОЛОВУЮЧИЙ. Томенко Микола Володимирович, "Блок Петра Порошенка".</p>
<p>&nbsp;</p>
<p>17:33:52</p>
<p>ТОМЕНКО М.В.</p>
<p>Шановні колеги, я неприємні речі скажу. От, коли голосувався законопроект пенсійний, тут нам урядовці розповідали, як вони ощасливлять українську державу і яка буде соціальна справедливість. Я не кажу, що жодного тут урядовця, ті, хто доповідали, немає. Я вважаю, що пенсійна ганебна анти-реформа від уряду мусила закінчитися тим, що вони повинні сюди прийти, покаятися перед пенсіонерами, розказати нам, що вони зробили помилку і почати виправляти ту помилку, яку вони допустили. А так виглядає ситуація, я теж не голосував, що ми сидимо і півроку виправляємо помилки уряду, а уряд приходить в п'ятницю попіаритися, хі-ха, ха-ха, анекдоти порозповідає і далі працює проти людей. Друзі, треба ж щоб і відповідальність була перед урядом.</p>
<p>Тому я вважаю, що ми не зовсім правильним шляхом йдемо.</p>
<p>Тобто нам треба загально підійти до цієї псевдопенсійної реформи і сказати, а чим чорнобильці мої, які кожен день до мене приходять, чим вони гірші від голів міських рад? Я перепрошую, Іван Григорович, це не маленькі міста це всі міста, і Кернес в тому числі бідний, і всі решта. Чому прості пенсіонери, то чого ми приводимо ситуацію, у нас і так соціальне розшарування на селі, а ми хочемо так, ми тільки говоримо сільських рад, бо це вожді великі, а пенсіонери хай сидять там. Приходила міністр економіки, сказала, грошей немає буде з 1 квітня для пенсіонерів.</p>
<p>Тому я є прихильник того, щоб ми повністю переглянули це рішення, ми відняли 15 відсотків повернули, ми повернули нормальні пенсії для тих людей, як це потребує. Тому треба системне рішення, а не сигментно, ми не приймаємо рішення для того, що казати в округах. Друзі, я перепрошую, але що казати в округах, казати як є, що уряд злочинний, так і кажіть.</p>
<p>&nbsp;Тому повний перегляд пенсійної реформи і тоді буде справедливо.</p>
<p><i>&nbsp;</i></p>
<p>17:36:22</p>
<p>ГОЛОВУЮЧИЙ. Дякую за виступ. Я тільки хочу нагадати виступаючому, що ви як і я є членами коаліції правлячої, ми формували уряд і несемо спільну відповідальність. І це просто моя загальна … з цього приводу, а я зараз передаю слово Долженкову Олександру Валерійовичу, "Опозиційний блок".</p>
<p>&nbsp;</p>
<p>17:36:28</p>
<p>ДОЛЖЕНКОВ О.В.</p>
<p>Доброго дня, шановні колеги, громадяни України! Тут дуже складається цікава ситуація щодо обговорення позбавлення пільг при призначенні пенсійного забезпечення тій чи іншої категорії громадян, чи-то вони якщо працюють, пішли на пенсію за віком, мають певні пільги через те, що вони, наприклад, викладали на протязі дуже великої кількості часу.</p>
<p>Хочу зазначити про те, що фракція "Опозиційний блок" категорично виступала проти позбавлення пільг щодо призначення пенсій і працівникам наукової сфери і представникам металургійної сфери, і шахтарям,працівникам, які були задіяні на роботах з особливо тяжкими умовами праці, зі складними і тяжкими умовами праці, які входять до списків номер один,&nbsp; номер два.</p>
<p>Фактично зазначена законодавча ініціатива має дуже некомплексний характер і фактично вона сприяє, є ознакою політичної корупції. Оскільки певним, як вже попередні доповідачі, так названі представники коаліції, які, власне кажучи, дуже багато з них голосували в грудні місяці, позбавляючи пільг відповідні категорії громадян, коли ми наполегливо стояли на тому, щоби не робити цього, тому що через низький рівень доходу. Вони говорять про те, що це є підкуп певних виборних осіб. Так, звичайно, вони не є кращими, ніж ті особи, яким були призначені пенсії. Тому ми наполягаємо, відновити відповідні пільги як для працівників наукових установ, так і інших працівників, які в антиконституційний спосіб, незаконний спосіб були позбавлені відповідного рівня пенсійного забезпечення, про що нам говорять норми Конституції, як тот мінімум гарантований, який гарантує країні на належний хоча б рівень життя відповідної соціально незахищеної категорії населення.</p>
<p>Тому фракція "Опозиційний блок" буде підтримувати вказану законодавчу ініціативу та наполягає на скасуванні всіх обмежень щодо належного пенсійного...</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Юрій Левченко і це останні виступ в обговоренні.</p>
<p>&nbsp;</p>
<p>17:38:42</p>
<p>ЛЕВЧЕНКО Ю.В.</p>
<p>Левченко, ВО "Свобода", 223-й округ, місто Київ.</p>
<p>Те, що зараз відбувається в залі, це квінтесенція роботи цієї горе-коаліції. Спочатку наламають дров, спочатку знущаються над всією країною, над кожним пенсіонером, над кожним соціально незахищеним... особою, а потім намагаються давати окремим верствам населення політичного хабара. Бо те, що в нас відбувається, це просто елементарний політичний хабар.</p>
<p>От мені цікаво, якщо говорити про село, а чим голова сільради важливіше, ніж звичайний селянин, що йому повертається пенсія, а селянину не повертається? А чим голова міста важливіше, ніж звичайний містянин, що йому повертається пенсія, а вчителям, лікарям, іншим людям, в яких забрали 15 пенсій, не повертається пенсія? Що це за якась соціальна, в лапках, справедливість? Це ви продовжуєте, власне кажучи, уряд Яценюка дії уряду Яценюка по соціальній несправедливості тотальній? Я розумію, що це сьогоднішня, власне кажучи, програма уряду.</p>
<p>За такі речі не можна голосувати, це просто продовження розшарування нашого суспільства і запровадження соціальної несправедливості.</p>
<p>&nbsp;</p>
<p>ГОЛОВУЮЧИЙ. Отже, шановні колеги, обговорення пройшло, воно завершене.&nbsp; І я прошу депутатів зайти в зал, зайняти свої робочі місця і підготуватися до голосування.</p>
<p>Ставиться на голосування проект Закону про внесення змін до деяких законів України (щодо поновлення гарантій пенсійного забезпечення виборним особам місцевого самоврядування та науковим працівникам) (№2554) за основу. Прошу голосувати. Прошу підтримати. Будь ласка.</p>
<p>&nbsp;</p>
<p>17:40:34</p>
<p>За-170</p>
<p>Дана пропозиція не набрала необхідної кількості&nbsp; голосів, тому я ставлю наступну пропозицію: повернути суб'єкту права законодавчої ініціативи на доопрацювання проект Закону про внесення змін до деяких законів України (№2554). Отже прошу&nbsp; проголосувати&nbsp; повернути суб'єкту права законодавчої ініціативи на доопрацювання. Будь ласка,&nbsp; голосуємо.&nbsp;</p>
<p>&nbsp;</p>
<p>17:41:11</p>
<p>За-199</p>
<p>Рішення не прийнято.</p>
<p>Тепер, шановні колеги, я, з вашого дозволу, кілька хвилин.&nbsp; У нас залишилося до кінця робочого дня 20 хвилин. Я зможу на правах головуючого на 15 хвилин продовжити. У нас достатньо важливі три наступні законопроекти: 1174, 1630 (про захист професійної діяльності журналістів важливий законопроект) і 2406 (про захист військовослужбовців на передовій). Я дуже просив би, щоб ми ці законопроекти розглянули динамічно, щоб ми змогли їх розглянути до кінця&nbsp; робочого дня. Звичайно, я не зможу нікого позбавити права голосу, але прошу виступати тоді, коли, дійсно, є поправки, застереження, зауваження до тих законопроектів.</p>
<p>І я згідно Регламенту переходжу до наступного питання порядку денного 1174. Проект Закону про внесення змін до Кримінального кодексу України щодо встановлення відповідальності за злочини проти&nbsp; військовослужбовців Державної прикордонної служби, Збройних Сил, Національної гвардії, Служби безпеки, Служби зовнішньої розвідки, Управління державної охорони України.</p>
<p>Доповідач Фріз Ірина Василівна.</p>
<p>Є прохання підтримати розгляд даного законопроекту за скороченою процедурою. Будь ласка, прошу підтримати.</p>
<p>&nbsp;</p>
<p>17:42:47</p>
<p>За-175</p>
<p>Дякую вам.</p>
<p>І запрошую до доповіді Фріз Ірину Василівну. Будь ласка.</p>
<p>Я прошу тих півгодини змобілізуватися, бути в залі і взяти активну участь в роботі сесії.</p>
<p>&nbsp;</p>
<p>17:43:05</p>
<p>ФРІЗ І.В.</p>
<p>Шановний пане головуючий, шановні колеги, на ваш розгляд виноситься проект Закону 1174 про внесення змін до Кримінального кодексу України щодо відповідальності за злочини проти військовослужбовців Збройних Сил України, Служби безпеки України, Національної гвардії, Служби зовнішньої розвідки, а також Державної прикордонної служби. Він розроблений разом з голову Комітету з питань законодавчого забезпечення правоохоронної діяльності паном Андрієм Кожем'якіним, з метою захисту військовослужбовців та їх близьких родичів від протиправних дій збоку розвідувально-диверсійних груп іноземних держав, терористичних груп, незаконних військових чи збройних формувань а також екстриміських елементів.</p>
<p>Одразу наведу приклад, що дозволить зрозуміти нагальну необхідність такого законопроекту. Нещодавно одне з терористичних угрупувань розповсюдило список особового складу підрозділу Збройних Сил спеціального призначення в зоні АТО. Після цього кілька військовослужбовців, українських військовослужбовців, стали першочерговою ціллю для бандформувань. Після недавнього опублікування, а зокрема, позавчора, так званий кіборг "Беркут" виклав список більше півтори тисячі учасників батальйону "Айдар" із паспортними даними та координатами, в тому числі близьких родичів, закликаючи чинити тиск та тероризувати бійців та їх родини.</p>
<p>Сьогодні існує 3 статті Кримінального кодексу, який захищає представників правоохоронних органів, це 347, 348, 349.</p>
<p>Законопроект передбачає розповсюдити дію цих статей на військовослужбовців Збройних Сил України, Служби безпеки України, Національної гвардії України, Служби зовнішньої розвідки та Державної прикордонної служби України, які сьогодні виконують завдання в зоні АТО, ризикують життям. Здійснення злочинів проти них або членів їх сімей може бути використане для впливу на них з метою спонукання до злочинної бездіяльності, дезертирства, зради або неналежного виконання ними службових обов'язків…</p>
<p>&nbsp;</p>
<p>ГОЛОВУЮЧИЙ. Будь ласка, 20 секунд завершити.</p>
<p>&nbsp;</p>
<p>ФРІЗ І.В. Переконана, що першочерговим завданням держави є забезпечення захисту військовослужбовців України та їх близьких родичів. Прийняття закону дозволить нашим бійцям в зоні АТО бути впевненими в неминучості і суворості покарання будь-кого, хто зазіхне на життя або майно їх та їх близьких родичів у зв'язку з виконанням ними службових обов'язків.</p>
<p>&nbsp;</p>
<p>ГОЛОВУЮЧИЙ. Ще 10 секунд.</p>
<p>&nbsp;</p>
<p>ФРІЗ І.В. Я закликаю всіх вас відновити справедливість. Адже загроза покарання – це найкраща профілактика злочину. Прошу підтримати даний законопроект та наших військовослужбовців. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. До співдоповіді запрошується Андрій Анатолійович Кожем'якін – голова комітету.</p>
<p>&nbsp;</p>
<p>17:46:01</p>
<p>КОЖЕМ’ЯКІН А.А.</p>
<p>Шановний головуючий, шановні колеги! Комітетом Верховної Ради України з питань законодавчого забезпечення правоохоронної діяльності розглянуто проект Закону України про внесення змін до Кримінального кодексу України щодо встановлення відповідальності за злочини проти військовослужбовців Державної прикордонної служби, Збройних Сил, Національної гвардії, Служби безпеки України, Служби зовнішньої розвідки, Управління державної охорони. Законопроектом пропонується внести зміни до статей, про які тільки що розповіла пані Ірина Фріз, – 347, 348, 349 Кримінального кодексу. Передбачивши кримінальну відповідальність за такі злочинні діяння як умисне знищення або пошкодження майна, посягання на життя і захоплення в заручники не лише працівника правоохоронного органу, але й військовослужбовця Державної прикордонної служби України, Збройних Сил України, Нацгвардії України, Служби безпеки, Служби зовнішньої розвідки, Управління державної охорони та їх близьких родичів.</p>
<p>Прийняття цього законопроекту посилить захист військовослужбовців та їх близьких родичів від протиправних дій з боку розвідувально-диверсійних груп іноземних держав, терористичних груп, незаконних військових чи збройних формувань та екстремістських елементів.</p>
<p>Головне науково-експертне управління висловлює, як завжди зовсім не зрозумілу для мене думку тобто відхилити, але Міністерство оборони підтримує обидва руками і комітет просить теж підтримати даний законопроект за основу. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, чи є потреба обговорювати? Немає.</p>
<p>Тоді я ставлю на голосування проект Закону про внесення змін до Кримінального кодексу України щодо встановлення відповідальності за злочини проти військовослужбовців, номер 1174, за основу. Прошу підтримати. Прошу голосувати. Будь ласка.</p>
<p>&nbsp;</p>
<p>&nbsp;17:48:06</p>
<p>За-223</p>
<p>Не встигли.</p>
<p>Я прошу народних депутатів зайти в зал. Я, товариство, ще раз повторюю, 20 хвилин це не багато. Я прошу змобілізуватись і тих 20 хвилин пропрацювати в залі. Я прошу зайти в зал тих, хто знаходиться в кулуарах і зайняти робочі місця. Йдеться про важливий законопроект, який стосується національної безпеки. Я прошу народних депутатів повернутись до голосування за законопроект 1174. Прошу підтримати пропозицію на повернення до розгляду. Будь ласка, прошу голосувати.</p>
<p>&nbsp;</p>
<p>17:49:01</p>
<p>За-231</p>
<p>Дякую вам.</p>
<p>Тепер я повторно ставлю пропозицію.</p>
<p>Я прошу народних депутатів не виходити з залу, а заходити в зал. Я ще раз наголошую, це безвідповідально і злочинно. Закон, який стосується національної безпеки лишати без розгляду займаючись особистими справами в свій робочий час на який нас люди обрали, щоб ми приймали рішення тут в залі і ніде інакше поза залом.</p>
<p>Я прошу проголосувати і ставлю на голосування проект Закону про внесення змін до Кримінального кодексу України щодо встановлення відповідальності за злочини проти військовослужбовців, номер 1174, за основу. Будь ласка, прошу підтримати.</p>
<p>&nbsp;</p>
<p>17:50:05</p>
<p>За-236</p>
<p>Дякую вам.</p>
<p>Я можу припинити розгляд сесії, якщо вас то задовольняє.</p>
<p>Дякую вам.</p>
<p>Є пропозиція комітету за основу, і ставлю пропозицію комітету. Як я розумію, що в комітеті були застереження перед другим читанням і тому я не буду ставити друге читання.</p>
<p>Переходимо до наступного законопроекту порядку денного.</p>
<p>Проект Закону "Про внесення змін до Кримінального кодексу України" (щодо удосконалення захисту професійної діяльності журналістів), важливий Закон, який кілька раз переносився.</p>
<p>Я запрошую до доповіді народного депутата України Кондратюк Олену Костянтинівну. А поки вона буде йти я прошу підтримати про… обговорити цей законопроект за скороченою процедурою.</p>
<p>Будь ласка, прошу підтримати скорочену процедуру.</p>
<p>Голосуємо.</p>
<p>&nbsp;</p>
<p>17:51:10</p>
<p>За-184</p>
<p>Будь ласка, Кондратюк Олена Костянтинівна.</p>
<p>&nbsp;</p>
<p>17:51:18</p>
<p>КОНДРАТЮК О.К.</p>
<p>Шановні колеги, дякую за надану можливість розказати про суть законопроекту. Шкода, що ми його не розглянули напередодні професійного свята Дня журналіста. Оскільки не тільки грамотами чи відзнаками ми можемо визначати професійний рівень роботи журналістів, а насамперед, удосконаленням законодавчого механізму, забезпеченням належного рівня професійного захисту і професійної діяльності журналістів.</p>
<p>Отже, законопроектом передбачено кримінальну відповідальність за незаконне вилучення зібраних, опрацьованих, підготовлених журналістом матеріалів та технічних засобів, якими журналіст користується у зв'язку зі своєю професійною діяльністю.</p>
<p>Також пропонується встановити відповідальність за порушення таємниці листування, телефонних розмов, іншої кореспонденції журналіста.</p>
<p>Окрім цього, оскільки в травні парламентом було підписано нашу поправку до&nbsp; Закону 0924 щодо внесення&nbsp;&nbsp; до Кримінального кодексу&nbsp; примітки з роз'ясненням поняття, що ж таке "професійна діяльність журналіста" та поняття "статусу журналіста", ми пропонуємо відповідні технічні зміни внести і до статті&nbsp; 171 Кримінального кодексу. Сподіваюсь, що такий комплекс змін&nbsp; унеможливить ситуації, коли&nbsp; суд і правоохоронні органи не можуть визначитися&nbsp; з тим, які працівники&nbsp; із ЗМІ є журналістами чи є репортер телеканалу журналістом, що є професійна діяльність журналіста чи є пошкодження або вилучення, наприклад, апаратури перешкоджанням діяльності журналіста.</p>
<p>Автори законопроекту вдячні Комітету з питань законодавчого забезпечення правоохоронної діяльності за підтримку наших ініціатив щодо вдосконалення механізм правового забезпечення професійної діяльності журналістів. Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>До співдоповіді запрошується голова комітету Кожем'якін Андрій Анатолійович.</p>
<p>&nbsp;</p>
<p>17:53:15</p>
<p>КОЖЕМ’ЯКІН А.А.</p>
<p>Шановний головуючий, шановні колеги, Комітет Верховної Ради розглянув, з питань законодавчого забезпечення правоохоронної діяльності розглянув 20 травня&nbsp; цього року&nbsp; проект Закону України&nbsp; №1630: про внесення змін&nbsp; до Кримінального&nbsp;&nbsp; кодексу України&nbsp; (щодо удосконалення захисту професійної діяльності журналістів).</p>
<p>Законопроектом&nbsp; пропонується&nbsp; викласти у новій&nbsp; редакції&nbsp; частину другу&nbsp; статті&nbsp; 163 Кримінального кодексу України, відповідно до якої встановлюється кримінальна відповідальність за такі діяння, як: порушення&nbsp; таємниці листування, телефонних розмов, телеграфної чи іншої кореспонденції, що передаються засобами зв'язку&nbsp; або через комп'ютер, вчинені щодо журналіста.&nbsp;</p>
<p>Також&nbsp; пропонується нова редакція статті&nbsp; 171 Кримінального&nbsp; кодексу "Перешкоджання&nbsp; законній професійній діяльності журналістів", відповідно до якої&nbsp; криміналізуються такі дії, як:&nbsp; незаконне вилучення зібраних, опрацьованих,&nbsp; підготовлених&nbsp; журналістом матеріалів і технічних засобів, якими журналіст користується у зв'язку&nbsp;&nbsp;&nbsp; зі своєю професійною діяльністю.</p>
<p>Хочу нагадати, що ми вже 14 травня&nbsp; прийняли законопроект&nbsp; і доповнили новою статтею Кримінальний кодекс 345-1 там, де погроза або насильство щодо журналіста. І ми визначили там чітко,&nbsp;&nbsp; дали визначення&nbsp; професійній діяльності&nbsp; журналіста.</p>
<p>Тому, на жаль, ми не можемо сьогодні поставити питання щодо прийняття його в цілому, а тільки&nbsp; за основу для того, щоб не було колізії,&nbsp; а вона&nbsp; після прийняття двох законів&nbsp; з однаковим визначенням обов'язково&nbsp; виникне. Тому,&nbsp; будь ласка, за основу і скорочена процедура.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, давайте відповідально, можемо голосувати? Тоді я прошу підготуватись до голосування. Ставиться на голосування проект Закону про внесення змін&nbsp; до Кримінального кодексу&nbsp;&nbsp; України щодо удосконалення захисту професійної діяльності журналістів (номер 1630). Прошу зайти всіх в зал і&nbsp; приготуватись, прошу підтримати даний законопроект за основу,&nbsp; будь ласка, голосуємо.</p>
<p>&nbsp;</p>
<p>17:55:42</p>
<p>За-230</p>
<p>Дякую за підтримку, це справді важливе, принципове рішення.</p>
<p>Вчора до речі, коли був напад на&nbsp; нашу&nbsp; колегу Тетяну&nbsp;&nbsp; Чорновол, якби був напад на журналіста – це вже була би кримінальна відповідальність.</p>
<p>Я прошу зараз підтримати ще пропозицію за скороченою процедурою до другого читання.&nbsp; Шановні колеги, прошу підтримати пропозицію: скорочена процедура до другого читання, законопроект 1630.&nbsp; Будь ласка, голосуємо, прошу підтримати.</p>
<p>&nbsp;</p>
<p>17:56:23</p>
<p>За-214</p>
<p>Я прошу повернутись на робочі місця,&nbsp; шановні колеги, хто відійшов, прошу підготуватись до голосування, я ще&nbsp;&nbsp; раз поставлю цю пропозицію на голосування. Готові? Голосуємо проект Закону про внесення змін до Кримінального кодексу України (1630) за&nbsp; розгляд, за скороченою&nbsp;&nbsp; процедурою до другого читання,&nbsp; будь ласка, прошу голосувати.</p>
<p>&nbsp;</p>
<p>17:57:00</p>
<p>За-212</p>
<p>На жаль, дана пропозиція не набрала необхідної кількості голосів, але рішення по законопроекту є прийняте.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>І шановні колеги, є велике прохання. У нас наступний законопроект про підвищення рівня соціального захисту військовослужбовців та членів їх сімей. Це 5-7 хвилин. Я дуже прошу відповідально віднестися до хлопців на передовій, не розходитися, не розбігатися з залу.</p>
<p>Я ставлю на розгляд проект Закону про внесення змін до деяких законів України 2406 і прошу підтримати пропозицію, розглянути його за скороченою процедурою. Будь ласка, прошу голосувати.</p>
<p>&nbsp;</p>
<p>17:57:55</p>
<p>За-194</p>
<p>Дякую вам.</p>
<p>Запрошую до доповіді Богдана Матківського. Прошу коротко і чітко доповісти про суть закону. Будь ласка. Я продовжую роботу на 15 хвилин.</p>
<p>&nbsp;</p>
<p>17:58:14</p>
<p>МАТКІВСЬКИЙ Б.М.</p>
<p>Шановні колеги, вашій увазі пропонується проект Закону про внесення змін до деяких законів України щодо підвищення рівня соціального захисту військовослужбовців та членів їх сімей. Проектом пропонується шляхом збільшення відсоткової ставки прожиткового мінімуму на 50 процентів підвищити рівень одноразової грошової допомоги у разі загибелі, інвалідності або часткової втрати працездатності без встановлення інвалідності при виконанні зазначеними вище категоріями військовослужбовців військового обов'язку. Одноразова грошова допомога призначається, виплачується у розмірі 913 тисяч 500 гривень у разі загибелі, 456 тисяч 750 гривень у разі встановлення військовослужбовця інвалідності першої групи, 365 тисяч 400 гривень у разі встановлення військовослужбовця другої групи і 274 тисячі 50 гривень у разі встановлення військовослужбовця третьої групи інвалідності. Прошу підтримати за основу, якщо буде позиція Верховної Ради, за скороченою процедурою. Дякую.</p>
<p>&nbsp;</p>
<p>ГОЛОВУЮЧИЙ. Дякую. Чи є потреба, співдоповідь коротка для голови Комітету з питань національної безпеки і оборони?</p>
<p>Пашинський Сергій Володимирович, будь ласка, позицію комітету.</p>
<p>&nbsp;</p>
<p>17:59:41</p>
<p>ПАШИНСЬКИЙ С.В.</p>
<p>Без сумніву ми повинні прийняти цей закон, закон дуже простий – це збільшення грошових виплат у випадку загибелі, поранення, каліцтва і таке інше. Але хочу звернутись до всіх колег, до другого читання ми повинні доопрацювати цей закон, тому що в цей закон треба імплементувати добровольців, волонтерів, які теж загинули, отримали інвалідність. Саме тому я прошу підтримати його в першому читанні, ми готові працювати і вийти з готовим законопроектом, де будуть передбачені всі категорії наших воїнів, всі категорії добровольців, які загинули захищаючи нашу батьківщину. Дякую за увагу і прошу підтримати його в першому читанні.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Можемо перейти до голосування? Так, дуже добре. Отже,&nbsp; ставлю на голосування проект Закону про внесення змін до деяких Законів України щодо підвищення рівня соціального захисту військовослужбовців та членів їх сімей номер 2406 за основу. Прошу підтримати, будь ласка,&nbsp; за основу.</p>
<p>&nbsp;</p>
<p>18:01:06</p>
<p>За-239</p>
<p>Шановні колеги! Рішення прийняте. Дуже дякую за підтримку.</p>
<p>Сьогодні був важливий робочий день, ми змогли прийняти ряд дуже важливих законопроектів. На цьому наш робочий день завершується, вечірнє засідання оголошую закритим. Завтра о 10 годині ранку, без запізнень, збираємося в сесійній залі для продовження нашої роботи.</p>
<p>Дякую вам, до побачення.</p>
<p>&nbsp;</p>

