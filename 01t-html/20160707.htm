Стенограма пленарного засідання
07 липня 2016
&nbsp;
<p align=center>ЗАСІДАННЯ ШІСТДЕСЯТ ПЕРШЕ</p>
<p align=center>Сесійний зал Верховної Ради України</p>
<p align=center>07 липня 2016 року, 10 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>10:02:36</p>
<p>ГОЛОВУЮЧИЙ. Шановні колеги, 10 година. Я прошу заходити в зал, займати робочі місця, приготуватись до реєстрації. Будь ласка.</p>
<p>Колеги, прошу заходити в зал, займати робочі місця. Колеги, готові до реєстрації?</p>
<p>Шановні колеги, прошу провести реєстрацію. Будь ласка, реєструємося, колеги.</p>
<p>&nbsp;</p>
<p>10:05:15</p>
<p>Зареєструвалося 297 народних депутатів. Ранкове пленарне засідання Верховної Ради України оголошую відкритим.</p>
<p>&nbsp;Колеги, сьогодні день народження в наших колеги, які з нами є в залі. В Ігоря Віталійовича Бриченка. Привітаємо Ігоря Віталійовича. <i>(Оплески) </i>&nbsp;В<i> </i>Олександра Григоровича Домбровського. Привітаємо. <i>(Оплески) </i>&nbsp;В Аркадія Олександровича Корнацького. Привітаємо Корнацького. <i>(Оплески) </i>В Івана Івановича Куліченка. Привітаємо з днем народження нашого колегу. <i>(Оплески) </i></p>
<p>&nbsp;Шановні колеги, до в мене в президію надійшло кілька заяв від "Батьківщини", Ляшка, від "Народного фронту" і "Батьківщини". Також надійшла заява від народних депутатів, і я поетапно буду ці заяви оголошувати.</p>
<p>&nbsp;Отже, перша заява.&nbsp; В зоні АТО вперше за багато тижнів російськими найманцями були застосовані системи залпового вогню "Град". Ситуація на фронті суттєво загострилася. Ми, народні депутати України з різних фракцій, учасники антитерористичної операції, вважаємо, що блокувати роботу парламенту воюючої країни – це злочин. Так як наші побратими тримають зовнішній фронт на сході, так ми не маємо допустити прориву нашого внутрішнього фронту тут, у Верховній Раді України. Парламент має працювати. Ми категорично не приймаємо мову ультиматумів та провокацій, а також спроби зірвати ухвалення стратегічних законів. Всі, хто зривають роботу парламенту під будь-якими приводами, свідомо чи несвідомо грають на руку ворогу. Ми&nbsp; вважаємо, що Верховна Рада повинна негайно голосувати законопроекти, спрямовані на забезпечення української армії.</p>
<p>Наше завдання як народних обранців – демонструвати українському народу єдність та спільно, відповідально працювати для нашої України. Слава Україні!&nbsp;&nbsp;&nbsp;</p>
<p>Народні депутати: Тетерук, Береза, Бондар, Лапін, Гаврилюк, Соляр, Ткачук, Барна, Величкович, багато інших, я всіх не встигну зачитати.</p>
<p>Наступна заява є, дві заяви є на оголошення перерви. Одна заява від&nbsp; "Блоку Петра Порошенка"&nbsp; і&nbsp; "Народного фронту", але вони готові замінити&nbsp; заяву заявою. І&nbsp; "Батьківщини", і&nbsp; Радикальної партії. Ви готові&nbsp; замінити заявою? Ні. Перерва.</p>
<p>Тоді давайте ми спочатку дамо… Потім давайте перерву, а потім – дві заяви від двох&nbsp; фракцій.</p>
<p>Шановні колеги, в зв'язку з Законом&nbsp; України дві фракції парламенту мають право на оголошення перерви. Я тільки переконливо усіх закликаю, щоб ми через півгодини, в 10.35, були всі в залі для продовження нашої&nbsp; роботи.</p>
<p>Шановні колеги, я оголошую перерву на&nbsp; 30 хвилин, до 10.35. В 10.35&nbsp; прошу всіх бути&nbsp; в залі для продовження… <i>(Шум у залі)</i></p>
<p>Просять на 3-й поверх на виставку органічної продукції підійти.</p>
<p>Дякую, колеги.</p>
<p>Прошу всіх мобілізуватись для нашої роботи. Сьогодні багато питань, необхідних для вирішення забезпечення української армії, для підтримки української армії. Я переконаний, що всі сповнені відчуття обов'язку перед&nbsp; Україною, перед нашим фронтом, і я впевнений, сьогодні буде продуктивний&nbsp; день. Дякую вам.&nbsp;</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p align=center><i>(Після перерви)</i></p>
<p>&nbsp;</p>
<p>ГОЛОВУЮЧИЙ. Шановні колеги, час, відведений для перерви за вимогою двох фракцій, завершений. І я запрошую до слова від фракції Радикальної партії і "Батьківщини" Олега Валерійовича Ляшка. Будь ласка, дайте можливість виступити. Три хвилини, будь ласка.</p>
<p>&nbsp;</p>
<p>10:36:34</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні громадяни України! Від імені фракції Радикальної партії, від усіх наших колег, які сьогодні у парламенті в демократичній опозиції, ми хочемо звернути вашу увагу на те, що відбувається в парламенті.</p>
<p>Фракція Радикальної партії, фракція "Батьківщини", колеги депутати із "Свободи", позафракційні народні депутати упродовж двох днів ми в мирний спосіб, не в насильницький спосіб, блокували парламент і президію з вимогою прийняти рішення, які дадуть можливість знизити вартість житлово-комунальних послуг, розслідувати корупцію і офшори вищих посадових осіб держави. Упродовж всіх цих днів, чотири тижні, фракція Радикальної партії блокувала парламентську трибуну.</p>
<p>Ми дякуємо всім нашим колегам, які долучилися до блокування, і це змусило владу нас почути. Учора була надія на те, що ми знайдемо компромісне вирішення, компроміс може бути тільки один, і ми виставили, разом з колегами з "Батьківщини" ці вимоги. Створення Тимчасової слідчої комісії Верховної Ради по тарифах для того, щоб встановити, розслідувати їхню обґрунтованість, створення Тимчасової слідчої комісії Верховної Ради по корупції, по офшорах для того, щоб розслідувати офшорну корупцію вищих посадових осіб держави, про яку пише увесь світ.</p>
<p>Ми вимагаємо від коаліції парламентських патріотів у Верховній Раді прийняти закони, які дадуть можливість знизити вартість житлово-комунальних послуг, про те, щоб газ вітчизняного видобутку йшов на потреби громадян і підприємств житлово-комунального господарства, про те, щоб знизити рентну плату на видобуток газу для державної компанії "Укргазвидобування" і таким чином це вплине на здешевлення вітчизняного газу. Ми пропонуємо цілий ряд інших законів, зокрема, постанову про доручення уряду про перерахунок ціни на газ і повернути пільгову норму для громадян. На жаль, влада не почула, влада не захотіла йти на компроміси, влада не захотіла чути опозицію і мільйони українських громадян, які підтримують наші вимоги.</p>
<p>Сьогодні, ви побачили, прийшли представники влади, заблокували Президію, заблокували парламентську трибуну, позбавляючи таким чином нас можливості продовжувати цей протест. Я хочу сказати українцям: ми не зупиняємося у нашій боротьбі, ми переходимо в іншу форму протесту. Якщо хтось чекає, що ми будемо битися, ні, ми не будемо тут битися – і створювати, давати комусь подарунки, але ми водночас не дамо вам грабувати країну. Сьогодні, ви думаєте, блокуєте трибуну від нас. Ні, ви ховаєтесь від українців, від мільйонів людей, яких ви грабуєте. І не прикривайтесь фронтом, бо грабувати через тарифи учасників АТО і членів їх сімей – це так само злочин. Ми оголошуємо сидячу забастовку.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Хочу звернути увагу, що будь-хто може виступити з трибуни. Це означає, що нема в залі, власне, блокування сьогодні – є забезпечення роботи Верховної Ради України. Справді, у нас дві доби тривали консультації, дві доби. І вчора ми були близькі до компромісу. Більш того, я хочу подякувати "Блоку Петра Порошенка", який продемонстрував здатність йти на величезні компроміси. На жаль, з іншої сторони ми побачили повну неготовність до будь-яких компромісів. І, на жаль, ми вчора не змогли дійти до ключових питань по їхньому вирішенню, але, тим не менше, на порядку денному сесії стоять питання надважливі для забезпечення держави, наших громадян і українського фронту.</p>
<p>І я зараз надаю слово для виступу від двох фракцій Андрію Тетеруку. Будь ласка, пане Андрій, 3 хвилини.</p>
<p>&nbsp;</p>
<p>10:40:44</p>
<p>ТЕТЕРУК А.А.</p>
<p>Шановний Голово Верховної Ради, шановні присутні народні депутати, шановний український народе! Я вам хочу нагадати, як 5 червня 2014 року група раніше засуджених осіб намагалася блокувати висунення наших українських військ, для того щоб оборонити країну від російської агресії. Вони змогли показати, що&nbsp; з українською армією&nbsp; треба рахуватися. І вони надійно зараз&nbsp; забезпечують&nbsp; фронт&nbsp; від російської агресії.</p>
<p>Два токи потому, 5 липня група народних депутатів намагається зупинити&nbsp; роботу парламенту заради того, щоби показати, що маленька група людей&nbsp; здатна зупинити роботу великого українського парламенту. І ми, народні депутати, які&nbsp; є представниками української армії в українському парламенті, показуємо, що&nbsp; ми&nbsp; здатні забезпечити&nbsp; якісну і повноцінну&nbsp;&nbsp; роботу&nbsp; українського парламенту в самих складних&nbsp; умовах.</p>
<p>Я хочу нагадати, що неможливо&nbsp; переживати за&nbsp; українські тарифи тій особі, яка&nbsp; підписала з Путіним контракт за ціною газу, який&nbsp; став найвищим в історії України. Неможливо поважати людину, яка нібито піклується про&nbsp; українських солдат, але свого часу сприяла тому, щоби Путін здійснював агресію проти дружньої нам Грузії. Абсолютно неможливо повірити в те,&nbsp; що за благими намірами влаштувати тарифи не повертаються старі оборудки, з яких їх викидають і ліквідовують цинічно створені мільярдні оборудки, які виводять з бюджету&nbsp; конче необхідні&nbsp; гроші.</p>
<p>Саме сьогодні ми&nbsp; забезпечуємо&nbsp; якісно і безперебійно як трибуни, з якої може виступити&nbsp; будь-який депутат, так і роботу президії для того, щоби прийняти дуже необхідні для обороноздатності країни законопроекти.</p>
<p>Я хочу сказати, що&nbsp; жодна кремлівська&nbsp; консерва, жоден путінський аватар не прийде більше керувати українською країною. Ми зробимо все можливе, щоби український парламент виконував українську волю&nbsp; українського народу і&nbsp; захищав насамперед&nbsp; молоду незалежну&nbsp; і потужну українську державу. Разом ми обов'язково переможемо!&nbsp; Слава Україні!</p>
<p>&nbsp;</p>
<p>ГОЛОВУЮЧИЙ. Героям слава!</p>
<p>Шановні колеги, переходимо до питань порядку денного. Я прошу колег народних депутатів зайти в зал і зайняти свої робочі місця.</p>
<p>По порядку денному у нас перший закон, який стоїть, це закон…</p>
<p>Реєстрацію вже провели. Колеги, я вже відкрив ранкове засідання, і реєстрація вже була проведена, я нагадую. Зараз ми вже переходимо до питань порядку денного.</p>
<p>І першим питанням, яке у нас стоїть в порядку денному, це є проект Закону про внесення зміни до статті 14 Закону України "Про зайнятість населення" щодо додаткових гарантій у сприянні працевлаштування учасників бойових дій, які брали безпосередню участь в антитерористичній операції, забезпеченні її проведення. Цей закон мав бути вчора тут на розгляді, на жаль, вчора ми не змогли провести цей закон важливий для української армії. Я впевнений, сьогодні ми зможемо його обговорити і прийняти рішення по цьому закону.</p>
<p>Шановні колеги, є пропозиція від голови комітету, щоб ми його розглянули за скороченою процедурою. І зараз я поставлю на голосування пропозицію голосувати за скорочену процедуру. Я дуже прошу зайняти свої робочі місця і приготуватись до голосування. Будь ласка, колеги, готуємось до голосування.</p>
<p>Колеги, готові до голосування?</p>
<p>Я ставлю на голосування пропозицію розгляду за скороченою процедурою проекту Закону 2095а. Хто підтримує дану пропозицію, прошу проголосувати. Колеги, підтримаємо воїнів АТО, прошу проголосувати.</p>
<p>&nbsp;</p>
<p>10:45:49</p>
<p>За-160</p>
<p>Рішення прийняте.</p>
<p>І я запрошую до доповіді голову Комітету з питань соціальної політики, зайнятості та пенсійного забезпечення Денісову Людмилу Леонтіївну. Будь ласка, пані Людмила.</p>
<p>Пані Людмила, будь ласка. Пані Людмила! А, неможливо пройти, так?</p>
<p>Будь ласка.</p>
<p>&nbsp;</p>
<p>10:46:30</p>
<p>ДЕНІСОВА Л.Л.</p>
<p>Шановні колеги, всім доброго дня. Шановний пане Голово, шановні народні депутати! Сьогодні я доповідаю перед вами дуже важливий законопроект, який був попередньо внесений нашим колегою народним депутатом паном Васюником, але потім був направлений на доопрацювання в наш Комітет з питань соціальної політики, зайнятості та пенсійного забезпечення. Ми його доопрацювали трошки, врахували всі зауваження та пропозиції всіх народних депутатів, які висловили їх: це Ванат, Романовський, Кудлаєнко і сам пан Васюник, і члени комітету – і пропонуємо прийняти даний законопроект за основу і в цілому.</p>
<p>Кого він стосується? Він стосується учасників бойових дій, які брали участь в антитерористичній операції, де&nbsp; які є на обліку в державних центрах зайнятості. Їх включають до квоти обов'язково на працевлаштування, це 5 відсотків, кожен роботодавець повинен їх прийняти. Якщо він їх приймає на 2 роки, то йому повертається, тому роботодавцю, той ЄСВ, тобто цей податок, який вони сплачують за цю людину від бюджету зайнятості.</p>
<p>Тому я вас дуже прошу, підтримайте наших учасників бойових дій, які були, які зараз є ще і захищають нашу державу від російського агресора, для того щоб вони прийшли і мали право де працювати, і роботодавці їх працевлаштували. Дякую дуже, прошу підтримати.</p>
<p>&nbsp;</p>
<p>ГОЛОВУЮЧИЙ. Дякую, пане Людмила.</p>
<p>Шановні колеги, прошу провести запис:&nbsp; два – "за", два – "проти". Будь ласка, два – "за", два – "проти", прошу записатися.</p>
<p>Олег Березюк передає слово Тарасу Пастуху.</p>
<p>Будь ласка, Тарас Пастух. Включіть мікрофон.</p>
<p>&nbsp;</p>
<p>10:48:39</p>
<p>ПАСТУХ Т.Т.</p>
<p>Тарас Пастух,<a name=_GoBack></a> "Об'єднання "Самопоміч".</p>
<p>Ми будемо підтримувати даний законопроект, хоча він, по великому рахунку, багато не вирішує для наших учасників бойових дій.</p>
<p>Єдине, хотіли поправити… хотілось поправити колегу, яка доповідала на трибуні. Цей законопроект стосується не учасників антитерористичної операції, тому що під цей перелік попадає дуже багато осіб, а це напряму стосується учасників бойових дій, тобто тих хлопців, які брали безпосередню участь в бойових операціях. Тому я думаю, що їм додатково певну пільгу потрібно створити працевлаштування і ми цю ініціативу готові підтримати.</p>
<p>&nbsp;</p>
<p>ГОЛОВУЮЧИЙ. Ігор Васильович Васюник, будь ласка.</p>
<p>&nbsp;</p>
<p>10:49:23</p>
<p>ВАСЮНИК І.В.</p>
<p>Безумовно, фракція "Народного фронту" буде підтримувати даний законопроект, тому що питання працевлаштування учасників АТО – це одне з найосновніших питань, яке звучить на зустрічі з військовослужбовцями.</p>
<p>Цей закон хоч в якійсь мірі буде підвищить соціальний статус учасників АТО. Але в мене є, пане Голово, прохання. В зв'язку із тим, що ми вносимо зміни до однієї лише статті, друге читання є практично обмежене, тому прохання проголосувати за нього за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Шановні колеги, я хочу повідомити, ще один виступ, через 5 хвилин відбудеться голосування. Я прошу народних депутатів усіх зайти в зал. Секретаріат фракції&nbsp; Верховної Ради України я прошу запросити депутатів в зал, зараз буде голосування. І голів фракцій я переконливо прошу депутатів запросити в зал.</p>
<p>І я надаю слово для виступу від "Блоку Петра Порошенка" Хлань Сергій Володимирович. Будь ласка, включіть мікрофон.</p>
<p>&nbsp;</p>
<p>10:50:25</p>
<p>ХЛАНЬ С.В.</p>
<p>Прошу передати Олександру Третьякову.</p>
<p>&nbsp;</p>
<p>10:50:33</p>
<p>ТРЕТЬЯКОВ О.Ю.</p>
<p>Наша фракция, безусловно, будет поддерживать данный законопроект за основу і в цілому. Мы на нашем Комитете по ветеранам и инвалидам, и участникам АТО его внимательно изучали и полностью поддерживаем. И обращаюсь ко всему залу также поддержать данный законопроект.</p>
<p>И параллельно прошу включить в порядок денний законопроект от нашей фракции 4723, это законопроект зарплаты министерству АТО, чтобы мы его проголосовали. Убедительная просьба, зал поддержать данный законопроект, потому что это как раз то министерство, которое занимается переселенцами, участниками АТО, и люди должны получать зарплату за свою роботу. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Дякую, пане Олександр. Ми з вами говорили на цю тему. Це, справді, дуже важливий законопроект і, справді, потрібний для обороноздатності.</p>
<p>Якщо не буде заперечень в залу, я запропоную його внести в порядок денний. Якщо буде 226, ми його розглянем. Апарат Верховної Ради я прошу законопроект 4723 передати мені в президію, і я запропоную включити в порядок денний його.</p>
<p>Дякую, пане Олександр.</p>
<p>Шановні колеги, я прошу, обговорення завершено даного законопроекту. Всі фракції його підтримують. І є пропозиція за нього проголосувати за основу і в цілому, це і пропозиція комітету, і пропозиції усіх народних депутатів, які виступали.</p>
<p>І, шановні колеги, я прошу займати робочі місця. Я проведу спочатку рейтингове голосування з вашого дозволу. І потім ми перейдемо до прийняття рішення. Прошу заходити в зал займати місця.</p>
<p>Отже, шановні колеги, я ставлю на рейтингове голосування питання 2095а. Я прошу зайняти робочі місця і приготуватись до голосування. Прошу взяти участь в рейтинговому голосуванні, 2095д, підтримка наших воїнів АТО. Будь ласка, прошу голосувати. Голосуємо, колеги.</p>
<p>&nbsp;</p>
<p>10:53:09</p>
<p>За-216</p>
<p>Дякую.</p>
<p>Колеги, прошу зайти в зал зайняти робочі місця.</p>
<p>Шановні колеги, готові до прийняття рішення? Так. Будь ласка.</p>
<p>Шановні колеги, я ставлю на голосування проект Закону про внесення зміни до статті 14 Закону України "Про зайнятість населення" щодо додаткових гарантій у сприянні працевлаштування учасників бойових дій, які брали безпосередню участь в антитерористичній операції, забезпеченні її проведення. За пропозицією комітету ставлю даний законопроект за основу і в цілому. Хто підтримує дану пропозицію, прошу голосувати. Будь ласка, колеги, голосуємо, підтримаємо воїнів АТО.</p>
<p>&nbsp;</p>
<p>10:54:59</p>
<p>За-235</p>
<p>Рішення прийняте. Закон прийнятий. Ніхто не зупинить український парламент.</p>
<p>Переходимо до наступного питання порядку денного. Наступне питання дуже важливе, я прошу всіх залишатись на місцях. Наступний (4795) проект Закону про внесення змін до деяких законів України щодо Сил спеціальних операцій Збройних Сил України.</p>
<p>Ми вже зробили важливий крок в тому напрямку, одного разу тут проголосувавши. Сили спеціальних операцій – це ті підрозділи, які були нам вкрай важливі на початку наших бойових дій.</p>
<p>Шановні колеги, сьогодні необхідно відставити будь-яку політику, необхідно спільно продовжити реформу української армії, її модернізувати, щоб вона могла дати відсіч путінським, московським окупантам. І, я думаю, ці законопроекти покажуть хто є хто в залі.</p>
<p>І я, шановні колеги, прошу проголосувати для&nbsp; включення до порядку денного та прийняття рішення проекту закону 4795. 4795, сили спеціальних операцій. Прошу голосувати, прошу підтримати колеги. Будь ласка, голосуємо колеги. Сили спеціальної операції, реформи української армії.</p>
<p>&nbsp;</p>
<p>10:56:25</p>
<p>За-222</p>
<p>Це включення в порядок денний. Будьте уважніше хлопці будь ласка, будьте уважніше, шановні колеги. Пані Оксано. Зараз поставлю ще раз. Шановні колеги, я прошу бути більш уважними під час голосування. Я ще&nbsp; раз говорю, це є включення в порядок денний сесії для прийняття рішення. Проект Закону про внесення змін до деяких законів України щодо сил спеціальних операцій Збройних Сил України (4795). Хто підтримує включення в порядок денний сесії та прийняття рішення прошу проголосувати. Будь ласка, колеги голосуємо, 4795.&nbsp; Голосуємо колеги.</p>
<p>&nbsp;</p>
<p>10:57:26</p>
<p>За-247</p>
<p>Рішення прийняте.</p>
<p>Зараз ми перейдемо до його підтримки. Колеги, наступне я нагадаю вам: 4255 - відомий законопроект про амністію в 16-му році. Це про амністію наший військовослужбовців, які пішли на фронт, інколи не маючи документів. Наші майданівці, яких документи згоріли в профспілках, і вони не мали на фронті достатньо документів, щоб зареєструватися. Щоб не допустити їхнього переслідування, нам треба цей закон прийняти. Нам треба не займатися демагогією, популізмом, а підтримати наших хлопців, щодо яких правоохоронні органи сьогодні ведуть слідство.</p>
<p>Колеги, це знову ж таки питання-тест для кожного тут присутніх. І прошу підтримати включення в порядок денний для прийняття рішення (4255), проект Закону про амністію в 16-му році наших добровольців. Хто підтримує дане рішення, прошу проголосувати. Колеги,&nbsp; будь ласка,&nbsp; голосуємо, 4255.</p>
<p>&nbsp;</p>
<p>10:58:42</p>
<p>За-242</p>
<p>Колеги, переходимо&nbsp; до розгляду законопроектів.</p>
<p>І по першому із законопроектів 4795&nbsp; запрошую… Першими, я прошу їх розглянути за скороченою процедурою. 4595, хто підтримує скорочену процедуру, прошу проголосувати. 4795,&nbsp; будь ласка.</p>
<p>Перепрошую, зараз... Колеги, я перепрошую. 4723, про який&nbsp;&nbsp; говорив Третьяков. Колеги, для забезпечення міністерства АТО –&nbsp; 4723.&nbsp;&nbsp;&nbsp; І я прошу підтримати в тому ж&nbsp; розділі для включення до порядку денного і прийняття рішення.&nbsp; Шановні колеги,&nbsp; 4723 хто підтримує,&nbsp; прошу проголосувати.&nbsp; Будь ласка,&nbsp; 4723. Прошу голосувати, колеги,&nbsp; будь ласка.</p>
<p>&nbsp;</p>
<p>10:59:46</p>
<p>За-222</p>
<p>Не встигли.</p>
<p>Колеги, я&nbsp; знаю, що не встигли, і я прошу змобілізуватись. Колеги, я ще раз ставлю і я прошу змобілізуватись. Поясніть, власне,&nbsp; важливість&nbsp; цього Закону 4723.</p>
<p>Хто підтримує включення в порядок денний для прийняття рішення, прошу проголосувати, колеги.&nbsp;&nbsp; Будь ласка, прошу&nbsp; голосувати. Голосуємо 4723,&nbsp; будь ласка.</p>
<p>&nbsp;</p>
<p>11:00:25</p>
<p>За-256</p>
<p>Рішення прийнято.&nbsp;&nbsp;&nbsp;&nbsp;</p>
<p>Вітаю, пане Олександр.</p>
<p>І переходимо до розгляду. Давайте дуже йти коротко і мобільно, товариство. Добре?&nbsp; Отже, перший 4795 – Сили спеціальних операцій. Прошу проголосувати за розгляд,&nbsp; за скороченою процедурою. Хто підтримує дану пропозицію, прошу голосувати,&nbsp; будь ласка.</p>
<p>&nbsp;&nbsp;</p>
<p>11:00:57</p>
<p>За-203</p>
<p>Рішення прийняте.</p>
<p>Будь ласка, до доповіді запрошується голова Комітету з питань національної безпеки і оборони, голова підкомітету, Фріз Ірина Василівна. Пані Ірино, будь ласка, до доповіді. Колеги, я прошу в питаннях, які стосуються АТО, максимально лаконічно висловлюватися. Пані Ірино, будь ласка.</p>
<p>А що, не пускають доповідача по питаннях АТО, так? Це хто такий відважний, що хоче заблокувати створення Сил спеціальних операцій? Ви, пане Дерев'янко? Ні. Дякую вам.</p>
<p>Пані Ірино, будь ласка.</p>
<p>&nbsp;</p>
<p>11:01:38</p>
<p>ФРІЗ І.В.</p>
<p>Шановний пане Голово, шановні колеги, у зв'язку&nbsp; із прийняттям Верховною Радою України 16 квітня 2016 року проекту Закону про внесення змін до деяких законів України з питань оборони, яким було створено новий рід військ у Збройних силах України, сили спеціальних операцій та з урахуванням позицій командування сил спецоперацій, Міністерство оборони України, Генерального штабу, був розроблений законопроект, який спрямований на врегулювання правового статусу, підстав та порядку застосування сил спецоперацій Збройних сил України самостійно або у взаємодії з іншими видами Збройних сил.</p>
<p>Метою законопроекту є визначення правового статусу та застосування сил спецоперацій, як самостійно так і у взаємодії з іншими вадами Збройних сил України. Успішного проведення воєнно-політичних, економічних та інших заходів для запобігання і стримування воєнного конфлікту, сприяння виконанню завдань угрупуваннями військ в операціях проведення антитерористичних операцій.</p>
<p>У законопроекті пропонується внести зміни до восьми діючих законів України, які стосуються Збройних сил України та оборони, боротьби з тероризмом, розвідувальних органів України, порядку направлення підрозділів Збройних сил України до інших держав, взаємодія з військово-цивільними адміністраціями, соціально-правового захисту, військовослужбовців та членів їх сімей. Законопроект розроблений був за стандартами НАТО. Робочою групою, яка відпрацювала його в комітеті із залученням до розробки представників командування сил спецоперацій, Генерального штабу, Міністерства оборони та представництва НАТО. Він також повністю відповідає завданням, які містяться в Указі Президента про затвердження річної національної програми співробітництва "Україна-НАТО" на 2015 рік, а також Стратегічному оборонному бюлетені.</p>
<p>Проект повністю підтримується Міністерством оборони України, Генеральним штабом та представництвом НАТО. Хочу зазначити, що наша робоча група погоджується із двома зауваженнями, які були висловлені фракцією "Самопоміч" під час розробки законопроекту. Я прошу Тараса Пастуха від фракції "Самопоміч"…</p>
<p>&nbsp;</p>
<p>ГОЛОВУЮЧИЙ. Будь ласка, одну хвилину завершити.</p>
<p>&nbsp;</p>
<p>ФРІЗ І.В. …під стенограму озвучити ці зауваження, які повністю нами приймаються.</p>
<p>Шановні колеги, я прошу вас з розумінням поставитися і відповідально до голосування за цей законопроект, тому що це наш борг перед нашими військовослужбовцями, і ми маємо його виконати. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, прошу провести запис: два – "за", два – "проти". Зараз я дам. Два – "за", два – "проти", будь ласка.</p>
<p>Кіраль Сергій Іванович передає Тарасу Пастуху слово. Будь ласка, пане Тарас.</p>
<p>&nbsp;</p>
<p>11:04:34</p>
<p>ПАСТУХ Т.Т.</p>
<p>Фракція "Самопоміч" підтримує даний законопроект. І, дійсно, на сьогоднішній день Силам спеціальних операцій треба дати законодавче поле для виконання своїх завдань, для того щоб дійсно повернути ці втрачені території, на яких сьогодні є війська окупанта. Проте ми просимо внести до даного законопроекту – і ми будемо готові його підтримати і в першому читанні, і в цілому, - декілька застережень.</p>
<p>Перше… Тому що їх можна було внести між першим і другим читанням, але, враховуючи необхідність, ми готові підтримувати, якщо ці застереження будуть прийняті. Це питання про оборону, внесення змін до Закону "Про оборону", внесення змін до статті 13, 14 і 15.</p>
<p>Що мається на увазі? Ми зобов'язуємо ВЦА, звичайні адміністрації, а також органи місцевого самоврядування співпрацювати з Силами спецоперацій. Але ми всі прекрасно повинні розуміти, що Сили спецоперацій – це люди, які живуть по легенді, вони не повинні взагалі себе розсекречувати. І це до певної міри певний нонсенс, який ми сюди записуємо, в цей закон.</p>
<p>Друге питання. Ми вносимо зміни до Закону України "Про захист працівників правоохоронних органів та суддів". І ми також записуємо туди про те, що силам спецоперацій, військовослужбовцям потрібна також державна охорона. Ну це також до певної міри нонсенс, це є своєрідне розсекречення, і це є Збройні Сили, Збройні Сили по собі як би охороняти не варто.</p>
<p>І третє питання, це про застосування зброї в мирний час. Тобто в законодавстві чітко прописано коли Збройні Сили можуть використовувати зброю в мирний час. Тому окремо прописувати для сил спецоперацій, ми вважаємо, що це також не потрібно. Я думаю, що автор підтримує цю ініціативу і ми готові це підтримати. Тобто ці зміни, вони, можна потім їх редакційно внести.</p>
<p>Якщо потрібно, я можу продиктувати які статті і до яких законів.</p>
<p>&nbsp;</p>
<p>ГОЛОВУЮЧИЙ. Редакційно ми можемо внести, погоджуюся. Єдине, ми за основу його тільки приймаємо? В цілому з поправками Пастуха.</p>
<p>&nbsp;</p>
<p>ПАСТУХ Т.Т. Ми готові в цілому…</p>
<p>&nbsp;</p>
<p>ГОЛОВУЮЧИЙ. Добре, я зрозумів.</p>
<p>Давайте ще один виступ. Бригинець Олександр, будь ласка. Бригинець Олександр, включіть мікрофон, "Блок Петра Порошенка".</p>
<p>&nbsp;</p>
<p>11:06:47</p>
<p>БРИГИНЕЦЬ О.М.</p>
<p>Шановні колеги, Сили спецоперацій виникли як відповідь на сам тип війни, який доводиться нам вести сьогодні. Поки не було гібридної війни, потреби в таких силах, можливо, і не було. Сьогодні ці сили вкрай важливі і те, що у нас немає достатньої законодавчої бази для її функціонування, це велика проблема.</p>
<p>Тому закликаю вас всіх проголосувати за цей закон і підтримати роботу наших Сил спеціальних операцій. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, обговорення завершене. Я прошу всіх зайти в зал і зайняти свої робочі місця. Я прошу всіх зайти в зал і зайняти свої робочі місця. Ми не можемо допустити, щоб із-за політичних спекуляцій ми зупинили реформу української армії. Через хвилину відбудеться голосування, я прошу всіх народних депутатів заходити в зал і займати свої робочі місця.</p>
<p>Шановні колеги, готові до прийняття рішення?</p>
<p>Готові.</p>
<p>Шановні колеги, я ставлю на голосування проект Закону про внесення змін до деяких законів України щодо Сил спеціальних операцій Збройних Сил України (номер 4795) з поправками, які озвучив Тарас Пастух для стенограми, з редакційними правками, які врахують озвучені ним пропозиції, за основу і в цілому. Хто підтримує дане рішення, прошу проголосувати.</p>
<p>Підтримаєм воїнів АТО. Будь ласка,&nbsp; прошу голосувати. Голосуємо колеги.&nbsp;</p>
<p>&nbsp;</p>
<p>11:09:13</p>
<p>За-249</p>
<p>250 – "за", рішення прийнято.</p>
<p>Я вітаю комітет, вітаю Ірину Василівну з прийняттям законопроекту. <i>(Шум у залі) </i>249, перепрошую. У мене було 250, хтось виткнув карточку.</p>
<p>249 – "за". Рішення прийнято і закон прийнятий.</p>
<p>Ми&nbsp; переходимо до розгляду наступного&nbsp; закону порядку денного. Це є 4255 –&nbsp; проект Закону про амністію.</p>
<p>Хто підтримує розгляд його за скороченою процедурою, прошу проголосувати. 4255 – скорочена процедура. Будь ласка,&nbsp; голосуємо.</p>
<p>&nbsp;</p>
<p>11:10:01</p>
<p>За-196</p>
<p>196 – "за". Рішення прийняте.</p>
<p>І я&nbsp; запрошую до доповіді голову Комітету з питань законодавчого забезпечення правоохоронної діяльності Кожем’якіна Андрія Анатолійовича.</p>
<p>Будь ласка,&nbsp; пане Андрій.</p>
<p>Я перепрошую, колеги, це йдеться про захист наших добровольців. Щоб їх не арештовували. Можна максимальне сприяння в тому розгляді, колеги?&nbsp; Зараз голова комітету… Це буде персональна відповідальність за зрив цього закону! Я дуже прошу пустити голову комітету&nbsp; до трибуни. Я дуже прошу по Закону&nbsp; про захист добровольців пустити голову комітету до трибуни.</p>
<p>Шановні колеги, я ще раз наголошую: даний законопроект допоможе вивести з-під кримінального переслідування сотні українських добровольців-майданівців, які пішли на фронт. Давайте попросимо наших колег, щоб вони підтримали наших добровольців оплесками, щоб пустили голову комітету. Колеги, попросимо вас дати змогу пройти. <i>(Оплески) </i>Андрій, пане Андрій, я впевнений, що люди підтримують добровольців, і вас зараз пропустять. Будь ласка, пропустіть пана Андрія.</p>
<p>Готові, пане Андрій? Андрій Анатолійович, з місця, так? Добре, включіть мікрофон Андрію Анатолійовичу.</p>
<p>&nbsp;</p>
<p>11:11:43</p>
<p>КОЖЕМ’ЯКІН А.А.</p>
<p>Шановні колеги, зараз іде мова про той законопроект, який в свій час пан Янукович чотири роки не приймав, – це Закон про амністію. На жаль, ми його не прийняли і в 15 році, і в 14-му. Сьогодні комітет за авторством всіх народних депутатів цей законопроект підготував. Більше того, головна мета цього законопроекту – це дійсно сприяти тому, щоб ті воїни АТО і учасники антитерористичної операції, які не скоїли тяжкі злочини і особливо тяжкі проти здоров'я людини, були сьогодні амністовані. Це перше.</p>
<p>Друге. На жаль, серед тих людей, які зараз сидять в цьому залі на полу, теж є люди, які дуже сильно і палко виступали за те, щоб ця амністія була в кінці кінців прийнята. Більше того, 28 керівників батальйонів тих, які теж там сидять&nbsp; на цьому, на цьому полу, вони підписались під листом до голови комітету за те, щоб сьогодні цей законопроект був розглянутий. Ті командири батальйонів, які захистили країну, які перші пішли під удар ворога, і яких, на жаль, сьогодні багатьох намагаються звинуватити в тому, чого вони не робили. Це друге.</p>
<p>І третє. У нас є з вами, з тими, хто сьогодні стоїть за плечима пана Парубія, офіцерська честь, і ми знаємо, що таке офіцери. І ми знаємо, що дійсно обходити, заходити або проходити, пролазити, вилазити, пригати я не буду, є один шлях до цієї трибуни, я піду тільки цим шляхом. Це три.</p>
<p>І четверте, я хочу попросити колег, які носять військову форму, щоб вони, коли починають ображати політичних опонентів, пам'ятали, що їх боси, їх політичні опоненти…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте, 30 секунд, пане Андрій.</p>
<p>&nbsp;</p>
<p>КОЖЕМ’ЯКІН А.А. Що їх боси, політичні опоненти в свій час, як&nbsp; клоуни, кричали: "Юля, Юля!", з слинами на губах, після того вони&nbsp; боролися за її звільнення, після того вони взяли цей бренд, тому що кожна п'ята… кожна п'ята особа в депутатській фракції "Народного фронту" – це вихідці з "Батьківщини", і після того, як вони бояться, у них тремтять колінки для того, щоби вийти з цієї трибуни і казати то, про що вони заставляють офіцерів, це ганьба. Мені дуже жалко вас. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги, я прошу провести запис: два – "за", два – "проти", будь ласка.</p>
<p>Сергій Власенко, будь ласка.</p>
<p>&nbsp;</p>
<p>11:14:51</p>
<p>ВЛАСЕНКО С.В.</p>
<p>Дякую, пане головуючий. Я хочу абсолютно і беззаперечно підтримати голову&nbsp; комітету Андрія Анатолійовича Кожем'якіна в усьому тому, що він зазначив. Я вважаю дійсно, що цей законопроект необхідно приймати. Єдине, що, напевно, приймати його в такій ситуації, як це зараз, це є величезна ганьба. Це, по-перше.</p>
<p>А, по-друге, включення цього законопроекту саме сьогодні в порядок денний, давайте будемо теж відвертими, є відвертою маніпуляцією. Я розумію, що питання амністії є вкрай важливим. Але ті люди, які зараз блокують трибуну, повинні розуміти, що вимоги по зниженню тарифів, вимоги по індексації зарплат і пенсій це не вимоги "Батьківщини", і Радикальної партії, і "Народного контролю", і "Свободи", і інших –&nbsp; це вимоги всього українського народу. На відміну від тих хлопців в мундирах, які сьогодні зайняли трибуну, даючи Путіну картинку військової хунти в Україні. Путіну даючи картинку. Ці люди вчора, ці люди вчора не вийшли до людей, які прийшли, десятки тисяч людей, і вимагали зменшення тарифів, збільшення зарплат і пенсій.</p>
<p>Тому сьогодні те, що відбувається в такому вигляді по прийняттю нормального і правильного закону, я вважаю, є повна ганьба. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Романова Анна Анатоліївна передає слово Єгору Соболєву. Будь ласка, пане Єгор.</p>
<p>&nbsp;</p>
<p>11:16:36</p>
<p>СОБОЛЄВ Є.В.</p>
<p>Самопоміч буде голосувати за це рішення, це є кроком вперед. Але прохання всьому парламенту усвідомити, що це є недостатнім кроком.</p>
<p>По-перше, ідеться тільки про окремі види злочинів.</p>
<p>По-друге, закон ніяк не допоможе тим людям, які зараз перебувають під слідством. Зараз дуже багато людей, які захищали цю державу, в слідчих ізоляторах цієї держави. І нам потрібні спеціальні зусилля, щоби допомогти їм. За даними ветерана батальйону "Айдар", який як ви знаєте, був звільнений апеляційний судом в вихідні, 76 його побратимів по батальйону зараз за гратами. Тому дуже важливо розробити рішення, яке допоможе їм.</p>
<p>Велика проблема не легітимність, не законність формальна дій волонтерів, добровольців, які захищали Україну в перші місяці, коли самі добровольчі батальйони не були створені легально. З точку зору закону вони взагалі рахуються як організовані злочинні угрупування, які незаконно застосовували зброю, незаконно арештовували, затримували людей. Ми маємо створити спеціальне законодавство, яке виправить цю проблему.</p>
<p>І ще одна дуже важлива річ. Зараз головний прокурор зони АТО звинувачується Антикорупційним бюро <a name=Temp></a>в незаконному збагаченні.</p>
<p>Це великий сигнал про те, що значна кількість справ може бути сфальсифікована, може бути зроблено не якісно, за гроші.</p>
<p>Тому нам як парламенту треба взяти під парламентський контроль перегляд всіх справ людей, які захищали цю державу і опинилися у в'язницях цієї держави. А за цей закон треба голосувати як за крок вперед в цьому напрямку.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, Долженков Олександр. Будь ласка, включіть мікрофон.</p>
<p>&nbsp;</p>
<p>11:18:42</p>
<p>ДОЛЖЕНКОВ О.В.</p>
<p>Уважаемые коллеги! Уважаемые граждане Украины! Хотелось бы развеять несколько мифов, которые сейчас витают в этом зале по поводу этого законопроекта и по поводу блокирования.</p>
<p>Вот, здесь только что прозвучала фраза, что требования снижение тарифов это не только требование Радикальной партии и "Батьківщина", а требование всего украинского народа. Очень хорошо сейчас с себя снимать ответственность после того как вы подписали коалицию, в которой предусмотрено повышение тарифов, после того как уполномочили Гонтареву, Порошенка, Яценюка, Яресько проводить переговоры с МВФ, где тоже указано поэтапное повышение тарифов. Надо быть честным, наверное, до конца, подписав и проголосовав весь пакет МВФ-ских документов, которые открыли дверь, путь для повышения тарифов, вы сейчас соскакиваете и говорите, это требование украинского народа. Ответственность нужно нести всем.</p>
<p>Что касается по сути законопроекта. Ну, уважаемые коллеги, я не знаю, за что вы сейчас будете голосовать. Вы сейчас будете голосовать за беспредел и беззаконие. Вы сейчас говорите о том, что работники правоохранительных органов держат и привлекают к уголовной ответственности определенных, там, патриотически настроенных сил. Мы вообще как живем в правовом государстве или будем говорить о том, что есть патриоты, есть не патриоты? Если ты патриот, то можно грабить, насиловать, убивать и примут Закон об освобождении от уголовной ответственности. Вот это то, что сейчас происходит.</p>
<p>Я не могу понять, как некоторым категориям людей, которые якобы, в действиях которых якобы есть формальные нарушения, как вот господин представитель с "Самопомочі" сказал, и надо соответственно решать.</p>
<p>Я считаю, что…</p>
<p>&nbsp;</p>
<p>ГОЛОВУЮЧИЙ. Дякую. Виступ завершено.</p>
<p>До слова запрошується Паламарчук Микола Петрович.</p>
<p>Пане Юрій Тимошенко, я прошу відійти з звідти. Пане Юрій.</p>
<p>Будь ласка, Паламарчук слово.</p>
<p>&nbsp;</p>
<p>11:20:36</p>
<p>ПАЛАМАРЧУК&nbsp; М.П.</p>
<p>Прошу передати слово Кишкарю депутату...</p>
<p>&nbsp;</p>
<p>ГОЛОВУЮЧИЙ. Юра Тимошенко, я прошу зайняти своє місце, пане Юрій. Пане Юрій! Мене добре чути? Пане Юрій Тимошенко! Я прошу зайняти своє місце. Пане Юрій, будь ласка, на свій сектор. Дякую вам.</p>
<p>Отже, Паламарчук. Передає слово кому? Кишкар, будь ласка. Кишкар, включіть мікрофон, будь ласка.</p>
<p>&nbsp;</p>
<p>11:20:52</p>
<p>КИШКАР П.М.</p>
<p>Дякую за надане слово.</p>
<p>Перше, я повністю підтримую Єгора Соболєва, що це лише часткове вирішення питання. Цим законом звільняється фактично ті люди, які вже засуджені, які мають вирок суду. Це зовсім невелика категорія людей, тим паче обмежена&nbsp; в категоріях справ лихої і середньої тяжкості злочинів. Тому наступним кроком межа під тим беспредєлом, який відбувається зараз в правоохоронній системі по притягненню до відповідальності людей, які жертвували собою, жертвували своїм життям, ідучи захищати батьківщину. Має бути спеціальний закон про звільнення їх від відповідальності. Іще раз, не відбування покарання, а звільнення від відповідальності. Бо першопричиною того, що люди пішли на фронт - це була імпотентна СБУ, це були імпотентні правоохоронні органи, це була імпотентна прокуратура, це ті інституції, які мусили зпрацювати на початку 14-го року і не допустити військового конфлікту.&nbsp; А тепер ми&nbsp; говоримо, що ми мусимо бігати за кожним нашим солдатом і звільняти його тому, що він вдарив когось по зубах. Дав сєпару або взяв для виконання бойових завдань&nbsp; автомобіль. Такого не може бути.</p>
<p>Першопричиною є&nbsp; безвідповідальність тих правоохоронних органів, які це взагалі допустили.</p>
<p>Тому дякую всім за підтримку цього закону, який треба голосувати. І треба приймати окреме&nbsp; законодавство про звільнення&nbsp; від відповідальності учасників бойових&nbsp; дій.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Будь ласка, від&nbsp; "Народного фронту",&nbsp; одна хвилина Ємець. Леонід Ємець. Включіть мікрофон.</p>
<p>&nbsp;</p>
<p>11:23:31</p>
<p>ЄМЕЦЬ Л.О.</p>
<p>Леонід Ємець,&nbsp; фракція&nbsp; "Народний фронт".</p>
<p>Шановні громадяни&nbsp; України! Шановні українці, які кожен ранок відкривають Інтернет і бачать, скільки там загинуло наших хлопців, які захищають сьогодні наші кордони від російсько-терористичної навали. Так от подивіться,&nbsp; будь ласка, на Партію регіонів. Їм плювати на те, що сьогодні наші хлопці там гинуть і їм плювати на те, що росіяни хочуть захопити український край. Вони&nbsp; б із задоволенням продали б Путіну всю&nbsp; Україну. Подивіться на їх позицію і запам'ятайте цю позицію!</p>
<p>А закон треба приймати, тому що це наші хлопці, які сьогодні захищають наш з вами спокій тут, в тилу. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, обговорення&nbsp; завершене. Я прошу Секретаріат&nbsp; Верховної Ради запросити депутатів в зал, фракції&nbsp; запросити в зал.</p>
<p>І Мельничуку – одна хвилина, поки депутати заходять. Сергій Мельничук. Включіть,&nbsp; будь ласка, мікрофон, одна хвилина.&nbsp; Заходимо в зал.</p>
<p>&nbsp;</p>
<p>11:24:32</p>
<p>МЕЛЬНИЧУК С.П.</p>
<p>Шановні громадяни&nbsp; України і шановні депутати!&nbsp; Цей закон надважливий, але не треба згадувати про одного із бійців батальйону, якого звільнили (тимчасово, надіюсь) з-під арешту. Людина, яка засадила&nbsp; своїх бійців і з тих 76 – 4 бійці&nbsp; сидять за його наклепом.&nbsp; І&nbsp; таких випадків дуже багато тому ті, хто, дійсно, виконував завдання і вони могли використовувати,&nbsp; і під час&nbsp; бойових дій щось могли взяти:&nbsp; машину, чи ще щось – це одне. А коли у мирних&nbsp; уже територіях грабувалися&nbsp; і люди&nbsp;&nbsp;&nbsp; були ув'язнені. Чому вони не передавалися службам безпеки, міліції і так далі?</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, я прошу зайняти робочі місця, приготуватися до голосування. Під час обговорення були закиди про маніпулятивність, хочу наголосити, про цей закон вже два тижні публічно оголошують багато депутатів, в тому числі і Генеральний прокурор Луценко. Надважливий закон, про який йде довга дискусія.</p>
<p>І я хочу вам нагадати, і пане Павло, сказати вам, справді, коли правоохоронна система не працювала, коли Янукович знищив всю правоохоронну систему, прямо з Майдану їхали бійці і ті, які присутні зараз в залі, на фронт, які їхали під Слов'янськ. І тому прошу підтримати цей закон. Я прошу всіх зайняти робочі місця і підготуватися до голосування.</p>
<p>Пане Андрій, я прошу уточнити позицію за основу чи в цілому? Кожем'якіну 30 секунд.</p>
<p>&nbsp;</p>
<p>11:26:35</p>
<p>КОЖЕМ’ЯКІН А.А.</p>
<p>Шановний Андрій Володимирович, я ще раз хочу для всіх зачитати цю статтю номер 2, яка сьогодні обговорюється публічно серед не тільки ветеранів АТО, політиків, прокурора, всіх. Звільнити від відбування покарання у виді позбавлення волі на певний строк та від інших покарань, не пов'язаних з позбавленням волі осіб, які захищали незалежність, суверенітет та територіальну цілісність України, брали безпосередню участь у антитерористичній операції, забезпеченні і проведенні її, перебуваючи безпосередньо в районах антитерористичної операції, а не в тилу, у період її проведення отримували статус "Учасника бойових дій", обвинувачених, засуджених та за вчинення злочинів, що не є особливо тяжкими злочинами проти&nbsp; життя і здоров'я особи та не є діяннями, передбаченими частиною другою, третьою та четвертою статті 408, 410, частиною другою статті 411 Кримінального кодексу України. Крапка, все.</p>
<p>&nbsp;</p>
<p>ГОЛОВУЮЧИЙ. В цілому ставити, пане Андрій?</p>
<p>&nbsp;</p>
<p>11:27:44</p>
<p>КОЖЕМ’ЯКІН А.А.</p>
<p>Я вважаю, що можна голосувати за основу і в цілому.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, я ставлю на голосування проект Закону "Про амністію" у 2016 році номер 4255 за основу і в цілому. Хто підтримує дане рішення, прошу проголосувати. Голосуємо, колеги, 4255.</p>
<p>&nbsp;</p>
<p>11:28:21</p>
<p>За-247</p>
<p>247 – "за".</p>
<p>Так, з поправкою Кожем'якіна і з редакційною правкою, яка була озвучена Кожем'якіним під стенограму, проект Закону 4255 є прийнятий. Віталю, шановні колеги. І, я впевнений, нам аплодують тисячі наших добровольців сьогодні, нашому рішенню. Дякую вам.</p>
<p>І наступний законопроект, про який говорив Олександр Третьяков, 4723: проект Закону про внесення змін до додатка № 3 до Закону України "Про Державний бюджет України на 2016 рік" (щодо видатків Міністерства з питань тимчасово окупованих територій та внутрішньо переміщених осіб).</p>
<p>Хто підтримує його розгляд за скороченою процедурою, прошу проголосувати. 4723 - скорочена процедура. Будь ласка, голосуємо.</p>
<p>&nbsp;</p>
<p>11:29:17</p>
<p>За-190</p>
<p>190 – "за". Рішення прийняте.</p>
<p>&nbsp;До слова запрошую… Є міністр Черниш Вадим Олегович? Черниш Вадим Олегович, запрошую вас до слова. Хочете з місця – можете тут… З місця, з місця, будь ласка, доповідайте.</p>
<p>&nbsp;</p>
<p>11:29:35</p>
<p>ЧЕРНИШ В.О.</p>
<p>Постановою Кабінету Міністрів України від 20.04.2016 року було утворено Міністерство з питань тимчасово окупованих територій та внутрішньо переміщених осіб шляхом реорганізації Державного агентства з питань відновлення Донбасу та Державної служби з питань Автономної Республіки Крим та міста Севастополя.</p>
<p>Законопроектом в межах коштів, передбачених на утримання органів виконавчої влади, в Законі України "Про Державний бюджет України на 2016 рік", зокрема в додатку № 3, пропонується визначити міністерство головним розпорядником бюджетних коштів, передбачити видатки на утримання міністерства за новою бюджетною програмою з обсягом видатків 10 мільйонів 196 тисяч, а також виключити видатки в обсязі 10 мільйонів, тобто таку ж саму суму – 196 тисяч, передбачені для утримання двох попередніх органів, які реорганізуються.</p>
<p>Реалізація проекту не потребує додаткових витрат&nbsp; з Державного бюджету України. І це дасть можливість розпочати&nbsp; діяльність новоутвореного&nbsp; міністерства. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую дуже вам.&nbsp;</p>
<p>До співдоповіді запрошується голова підкомітету Комітету з питань бюджету Горбунов Олександр Володимирович. Будь ласка,&nbsp; пане Горбунов.</p>
<p>&nbsp;</p>
<p>11:31:18</p>
<p>ГОРБУНОВ О.В.</p>
<p>Шановний Андрій Володимировичу! Шановні колеги!&nbsp; Комітет&nbsp; з питань бюджету на своєму&nbsp; засіданні 15 червня розглянув урядовий законопроект за номером&nbsp; 4723.</p>
<p>Законопроектом пропонується визначити бюджетні призначення новоствореному Міністерству&nbsp; з&nbsp; питань&nbsp; тимчасово окупованих територій та внутрішньо переміщених осіб у сумі 10,2 мільйони гривень за рахунок&nbsp; скасування бюджетних призначень&nbsp; Державному&nbsp; агентству з питань&nbsp; відновлення Донбасу і Державній службі з питань Автономної Республіки Крим та міста Севастополя, які&nbsp; реорганізовуються. Тобто законодавча пропозиція не передбачає&nbsp; залучення&nbsp; додаткових бюджетних коштів, оскільки пропонується здійснити передачу бюджетних&nbsp; призначень у межах коштів,&nbsp; передбачених у&nbsp; Державному бюджеті на функціонування органів виконавчої&nbsp; влади. Отже законопроект підготовлено&nbsp; збалансовано&nbsp; щодо видатків Державного бюджету.</p>
<p>Головне науково-експертне управління Апарату Верховної Ради України вважає, що&nbsp; за результатами розгляду в першому читанні законопроект може бути прийнятий за основу.</p>
<p>За наслідками&nbsp; розгляду&nbsp; комітет прийняв рішення рекомендувати Верховній Раді законопроект за номером 4723 прийняти за основу та в цілому як закон&nbsp; з урахуванням пропозицій комітету, викладених в листі висновку комітету до законопроекту.</p>
<p>Відповідно Комітету&nbsp; з питань бюджету разом з Головним&nbsp; юридичним&nbsp; управлінням Апарату Верховної Ради України при оформленні законопроекту за реєстраційним номером 4723 в разі його прийняття&nbsp; належить внести необхідні редакційні та техніко-юридичні&nbsp;&nbsp;&nbsp; уточнення до законопроекту.</p>
<p>Прошу підтримати рішення комітету. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Шановні колеги, прошу провести запис: два – "за", два – "проти". Будь ласка.</p>
<p>Іоффе Юлій Якович, "Опозиційний блок", будь ласка.</p>
<p>&nbsp;</p>
<p>11:33:18</p>
<p>ІОФФЕ Ю.Я.</p>
<p>Прошу передати слово Долженкову.</p>
<p>&nbsp;</p>
<p>11:33:23</p>
<p>ДОЛЖЕНКОВ О.В.</p>
<p>Фракция "Оппозиционный блок" будет поддерживать этот законопроект. Поскольку действительно финансирование министерства только не АТО, как некоторые говорили о временно оккупированных территориях и по вопросу Донбасса.</p>
<p>Необходимо отметить то, что создав министерство, фракция "Оппозиционный блок" изначально настаивало на создании комитета по вопросам Донбасса, но, к сожалению, к нам как к оппозиционной силе не прислушиваются. Мы надеемся на то, что реформирование, которое было инициировано, группа, которая возглавлялась Пэтом Коксом относительно соответствия количества комитетом к количеству министерств, все-таки приведет к тому, что этот комитет будет создан, поскольку вопросов очень много накопилось. У нас помимо участников АТО есть внутренние переселенцы, есть пострадавшие мирные жители, которые так же нуждаются в помощи. И, к сожалению, эти вопросы очень мало рассматриваются в этом зале пленарного заседания.</p>
<p>Мы,&nbsp; голосуя за этот законопроект, с надежной на том, что руководство Верховной Рады все-таки прислушивается к тем аргументам, которые мы излагали ранее, изначально излагали по созданию комитетов и по большему рассмотрению законопроектом касающихся проблем внутренних переселенцев и пострадавших мирных жителей Донецкой и Луганской областей в результате этого столкновения.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Від "Блоку Петра Порошенка" Єфімов Максим Вікторович.</p>
<p>&nbsp;</p>
<p>11:34:57</p>
<p>ЄФІМОВ М.В.</p>
<p>Уважаемые коллеги, у нас несколько лет существовало агентство по восстановлению Донбасса и наконец-то появилось министерство. Я считаю, что сегодня это министерство должно работать эффективно, для этого, конечно, оно должно быть профинансировано.</p>
<p>Давайте пожелаем министру удачи и поддержим этот законопроект. Спасибо.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Обговорення завершене по даному законопроекту.</p>
<p>Шановні колеги, я прошу заходити в зал, займати робочі місця, приготуватись до голосування, шановні колеги.</p>
<p>Шановні колеги, прошу приготуватись до голосування. Секретаріат Верховної Ради України прошу повідомити депутатів, що зараз відбудеться голосування, і прошу запросити всіх депутатів в зал.</p>
<p>Шановні колеги, я ставлю на голосування проект Закону про внесення змін до додатка №&nbsp; 3 до Закону України "Про Державний бюджет України на 2016 рік" (щодо видатків Міністерства з питань тимчасово окупованих територій та внутрішньо переміщених осіб) (номер 4723) за пропозицією комітету за основу і в цілому з урахуванням пропозицій комітету. Хто підтримує дане рішення, прошу проголосувати. Голосуємо, шановні колеги, будь ласка.</p>
<p>&nbsp;</p>
<p>11:37:46</p>
<p>За-272</p>
<p>Рішення прийняте, закон прийнятий. Вітаю авторів закону, вітаю комітет.</p>
<p>Шановні колеги, поступила пропозиція, щоб ми працювали без перерви з 12 до 12.30. Підтримується вона в залі? Давайте ми її проголосуємо, колеги.</p>
<p>Шановні колеги, хто підтримує пропозицію: працювати без перерви, прошу проголосувати. Прошу підтримати, шановні колеги, пропозиція: працювати без перерви. Будь ласка, прошу голосувати, прошу підтримати, будь ласка.</p>
<p>&nbsp;</p>
<p>11:38:29</p>
<p>За-199</p>
<p>Це не всі встигли чи якась політична позиція є? Ще раз поставити?</p>
<p>Колеги, ще раз. Будь ласка, займіть робочі місця. Ще раз я ставлю на голосування пропозицію працювати без перерви з 12 до 12.30, щоб цих півгодини ми могли працювати над законами. Хто підтримує дану пропозицію, прошу проголосувати. Будь ласка, прошу підтримати, голосуємо.</p>
<p>&nbsp;</p>
<p>11:39:13</p>
<p>За-206</p>
<p>Ну, тут принципова позиція, я бачу, тут ми не можемо перейти.</p>
<p>Добре. Колеги, переходимо до наступного питання порядку денного, це 4323 – проект Постанови про звільнення членів Ради Національного банку України. Це законопроект, який дозволяє розблокувати роботу Ради Національного банку України, що дасть Україні змогу перерахувати кошти в бюджет. Це є цілі два законопроекти. І я пропоную, щоб ми розглянули його за скороченою процедурою.</p>
<p>Хто підтримує дану пропозицію, прошу&nbsp; проголосувати, 4323 – скорочена процедура. Будь ласка,&nbsp; голосуємо.</p>
<p>&nbsp;</p>
<p>11:40:09</p>
<p>За-203</p>
<p>Рішення прийнято.</p>
<p>І я запрошую до доповіді голову Комітету з питань фінансової політики і банківської діяльності Рибалка Сергія Вікторовича, будь ласка. Першому заму, будь ласка, Довбенку. Включіть мікрофон. Від комітету буде виступати Довбенко. Включіть, будь ласка, мікрофон Довбенко.</p>
<p>Прошу доповідати. Від трибуни, будь ласка. Від трибуни, будь ласка.</p>
<p>&nbsp;</p>
<p>11:40:33</p>
<p>ДОВБЕНКО М.В.</p>
<p>Шановні колеги, відповідно до пункту 19 частини першої статті 85 Конституції України та статті 10 Закону України "Про Національний банк України" Верховна Рада призначає та звільняє з посад половину складу Ради Національного банку України шляхом прийняття відповідної постанови. Постановою Верховної Ради України від 1 квітня 2014 року було призначено шістьох членів Ради Національного банку України, строк повноважень яких вважається припиненим відповідно до пунктів 2 і 3 розділу "Прикінцеві" та "Перехідні положення" Закону України "Про внесення змін до деяких законодавчих актів України щодо розбудови інституційної спроможності Національного банку України" від 18 червня 2015 року.</p>
<p>З урахуванням викладеного, на виконання Закону України "Про Національний банк України" Верховна Рада має прийняти Постанову про звільнення членів Ради Національного банку України, а саме: Біланенка Олександра Георгійовича, Буковинського Станіслава Альбіновича, Кандибку Ольгу Михайлівну, Ковальчука Трохима Тихоновича, Ломаковича Віталія Афанасійовича, Лютого Ігоря Олексійовича. А також припинити повноваження і звільнити Полунєєва Юрія Володимировича з посади члена Ради Національного банку у зв'язку з закінченням строку його повноважень.</p>
<p>Прошу поставити на голосування постанову № 4323 і підтримати її. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, прошу провести запис: два – "за", два – "проти".</p>
<p>Євлахов Анатолій Сергійович, "Блок Петра Порошенка". Відміняється виступ. Лаврик – від "Самопомочі".</p>
<p>І прошу депутатів заходити в зал, через… Ага, через 5 хвилин відбудеться голосування.</p>
<p>Будь ласка, Олег Лаврик Васильович. Включіть мікрофон.</p>
<p>&nbsp;</p>
<p>11:43:08</p>
<p>ЛАВРИК О.В.</p>
<p>Олег Лаврик, "Самопоміч". Ми з вами всі, шановні колеги, були присутні півроку назад голосування в трьох читаннях Закону 1588 по валютних позичальниках. І тоді і до сьогоднішнього дня ми не маємо чіткої позиції Національного банку по одному з найбільш болючіших проблем для людей, для тих, хто колись би взяв ці валютні кредити.</p>
<p>А повноваження Ради Національного банку це і є саме визначення основ грошово-кредитної політики країни. Ми не можемо працювати в умовах, коли в країні основна функція, яка є Ради Національного банку, не виконується.</p>
<p>Тому фракція "Самопоміч" однозначно буде підтримувати цю постанову і буде голосувати наступну постанову про&nbsp; прийняття нових членів Національного банку. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Сергій Власенко. І прошу запросити депутатів в зал.</p>
<p>Будь ласка, пане Сергій.</p>
<p>&nbsp;</p>
<p>11:44:11</p>
<p>ВЛАСЕНКО С.В.</p>
<p>Шановні колеги, що ми з вами робимо? Насправді, згідно зі статтею 9 до повноваження Ради Національного банку відноситься затвердження основ засад грошово-кредитної політики. Люди, за три роки цього Національного банку долар обвалився більше ніж де у світі. А ми навіть не хочемо заслухати тих нових членів Ради Національного банку, яких ми зараз будемо затверджувати.</p>
<p>Так треба їх запитати, я маю на увазі не цю постанову, а наступну, за цю треба голосувати. Але на наступній постанові треба їх запросити до залу, вимагати їхнього бачення грошово-кредитної політики, як вони бачать підтримання курсу національної валюти, як вони бачать виконати проблеми ті, про які говорив колега із "Самопомочі", валютних позичальників і так далі, і так далі. Ми не можемо пропонувати таку річ, як формування Ради Національного банку, яка відповідає за базові речі в українській економіці. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам, колеги.</p>
<p>Отже, ми завершили обговорення даного питання.</p>
<p>Я прошу зайняти робочі місця і підготуватися до голосування. Всі згодні, всі підтримують дану постанову. Я прошу просто відповідально проголосувати. Колеги, я ставлю на голосування проект Постанови про звільнення членів ради Національного банку України №4323 про звільнення членів ради Національного банку України, за основу і в цілому. Хто підтримує дану пропозицію, прошу проголосувати. Шановні колеги, голосуємо будь ласка. Важливе питання.</p>
<p>&nbsp;</p>
<p>11:46:19</p>
<p>За-239</p>
<p>Рішення прийнято. Постанова прийнята. Вітаю колеги. І ми… це нам відкриває змогу перейти до наступної постанови 4324. Проект Постанови про призначення членів Ради Національного банку України. І прошу колег підтримати пропозицію доповідача, щоб ми розглянули за скороченою процедурою. Хто підтримує розгляд за скороченою процедурою прошу проголосувати колеги, 4324, про призначення членів Ради Національного банку, скорочена процедура.</p>
<p>Прошу голосувати, будь ласка.</p>
<p>&nbsp;</p>
<p>11:47:05</p>
<p>За-202</p>
<p>Рішення прийнято. І від Комітету з питань фінансової політики і банківської діяльності я прошу включити мікрофон пану Довбенку.&nbsp; Будь ласка.</p>
<p>&nbsp;</p>
<p>11:47:16</p>
<p>ДОВБЕНКО М.В.</p>
<p>Шановні колеги, відповідно до пункту 19 частини першої статті 85 Конституції України та статті 10 Закону України про Національний банк, пропонується призначити членам Ради Національного банку Пасхавера Олександра Йосиповича строком на 7 років, Гребеник Наталію Іванівну строком на 6 років, Милованова Тимофія Сергійовича&nbsp; строком на 5 років і Козюка Віктора Валерійовича строком на 4 роки.</p>
<p>&nbsp;</p>
<p>ГОЛОВУЮЧИЙ.&nbsp; Дякую дуже вам.</p>
<p>Шановні колеги, прошу провести запис: два - "за",&nbsp; два - "проти".&nbsp; Будь ласка.</p>
<p>Олег Березюк&nbsp; фракція&nbsp; "Самопоміч",&nbsp; будь ласка.</p>
<p>&nbsp;</p>
<p>11:48:30</p>
<p>БЕРЕЗЮК О.Р.</p>
<p>Вельмишановний пане Голово! На превеликий жаль, робота&nbsp; Національного&nbsp; банку&nbsp; України протягом&nbsp; двох&nbsp; років довела про те, що ця інституція,&nbsp; яка має стояти на захисті,&nbsp; на захисті&nbsp; міцності&nbsp; українських грошей, показала все навпаки. Провела абсолютно кабальні, абсолютно&nbsp; незрозумілі, непрозорі процедури:&nbsp; одні банки, які обікрали&nbsp; Україну, врятувалися, покрали гроші і повтікали в офшори, а інші сьогодні витримують&nbsp; кабальні настанови Національного банку&nbsp; України.&nbsp; На превеликий жаль, це привело до зубожіння людей. І сьогодні люди,&nbsp; які чекають наших якісних рішень, кажуть, що робити з бідністю, як можна прожити пенсіонеру, який&nbsp; отримує 950 гривень або 949 гривень пенсії,&nbsp; витримати, він вибирає між їжею і ліками. Деякі пенсіонери кажуть: ми не знаємо, що вибирати, бо помремо або без ліків, або без&nbsp; їжі і тішимося, що є здоровими.</p>
<p>Тому сьогодні&nbsp; треба змінити раду, яка буде наглядати за Національним банком. Ми пропонуємо до ради високопрофесійну особу Тимофія&nbsp; Милованова, який є принциповим, з громадського середовища, високопрофесійною людиною, з іноземною&nbsp; та українською освітою. Будемо сподіватися, що він&nbsp; буде принциповим і дасть можливість жорсткого контролю за Національним банком країни у служінні для стабілізації української валюти. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую дуже вам.&nbsp;</p>
<p>Демчак Руслан Євгенович.&nbsp; Будь ласка, включіть мікрофон.</p>
<p>&nbsp;</p>
<p>11:50:14</p>
<p>ДЕМЧАК Р.Є.</p>
<p>Шановні колеги, я хотів би багатьом ще пояснити, що таке Рада Національного банку? Це якраз і є той наглядовий орган, який може проаналізувати, змінити, доповнити, зробити аудит роботи Національного банку. Без такого органу Національний банк може працювати не повно, ми можемо мати зараз дуже багато своїх суб'єктивних підходів і висновків про те, що Національний банк працює правильно чи не правильно. От якраз задача Наглядової ради, це функція Наглядової ради правління банку буде таким органом, який контролює діяльність роботи, в тому числі, і правління Національного банку.</p>
<p>Ще одне функція Ради Національного банку це затвердження звіту і розподіл прибутку за попередній рік, і це дуже важливо. Нам потрібно розподілити прибуток і направити його в бюджет України, тому чим швидше ми приймемо раду, вона зробить перше засідання, прийме звіт тим швидше ми отримаємо гроші до національного бюджету. Я прошу підтримати запропонованих членів і проголосувати "за".</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Власенко Сергій Володимирович.</p>
<p>&nbsp;</p>
<p>11:51:26</p>
<p>ВЛАСЕНКО С.В.</p>
<p>Дякую, шановний пане головуючий. Я хочу лише повторити свою тезу, я хочу, по-перше, погодитися з тим, що сказав голова фракції "Самопоміч", що насправді ситуація з тим, що робить Національний банк останні 2,5 роки, є критичною. Чи допоможе? І я погоджуюся з тим, що сказав попередній колега, що треба змінювати Раду Національного банку. Але проблема полягає в тому, що те, як ми це робимо, як це зараз робить Верховна Рада, я б сказав, як ви це зараз робите, це є абсолютним невіглаством і не професіоналізмом.</p>
<p>Шановному голові фракції "Самопомочі" я хочу нагадати, що у нас вже була видатна міністр фінансів з іноземною освітою, яка запровадила податки на пенсії, яка обклала податками все, що тільки можна, у нас вже є видатна голова Національного банку з українською та іноземною освітою. Я вважаю, що вирішуючи таке, надважливе для держави, питання, як формування Ради Національного банку. Треба запросити сюди кожного кандидата, заслухати, як вони бачать оці основи грошово-кредитної політики, подивитися їм в очі, послухати їх професійну, фахову думку з цього приводу і з нею погодитися або не погодитися. А нам знову напхали якихось людей, невідомо хто,&nbsp; невідомо як і невідомо звідки. І знову ми за них&nbsp; проголосуємо, а потім&nbsp; знову всі будуть кричати, що Національний банк діє&nbsp; непрофесійно,&nbsp; що Національний банк не виконує&nbsp; своєї основної конституційної функції – збереження стабільності української валюти. І знову люди будуть стояти під Верховною Радою і питати всіх нас, як же ми&nbsp; так&nbsp; про це проголосували.</p>
<p>Тому у мене величезне прохання до всіх, і я звертаюся до всіх людей. Уважно подивіться, хто проголосує за цю постанову зараз і потім їм задавайте питання, чому долар росте, чому ваші статки&nbsp; зменшуються і чому ви зубожієте. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.&nbsp;</p>
<p>Від "Опозиційного блоку"&nbsp; Папієв Михайло Миколайович.</p>
<p>&nbsp;</p>
<p>11:53:26</p>
<p>ПАПІЄВ М.М.</p>
<p>Дякую. Шановні народні депутати України! Я хочу звернути вашу увагу, що щойно Верховна Рада України&nbsp; проголосувала&nbsp; Постанову 4323, якою ми звільнили 7 членів ради Національного банку, тобто по прізвищах це: Біланенка, Буковинського, Кандибку, Ковальчука, Ломаковича, Лютого та Полунєєва.</p>
<p>Відповідно до цієї… того проекту постанови&nbsp; 4324, який роздано, тут&nbsp; є призначення&nbsp; чотирьох нових членів ради Національного банку, бо щойно я чув прізвища, якого немає в постанові, і хочу привернути вашу увагу. Мова йде про Аржевітіна, Щербакова, Милованова і Ричаківську. Тобто якщо головуючий підтверджує, що це саме ми тільки оцих чотирьох членів ради&nbsp; призначаємо, ми змушені будемо голосувати, тому що ми щойно звільнили людей з членів ради і лишити взагалі Національний банк без ради Національного банку… і ми змушені і прийняли рішення. "Опозиційний блок" змушений буде, наша фракція, голосувати за призначення цих членів ради Національного банку – нехай хоч якісь, але будуть.</p>
<p>Але слушне було зауваження, бо це дуже&nbsp; важливе питання, щоби все ж таки на майбутнє ми на такі високі посади призначали людей після того, як ми&nbsp; почули би їхню позицію: що вони взагалі планують зробити стосовно стабільності нашої грошової одиниці, стосовно забезпечення норми інфляції, яка&nbsp; закладена у нас в Державному бюджеті&nbsp; і щоби у нас реальна інфляція&nbsp; не перевищувала того,&nbsp; що ми закладаємо в бюджеті; що по кредитній політиці; щодо доступності до кредитів наших підприємств, установ і організацій багато інших питань, щоб громадяни наші знали, як буде вирішена проблема з валютними кредитами, це проблема величезна, яка залишилося.</p>
<p>Тому "Опозиційний блок" прийняв рішення: ми будемо підтримувати цей проект постанови. Дякую.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Я, справді, хочу наголосити, що, згідно закону… Зараз дам слово. Згідно закону 4 – Президент, 4 – Верховна Рада. Ми свою квоту, 4 чоловіка, заповнюємо.</p>
<p>І тепер від Радикальної партії Олег Ляшко, будь ласка. Це буде заключний виступ.</p>
<p>&nbsp;</p>
<p>11:56:00</p>
<p>ЛЯШКО О.В.</p>
<p>Шановні колеги, шановний пане Голово, шановні колеги з демократичних фракцій і "Самопомочі", я звертаю ваш увагу. Парламент, почуйте мене. Величезне шулерство, яке зараз відбувається, користуючись, Андрій Володимирович, вашою необізнаністю. Відповідно до частини другої Закону України про Національний банк України, кандидатури осіб на призначення Верховною Радою України членами Ради Національного банку України проходять обговорення по… на спеціальному відкритому засіданні профільного комітету Верховної Ради, який виносить свої рекомендації Верховній Раді.&nbsp;</p>
<p>Далі. Андрій Володимирович, дайте закінчити. Далі, подання до Верховної Ради Комітету з питань фінансів і банківської діяльності від 28 березня, де в результаті конкурсу були запропоновані кандидатури Аржевітіна, Щербакова, Мілованова, Ричаківська, щойно представник оголосив три інші кандидатури, які не проходили обговорення…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершити.</p>
<p>&nbsp;</p>
<p>11:57:12</p>
<p>ЛЯШКО О.В.</p>
<p>Хвилину, від фракції виступ. Тобто я вже не говорю про те, що немає кандидатів на члени Ради Національного банку. Всупереч вимогам Закону про Національний банк ви пропонуєте призначити людей, які не обговорювалися на комітеті, яких ніхто не бачив, які є результатом змови закулісної в Адміністрації Президента.</p>
<p>Я звертаюсь до Голови парламенту&nbsp; зняти з розгляду це питання. Я звертаюся не голосувати нікого…</p>
<p>&nbsp;</p>
<p>ГОЛОВУЮЧИЙ.&nbsp; І заключне слово, колеги. Через дві хвилини… Через дві хвилини відбудеться голосування. Я прошу народних… <i>(Шум у залі)</i></p>
<p>&nbsp;Та дам я слово, Олег. Та, що за емоції. Та я по черговості дам слово.</p>
<p><i>(Шум у залі)</i></p>
<p>&nbsp;Від комітету. Хто буде виступати від комітету? Будь ласка, включіть мікрофон.</p>
<p>Будь ласка, Різаненко. Різаненко, потім…</p>
<p>&nbsp;</p>
<p>11:58:33</p>
<p>РІЗАНЕНКО П.О.</p>
<p>Доброго дня! Народний депутата Різаненко, член Комітету фінансової політики і банківської діяльності.</p>
<p>Хочу зазначити, що на відкритому засіданні комітету, яке відбувалось, обговорювалось не чотири кандидатури, а обговорювалося, здається, більше 15 кандидатур. І всі прізвища, які сьогодні виголошувались в залі, вони проходили обговорення на комітеті.</p>
<p>І ще хочу нагадати колегам, що в зв'язку з тим, що не працює Рада Нацбанку, то її робота заблокована. Це не орган, як ЦВК, що поки не призначили нових то старі продовжують свої повноваження. Ні. В зв'язку з цим ми навіть не можемо затвердити звіт Національного банку і відповідно направити кошти до держбюджету, які в ньому передбачені, у розмірі 38 мільярдів гривень.</p>
<p>Ще раз повторюю. Обговорення всіх кандидатур відбувалось на засіданні комітету, відкрито і гласно. І представники інших фракцій теж там були і мали можливість обговорити ці кандидатури, поставити всі запитання.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги,&nbsp; зараз остання репліка Березюка. І голосуємо, колеги. Прошу зайти в зал.</p>
<p>Репліка – Олег Березюк.</p>
<p>&nbsp;</p>
<p>11:59:34</p>
<p>БЕРЕЗЮК О.Р.</p>
<p>Андрій Володимирович! Андрій Володимирович! Пане Голово! Справа в тому, що зараз відбувається абсолютна брехня, маніпуляція і злочин, тому що комітет прийняв зовсім інше рішення. В залі сьогодні з голосу виносять зовсім інші прізвища. Ми не маємо права так голосувати. Ми пропонуємо голосувати за постанову проголосовану комітетом і призначити дуже важливу Наглядову раду Національного банку, бо сьогодні ця рада потрібна для функціонування і, по великому рахунку, виживання української інституційної держави і людей у ній.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Обговорення завершене.</p>
<p>І я ставлю на голосування проект Постанови про призначення членів Ради Національного банку України (4324) за основу і в цілому.</p>
<p>&nbsp;</p>
<p>ЛЯШКО О.В. Голова комітету просить слово! Що ти робиш?! Ви шулерством займаєтесь! Дайте слово голові комітету! Як вам не соромно?! Янукович не робив те, що ви робите. Ви порушуєте закон.</p>
<p>&nbsp;</p>
<p>ГОЛОВУЮЧИЙ. Хто підтримує дану пропозицію: 4324 – за основу і в цілому - прошу проголосувати, колеги. Будь ласка, голосуємо. Прошу проголосувати.</p>
<p>&nbsp;</p>
<p>12:01:09</p>
<p>За-211</p>
<p>211 – "за".</p>
<p>Колеги, зараз я поставлю на повернення. <i>(Шум у залі)</i></p>
<p>Давайте, поки буде… Одна хвилина голові комітету. Поки повертаються депутати, одну хвилину голові комітету.</p>
<p>&nbsp;</p>
<p>ЛЯШКО О.В. Дайте слово!</p>
<p>&nbsp;</p>
<p>ГОЛОВУЮЧИЙ. Даю! Одну хвилину голові комітету, одна хвилина. Прошу заходити в зал, займати робочі місця.</p>
<p>Будь ласка, голова комітету Рибалка Сергій Вікторович.</p>
<p>&nbsp;</p>
<p>12:01:36</p>
<p>РИБАЛКА С.В.</p>
<p>Уважаемые коллеги, мы, действительно, на открытом заседании нашего комитета, где пригласили всех журналистов, прессу, провели большой конкурс – и отобрали 4 человека, а именно: Аржевитина, Щербакову, Милованова и Рачкивская. Есть решение комитета, которое, согласно постанове, было подано и зарегистрировано в Верховной Раде в марте месяце. То, что сегодня вносилось с голоса, - это люди, которые не проходили, и, согласно решению комитета, это совершенно другие люди, это подлог, это на самом деле подлог, и это сговор, то, что сегодня происходит.</p>
<p>Поэтому не предлагаю, а требую, чтобы этот вопрос был снят сегодня с повестки дня, потому что это те люди, которые не принимали участия в обговоренні, и комитет принял совершенно другие решения. Это нарушение законодательства.</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Я поставлю на повернення до голосування. Якщо буде політична воля залу, підемо далі.</p>
<p>Отже, хто підтримує пропозицію підтримати 4324 повернутися до його розгляду, хто підтримує таку пропозицію, прошу проголосувати, повернення 4324, будь ласка.</p>
<p>&nbsp;</p>
<p>12:02:59</p>
<p>За-209</p>
<p>На повернення недостатньо голосів, шановні колеги. Ми ввійшли в дискусію, яку треба розслідувати і вияснити.</p>
<p>Зараз згідно Регламенту є перерва на 30 хвилин. І я оголошую перерву в засіданні Верховної Ради України до 12:30. О 12:30 продовжуємо нашу роботу. Будь ласка.</p>
<p>&nbsp;</p>
<p align=center><i>(Після перерви)</i></p>
<p>&nbsp;</p>
<p>ГОЛОВУЮЧИЙ. Шановні колеги, час, відведений для перерви, завершений. Я прошу всіх заходити в зал, займати робочі місця.</p>
<p>Я хочу вас проінформувати, що по розгляду попереднього законопроекту 4324 була доповідь від комітету і доповіді від представника комітету, від голови комітету, надали різну інформацію. Я щойно провів нараду з головами фракцій і повідомив. Я розумію всю важливість даного питання, я розумію надвелику вагу його, питання. Буде рішення комітету, буде розгляд у Верховній Раді. І, шановні колеги, при відчутті всієї ваги цього питання комітет має зібратись, і це непорозуміння, яке відбулося в залі, має бути ліквідоване. Комітет має виходили з однією, а не з двома позиціями в зал Верховної Ради України.</p>
<p>Дуже вам дякую, шановні колеги. Я прошу заходити в зал, займати робочі місця.</p>
<p>Колеги, прошу заходити в зал, займати робочі місця, будь ласка.</p>
<p>Я прошу шановних колег заходити в зал, займати робочі місця.</p>
<p>Колеги, готові до голосування? Наступний закон в порядку денному, який ми розглядаємо, я, до речі, хочу вам повідомити, коли комітет узгодить питання по банку, ми повернемося, і я поставлю на голосування повернення до цього рішення. Це рішення великої ваги, як мені зазначають колеги. Ми&nbsp; звільнили членів Національного банку, маємо їх обрати. Я прошу Комітет фінансової політики і банківської діяльності узгодити подання на членів Ради Національного банку. Я дуже прошу узгодити суперечливі позиції, які були&nbsp; озвучені в залі, і я прошу вийти з одним рішенням одного комітету.</p>
<p>Зараз в нас на розгляді наступний, це проект Закону про внесення змін до Закону України "Про державну службу" (щодо технічного уточнення деяких положень), це є 4370 і 4370-1.</p>
<p>Шановні колеги, є пропозиції від авторів, щоб ми розглянули за скороченою процедурою. Колеги, я прошу зараз підготуватися до голосування і проголосувати пропозицію за скорочену процедуру. Я прошу колег депутатів заходити в зал і прошу голів фракцій теж запросити депутатів в залі. Секретаріат Верховної Ради прошу повідомити, що зараз відбудеться голосування.</p>
<p>Отже, я зараз поставлю на голосування пропозицію розгляду за скороченою процедурою. І я сподіваюсь…&nbsp;</p>
<p>А, де люди є?</p>
<p>Шановні колеги, готові до голосування? Я ставлю на голосування пропозицію, розгляд за скороченою процедурою 4370 і 4370-1. Хто підтримує дану пропозицію, прошу проголосувати. Будь ласка, голосуємо.</p>
<p>&nbsp;</p>
<p>12:41:57</p>
<p>За-112</p>
<p>Я бачу не всі встигли. Я ще раз поставлю. Якщо не буде голосів, підемо по повній процедурі, колеги.</p>
<p>Я прошу зайти на робочі місця, приготуватись до голосування.</p>
<p>Отже, я ще раз ставлю на голосування пропозицію розгляду за скороченою процедурою. Я прошу зайти в зал, зайняти місця. Якщо не буде голосів, підемо по повній процедурі.</p>
<p>Отже, колеги, хто підтримує пропозицію розгляду за скороченою процедурою, прошу проголосувати. Будь ласка, голосуємо.</p>
<p>&nbsp;</p>
<p>12:44:37</p>
<p>За-158</p>
<p>158 – "за". Рішення прийняте.</p>
<p>Я запрошую до доповіді народного депутата України Герасимова Артура Володимировича. А Шкрум, перша Альона Іванівно. Включіть мікрофон чи на трибуну будь ласка. Шкрум Альона, а потім Герасимов, я перепрошую, потім Герасимов. Будь ласка Шкрум Альона Іванівна, будь ласка.</p>
<p>&nbsp;</p>
<p>12:45:19</p>
<p>ШКРУМ А.І.</p>
<p>Шкрум Альона фракція "Батьківщина".</p>
<p>Колеги, ви знаєте мені дуже сумно те, що зараз відбувається.</p>
<p>Ну, по-перше, немає&nbsp; подання від комітету на ці законопроекти.</p>
<p>По-друге, комітет не прийняв рішення щодо мого законопроекту, але прийняв рішення щодо альтернативного і чомусь першим ставиться альтернативний пана Артура Герасимова. Але я буду казати по суті і прошу додати мені час бо це дуже, дуже важливе питання.</p>
<p>Колеги, ви знаєте 2 роки майже&nbsp; ми всі з вами в залі, з громадянським суспільство, з міжнародними експертами, з усіма взагалі прогресивними силами боремося за реформи державної служби. І от завтра закінчується формування комісії з вищого корпусу державної служби, яка буде за незалежним конкурсом відбирати державних службовців. А сьогодні руйнується повністю вся реформа оцим законопроектом пана Артура Герасимова (4370-1). Ми ще не зробили навіть комісію, сьогодні руйнується реформа. Сьогодні пан Артур Герасимов пропонує в законопроекті, який навіть не є альтернативним. Тому що у нього законопроект з трьох сторінок, а у нас законопроект, напрацьований комітетом, з тридцяти, який врегульовує всі інші важливі питання для державної служби. Він пропонує спустити голів РДА, тобто райдержадміністрацій, та голів ОДА, тобто облдержадміністрацій, в категорію Б. Дозволити їм бути політиками, дозволити їм бути членами&nbsp; політичних партій, дозволити їм іти на вибори і призначатися вони будуть і відбиратися&nbsp; Президентом України в комісії при Президенті України. Конституція говорить, що Президент призначає за поданням Кабміну. Подання Кабміну буде тільки символічним, тому що комісія при Президенті України буде складатися на дві третини з представників Президента і на одну третину з представників Кабміну, колеги, вдумайтесь. І потім призначати&nbsp; Президент буде тих, кого він начебто відбере за своїм відкритим начебто конкурсом.</p>
<p>По-перше, це не конституційно. По-друге,&nbsp; Рада Європи сказала вже, що це&nbsp; неконституційна узурпація влади, і це треба надавати на Венеційську комісію. По-третє, профільна організація "SIGMA" вважає, що це&nbsp; перевищення конституційних повноважень Петра Порошенка.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, завершити, одну хвилину.&nbsp; Будь ласка.</p>
<p>&nbsp;</p>
<p>12:47:31</p>
<p>ШКРУМ А.І.</p>
<p>Колеги, те, що зараз відбувається,&nbsp; це&nbsp; виходить за межі взагалі&nbsp; рамок того, що навіть робив пан Янукович. Я особисто вражена&nbsp; просто глибиною того, що зараз робить Адміністрація Президента, підставляючи вас&nbsp; усіх. Пана Ковальчука&nbsp; і пана Порошенка тут немає, ви тут є, не голосуйте за це і не беріть на себе відповідальність&nbsp; за це.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую вам.</p>
<p>До доповіді запрошується&nbsp; народний депутат&nbsp;&nbsp; України Герасимов Артур&nbsp; Володимирович,&nbsp;&nbsp; будь ласка.&nbsp; Будь ласка, Артур Володимирович.</p>
<p>&nbsp;</p>
<p>12:48:04</p>
<p>ГЕРАСИМОВ А.В.</p>
<p>Шановні колеги! Шановний пане Голово Верховної Ради! Прийняття Закону&nbsp; України&nbsp; "Про державну службу" стало нашою&nbsp; реально спільною перемогою і суттєвим кроком до наближення державної служби&nbsp; України&nbsp; до європейських стандартів. І враховуючи те, що новітня державна служба&nbsp; України перебуває на етапі становлення,&nbsp; а також, виходячи з аспектів практичної реалізації&nbsp; Закону&nbsp; України "Про державну службу", законодавчий&nbsp; акт, який я пропоную, точніше, Закон про державну службу потребує&nbsp;&nbsp;&nbsp;&nbsp; вдосконалення, а зокрема&nbsp; приведення у відповідність до норм Конституції&nbsp; України.&nbsp; Я повністю підтримую Закону про державну службу, але є проблеми, які стосуються&nbsp; якраз обласних і районних державних адміністрацій. Ефективність роботи обласних і районних державних адміністрацій на сьогодні є питанням&nbsp; національної безпеки, не менше.</p>
<p>І я вам можу сказати, що, коли я починав працювати над цим законом, у нас були без голів більше 40 керівників районних державних адміністрації, а на разі ця цифра зросла вже до більше&nbsp; 60.&nbsp;&nbsp; Хочу вам сказати,&nbsp; що в нас нема керівника&nbsp; районної державної адміністрації в Волноваському районі, в нас починається недовіра, яку висловлюють ради на сході країни керівникам районних державних адміністрацій. На сьогодні&nbsp; склалася ситуація, що керівники районних і обласних державних адміністрацій мають обиратися за конкурсом, який проводить Вища кваліфікаційна комісія по корпусу державної служби. Але питання в тому, що ця комісія буде тільки створена, після того вона почне виконувати своє перше завдання, яке стосується центральних органів виконавчої влади. І, дай боже, щоб десь до грудня, до січня наступного року, вона добралася до керівників районних і обласних державних адміністрацій. А у нас вже навіть в обласних адміністраціях в декількох немає керівників. Тому я хочу зосередити вашу увагу на тому, що законопроект 4370-1 стосується цього питання, яке дійсно потребує вирішення. Також хочу сказати…</p>
<p>&nbsp;</p>
<p>ГОЛОВУЮЧИЙ. Будь ласка, хвилину завершити, хвилину.</p>
<p>&nbsp;</p>
<p>12:50:14</p>
<p>ГЕРАСИМОВ А.В.</p>
<p>Також хочу вам сказати, що Конституція не змінена не на йоту, як воно написано, ми не торкаємось цим законопроектом Конституції, бо ми не маємо на це право казати, що це антиконституційно - це теж не є правдою. Також хочу вам сказати, що коли було перше читання Закону "Про державну службу" і там була комісія при Президентові України, шановні міжнародні організації не висловили проти цього жодного зауваження, на сьогодні вони чомусь це кажуть.</p>
<p>Також хочу попрохати, внести технічні правки в текст проекту закону, зокрема, в пункті 1 розділу ІІ проекту Закону "Прикінцеві положення" слова "1 травня 2015 року" замінити словами "1 серпня 2016 року" та слова пункту 3 цього розділу замінити словами пункту 2 цього розділу.</p>
<p>І на завершення хочу сказати дві речі. Ми дуже багато працювали над цим законом в комітеті, я дійсно дуже вдячний кожному члену комітету, вдячний керівнику комітету, вдячний Альоні Іванівні Шкрум, тому що ми дуже багато зусиль на це поклали. І сьогодні, базуючись на цій роботі, можу вам повідомити, що на засіданні комітету комітет дав позитивний висновок на законопроект 4370-1. Ви можете…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд завершити, 10 секунд.</p>
<p>&nbsp;</p>
<p>12:51:32</p>
<p>ГЕРАСИМОВ А.В.</p>
<p>Ви можете запитати будь-кого з членів комітету. І тому я прошу всіх моїх колег підтримати законопроект 4370-1 за основу та в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, може після доповіді Власенка чи відразу? Ні, я маю на увазі можливо після Власенка репліку чи відразу репліку?</p>
<p>Відразу. Будь ласка, одну хвилину репліка. Альона Шкрум.</p>
<p>&nbsp;</p>
<p>12:52:05</p>
<p>ШКРУМ А.І.</p>
<p>Дякую. Ви знаєте, пане Герасимов, я вам дякувати не буду, тому що ми насправді багато дуже працювали комітетом, і комітет зробив дуже велику роботу. Ми провели три засідання по цих двох законопроектах, ми об'єднали ці два законопроекти, ми спробували зробити те, що пропонуєте ви, і конституційно. Але ви на це не погодилися, ви не пішли на жодні поступки, Адміністрація Президента погоджується тільки на одну, неконституційну версію. Ви не дали нам це доопрацювати. І тому, вибачте, ну, це чиста узурпація влади, це неконституційно, це буде точно оскаржене. І не треба мені за це дякувати.</p>
<p>&nbsp;</p>
<p>ГОЛОВУЮЧИЙ. До доповіді запрошується голова Комітету з питань державного будівництва, регіональної політики та місцевого самоврядування Власенко Сергій Володимирович. Будь ласка, пане Сергій.</p>
<p>&nbsp;</p>
<p>12:52:48</p>
<p>ВЛАСЕНКО С.В.</p>
<p>Дякую. Шановні колеги, дійсно, на комітеті було розглянуто два законопроекти. Комітет розглядав ці законопроекти декілька разів, при цьому лунали на комітеті абсолютно жорсткі думки і серед членів комітету, серед експертів, і серед міжнародної спільноти, що законопроект 4370-1 є неконституційним. При цьому позиція автора законопроекту була сформульована чітко, і її відобразила Альона Іванівна Шкрум. Я не буду на цьому ще раз зупинятися.</p>
<p>Дійсно, за моїми даними, був тиск на членів комітету з цього приводу. Тиснули з Адміністрації Президента, пан Ковальчук це робив, і це знають практично всі, роблячи спробу пропхати ці, абсолютно незаконні, абсолютно неконституційні, некоректні речі.</p>
<p>Так, дійсно, сьогодні комітет більшістю голосів проголосував за те, щоб цей законопроект було підтримано, підкреслюю, лише за основу. Жодних рішень в цілому сьогодні не було на комітеті. Так, це рішення підтримали представники фракції БПП і фракції "Народного фронту" в нашому комітеті, оскільки їх більшість. За це рішення було проголосовано ними. Ані представники фракції "Батьківщина", ані представники фракції "Самопомочі" за це рішення не голосували.</p>
<p>Звичайно ж, зала може голосувати, як вона вважає за потрібне. Я ще раз підкреслюю, але я ще раз підкреслюю, я ще раз підкреслюю, що неодноразово лунали думки про те, що 4370-1 є повністю, тотально неконституційним законопроектом. І є величезні загрози узурпації влади&nbsp; по відношенню до влади, яка знаходиться на місцях, в руках одної особи – Президента України Петра Порошенка.&nbsp;</p>
<p>Тому я особисто представляючи позицію комітету заявляю, що комітет просив проголосувати за основу. Я закликаю за цей законопроект&nbsp; не голосувати. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, прошу провести запис: два – "за", два – "проти", будь ласка.</p>
<p>Данченко Олександр Іванович від "Самопомочі", будь ласка.</p>
<p>&nbsp;</p>
<p>12:55:24</p>
<p>ДАНЧЕНКО О.І.</p>
<p>Прошу передати&nbsp; слово Зубачу.</p>
<p>&nbsp;</p>
<p>12:55:30</p>
<p>ЗУБАЧ Л.Л.</p>
<p>Любомир Зубач, фракція "Самопоміч". Я прошу шановних колег&nbsp; депутатів при голосуванні по даному питанню бути дуже уважними.&nbsp; Є два альтернативні законопроекти. Один – 4370, який, дійсно, вирішує окремі&nbsp; технічні, організаційні питання, які&nbsp; потрібні для якісного впровадження Закону про держслужбу.</p>
<p>І є так званий альтернативний законопроект 4370-1. Цей законопроект, по-перше, не є&nbsp; альтернативним,&nbsp; тому що вирішує не проблеми державної служби, а&nbsp;&nbsp; вирішує&nbsp; проблеми Адміністрації Президент. По-друге, цей законопроект є відвертим… відверто реваншистським, і він фактично має за ціль знищити реформу державної служби.</p>
<p>&nbsp;Найбільш прикро, що все це робиться під прикриттям того, що на сході України&nbsp;&nbsp; триває війна. Я вважаю, що&nbsp; це цинічно і лицемірно. Так робити не можна.</p>
<p>Тому ми категорично проти даного законопроекту і закликаємо всіх колег депутатів так само голосувати червоними кнопками. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.&nbsp;</p>
<p>Будь ласка,&nbsp; Лубінець Дмитро&nbsp; Валерійович.&nbsp;</p>
<p>&nbsp;</p>
<p>12:56:45</p>
<p>ЛУБІНЕЦЬ Д.В.</p>
<p>Прошу передати слово народному депутату – Максим Курячий.</p>
<p>&nbsp;</p>
<p>12:56:53</p>
<p>КУРЯЧИЙ М.П.</p>
<p>Шановний Андрію Володимировичу, шановні колеги народні депутати!&nbsp; Скільки юристів, стільки точок зору, але державницька точка зору має бути лише єдина. Популістичних може бути багато, деструктивних може буде багато, але конструктивна на сазідання точка зору може бути лише одна.</p>
<p>Я сьогодні закликаю всіх бути послідовними. Ми з вами запровадили унікальну історичну реформу державного управління, державна служба, вона має бути деполітизована, вона має бути професіональна, вона має бути незалежна і підкорюватися лише і виключно Конституції та законом України.</p>
<p>Але я хочу також звернути вашу увагу на те, що сьогодні виникає величезна загроза штучно створити вакуум влади на місцях і в центрі. Чи можна сьогодні піддатися емоціям і спотворювати такі необхідні події? Ніколи не можна, оскільки це сьогодні злочинно. Люди сьогодні вимагають захисту від держави, люди сьогодні вимагають того, щоб їх права були гарантовані. Ніколи цього не станеться, коли не буде запроваджено в повній мірі новий закон в повній дії, а для цього необхідно сьогодні, вкрай потрібно проголосувати 4370-1, оскільки даний законопроект зможе не тільки деполітизувати, не тільки впровадити реформу державної служби України, а ще і заповнити вакуум влади.</p>
<p>Друзі, беремо на себе відповідальність і голосуємо за проукраїнську позицію, ніхто не зможе нас зупинити на шляху реформування державного управління, люди на це заслуговують. Голосуємо, безумовно, всі за 4370-1, а всі, і останні популістичні неконструктивні дії мають залишитися позаду. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Івченко Вадим Євгенійович.</p>
<p>&nbsp;</p>
<p>12:58:54</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги, ви знаєте, я хотів звернутися до кожного депутата, який здатний думати.</p>
<p>Подивіться на цей цинізм, який відбувається. Ну хіба у нас незрозуміла ситуація, що певна політична сила або Адміністрація Президента хоче положити під себе повністю всі державні адміністрації.</p>
<p>Ми розуміємо, до чого вони готуються. Я розумію питання національної безпеки. Я тільки що повернувся з районів біля АТО Луганської області. Так там голова ВЦА не зміг використати 87 мільйонів. Це що означає? Кадрова політика для чого? Для чого там була людина, яка мала займатися господарством на неокупованих територіях?</p>
<p>Ми сьогодні, колеги, маємо зайняти, я звертаюся і до громадянського суспільства, конституційну правову позицію. Ми розуміємо, що є території, де потрібні певні призначення для того, щоб там наводили порядки. Але ми говоримо зараз про всю Україну, ми говоримо про всіх мешканців, і ми говоримо про правові наслідки. Хочеться, щоб ми з вами підтримали законопроект 4370, який підготовлений нашою колегою Оленою Шкрум. Хочеться, щоб ми з вами не руйнували ті реформаторські закони, заради яких ми з вами боролися ще півроку тому. Ви пам'ятаєте, як важко він йшов, ви пам'ятаєте, що ми зробили. Ми змогли роз'єднати політичні посади від державних посад. І я б не хотів, колеги, ті, хто можуть думати, і ті, хто може приймати відповідні думаючі рішення, щоб ми не велися на поводу, не велися на поводу цьому цинізму, який нам пропонують.</p>
<p>Ми проти узурпації влади, ми за Конституцію, ми за правові і проукраїнську позицію. 4370-… 4370 Олени Шкрум, будь ласка, проголосуйте! Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Литвин Володимир Михайлович, будь ласка.</p>
<p>&nbsp;</p>
<p>13:00:57</p>
<p>ЛИТВИН В.М.</p>
<p>Шановний голово, шановні колеги! Закони, які запропоновані до розгляду, вони цікавлять сімсот, можливо, тисячу людей і, я думаю, з десяток начальників. Враховуючи те збурення, яке сьогодні відбувається в суспільстві, з огляду на непідйомні так звані ринкові тарифи, можливо, ми не повинні розглядати такі закони, які потрібні для того, щоб прозвітувати, що гранти використані за призначенням. Очевидно треба було покликати сюди, у сесійну залу керівника НКРЕ, і щоб він розповів, на якій основі формуються ці тарифи. Але не просто загалом, а сказав, як вижити при таких рішеннях конкретній людині із мінімальною пенсією або заробітною платою в півтори тисячі гривень. От чим ми тут займаємося? Це мені нагадує, що ми шукаємо собі&nbsp; роботу і, головне, що ми її успішно знаходимо. Я розумію, що панує точка зору, що люди за літо&nbsp; переколотяться з цими тарифами, а восени вони вже змушені будуть прийняти те, що їм запропонували, як щось очевидне.</p>
<p>Тому я пропоную, шановний голово, шановні народні депутати,&nbsp; давайте не думати, що все розсмокчеться, давайте ми проведемо розмову у Верховній Раді, щоб люди побачили: якщо тарифи ринкові, то ринкові повинні бути пенсії, заробітні плати. Ми говоримо про речі, яких ніхто не розуміє, яких ніхто не сприймає. І Верховну Раду, яка має і так мізерний авторитет, ніхто підтримувати не буде.</p>
<p>Тут говорять про якусь владу, про вакуум влади, да на місцях нічого немає, там просто на місцях діють партійні призначенці. Ви поділили області, поділили райони за партійними квотами, а люди абсолютно ялові і неспроможні. Треба спочатку проаналізувати, що там є на місцях, а потім вже давати якісь повноваження. Дякую.</p>
<p>&nbsp;</p>
<p>ГОЛОВУЮЧИЙ. Дякую, пане Володимир. Тільки хочу вам наголосити, завтра в нас буде "година запитань до Уряду", я думаю,&nbsp; зможемо там поговорити професійно і якісно по тих питаннях.</p>
<p>Шановні колеги, зараз обговорення завершене. Я прошу народних депутатів заходити в зал, займати свої місця. Прошу, колеги, заходити в зал, займати свої місця. Зараз заключне слово, ще хвилина – Герасимов і&nbsp; переходимо до голосування. Будь ласка, одна&nbsp; хвилина – Герасимов. І прошу народних депутатів заходити в зал, приготуватися до прийняття рішення.</p>
<p>Включить мікрофон, Герасимов.</p>
<p>&nbsp;</p>
<p>13:03:36</p>
<p>ГЕРАСИМОВ А.В.</p>
<p>Шановні колеги, шановні колеги, я б хотів вам всім попросити подивитися на цей законопроект з точки зрения того, що&nbsp; це не теорія, це реальне життя на землі.</p>
<p>Хочу ще раз нагадати, в нас в країні ідуть військові дії. І Путін веде ці військові дії не тільки на сході України і в Криму, вибачте, він веде ці військові дії в середині країни. І коли ми повністю зруйнуємо оцю вертикаль обласних державних адміністрацій, ви уявляєте, до каких ефектів це прийде. Крім цього, хочу наголосити, що це тимчасова міра, бо коли почнеться реформа місцевого самоврядування, то буде зовсім інша система. Тому те, що ми закладаємо для того, щоб на найближче один, два роки ця система не зруйнувалася.</p>
<p>І останнє. Хочу вам нагадати як просто приклад. 9 травня цього року більшість регіонів України пройшла без провокацій взагалі. І значний вклад в це, де проводилися всі засідання, де проводились всі зустрічі, внесли обласні державні районні адміністрації, де збирався силовий блок, де збиралися активісти для того, щоб запобігти провокаціям…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, десять секунд.</p>
<p>&nbsp;</p>
<p>13:04:47</p>
<p>ГЕРАСИМОВ А.В.</p>
<p>Тому я ще раз звертаюся до всіх колег. Тут немає ніяких маніпуляцій, тут конкурсний відбір також. Проголосувати за цей законопроект за основу та в цілому.</p>
<p>&nbsp;</p>
<p>ГОЛОВУЮЧИЙ. Прошу, ще автор другого законопроекту Альона Шкрум, одна хвилина.</p>
<p>Колеги, займаємо робочі місця.</p>
<p>Будь ласка.</p>
<p>&nbsp;</p>
<p>13:05:05</p>
<p>ШКРУМ А.І.</p>
<p>Колеги, давайте відокремимо, взагалі, війну і військово-цивільні адміністрації від всіх державних адміністрацій України, тут не йдеться мова про зону АТО. Ми пропонували, щоб ця норма була тимчасовою. Відмовилися автори іншого законопроекту, відмовилась Адміністрація Президента робити це на рік, на два або тимчасово. Це робиться постійно. Президент стає головою виконавчої гілки влади. Президент перебирає на себе більше повноважень з призначення і відбору голів РДА і ОДА, ніж він мав до впровадження Закону про державну службу. Головний принцип закону був заборонити державним службовцям бути політиками і щоб не було на них впливу політиків. Тут вони знову стають політиками, знову стають членами політичних партій, підкорюються напряму Президенту України.</p>
<p>Колеги! Я дуже вірю в цю Верховну Раду. І я вірю, що Верховна Рада не здатна таке зробити, чого не було зроблено за всі роки незалежності України. Дякую.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги, обговорення завершено. І переходимо до голосування двох законопроектів, які стоять на порядку денному.</p>
<p>Першим стоїть проект Закону про внесення змін до Закону України "Про державну службу" номер 4370. Хто підтримує даний законопроект за основу, прошу проголосувати. 4370 авторства Шкрум. Хто підтримує 4370, прошу проголосувати. Будь ласка, голосуємо.</p>
<p>&nbsp;</p>
<p>13:06:42</p>
<p>За-112</p>
<p>Рішення не прийняте.</p>
<p>Наступний ставиться на голосування проект Закону про внесення змін до Закону України "Про державну службу" (4370-1). Прошу проголосувати. Хто підтримує, прошу проголосувати, колеги.</p>
<p>&nbsp;</p>
<p>13:07:12</p>
<p>За-227</p>
<p>227 –&nbsp; "за". Рішення прийняте.</p>
<p>Шановні колеги… Шановні колеги, зараз… Увага! До мене звернулося п'ять фракцій парламенту, 2706 з вимогою поставити, колеги. Це, дійсно, загальна позиція 2706?&nbsp; Колеги, 2706. Є вимога від чотирьох фракцій, щоб я поставив його в порядок денний.</p>
<p>Зараз в нас є по кількох законопроектах прохання поставити в порядок денний. Серед них 2706, це проект Закону про заходи, спрямовані на забезпечення сталого функціонування суб'єктів господарювання у сферах теплопостачання, централізованого водопостачання та водовідведення. Якщо ці фракції, які пропонували, дадуть голоси, ми будемо його розглядати. Я запропоную, а зал визначитись.</p>
<p>А також проект Закону про внесення змін до деяких законодавчих актів України щодо особливостей стягнення в дохід держави необґрунтованих активів та активів, власник яких не встановлений (4890). Якщо буде позиція, внесемо, розглянемо. Два законопроекти включенні до порядку денного сесії та прийняття рішення, колеги. Я можу… Прошу всіх сконсолідуватись, це вимоги двох груп фракцій. Одна – 2706, на Погоджувальній раді її згадували майже всі фракції, наступна – 4890, я поставлю спочатку включення в порядок денний для прийняття рішення. Приймається?</p>
<p>Колеги, перше ставлю. Хто підтримує включення в порядок денний для прийняття рішення проект Закону про заходи, спрямовані на забезпечення сталого функціонування суб'єктів господарювання у сферах теплопостачання, централізованого водопостачання та водовідведення (2706), прошу проголосувати. 2706 – включення в порядок денний сесії для прийняття рішення. Будь ласка. Будь ласка, голосуємо.</p>
<p>&nbsp;</p>
<p>13:09:24</p>
<p>За-268</p>
<p>268, є воля залу, будемо розглядати.</p>
<p>Наступний 4890: проект Закону про внесення змін до деяких законодавчих актів України щодо&nbsp; особливості стягнення в дохід держави необґрунтованих активів.</p>
<p>&nbsp;Хто підтримує включення в порядок денний сесії для прийняття рішення, прошу проголосувати. Будь ласка, голосуємо, 4890. Голосуємо.</p>
<p>&nbsp;</p>
<p>13:09:57</p>
<p>За-172</p>
<p>172 – "за". Рішення не прийняте.</p>
<p>Переходимо тоді до розгляду 2706. 2706, є прохання, щоб ми його розглянули за скороченою процедурою колеги. Хто підтримує розгляд за скороченою процедурою 2706, прошу проголосувати. 2706 скорочена процедура, будь ласка. Прошу підтримати скорочену процедуру.</p>
<p>&nbsp;</p>
<p>13:10:32</p>
<p>За-197</p>
<p>197–"за". Рішення прийняте. І я запрошую до доповіді заступника голови Комітету з питань будівництва містобудування і житлово-комунального господарства Бабак Альону Валеріївну. Будь ласка, пані Альона.</p>
<p>&nbsp;</p>
<p>13:10:54</p>
<p>БАБАК А.В.</p>
<p>Шановні народні депутати, Комітет будівництва містобудування і житлово-комунального господарства дуже дякує вам за це відповідальне рішення, яке ви щойно прийняли. Про включення цього законопроекту на друге читання до порядку денного. Що це за законопроект. Ми його подали як комітет ще в квітні 2015 року, коли була надзвичайно проблемна ситуація з розрахунками підприємств водотеплопостачання за газ і електрику. Цілий рік ситуація відбувалася постійно в процесі переговорів з урядом, з Міжнародним валютним фондом, стосовно налагодження ситуації з&nbsp; розрахунками в сфері енергетики і комунальних послуг. Ми навіть вже вважали члени комітету, що закон виконав свою історичну місію і привернув увагу всіх до проблеми боргів і блокування рахунків в комунальній сфері.</p>
<p>В принципі&nbsp; уряд сьогодні готує новий&nbsp; комплексний законопроект по реструктуризації заборгованостей, але, на жаль,&nbsp; він не готовий сьогодні,&nbsp; він ще і не буде готовий&nbsp; на 1 вересня.&nbsp;</p>
<p>Але у на сьогодні&nbsp; критична ситуація з підготовкою підприємств&nbsp; водотеплопостачання до опалювального сезону. У нас заблоковані практично рахунки всіх обласних підприємств теплопостачання, всіх районних&nbsp; підприємств. Серед ліцензіатів Нацкомісії із 174-х підприємств&nbsp; 104 мають&nbsp; заблоковані рахунки на тепло, підприємства не можуть розпочати ситуацію з підготовкою до опалювального сезону. В умовах таких тарифів ще повністю заблокувати і поставити під ризик діяльність всього&nbsp; житлово-комунального&nbsp;&nbsp; комплексу&nbsp; неможливо.</p>
<p>Тому&nbsp; комітет закликає всі&nbsp; фракції парламенту сьогодні підтримати&nbsp; і як тимчасовий захід прийняти цей закон, і дати йому можливість&nbsp;&nbsp; попрацювати з метою&nbsp; розблокування рахунків&nbsp; підприємств і підготовки нормального…</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, одну хвилину, завершити.&nbsp; Будь ласка.</p>
<p>&nbsp;</p>
<p>БАБАК А.В.&nbsp; Ми просимо вашої підтримки. А разом, коли вже в вересні ми&nbsp; отримаємо з вами комплексний Закон про реструктуризацію боргів, тоді&nbsp;&nbsp; ми з вами і&nbsp; почнемо працювати в дещо&nbsp; іншому руслі. А зараз просимо дуже вашої підтримки, всі територіальні громади&nbsp; чекають цього законопроекту. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую дуже вам.</p>
<p>Шановні колеги,&nbsp; прошу провести запис: два - "за",&nbsp; два - "проти".&nbsp;&nbsp;</p>
<p>Будь ласка. Воропаєв. Прошу включити слово.&nbsp;&nbsp;&nbsp;&nbsp;&nbsp;</p>
<p>Юрій Миколайович, будь ласка.</p>
<p>&nbsp;</p>
<p>13:14:06</p>
<p>ВОРОПАЄВ Ю.М.</p>
<p>Прошу передать слово моему коллеге Мартовицкому.</p>
<p>&nbsp;</p>
<p>13:14:15</p>
<p>МАРТОВИЦЬКИЙ А.В.</p>
<p>Шановні громадяни України, шановні колеги, у зв'язку з тим, що на проходження законопроекту 2706 пішло багато часу, необхідно уточнити по тексту законопроекту терміни, які були спочатку зазначені з розрахунку прийняття законопроекту у 2015 році. З метою того, щоб норми законопроекту працювали на практиці, давши можливість для НАК "Нафтогазу" і підприємств "Теплокомуненерго" врегулювати проблеми реструктуризації, я, як автор поправок до даного законопроекту, звертаюсь до вас і прошу, під стенограму, прийняття законопроект 2706 з урахуванням таких уточнень.</p>
<p>В абзаці п'ятому підпункту 1 пункту 3 статті 6 "Прикінцеві" та "Перехідні положення" слова та цифри "1 липня 2015 року" замінити словами та цифрами "1 січня 2016 року".</p>
<p>В абзаці другому підпункту 2 пункту 3 статті 6 "Прикінцеві" та "Перехідні положення" слова та цифри "1 липня 2016 року" замінити словами та цифрами "1 серпня 2016 року".</p>
<p>В абзаці четвертому підпункту 2 пункту 3 статті 6 "Прикінцеві" та "Перехідні положення" слова та цифри "1 липня 2015 року" замінити словами та цифрами "1 січня 2016 року".</p>
<p>В пункті п'ятому статті 6 "Прикінцеві" та "Перехідні положення" слова та цифри "1 квітня 2015 року" замінити словами та цифрами "1 серпня 2016 року".</p>
<p>Я звертаюсь до своїх колег, всіх, незважаючи на політичні погляди, підтримати цей законопроект і дати підприємствам "Теплокомуненерго" підготуватися до опалювального періоду і дати можливість людям отримати послуги теплопостачання. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До слова запрошується Кишкар Павло Миколайович.</p>
<p>&nbsp;</p>
<p>13:16:49</p>
<p>КИШКАР П.М.</p>
<p>Прошу передати слово Миколі Фролову.</p>
<p>&nbsp;</p>
<p>13:16:55</p>
<p>ФРОЛОВ М.О.</p>
<p>Шановні колеги, я хотів би звернути вашу увагу на цей законопроект, і зал запрошую мобілізуватись, для того щоб його підтримати.</p>
<p>Я думаю, що в цій залі немає жодного депутата-мажоритарника, який не мав би у своєму багажі звернень від керівництва місцевої влади, від підприємств "Теплокомуненерго" з приводу підготовки до нового опалювального сезону. І ці звернення пронизані тривогою за результат цієї підготовки.</p>
<p>Цей законопроект конче необхідний, цей законопроект актуальний, його обов'язково треба підтримати. Наша фракція буде його одностайно підтримувати. Дуже важливим є при його підтримці врахувати ті зміни, ті доповнення, які зараз озвучив колега Мартовицький. Це важливі уточнення, воно обов'язково повинні увійти до змісту цього закону. Прошу всіх його підтримати.</p>
<p>&nbsp;</p>
<p>ГОЛОВУЮЧИЙ. Дякую вам, шановні колеги. Обговорення завершене. Я прошу зайти в зал, приготуватись до голосування. Зараз я поставлю його на голосування.</p>
<p>Хочу вам наголосити, що висновок комітету: прийняти в другому читанні в цілому. І багато голів фракцій повідомили, що ми не можемо в літо без прийняття цього закону. Наскільки я розумію, це закон, який об'єднує весь зал і є надзвичайно важливими. І тому я прошу приготуватись до голосування.</p>
<p>Отже, колеги, я ставлю на голосування проект Закону про заходи, спрямовані на забезпечення сталого функціонування суб'єктів господарювання у сферах теплопостачання, централізованого водопостачання та водовідведення (номер 2706) в другому читанні та в цілому, з правками, які озвучив&nbsp; під стенограму народний депутат&nbsp; Мартовицький.</p>
<p>Хто підтримує дане рішення, прошу проголосувати.&nbsp; Прошу, шановні колеги, голосуємо.&nbsp;</p>
<p>&nbsp;</p>
<p>13:19:33</p>
<p>За-253</p>
<p>Рішення прийняте.&nbsp; Закон прийнятий. Шановні колеги, вітаю! Надзвичайно важливий законопроект.</p>
<p>Шановні колеги, до мене звернулися&nbsp; ряд депутатів, що вони не встигли взяти участь в голосуванні включення до порядку денного сесії 4890. Ви пригадуєте, це була&nbsp; принципова позиція&nbsp; "Народного фронту". Щоб ми могли повноцінно працювати, я ще раз поставлю включення в порядок денний сесії. Це дозволяється… Це дозволяється Регламентом, це дозволяється законом. Я прошу&nbsp; пригодуватися до голосування. Я ще раз поставлю в порядок денний сесії включення&nbsp; 4890, і я прошу приготуватися до голосування.</p>
<p>Я ставлю на голосування проект Закону про внесення змін до деяких законодавчих актів України щодо особливостей стягнення в дохід держави необґрунтованих активів та активів, власники яких не встановлюються, для включення в порядок денний сесії і прийняття рішення (4890). Хто підтримує дане рішення,&nbsp; прошу проголосувати.&nbsp; Будь ласка,&nbsp; голосуємо.</p>
<p>&nbsp;</p>
<p>13:20:51</p>
<p>За-166</p>
<p>Нема голосів. Підійшли депутати, але голосів нема.</p>
<p>Наступним у нас є законопроект, який стоїть в порядку денному, 4516. Це проект Закону про внесення змін до Податкового кодексу України щодо мінімізації впливу на адміністративне… на адміністрування надходжень до бюджету.</p>
<p>4516, шановні колеги. Я прошу&nbsp; підтримати&nbsp; його розгляд за скороченою процедурою, колеги. Будь ласка,&nbsp; розгляд за скороченою процедурою. Будь ласка,&nbsp; хто підтримує,&nbsp; я прошу голосувати.</p>
<p>&nbsp;</p>
<p>13:21:36</p>
<p>За-99</p>
<p>Рішення не прийняте.</p>
<p>Зал хоче розгляду за повною процедурою, будемо так і діяти.</p>
<p>І я запрошую до доповіді заступника міністра фінансів Капінуса Євгена Валерійовича. Будь ласка, включіть мікрофон.</p>
<p>&nbsp;</p>
<p>13:21:55</p>
<p>МАРЧЕНКО С.М.</p>
<p>Шановний Андрій Володимировичу, шановні народні депутати, даний законопроект розроблено з метою забезпечення реалізації рекомендацій місій Міжнародного валютного фонду і основні засади цього законопроекту передбачають удосконалення роботи органів ДФС, зменшення кількості узгоджувальних процедур в роботі служби, скорочення процедури адміністративного оскарження рішень контролюючих органів. Зокрема законопроектом передбачено скорочення процедур адміністративного оскарження грошових зобов'язань платникам податків за рахунок встановлення однорівневої системи, на сьогодні діє дворівнева система. Єдиним рівнем оскаржень буде Центральний апарат ДФС України.</p>
<p>Ще одна зміна, це уточнення визначення контролюючих органів наведено у Податковому кодексі, виходячи з функцій органів ДФС.</p>
<p>Реалізація законопроекту не потребує додаткових витрат з державного бюджету. Просимо підтримати.</p>
<p>&nbsp;</p>
<p align=center>Веде засідання заступник Голови Верховної Ради України</p>
<p align=center>СИРОЇД О.І.</p>
<p>&nbsp;</p>
<p>13:23:22</p>
<p>ГОЛОВУЮЧИЙ. Дякую.</p>
<p>Прошу записатись на запитання до доповідача.</p>
<p>Будь ласка, народний депутат Долженков.</p>
<p>&nbsp;</p>
<p>13:23:25</p>
<p>ДОЛЖЕНКОВ О.В.</p>
<p>Шановні колеги, фракція "Опозиційний блок" не буде підтримувати зазначений законопроект, оскільки ті зміни та ті ініціативи, які пропонує автор законопроекту, не будуть сприяти покращенню адмініструванню і особливо удосконалення процедури адміністративного оскарження податкових повідомлень рішень. Оскільки запровадження однорівневої процедури оскарження відповідних рішень контролюючих органів, як органів Державної податкової служби, так і органів митниці, буде призводити до того, що фактично центральний орган виконавчої влади, що забезпечує реалізацію державної політики в сфері податкової та митної справи, буде монополізувати право щодо адміністративного оскарження.</p>
<p>Рішення&nbsp; не є гарантія того, що рішення будуть справедливими. Якісне адміністрування буде, повинно бути шляхом того, щоб колегіальний орган відповідно розглядав зазначені адміністративні скарги за участю громадськості та незалежних фахівців, а не за участю виключно працівників Державної фіскальної служби України.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні народні депутати, я ще раз нагадую, це запитання до доповідача. Ми проводимо розгляд за повною процедурою.</p>
<p>Прошу, народний депутат Тетяна Острікова.</p>
<p>&nbsp;</p>
<p>13:24:41</p>
<p>ОСТРІКОВА Т.Г.</p>
<p>Шановний доповідачу, в мене до вас наступне питання. Цим законопроектом ви пропонуєте привести, уніфікувати термінологію щодо назви Міністерства фінансів і назви Державної фіскальної служби. Зокрема ви пропонуєте визначити Міністерство фінансів як орган, який забезпечує формування фінансової політики. Чи відомо вам, при підготовці цього законопроекту яке є визначення міністерства в Законі "Про центральні органи виконавчої влади", де в статті 12 зазначено, що міністерство – це орган, який формує та реалізує політику у відповідній сфері, визначеній Кабінетом Міністрів?</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу дати відповідь.</p>
<p>&nbsp;</p>
<p>13:25:27</p>
<p>МАРЧЕНКО С.М.</p>
<p>Дякую за питання. Міністерство фінансів є органом, який формує податкову політику, органом, який реалізує політику, є Державна фіскальна служба.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Прошу, народний депутат Роман Семенуха.</p>
<p>&nbsp;</p>
<p>13:25:43</p>
<p>СЕМЕНУХА Р.С.</p>
<p>Прошу передати слово Тетяні Остріковій.</p>
<p>&nbsp;</p>
<p>ГОЛОВУЮЧИЙ. Прошу, народний депутат Тетяна Острікова.</p>
<p>&nbsp;</p>
<p>13:25:47</p>
<p>ОСТРІКОВА Т.Г.</p>
<p>Шановний доповідачу, я мушу відреагувати на вашу відповідь, тому що, власне, в Законі "Про центральні органи виконавчої влади" визначено, що міністерство – це орган, який формує і реалізує, а служба – це орган, який реалізує частину функцій. Будь ласка, учіть матчасть перед тим, як вносити такі важливі законопроекти.</p>
<p>І наступне, скажіть, будь ласка, наступне запитання: для чого ви в статтю 56-у в порядок оскарження включили митницю? На яке таке прохання голови ДФС?</p>
<p>&nbsp;</p>
<p>ГОЛОВУЮЧИЙ. Дякую, прошу дати відповідь.</p>
<p>&nbsp;</p>
<p>13:26:26</p>
<p>МАРЧЕНКО С.М.</p>
<p>Дякую за запитання. Щодо того, який орган формує і реалізує політику, я повторю, що Міністерство фінансів з єдиним органом, який формує податкову політику, орган ДФС є органом, який має цю політику реалізовувати.</p>
<p>&nbsp;Щодо&nbsp; митниці і&nbsp; податкової. На сьогоднішній день податкова і&nbsp; митниця працюють в одному органі – Державна фіскальна служба. Тому оскарження також митних процедур має здійснювати Державною фіскальною службою. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Запитання, відповіді до доповідача завершені.</p>
<p>Запрошую до співдоповіді голову Комітету з питань податкової та митної політики народного депутата Ніну Южаніну.</p>
<p>&nbsp;</p>
<p>13:27:10</p>
<p>ЮЖАНІНА Н.П.</p>
<p>Шановні колеги, ви тільки почули від доповідача ціль цього законопроекту: з метою забезпечення реалізації рекомендацій місії Міжнародного валютного фонду щодо удосконалення роботи органів ДФС, а також зменшення кількості узгоджувальних процедур в роботі служби.</p>
<p>Ми неодноразово в себе на комітеті розглядали цей законопроект і робили ряд зауважень – з чим не погоджуються народні депутати і експерти в цілому. Але на сьогодні, провівши консультації із урядом і з Міністерством фінансів, я хочу попросити вас, шановні колеги, проголосувати за даний законопроект в першому читанні для того, щоб його забрати для себе в комітет і доопрацювати, і з врахуванням того, що тільки що говорили наші шановні колеги і Тетяна Острікова, і Олександр Долженков. Тому що, справді, нам треба внести ряд змін для того, що цей законопроект, по-перше, відповідав всім законам, прийнятим нами. Тому що в ньому навіть не враховані зміни, внесені до Податкового кодексу останнім законом (9009) в грудні минулого року.</p>
<p>І щодо однорівневого оскарження рішень контролюючого органу, справді, для митних органів один рівень залишатися не може. Щодо оскарження рішень інших. Ми зможемо вийти на один рівень в Державній фіскальній службі при умові, що в комісію по розгляду скарг платників податків буде входити і не менше, чим 50 відсотків представників Міністерства фінансів. Тоді ми зможемо добитися справедливого рішення для платника податку колегіальним органом, тобто відповідно до протоколу засідання такого колегіального органу, навіть не зважаючи на те, що він буде підписуватися головою Державної фіскальної служби. Все ж таки це буде можливість прийняття правильного рішення з урахуванням і сформованої політики податкової, і з урахуванням того, що все-таки фіскальна служба зможе бачити, як виконуються завдання і функції територіальними органами Державної фіскальної служби.</p>
<p>Ще раз вас прошу, оскільки це все-таки є проханням і вимогою Міжнародного валютного фонду, все-таки прийняти в першому читанні даний законопроект. І тільки в себе в комітеті ми зможемо його зробити таким прийнятним і правильним, як потребує того наші всі прохання і зауваження, які лунали до цього.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу записатися на запитання до співдоповідача.</p>
<p>Запрошую до слова народного депутата Оксану Продан.</p>
<p>&nbsp;</p>
<p>13:30:32</p>
<p>ПРОДАН О.П.</p>
<p>Шановні колеги! Шановний головуючий!&nbsp; Я прошу дуже поставити на голосування законопроект 4841. Це той законопроект, який так само стосується змін до Податкового кодексу, але він не для МВФ, а для тих підприємців, які сьогодні змушені платити штрафи по 17 тисяч гривень тільки через те, що Верховна Рада, приймаючи в черговий раз авральні зміни до бюджету, прийняла зміни які, ну, випадково внесли додаткові звіти для підприємців.</p>
<p>Тому я наполягаю на тому, щоб сьогодні, перш ніж голосувати законопроекти для МВФ, ми проголосували хоч якийсь законопроект для підприємців, які працюють в Україні і сплачують податки.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Ми завершили запитання до співдоповідача.</p>
<p>Тепер я прошу записатися від депутатських фракцій і груп на виступи. Прошу здійснити запис.</p>
<p>Прошу до слова народного депутата Романа Семенуху.</p>
<p>&nbsp;</p>
<p>13:31:48</p>
<p>СЕМЕНУХА Р.С.</p>
<p>Прошу передати слово Тетяні Остріковій.</p>
<p>&nbsp;</p>
<p>ГОЛОВУЮЧИЙ. Прошу, народний депутат Тетяна Острікова.</p>
<p>&nbsp;</p>
<p>13:31:52</p>
<p>ОСТРІКОВА Т.Г.</p>
<p>Шановні колеги, насправді, цей законопроект не вдосконалює жодним чином роботу Державної фіскальної служби. І, насправді, Міжнародний валютний фонд вимагав зовсім іншого. Але якимось чином Державна фіскальна служба спромоглася засунути номер цього законопроекту в Меморандум з Міжнародним валютним фондом. Насправді, ми повинні вдосконалити процедуру адміністративного оскарження в апеляційному порядку і в цьому є згода. Але комітет підтримує зовсім іншу формулу реалізації платниками їх права на адміністративне оскарження.</p>
<p>І формула ця полягає в тому, що закінчуватись адміністративне оскарження повинно на рівні Міністерства фінансів, а не на рівні Державної фіскальної служби, яка не має жодної довіри від платників податків і не може бути тим органом, який кінцево і остаточно вирішує податкові спори в адміністративному порядку.</p>
<p>Для того, щоб ми це виправили, бо зовсім, очевидно, що уряд цього не зробить. Уряд просто взяв і вніс той законопроект, який був підготовлений ще урядом Яценюка. Просто його перевніс. Уряд цього зробити не спроможний.</p>
<p>Тому я дуже вас прошу проголосувати за основу за цей законопроект, щоб ми його забрали на комітет і в комітеті доопрацювали, так як цього дійсно потребують інтереси платників податків.</p>
<p>Але наша фракція "Самопоміч" буде підтримувати цей законопроект за основу лише за однієї умови: приберіть, будь ласка, руки голови ДФС від митниці, тому що в 56 статті зазначено, що рішення на скарги контролюючих органів подаються до центрального органу виконавчої влади, що реалізує державну, податкову і митну політику. І сюди Державна фіскальна служба засунула в тому числі митниць.</p>
<p>Водночас, порядок оскарження рішень і дій органів доходів і зборів, зокрема, митниць визначений 25 статтею Митного кодексу, і не треба їх змішувати. Як це так, людина буде стояти на кордоні, і вона зараз має право поскаржитися на незаконні дії митника начальнику митного поста, а ви в порядку вдосконалення зобов'язуєте її скаржитися Насірову. То Насіров буде розглядати скарги на дії людини, яка стоїть на кордоні&nbsp; на пункті пропуску. Скільки це по часу буде тривати? В жодному разі не можна Податковим кодексом визначати порядок розгляду скарг на дії митниці. Для цього є Митний кодекс. Тому будь ласка, з усього тексту законопроекту, зокрема з статті 56. Ми голосуємо тільки за умови, якщо ми прямо&nbsp; зараз в рішенні Верховної Ради&nbsp; в постанові прописуємо за…, що потрібно вилучити слова з 56 статті "в тому числі митниць". І так само, із статті 41 вилучити слова&nbsp; "здійснює державну політику у сфері державної митної справи". Тільки за цієї умови фракція "Самопоміч" готова надати уряду підтримку і проголосувати цей законопроект за основу. Дякую.</p>
<p>&nbsp;</p>
<p>ГОЛОВУЮЧИЙ.</p>
<p>Дякую. Запрошую до слова народного депутата Олександра Долженкова.</p>
<p>&nbsp;</p>
<p>13:34:50</p>
<p>ДОЛЖЕНКОВ О.В.</p>
<p>Шановні колеги, шановні громадяни! Про що вказаний законопроект, суть зазначеного законопроекту? Це намагання таке дуже, дуже невдале намагання удосконалення процедур адміністративного оскарження.</p>
<p>Які шляхи удосконалення адміністративного оскарження, адже статистика дуже невтішна? Чому? Тому що платники податків навіть не звертаються, не використовують інструмент адміністративного оскарження, через відсутність надії зменшити суму до нарахованих податкових зобов'язань, які були нараховані контролюючими органами. Через відсутність надії того, що фактично рішення, які приймаються вищестоящими контролюючими органами є занадто фіскальними. Трактування, яке&nbsp; міститься в центральному органі, в Державній фіскальній службі, Міністерство фінансів України, у їх узагальнюючих податкових роз'ясненнях, в індивідуальних податкових консультаціях є занадто фіскальними.</p>
<p>Який шлях вирішення відповідно проблем адміністративного оскарження? Необхідно робити звичайно податкову медіацію. Це таке добре знайоме колишній коаліції слово, в коаліційній угоді це зазначали. Але жодного законопроекту не було зареєстровано. Жодної законодавчої ініціативи в цьому напрямку не було запропоновано. Що пропонується зараз? Та процедура, яка існує в чинній редакції Податкового кодексу України, з точки зору&nbsp; процедурного моменту є більш прийнятною, але вона не робить якісної роботи, якісних змін в покращенні адміністративного оскарження. Тому що, як&nbsp; говорив в&nbsp; попередньому виступі, немає представників&nbsp; незалежних органів чи то громадських організацій, асоціацій платників податків,&nbsp;&nbsp;&nbsp; фахівців, які не є штатними працівниками відповідної служби, які фактично виконують вказівки керівництва, яким доносять відповідні планові і нормативні показники надходжень&nbsp; до державного бюджету. Тому їм чекати якоїсь справедливості під час адміністративного оскарження не приходиться.</p>
<p>Однією єдиною інстанцією для встановлення&nbsp; істини зараз є судові установи.&nbsp; Саме в порядку адміністративного судочинства вони можуть скасувати грубі порушення чинного законодавства податкового, які&nbsp; впритул не бачать представники відділів апеляційних оскаржень обласних, податкових&nbsp; та центральної фіскальної служби.&nbsp;</p>
<p>Тому, шановні колеги, жодного разу цей законопроект навіть за основу підтримувати нема сенсу, оскільки концепція закладена в цьому законопроекті є невірною, вона не спрямована на&nbsp; покращення адміністративного оскарження. Більше того, цей законопроект лише погіршить зазначену ситуацію.</p>
<p>Тому&nbsp;&nbsp;&nbsp; фракція&nbsp; "Опозиційний блок" закликає&nbsp; всі групи та фракції не підтримувати зазначений законопроект, а зосередитись на ідеї&nbsp; запровадження податкового законодавства&nbsp; України і ідеї&nbsp;&nbsp; податкової медіації, колегіального органу, який би приймав всі рішення. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Ми завершили обговорення від&nbsp; фракцій і переходимо до обговорення від народних&nbsp; депутатів. Прошу народних&nbsp; депутатів&nbsp; підготуватися до запису&nbsp; для обговорення.&nbsp; Прошу провести запис.</p>
<p>Запрошую до слова народного депутата Борислава Березу.</p>
<p>&nbsp;</p>
<p>13:38:38</p>
<p>БЕРЕЗА Б.Ю.</p>
<p>Шановне панство! Я хочу звернути вашу увагу&nbsp; на те, що зараз діється в залі. Подивіться, це називається&nbsp; "політична криза". Взагалі про це ще сьогодні ніхто не казав. Деякі депутати сидять в проходах, деякі депутати в формі, я не знаю, чому саме в формі, мабуть, тому, щоб вони казалися, що вони захисники, стоять на трибуні. Але ніхто не питається порушити це питання.</p>
<p>Я хочу запитати всіх вас: вам подобається працювати в такому парламенті чи виключно мені дискомфортно тут працювати. Суспільство дивиться на це і не розуміє, чому шизофренія політичного суспільства зараз задіває всіх інших. Може щось повинні піднімати в питаннях? Тому що якщо зараз ми це не порушимо, я розумію, завтра закриють сесію, і у вересні ми прийдемо знову на ті ж самі позиції. Для чого це діється? Може треба все ж таки займатися питаннями, які турбують зараз суспільство? Це не виключно тарифи чи інше щось, це безліч інших питань. Зараз є питання по чистому повітрю, яке ми не можемо приймати, тому що немає часу та бажання. Та подивиться навкруги, в залі немає взагалі тих, хто буде голосувати, не кнопкодавити, а голосувати. Так от я бачу що діється. По тарифам треба спілкуватися. Давайте почнемо цей діалог.</p>
<p>Пане спікер, я звертаюсь до вас, як до людини, яка має фахове, ви можете спілкуватися з "Опозицією", домовтеся з ними, бо зараз все суспільство не розуміє, що йде? Йде до перевиборів? Гаразд, об'являйте перевибори. Ні? Треба почати діалог. Ви згодні зі мною? Якщо згодні, то може не треба смішити весь всесвіт. На нас зараз дивляться і що бачать? Депутати одні сидять, інші у формі, якщо у формі, давайте на фронт, хлопці, це ж дійсно так, якщо не на фронт, то знімайте її.</p>
<p>І по-третє, парламент це не тоді, коли одна фракція чи партія домінує над усіма іншими, це тоді, коли йдуть перемовини і люди доходять до будь-якого консенсусу. Дякую.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>13:41:01</p>
<p>ГОЛОВУЮЧИЙ. Дякую вам.</p>
<p>Долженков Олександр Валерійович, будь ласка.</p>
<p>&nbsp;</p>
<p>13:41:06</p>
<p>ДОЛЖЕНКОВ О.В.</p>
<p>Дякую, шановний пане головуючий. Я знову звертаюся до всіх представників, саме до колег, тому що зараз вони будуть приймати рішення щодо підтримки чи непідтримки цього законопроекту. Я вважаю, що всі представники бізнес-кіл розуміють, що зазначений законопроект не призведе до покращання адміністрування. Це збільшення централізації в рядах Державної фіскальної служби України. Більше того, як попередні доповідачі з фракції "Самопоміч" зазначили про те, що введення, запровадження однорівневого оскарження на митницях є просто профанацією та абсурдом, оскільки митні пости через їх географічну віддаленість, і відповідно подання відповідної скарги до міста Києва – просто абсурдна ідея, то це будуть, дійсно, створюватися штучні перепони на митниці, будуть певні черги, і це не покращить адміністрування в будь-якому разі.</p>
<p>А що стосується нагальних проблем та питань, то також хотів би підтримати попереднього доповідача. Єдине питання, над яким зараз ми повинні думати, і відповідно приймати рішення, - це зниження тих тарифів, на які підписалася колишня коаліція, коли приймали Меморандум з Міжнародним валютним фондом, коли при прийнятті траншу ми всі розуміли, на що ми йдемо. Міжнародний валютний фонд є фінансовою установою, їй все рівно, який рівень доходу у пересічного українського громадянина, їй все рівно той факт, що 30-40 відсотків свого доходу вони витрачають на житлово-комунальні послуги. Ви тільки вдумайтесь: 10 мільйонів пенсіонерів з середньою пенсією півтори тисячі гривень змушені сплачувати на житлово-комунальні послуги від 400-х до 600 гривень. Ви тільки вдумайтесь: з 2014 року ціни на електроенергію будуть збільшені до квітня 2017 року. Чому, тому що рішення про збільшення відповідно до Меморандуму Міжнародного валютного фонду будуть у вересні 2016 року і у квітні 2017 року, тобто ще попереду два підвищення, в три з половиною рази, до 122 копійок за кіловат-годину. Ціни на природний газ будуть збільшені на 285 відсотків, на послуги з теплопостачання – на 66 відсотків. Більше того, відповідно до меморандуму, який був підписаний чинною владою, зазначена ціна на теплопостачання буде прив'язана саме до імпортного природного газу. Всі ці показники, всі ці закони, які були прийняті тодішньою коаліцією, в яку входило п'ять&nbsp; фракцій. Це був закладений фундамент для цього підвищення. Тому зараз нам потрібно, звичайно, шукати шляхи для вирішення цієї ситуації.</p>
<p>Фракція "Опозиційний блок" буде активно долучатися до&nbsp; будь-якого варіанту, який би передбачав зниження занадто дуже високих тарифів на житлово-комунальні послуги. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Будь ласка,&nbsp; Южаніна Ніна Петрівна. Будь ласка.</p>
<p>&nbsp;</p>
<p>13:44:14</p>
<p>ЮЖАНІНА Н.П.</p>
<p>Шановні колеги, я все ж таки хотіла звернутися до вас і&nbsp; подумати над тим, що, справді, зараз процедура апеляційного оскарження є неефективною. Ми хочемо щось робити і при цьому нічого не змінюємо. Ми можемо зробити однорівневу процедуру оскарження, але заставили ДФС розглядати скарги платників податків по&nbsp; скуті.&nbsp; Ми можемо їх примусити&nbsp; це&nbsp; робити тільки тоді, коли розглядати скарги платників податків буде колегіальний орган. Тому провівши консультації із урядом, з Міністерством фінансів, яке зараз все-таки в багатьох питаннях дослухається до думки Комітету&nbsp;&nbsp; з питань податкової та митної політики, ми прийшли до висновку, що&nbsp; разі однорівневої системи розгляду скарг платників податків до цього органу будуть входити&nbsp; 50 відсотків представників Міністерства фінансів. Якщо потрібно, давайте наполягати, щоб до цього органу входили і незалежні експерти в&nbsp; якійсь частині.</p>
<p>Але нічого не змінювати не можна. Ну буде залишатися дві рівні, і ніяким чином не будуть вирішуватися питання платників податків. Давайте спробуємо. Тим більше, що у нас є шанс внести зміни до Податкового кодексу в майбутньому&nbsp; періоді. І якщо ця система не дасть ефекту, якщо вона не принесе користі платнику податків, ми всі з вами знаємо, що&nbsp; ніхто не чує і&nbsp; не розглядає скарги по суті. Коли це буде колегіальний орган,&nbsp; де буде і ДФС, і Мінфін, і&nbsp; представники від&nbsp; експертного середовища, уже такого&nbsp; результату, ну, ніякого для платника податку не може бути. Тобто в любому випадку скарга буде розглядатися і саме буде триматися на ініціативі тих представників, які будуть наполягати на принциповому розгляді таких скарг, іначе ми нічого не змінимо і до кінця року, і не найближчим часом, а апеляційна процедура оскарження, це шанс платника податку до судового оскарження, це величезний шанс, який надається державою, і платники не можуть його використовувати в повній мірі.</p>
<p>Я прошу вас підтримати в першому читанні. Давайте забирати в комітети і доопрацьовувати дану законодавчу ініціативу. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Зараз ми завершили виступи від народних депутатів.</p>
<p>Зараз заключне слово мають доповідач і співдоповідач.</p>
<p>Я хотів би, щоб в заключному слові ви зазначили чи підтримуєте пропозиції, які подала народний депутат Острікова, щоб ви озвучили вашу позицію щодо цих пропозицій.</p>
<p>І я запрошую до заключного слова 3 хвилини заступника міністра фінансів Марченка Сергія Михайловича. Будь ласка, Сергій Михайлович.</p>
<p>&nbsp;</p>
<p>13:47:24</p>
<p>МАРЧЕНКО С.М.</p>
<p>Дякую, Андрій Володимировичу.</p>
<p>Хочу вам сказати, що Міністерство фінансів просить депутатський корпус підтримати даний проект закону.</p>
<p>Щодо зауважень, які висловила депутат Острікова, ми вважаємо за необхідне зазначити – орган ДФС на сьогоднішній день, це єдина структура, в яку входить, крім органів податкової, також митні органи. Ми не можемо розділяти цей орган на дві частини, тобто це є єдина структура, єдиний оператор управління.</p>
<p>Тому ми вважаємо за необхідне зазначити, що виділяти митницю і приймати ці поправки є не коректним і є не правильним.</p>
<p>Дякую за увагу. Прошу народних депутатів підтримати цей проект Закону.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Зараз до співдоповіді запрошую співдоповідача до заключного слова. І я все-таки попрошу своє відношення до тих поправок, які озвучила Острікова.</p>
<p>До заключного слова запрошується співдоповідач, голова Комітету з питань податкової та митної політики Южаніна Ніна Петрівна. Будь ласка, Ніна Петрівна.</p>
<p>&nbsp;</p>
<p>13:48:26</p>
<p>ЮЖАНІНА Н.П.</p>
<p>Шановні колеги, на комітеті, як я вже вам сказала, ми декілька раз розглядали даний законопроект, ще поданий попереднім урядом і перевнесений нинішнім урядом.</p>
<p>У нас було висловлено величезна кількість зауважень до даного законопроекту. І рішення, звісно, комітету було відхилити даний законопроект. Але в процесі обговорення я тільки що висловила думку, яка вже з'явилася і в мене, і я вчора говорила з членами комітету на засіданні комітету про те, що прошу вас все-таки підтримати в першому читанні даний законопроект. Можливо, за виключенням тих двох статей щодо розгляду скарг щодо дій митних органів, тому що, справді, їх не можна переносити виключно на один рівень. Це приведе до колапсу і до неможливості розгляду скарг оперативно саме тими підрозділами, які є на місцях. Це стосується митниці.</p>
<p>Тому, якщо є можливість, прошу все-таки зал проголосувати за виключенням зміни процедури оскарження щодо рішень митних органів, прийняти даний законопроект за основу і працювати в подальшому в комітеті.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Шановні колеги, для того, щоб завершити розгляд даного законопроекту, я хочу вияснити, чи є в залі достатня кількість депутатів. Зараз тривають політичні консультації. Цей закон є закон МВФ-ський, і щоб його завершити, треба розуміти, чи в нас є в залі достатня кількість голосів. Тому зараз я проведу рейтингове голосування. Прошу зайти в зал і взяти в ньому участь, в рейтинговому голосуванні. Будь ласка.</p>
<p>Шановні колеги, я прошу взяти участь в рейтинговому голосуванні. Будь ласка, прошу голосувати.</p>
<p>&nbsp;</p>
<p>13:50:57</p>
<p>За-124</p>
<p>На жаль, в даний момент… 124. На даний момент в залі немає достатньої кількості людей для продовження роботи сесії. Тим більше, по Регламенту зараз час є обідньої перерви.</p>
<p>І згідно Закону про Регламент я оголошую ранкове засідання Верховної Ради України закритим. До четвертої&nbsp; години буде перерва. В четвертій годині, в 16:00, я прошу всіх зайти в зал для продовження нашої роботи. Дякую вам, колеги. В 16:00 продовжимо нашу роботу. Будь ласка.</p>
<p>&nbsp;</p>

