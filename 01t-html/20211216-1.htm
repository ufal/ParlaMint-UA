Стенограма пленарного засідання
16 грудня 2021
<div>
<p align=center>ПОЗАЧЕРГОВЕ ЗАСІДАННЯ</p>
<p align=center>Зал засідань Верховної Ради України</p>
<p align=center>16 грудня 2021 року, 15 година</p>
<p align=center>Веде засідання Голова Верховної Ради України СТЕФАНЧУК Р.О.</p>
<p></p>
<p>15:10:25</p>
<p>ГОЛОВУЮЧИЙ. Шановні колеги, шановні депутати, у зв'язку з вимогою 156 народних депутатів України та відповідно до частини восьмої статті 19 Регламенту Верховної Ради, ми сьогодні проводимо позачергове пленарне засідання Верховної Ради для розгляду законопроекту реєстраційний номер 5891-1 – про внесення змін до Закону України "Про Державний бюджет України на 2021 рік" (щодо погашення заборгованості та виплати поточної заробітної плати працівникам державних вугледобувних підприємств). А також відповідно до вимог частини четвертої статті 110 Регламенту Верховної Ради України ми повинні одночасно розглянути проект Закону реєстраційний номер 5891.</p>
<p>Прошу народних депутатів підготуватися до електронної реєстрації. Нагадую, що після початку реєстрації необхідно, утримуючи сенсорну кнопку, натиснути на зелену кнопку "за" та утримувати ці дві кнопки одночасно до кінця реєстрації, тобто до появи результатів на табло. Прошу народних депутатів України реєструватися.</p>
<p></p>
<p>15:11:58</p>
<p>За – 321. Рішення прийнято.</p>
<p>Позачергове пленарне засідання Верховної Ради оголошую відкритим.</p>
<p>Шановні колеги, в нас є два із заміною на виступ. Будь ласка, спочатку Шкрум, і після цього від "Слуги народу" буде. Да, будь ласка.</p>
<p></p>
<p>15:12:24</p>
<p>ШКРУМ А.І.</p>
<p>Доброго дня, колеги! Шкрум Альона, фракція "Батьківщина". Колеги, я насправді хочу зробити коротке хороше оголошення, поговорити трошки про якісь приємні хороші речі до Дня Святого Миколая. І повідомити вам, що сьогодні в кулуарах Верховної Ради на першому поверсі ми запросили сюди відділення Укрпошти, яке здійснює загальну акцію з міжфракційним об'єднанням "Без ярликів", депутатами з багатьох-багатьох фракцій парламенту, президією парламенту, Укрпоштою, також міністром культури України паном Ткаченком в рамках тижня з літератури та читання щодо того, щоби підписати наших українських дітей, які проживають зараз в дитячих будинках та інтернатах, на українські дитячі освітні, наукові, розважальні видання.</p>
<p>Кожен депутат, кожен державний службовець, кожний громадський діяч, кожен журналіст, кожен українець може на сьогодні зробити добру справу до Святого Миколая і подарувати дітям в дитячих будинках, а їх на сьогодні більше ніж 77 тисяч проживають в усіх областях України, подарувати їм не солодощі, а якісь знання, хобі, приємні новини, можливість вивчення української, англійської мови, наклейки, розмальовки і будь-які українські класні видання. Тому я вас прошу долучитися до цієї акції, подарувати дітям пригоди, подарувати дітям знання, прийти сьогодні до відділення Укрпошти, яке знаходиться прямо тут у Верховній Раді, і підписати будь-який дитячий будинок в вашій області, районі, селі, регіоні на українські дитячі видання. І далі розповсюдити це, і цю акцію продовжувати до Дня Святого Миколая.</p>
<p>У нас вже долучилися тисячі людей і долучиться ще більше. Давайте зробимо цю маленьку, невеличку, але добру справу. І дякую всім, хто долучається. Дякую, колеги.</p>
<p></p>
<p>ГОЛОВУЮЧИЙ. Дякую, шановні колеги.</p>
<p>Я запрошую, ще одна перерва з заміною на виступ, народний депутат Нагорняк Сергій. І після цього переходимо до розгляду питань порядку денного.</p>
<p></p>
<p>15:14:10</p>
<p>НАГОРНЯК С.В.</p>
<p>Доброго дня, шановні колеги. Багато хто з вас сьогодні звернув увагу на моє сьогоднішнє вбрання, і воно невипадкове. Воно сьогодні в кольори нашої дружньої країни - Республіки Казахстан.</p>
<p>Сьогодні Республіка Казахстан святкує своє 30-річчя незалежності. Я хочу їх привітати від нашого дружного колективу Верховної Ради з Днем незалежності. Ми багато маємо спільного з історії, маємо спільних героїв, а отже, й маємо спільне майбутнє.</p>
<p>Наш на сьогодні торговельний баланс складає трошки менше 1 мільярда доларів США. Я вірю, що ми можемо його збільшити, і збільшити не вдвічі, не втричі, а до 10 мільярдів. І наша група дружби сьогодні налічує 40 народних депутатів, ми всі будемо дружньо над цим працювати.</p>
<p>Давайте оплесками привітаємо наших друзів-казахів з Днем незалежності. <i>(Оплески) </i>Спасибі.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, переходимо до розгляду питань порядку денного.</p>
<p>Шановні колеги, до вашого розгляду пропонується проект Закону про внесення змін до Закону України "Про Державний бюджет України на 2021 рік" (щодо погашення заборгованості та виплати поточної заробітної плати працівникам державних вугледобувних вугільних підприємств) (реєстраційні номери проекту 5891 і 5891-1).</p>
<p>Спочатку потребує голосування про включення цього питання до порядку денного сесії, необхідно 226 голосів.</p>
<p>Шановні колеги, будь ласка, приготуйтеся до голосування. Готові голосувати? Колеги, будь ласка, приготуйтесь до голосування, 226 голосів потрібно. Шановні колеги, прошу проголосувати.</p>
<p></p>
<p>15:16:13</p>
<p>За-287</p>
<p>Рішення прийнято.</p>
<p>Я пропоную розглянути це питання за скороченою процедурою. Для прийняття рішення потрібно 150 голосів. <i>(Шум у залі)</i></p>
<p>Без обговорення? <i>(Шум у залі)</i></p>
<p>Шановні колеги, махають "ні".</p>
<p>Ставлю питання розглянути це питання за скороченою процедурою.</p>
<p></p>
<p>15:16:47</p>
<p>За-259</p>
<p>Рішення прийнято. <i>(Шум у залі)</i></p>
<p>Ми не можемо голосувати, тому що люди сказали, що вони… З обговоренням чи без? <i>(Шум у залі)</i></p>
<p>Давайте так, народний депутат Саламаха буде виступати? Ні.</p>
<p>Народний депутат України Волинець Михайло Якович? Не буде виступати.</p>
<p>Від комітету, будь ласка, Михайло Якович. Михайло Якович, 2 хвилини. </p>
<p></p>
<p>15:17:29</p>
<p>ВОЛИНЕЦЬ М.Я.</p>
<p>Шановні друзі, ми маємо взяти до уваги те, що наша країна зараз скотилася в глибоку енергетичну кризу. Запасів природного газу в сховищах залишилося менше 16 мільярдів. За відповідний період минулого року запаси складали 26,4 мільярда, на 10,5 мільярда кубічних метрів газу менше.</p>
<p>Згідно з гарантованими запасами на складах теплових електростанцій зараз мало б бути 922 тисячі тонн вугілля, в реальності – 460, в два рази менше. І це ще не було лютих морозів.</p>
<p>Шахтарі зараз стоять на вулиці, протестують, і були біля Президента, біля Кабінету Міністрів у зв'язку з тим, що на цю хвилину заборгованість по заробітній платі на державних вугільних шахтах зараз складає 1 мільярд 708 мільйонів.</p>
<p>Коли в грудні буде нарахована заробітна плата саме за грудень, заборгованість зросте до 2 мільярдів 400 мільйонів. І коли буде ще нарахована заробітна плата за січень місяць, заборгованість досягне 3 мільярдів 100 мільйонів лише шахтарям. Це рабство, коли люди працюють, тяжко працюють – їм не виплачують заробітну плату.</p>
<p>Я дякую народним депутатам з бюджетного комітету, які вчора одностайно підтримали законопроект, щоб проголосувати сьогодні за основу і в цілому. Але я отримав інформацію, конфіденційну інформацію, що керівник фракції "Слуга народу" пан Арахамія сьогодні доручив депутатам з монобільшості проголосувати лише в першому читанні. Це обман, це маніпуляція! Ми йдемо на канікули на півтора місяця, потім дальше буде вже робота в округах. За два місяці не буде можливості виплатити зарплату шахтарям.</p>
<p>Я прошу пана Арахамію вийти сюди і пояснити, чому ви даєте такі вказівки. Тому…</p>
<p></p>
<p>ГОЛОВУЮЧИЙ. Слово надається заступнику голови Комітету з питань бюджету Гевку Володимиру Леонідовичу.</p>
<p>Репліка, Арахамія, будь ласка.</p>
<p></p>
<p>15:19:51</p>
<p>АРАХАМІЯ Д.Г.</p>
<p>Дивіться, ми звикли, коли ви маніпулюєте та брешете людям. Я прошу вас зараз вибачатись за це. Тому що вчора, ви кажете, що я сьогодні надав якийсь наказ там, вчора на комітеті було проголосовано не тому, що ви популістські заяви збираєте, а тому що ми хочемо заплатити людям, а не просто так. І ми знаємо, що треба внести зміни. Шахта "Надія" - також є там борги. І ми кажемо, що треба провести з Мінфіном консультації, знайти джерело коштів та сплатити їм в січні.</p>
<p>Дякую.</p>
<p></p>
<p>ГОЛОВУЮЧИЙ. Слово надається заступнику голови Комітету з питань бюджету Гевку Володимиру Леонідовичу.</p>
<p><i> </i></p>
<p>15:20:47</p>
<p>ГЕВКО В.Л.</p>
<p>Шановний Руслане Олексійовичу, шановні народні депутати! Комітет з питань бюджету на виконання Розпорядження Голови Верховної Ради щодо скликання позачергового пленарного засідання невідкладно 15 грудня на своєму засіданні розглянув законопроект за номером 5891-1. Законопроектом пропонується збільшити видатки загального фонду державного бюджету на 2,4 мільярда гривень для погашення заборгованості та виплати заробітної плати працівникам державних вугледобувних підприємств. Джерелом покриття таких видатків запропоновано збільшення надходжень до державного бюджету від рентної плати за користування надрами та видобування природного газу.</p>
<p>За висновками ГНЕУ та Мінфіну, існують ризики виконання плану за доходами державного бюджету у збільшеному обсязі, зважаючи на поточний стан виконання та вже прийняті рішення щодо збільшення планових доходів державного бюджету. Крім того, зауважено про відсутність належних фінансово-економічних розрахунків щодо збільшення видатків на реструктуризацію вугільної галузі.</p>
<p>Під час опрацювання цього законопроекту було розглянуто пропозиції, що надійшли від суб'єктів права законодавчої ініціативи, окремі з яких було підтримано. Варто наголосити, що законопроект потребує внесення техніко-юридичних правок, пов'язаних з необхідністю викладення бюджетних показників у тексті та додатках з урахуванням попередньо прийнятих змін до Закону про Державний бюджет на цей рік.</p>
<p>За підсумками розгляду даного питання комітет ухвалив наступне рішення. Рекомендувати Верховній Раді за результатами розгляду у першому читанні законопроекту за номером 5891-1, прийняти його за основу з урахуванням пропозицій щодо збереження на кінець…</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, є необхідність обговорити чи перейдемо до голосування? Можемо перейти до голосування, так? Ні. Тоді записуються: два – за, два – проти. Записуйтесь: два – за, два – проти. Я за витягнутою рукою не даю голос.</p>
<p>Слово надається народному депутату Кузбиту Юрію Михайловичу, фракція політичної партії "Слуга народу".</p>
<p></p>
<p>15:23:34</p>
<p>КУЗБИТ Ю.М.</p>
<p>Я прошу передати слово Камельчуку. Дякую.</p>
<p></p>
<p>ГОЛОВУЮЧИЙ. Юрій Камельчук, будь ласка.</p>
<p></p>
<p>15:23:47</p>
<p>КАМЕЛЬЧУК Ю.О.</p>
<p>Юрій Камельчук, фракція "Слуга народу", червоноградський шахтарський округ. П'ятсот, вісімсот, тисяча і більше метрів під землею шахтарі добувають вугілля, за яке ми зараз ще шукаємо за кордоном і платимо шалені кошти. Вони мають право отримати зарплату вже сьогодні і зараз. Ми повинні їм заплатити. Але ми повинні їм заплатити не на папері, а реально.</p>
<p>Тому ті зміни, які ми маємо внести в бюджет, ми маємо врахувати абсолютно кожне підприємство, якому заборгували за 20-й рік, за інші роки, за ці роки, поточного… Всі зарплати мають бути виплачені, в тому числі шахті"Надія", на якій з 20-го року кілька місяців мають не закритої зарплати. І вони не розуміють,вони отримають її коли-небудь чи ні.</p>
<p>Якщо, на жаль, Кабінет Міністрів, Мінфін і Міненерго до цього часу не виправили ситуацію, парламент може це зробити. Давайте приймемо це рішення і підтримаємо шахтарів, які зараз там стоять там на вулиці, мерзнуть за свою зарплату, яку вони заслужили.</p>
<p>Україні – українське вугілля! Слава шахтарській праці! Слава шахтарям! Слава Україні!</p>
<p></p>
<p>ГОЛОВУЮЧИЙ. Героям слава!</p>
<p>Слово надається Сергію Ярославовичу Рудику, депутатська група "Партія "За майбутнє".</p>
<p></p>
<p>15:25:09</p>
<p>РУДИК С.Я.</p>
<p>Прошу передати слово Ігорю Гузю.</p>
<p></p>
<p>ГОЛОВУЮЧИЙ. Будь ласка, Ігор Гузь.</p>
<p></p>
<p>15:25:25</p>
<p>ГУЗЬ І.В.</p>
<p>Шановні друзі, я представляю теж шахтарський округ № 19. І окрім того питання, яке ми зараз будемо голосувати, я хочу вам сказати від імені всіх волинських шахтарів: так бідово ставилися до шахтарів, як останні два роки, не ставилися ніколи. Це треба визнати і чітко сказати.</p>
<p>В Україні будується єдина шахта № 10. Я вже задовбався тут про це говорити в минулому скликані, в цьому. У нас немає вугілля, у нас куча відключень веерных і так далі. На це питання наплювала влада.</p>
<p>Жоден міністр вугільної промисловості не хоче приїхати і підняти це питання. Єдина шахта, ми іншої не побудуємо. Вкладено 1 мільярд 500 мільйонів гривень – це державні гроші. А сьогодні кожен місяць вона затоплюється. І стукай, не стукай – всім плювати. Треба її або добудувати, і треба це зробити, або не гратися, приїхати людям і сказати принципово: ми не будемо її добудовувати. Але не брехати, бо, на жаль, кожен день це робиться.</p>
<p>Далі. У мене в окрузі дві шахти – 9-а і "Бужанська". На превеликий жаль, кожен квартал скорочують 50-100 шахтарів. Ніхто не думає про те, щоб далі лави продовжувати. Є вугілля! Треба нормальне ставлення до цієї ситуації.</p>
<p>Тому я, звичайно, закликаю підтримати цей законопроект. Але, друзі, у нас немає міністра вугільної промисловості. Немає! Я п’ять разів просив: приїдьте до нас, до мене в округ, зберіть всіх, давайте порадимося, що робити, як підтримувати. Нуль реакції. На превеликий жаль, я мушу з цієї трибуни говорити: ставлення влади до шахтарів, конкретно на Волині, нікчемне.</p>
<p>Дякую.</p>
<p></p>
<p>ГОЛОВУЮЧИЙ. Слово надається народному депутату України Герасимову Артуру Володимировичу.</p>
<p>Бондар Михайло Леонтійович.</p>
<p></p>
<p>15:27:29</p>
<p>БОНДАР М.Л.</p>
<p>Шановні колеги, я буду все-таки просити вас голосувати за основу і в цілому. Вчора якраз таку пропозицію підтримав бюджетний комітет. Я не знаю, чому сьогодні колега доповідає, що тільки за основу. За основу і в цілому. Я був присутній і доповідав цей закон.</p>
<p>Друге питання – шахта "Надія", про яку сьогодні згадували. Міністерство енергетики сказало, що воно має 90 мільйонів зекономлених грошей, воно може перекидкою закрити борги по шахті "Надія". По всім остальным вуглевидобувним підприємствам державним треба сьогодні проголосувати цей законопроект і закрити борги перед Новим роком.</p>
<p>Михайло Якович сказав, ми зараз йдемо на п'ять тижнів фактично у відпустку, шахтарі не будуть чекати, коли ми прийдемо і все-таки внесемо зміни в другому читанні до цього законопроекту, і дамо можливість покрити борги.</p>
<p>Ще раз закликаю, голосуємо за основу і в цілому, закриваємо борги перед шахтарями і йдемо тоді у відпустку.</p>
<p>Дякую, колеги. Прошу підтримати.</p>
<p></p>
<p>ГОЛОВУЮЧИЙ. Слово надається народному депутату України Немирі Григорію Михайловичу, фракція "Батьківщина".</p>
<p>Соболєв Сергій Владиславович, будь ласка.</p>
<p></p>
<p>15:28:53</p>
<p>СОБОЛЄВ С.В.</p>
<p>Соболєв, "Батьківщина". Шановні колеги, що тут відбувається? Як це можна доповідати від рішення комітету, яке фактично фальсифікується з цієї трибуни? Всі, хто був вчора присутній на засіданні комітету, знають: рішення було за основу і в цілому. Ви не маєте права підмінювати своє рішення.</p>
<p>Друге рішення. Чому ви сиділи весь цей час, не вносили відповідні законопроекти? Опозиція зібрала необхідні підписи. Ми дуже вдячні представникам більшості, які так само підтримали цю пропозицію, Законопроект, який ми зараз обговорюємо, за авторства нашого колеги Волинця і інших передбачає збільшення на 2,4 мільярда фінансування.</p>
<p>Пане, який виступав від фракції більшості, врахуються всі пропозиції, які є, в тому числі і ваші. Якщо треба дорахувати якісь пропозиції, вносьте їх, але не може вся галузь страждати через те, що не врахована якась окрема шахта. Ви уявляєте, в якому стані опиниться зараз вся галузь, коли на 2,4 мільярда буде не профінансована заборгованість по вугільній галузі.</p>
<p>Наша пропозиція є наступна. Проголосувати за основу і в цілому, і вже в новий рік залишитися без заборгованості майже в 2,5 мільярда гривень. Все, що треба, доголосувати окремо. Будь ласка, готуйте ці пропозиції, так як це підготували автори законопроекту, вносьте на бюджетний комітет, ставте це на позачергове будь-яке інше засідання і доголосуйте. Ми і вашу пропозицію підтримаємо.</p>
<p>Тому наша пропозиція є за основу і в цілому, і закрити перед Новим роком заборгованість на 2,5 мільярда. Мінфін постійно інформує про перевиконання бюджету…</p>
<p></p>
<p>ГОЛОВУЮЧИЙ. Шановні колеги, ще від… Зараз, хвилиночку. "Опозиційна платформа – За життя" Юлій Якович Іоффе. Після цього ще Арешонков Володимир Юрійович. <i>(Шум у залі)</i></p>
<p>Фракції і групи тільки, я перепрошую.</p>
<p></p>
<p>15:31:13</p>
<p>ІОФФЕ Ю.Я.</p>
<p>Шановні колеги, ми абсолютно, наша фракція підтримує попередній виступ пана Соболєва. Надо заплатити абсолютно всім до Нового року, для цього прийняти сьогодні цей законопроект за основу і в цілому. Але я хочу сказати наступне.</p>
<p>Шахти, 37 державних шахт, доведені до ручки. Вони видобувають у середньому десь 250 тонн на добу, і це ніяк не може давати якусь перспективу для нормальної роботи, для того, щоб вони отримували гроші і получали заробітну плату. Я наведу один приклад. На лінії розмежування, Бахмутський шлях всім відомий, знаходиться шахта "Гірська": пласт 1 метр 80, є готова лава, шахта зараз видобуває 100 тонн, тільки безумовно вона себе не може годувати.</p>
<p></p>
<p>ГОЛОВУЮЧИЙ. Дякую.</p>
<p>Будь ласка, Арешонков Володимир Юрійович. Передайте, будь ласка. Якщо Володимир Юрійович передасть для пані Гриб, будь ласка, я передам.</p>
<p>Будь ласка, Арешонков.</p>
<p></p>
<p>15:32:29</p>
<p>АРЕШОНКОВ В.Ю.</p>
<p>Шановні колеги, перше, у мене питання від нашої групи. Якщо ми сьогодні збирались на позачергове засідання для того, щоб вирішити питання, то давайте підтримаємо колег, голосуємо в цілому для того, щоб прискорити цей процес. Це перше. Треба готувати тоді ці всі речі, в тому числі і з урядом.</p>
<p>Але я зараз хочу звернутись до своїх колег. Будьте коректними у виступах, Верховна Рада не йде ні в яку відпустку, шановні колеги, ми будемо працювати, тільки працюють комітети, працюємо в округах, а ніякої відпустки немає. Тому давайте цю тему висвітлюйте так, як воно є.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, ми звершили обговорення. Я перепрошую, від "Довіри" вже брали слово, у нас за Регламентом тільки фракції і групи. Шановні колеги, ще раз, фракції і групи. Якщо хтось із фракцій чи груп передасть, будь ласка, якщо ні, то я переходжу до прийняття рішення. <i>(Шум у залі)</i></p>
<p>Шановні колеги, у мене в руках рішення комітету, я не знаю про що ви говорите, в мене чітко написано – прийняти за основу. Тому, шановні колеги, я ще раз кажу, я мушу йти так, як це передбачено в Регламенті.</p>
<p>Тому, шановні колеги, я ставлю пропозицію комітету прийняти за основу з урахуванням пропозицій комітету законопроект номер 5891-1. Це проект Закону про внесення змін до Закону України "Про Державний бюджет України на 2021 рік" (щодо погашення заборгованості та виплати поточної заробітної плати працівникам державних вугледобувних вугільних підприємств).</p>
<p>Шановні колеги, готові голосувати? Готові голосувати? Прошу голосувати.</p>
<p><b> </b></p>
<p>15:34:48</p>
<p>За-311</p>
<p></p>
<p>15:34:56</p>
<p>ГОЛОВУЮЧИЙ. Рішення прийнято.</p>
<p>Покажіть по фракціях.</p>
<p>Шановні народні депутати, позачергове пленарне засідання Верховної Ради України оголошую закритим.</p>
<p>Дякую.<br></p></div>
