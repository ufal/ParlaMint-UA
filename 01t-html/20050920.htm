Стенограма пленарного засідання
20 вересня 2005
<div>
<p align=center>ЗАСІДАННЯ ВОСЬМЕ</p>
<p align=center>Сесійний зал Верховної Ради України</p>
<p align=center>20 вересня 2005 року, 10.00 година</p>
<p align=center>Веде засідання Голова Верховної Ради України ЛИТВИН В.М.</p>
<p>&nbsp;</p>
<p>ГОЛОВА. Доброго ранку, шановні народні депутати, запрошені та гості Верховної Ради України! Прошу, шановні колеги, підготуватися до реєстрації. Ввімкніть систему «Рада».</p>
<p>10:09:23</p>
<p>Зареєструвалися в сесійній залі 335 народних депутатів. Ранкове засідання Верховної Ради України оголошую відкритим.</p>
<p>Шановні колеги, я просив би картки вставити вас в гнізда, бо більше народних депутатів, ніж зареєстровано, в сесійній залі.</p>
<p>Шановні колеги,&nbsp; сьогодні день народження народних депутатів України: Володимира Бойка, Володимира Семеновича Бойка, а також Геннадія Васильовича Горлова. Давайте привітаємо наших колег в особі Матвієнкова і побажаємо їм міцного здоров’я.</p>
<p>Шановні народні депутати, шановні колеги, щойно відбулося засідання Погоджувальної ради. Дозвольте поінформувати вас про результати нашої роботи. Ми домовилися працювати таким чином: розглянемо перше питання – інформацію про економічний і соціальний стан, друге питання розглянемо – про надання згоди на призначення Прем'єр-міністром України Юрія Єханурова, третім питанням розглянемо – включення до порядку денного і прийняття рішення про створення спеціальних слідчих комісій з розслідування тих резонансних моментів, які останнім часом з’явилися в нашому житті. Причому за те, що рішення буде прийнято позитивне по третьому питанню, проголосували практично всі, всі керівники депутатських груп і фракцій. Після того ми перейдемо до розгляду питань, які є… Що, що?</p>
<p>Ну, зараз ми… Присяга – це зрозуміло, і ми домовилися, що голосування буде по третьому питанню позитивно. Далі йдемо за розкладом засідання на вівторок.</p>
<p>З мотивів, будь ласка, 5 хвилин, запишіться для того, щоб обмінятися думками. І прошу підготуватися до присяги наших колег.</p>
<p>Так, на табло, будь ласка, Кухарчук, фракція комуністів.</p>
<p>&nbsp;</p>
<p>10:11:39</p>
<p>КУХАРЧУК М.А.</p>
<p>Ще немає…&nbsp;Прошу передати слово керівнику фракції Петру Миколайовичу Симоненку.</p>
<p>&nbsp;</p>
<p>ГОЛОВА. Петро Миколайович&nbsp; Симоненко, будь ласка.</p>
<p>&nbsp;</p>
<p>10:11:49</p>
<p>СИМОНЕНКО П.М.</p>
<p>Симоненко, фракція комуністів.</p>
<p>Шановні колеги, шановні радіослухачі!&nbsp;Фракція комуністів вносить пропозицію і буде наполягати на тому, щоб в першочерговому порядку ми розглянули проект закону 8155 щодо створення Спеціальної тимчасової комісії з розслідування джерел фінансування виборчої кампанії Президента і тих політичних сил, які якраз скористалися грошами Березовського і американськими.</p>
<p>В даному випадку, Володимир Михайлович, ми наполягаємо на тому, щоб це питання було розглянуто терміново, бо у нас за цим питанням стоїть проблема національної зради, питання відносно того, що формується маріонетковий уряд і маріонеткова влада в цілому в державі. Питання, яке має відношення до тих обіцянок, які видавалися на майдані і того, що робиться сьогодні з народом України, коли здається і продається Україна.</p>
<p>Тому фракція комуністів після прийняття присяги просить вас і прохає…</p>
<p>&nbsp;</p>
<p>ГОЛОВА. Так, Петро Качур, фракція "Наша Україна".</p>
<p>&nbsp;</p>
<p>10:12:55</p>
<p>КАЧУР П.С.</p>
<p>Шановний Володимир Михайлович!</p>
<p>Я згідний бути Павлом Качуром, так мене охрестили батьки. То якщо можна, я просив би таки…</p>
<p>В мене до вас прохання: реєстрація показала, що частина депутатів сидить в залі, але в них немає карток. Володимир Михайлович, це до вас прохання. Прошу дати доручення. Видно просто люди погубили картки. Вони сидять і не можуть повноцінно працювати.</p>
<p>А зараз прошу передати слово Кендзьору Ярославу.</p>
<p>&nbsp;</p>
<p>ГОЛОВА. Ярослав Кендзьор, будь ласка.</p>
<p>&nbsp;</p>
<p>10:13:25</p>
<p>КЕНДЗЬОР Я.М.</p>
<p>Ярослав Кендзьор, фракція Народного руху України.</p>
<p>Володимир Михайлович, у зв'язку з&nbsp; пропозицією лідера комуністів &nbsp;Симоненка, я пропоную на цьому тижні обов’язково підготувати і розглянути питання про діяльність в Україні філіалу російської Комуністичної партії і її антиукраїнську діяльність і послідовне фінансування цієї п’ятої колони Російської Федерації, російської Компартії. (Оплески).</p>
<p>&nbsp;</p>
<p>ГОЛОВА.&nbsp; Олександр… Я прошу вас, репліка дається, коли вже завершиться розгляд питання. Ми ще ж не пройшли п’ять хвилин. Буде, буде все, я прошу вас.</p>
<p>Олександр Бандурка, фракція Народної партії.</p>
<p>&nbsp;</p>
<p>10:14:15</p>
<p>БАНДУРКА О.М.</p>
<p>Олександр Бандурка, Народна партія Володимира Литвина.</p>
<p>Шановні колеги,&nbsp; у нас дуже насичений розклад засідань Верховної Ради на цю неділю.</p>
<p>Наша фракція підтримує питання, які внесені, і сьогодні на розгляд. Пропонуємо негайно приступити до порядку денного без зволікань.</p>
<p>А ті питання, які погодила погоджувальна комісія, сама чисельна фракція підтримає. Дякую.</p>
<p>&nbsp;</p>
<p>ГОЛОВА.&nbsp; Андрій Шкіль, фракція блоку Юлії Тимошенко.</p>
<p>&nbsp;</p>
<p>10:14:49</p>
<p>ШКІЛЬ А.В.</p>
<p>Дякую. Я хотів би в контексті присутності тут і кандидата в Прем’єри і виконуючого обов’язки уряду, міністрів уряду українського, задати питання. Ми маємо пропозицію про те, що уряд сьогодні виконує обов’язки. Але нас цікавить і мене як народного депутата, і моїх виборців, які причини були усунення від влади уряду і Прем'єр-міністра Тимошенко, які економічні помилки чи які прорахунки буде виправляти чи справляти уряд Єханурова? Це, я думаю, мусить бути головним питанням, на яке ми мусимо отримати відповідь.</p>
<p>Я думаю, що консультації з Кучмою ним отримані, але тим не менше хотілося б знати, які саме кроки будуть здійснені, і що саме спонукало Президента послати у відставку Прем'єр-міністра? Дякую.</p>
<p>&nbsp;</p>
<p>ГОЛОВА.&nbsp; Микола Карнаух, фракція Соціалістичної партії України.</p>
<p>&nbsp;</p>
<p>10:15:48</p>
<p>КАРНАУХ М.В.</p>
<p>Дякую. Прошу передати слово голові фракції Олександру Морозу.</p>
<p>&nbsp;</p>
<p>ГОЛОВА.&nbsp; Олександр Олександрович Мороз, фракція Соціалістичної партії України.</p>
<p>&nbsp;</p>
<p>10:15:58</p>
<p>МОРОЗ О.О.</p>
<p>Шановні колеги,&nbsp; шановний Володимире Михайловичу. Порядок, який ви запропонували, погоджений головами фракцій і груп у парламенті. Він приймається. Я думаю, не викликає сумніву, тим паче, що одержання гарантій від керівників фракцій, що пропозиція про створення відповідних тимчасових комісій будуть прийняті. Можливо, бажано було б створити взагалі-то одну комісію, яка б розглянула всі ці питання.</p>
<p>Я хотів би попросити депутатів-членів тимчасової слідчої комісії, яка працює над конституційними законами, зібратися сьогодні о другій п’ятнадцять, о 14.15 на своє засідання, щоб розглянути проект закону 3207, під номером таким, який прийшов із Конституційного суду.</p>
<p>Це надзвичайно важлива справа і я сподіваюся на те, що явка буде повною.</p>
<p>&nbsp;</p>
<p>ГОЛОВА. Я бачу, шановні колеги. Репліка. Петро Симоненко, будь ласка.</p>
<p>&nbsp;</p>
<p>10:17:02</p>
<p>СИМОНЕНКО П.М.</p>
<p>Симоненко, фракция коммунистов. Уважаемые коллеги, уважаемые радиослушатели, мы не боимся подобного расследования и готовы к этому. Потому что эти политические силы, которые предлагают, 15 лет грабят результаты нашего труда, никак не добьют заводы и фабрики, никак не позакрывают больницы и школы, которые мы строили и создавали. Это первое.</p>
<p>Во-вторых, это подтверждает справедливость нашего заявления о том, что эти политические силы идеологию нашизма навязывают.</p>
<p>И третье, о чем хотел сказать, напоминая кое-кому о том, что цирк уже уехал, но клоуны остались.</p>
<p>&nbsp;</p>
<p>ГОЛОВА. Шановні колеги, ми обмінялися думками з приводу пропонованого розкладу засідань. Я просив би, шановні колеги, просив би фракцію комуністів підтримати теж таку послідовність, яка запропонована на Погоджувальній раді. Гарантовано буде позитивний результат голосування. Ми про це, фактично, домовилися всі під стенограму сказали, що проголосують за …</p>
<p>Петро Миколайович, ну є вже рішення. Я просив би вас, ну, підтримайте хоч один раз. Я буду виступати, Петро Миколайович, гарантом, оскільки ми прийняли одноголосно рішення. Зараз тоді не буде результативного голосування.</p>
<p>Петро Миколайович, ми прийняли рішення. Я дуже прошу вас.</p>
<p>Шановні народні депутати, є рішення Погоджувальної ради. Давайте будемо його виконувати. Тепер оголошення, будь ласка.</p>
<p>Оголошення. Про входження до фракції, депутатської фракції політичної партії&nbsp;&nbsp;&nbsp;&nbsp; «Вперед, Україна»&nbsp;&nbsp; Давидової Людмили Іванівни і в зв’язку з цим, про вихід з фракції «Єдина Україна».</p>
<p>Ще одне оголошення, шановні колеги. Правда, є два варіанти оголошення, прошу прослухати уважно. Відповідно до пункту 3 статті 4.2.1 Регламенту Верховної Ради України та протоколу засідання депутатської фракції Соціалістичної партії України від 8 вересня 2005 року інформую про виключення народного депутата Гошовського Володимира Сергійовича зі складу депутатської фракції Соціалістичної партії України.</p>
<p>А також є заява безпосередньо Гошовського про вихід із складу депутатської фракції Соціалістичної партії України. Але оскільки рішення фракції було від 8 вересня і відповідно воно надійшло до Верховної Ради України, а заява була від 10 вересня, тобто оголошується перше рішення, - рішення фракції. Це відповідно до Регламенту.</p>
<p>Шановні народні депутати, 12 вересня 2005 року Центральна виборча комісія зареєструвала народними депутатами України Глухівського Льва Йосиповича, Ступака Володимира Федоровича, Марченка Олександра Володимировича та Поровського Миколу Івановича в багатомандатному загальнодержавному виборчому окрузі від виборчого блоку політичних партій Блок Віктора Ющенка&nbsp; «Наша Україна». Відповідно до статті 79 Конституції України перед вступом на посаду народні депутати України складають присягу перед Верховною Радою України.</p>
<p>До складення присяги на трибуну запрошується&nbsp; народний депутат України Глухівський Лев Йосипович.</p>
<p>&nbsp;</p>
<p>ГЛУХІВСЬКИЙ Л.Й.</p>
<p>Присягаю на вірність Україні. Зобов’язуюсь усіма своїми діями боронити суверенітет і незалежність України. Дбати про благо Вітчизни і добробут українського народу. Присягаю додержуватися Конституції України та законів України, виконувати свої обов’язки в інтересах усіх співвітчизників.</p>
<p>&nbsp;</p>
<p>ГОЛОВА. Шановні колеги! Давайте привітаємо Льва Йосиповича і побажаємо нашої плідної спільної роботи.</p>
<p>І одразу відповідно до статті 4.2.1. та 4.2.2. Регламенту Верховної Ради України інформую про входження Глухівського Льва Йосиповича до складу депутатської фракції Народного руху України.</p>
<p>Для складення присяги на трибуну запрошується народний депутат України Ступак Володимир Федорович.</p>
<p>&nbsp;</p>
<p>СТУПАК В.Ф.</p>
<p>Присягаю на вірність Україні, зобов’язуюсь усіма своїми діями боронити суверенітет і незалежність України, дбати про благо Вітчизни і добробут українського народу. Присягаю додержуватися Конституції України та законів України, виконувати свої обов’язки в інтересах усіх співвітчизників.</p>
<p>&nbsp;</p>
<p>ГОЛОВА. Шановні колеги,&nbsp;&nbsp; давайте привітаємо Володимира Федоровича&nbsp; з входженням до депутатської сім’ї.</p>
<p>Так, відповідно до статті 13 Закону України «Про статус народного депутата України» статей 4.2.1&nbsp; та 4.2.2 Регламенту&nbsp; Верховної Ради України інформую про входження Ступака Володимира Федоровича до складу депутатської фракції Української народної партії.</p>
<p>До складення присяги на трибуну запрошується народний депутат України Марченко Олександр Володимирович.</p>
<p>&nbsp;</p>
<p>МАРЧЕНКО О.В.</p>
<p>Я, Марченко Олександр Володимирович, присягаю на вірність Україні, зобов’язуюсь усіма своїми діями боронити суверенітет і незалежність України, дбати про благо Вітчизни і добробут українського народу. Присягаю додержуватися Конституції України та Законів України, виконувати свої обов’язки в інтересах усіх співвітчизників, вірно служити Господу Богу.</p>
<p>&nbsp;</p>
<p>ГОЛОВА. Давайте привітаємо Олександра Володимировича.</p>
<p>Шановні колеги, він прочитав… перехвалювалася людина, все нормально. А, що він порушив? А? Що, що?</p>
<p>&nbsp;</p>
<p>ІЗ ЗАЛУ. Він збирається служити не народу України, а Богу.</p>
<p>&nbsp;</p>
<p>ГОЛОВА. А це він в кінці сказав, вже в кінці сказав. Зараз ми по стенограмі з’ясуємо, потім з’ясуємо. Шановні колеги, я прошу вас.</p>
<p>До складення присяги на трибуну запрошується народний депутат України Поровський Микола Іванович. Микола Іванович, будь ласка.</p>
<p>&nbsp;</p>
<p>ПОРОВСЬКИЙ М.І.</p>
<p>Присягаю на вірність Україні, зобов’язуюсь усіма своїми діями боронити суверенітет і незалежність України, дбати про благо Вітчизни і добробут українського народу. Присягаю додержуватися Конституції України та законів України, виконувати свої обов’язки в інтересах усіх співвітчизників.</p>
<p>Микола Поровський.</p>
<p>&nbsp;</p>
<p>ГОЛОВА. Так. Давайте привітаємо Миколу Івановича.</p>
<p>Шановні народні депутати, оголошується до розгляду питання інформація Державного комітету статистики про стан економічного і соціального розвитку України. Доповідач голова Державного комітету статистики Осауленко Олександр Григорович.</p>
<p>Ми домовились про такий Регламент розгляду питання: 15 хвилин для інформації і 15 хвилин для запитань, які, очевидно, виникнуть у депутатів для уточнення і з’ясування загальної картини процесів, які відбуваються в Україні в економічній і соціальній сфері. Немає заперечень? Дякую.</p>
<p>&nbsp;Олександре Григоровичу, будь ласка.</p>
<p>&nbsp;</p>
<p>ОСАУЛЕНКО О.Г.</p>
<p>Спасибі. Шановний Володимире Михайловичу! Шановні народні депутати України! Шановний Юрію Івановичу і члени уряду, присутні!</p>
<p>На виконання рішення Погоджувальної ради депутатської фракції Верховної Ради дозвольте коротко поінформувати вас про результати соціально-економічного розвитку України <a name=Temp></a>в поточному році.</p>
<p>Згідно з цим же рішенням, вам, шановні народні депутати, надані для ознайомлення детальні матеріали з даного питання. Тому у зв’язку з обмеженим регламентом буду максимально стислим у своїй інформації.</p>
<p>Економічна ситуація, яка склалася&nbsp; зараз в країні є досить непростою і неоднозначною. З одного боку продовжується економічне зростання, так ВВП за 8 місяців поточного року зріс на 2,8 відсотка. З іншого, темпи цього зростання суттєво уповільнились, при чому, як в порівнянні із попереднім роком так і з початком поточного року.</p>
<p>Нагадаю, що ВВП за підсумками минулого року зріс на 12,1 відсотка, а цей рік розпочався з 6,5 відсотків приросту у січні.</p>
<p>Заради об’єктивності варто перш за все зазначити, що соціально-економічні процеси та результати, які мають місце сьогодні багато в чому витікають із попередніх етапів розвитку нашої економіки.</p>
<p>Так за рахунок&nbsp; яких же складових отриманий нинішній&nbsp; економічний результат? Найважливішою складовою ВВП є, як відомо промисловість. Її частка в загальному обсягу випуску продукції біля 50 відсотків. У поточному році в промисловості продовжувалося уповільнення темпів зростання обсягів, яке розпочалося ще&nbsp; у другому&nbsp; кварталі минулого року і в результаті за січень-серпень поточного року приріст склав 3,5 відсотки.</p>
<p>Нагадую, що за підсумками минулого року цей&nbsp; показник був 12,5 відсотків. Основним інтегральним чинником, який&nbsp; вплинув на погіршення динаміки в промисловості є те, що в&nbsp; Україні так і не було сформовано конкурентноспроможну, внутрішньо орієнтовану структуру виробництва.</p>
<p>На погіршення ситуації в поточному році також позначилася висока база минулого року, що була сформована в результаті сприятливої ситуації на зовнішніх ринках.</p>
<p>Переважна сировинна спрямованість національної промислової галузі ставить її в&nbsp; пряму залежність від кон’юнктури зовнішніх ринків, так питома вага сировинної продукції в обсязі реалізованої продукції промисловості складає зараз біля 70 відсотків.</p>
<p>Особливо яскраві ці тенденції відслідковуються на прикладі двох&nbsp; базових галузей промисловості – металургії та нафтопереробки, які за підсумками 8 місяців відбулося абсолютне зменшення обсягів виробництва порівняно з минулим роком.</p>
<p>Питома вага підприємств&nbsp; металургійної галузі, як відомо складає біля &nbsp;70 відсотків. На них припадає&nbsp; біля 43 відсотків&nbsp; загального експорту України. А по багатьох товарних позиціях цієї галузі експорт складає практично 100 відсотків виробництва. Тому різке падіння цін на металопродукцію на світових ринках вкрай негативно позначилося на результатах&nbsp; роботи цієї галузі.&nbsp;&nbsp;</p>
<p>Негативно вплинула на стан металургійної галузі, також, цінова ситуація на внутрішньому ринку.&nbsp; Так значно зросли&nbsp; протягом останніх двох років ціни на сировину, кокс і залізну руду, а також тарифи на вантажні перевезення металопродукції залізничним транспортом.&nbsp; Це призвело до суттєвого подорожчання&nbsp; продукції металургії і наслідком цього стало&nbsp;&nbsp; зменшення попиту&nbsp; на …, як в середині країни, так і за кордоном.</p>
<p>В результаті сумарної дії названих факторів починаючи з другого півріччя минулого року, темпи зростання обсягів металургії різко уповільнилися.&nbsp;&nbsp; В поточному році ця тенденція поглибилася і за вісім місяців&nbsp; обсяги металургії&nbsp; зменшилися на 3,2 відсотка.</p>
<p>Другою галуззю промисловості, яка зменшила обсяги виробництва за&nbsp; вісім&nbsp; місяців на&nbsp; 8,6 відсотка стало виробництво коксу та нафтоперероблення. Це&nbsp; відбулося, перш за все, через нестабільну ситуацію із забезпеченням сировиною, в тому&nbsp;&nbsp; числі, давальницькою нафтою. Питома вага виробництва основних нафтопродуктів з давальницької нафти перевищує 40 відсотків.</p>
<p>В той же час,&nbsp; для порівняння, високі темпи зростання обсягів виробництва збереглися у внутрішньо орієнтованих галузях промисловості.&nbsp; В харчовій промисловості - 14 відсотків, у виробництві деревини&nbsp; - 20 відсотків, в целюлозно-паперовій і поліграфічній – 12 відсотків.</p>
<p>В галузі сільського господарства, яке дає біля 10 відсотків&nbsp; ВВП, приріст обсягів виробництва за вісім місяців становив 2,2 відсотка.</p>
<p>Торік, за аналогічний період, темп приросту складав понад 32&nbsp;&nbsp; відсотки і був зумовлений, в основному, дуже високим урожаєм зернових культур в минулому році.</p>
<p>У поточному році обсяг&nbsp; продукції рослинництва очікується меншим проти минулорічного десь на 5-7 відсотків за рахунок скорочення, перш за все, загальної площі посівних площ на 3,3 відсотка, в тому числі, під зерновими культурами на 2,5 відсотка, а, також, зменшенням урожайності.</p>
<p>Поряд з цим впродовж року спостерігається стабільна тенденція зростання обсягів продукції тваринництва. Так, за&nbsp; січень-серпень вона склала 4,6 відсотка. В тому числі, і це надзвичайно цікава підприємствах -&nbsp; на 15,5 відсотків.</p>
<p>У транспортній галузі також спостерігається зменшення обсягів вантажообороту, який за 8 місяців поточного року в цілому скоротився на 3,3 відсотка. Зменшення вантажообороту відбулось на авіаційному, залізничному, морському і трубопровідному транспорті.</p>
<p>Для розуміння основних причин цього варто зазначити, що зменшення обсягів вантажів, відправлених, наприклад, залізничним транспортом, майже повністю корелюється зменшенням обсягів виробництва по відповідних номенклатурних товарних групах: кокс, нафта, чорні метали і так далі. Іншими словами, менше виробляємо - менше перевозимо.</p>
<p>У поточному році на 7,5 відсотків&nbsp; скоротилися обсяги продукції будівництва. Багато будівельних підприємств не вклали рівноцінних минулорічних&nbsp; контрактів.</p>
<p>На скорочення обсягів будівництва суттєво вплинула робота підприємств, що займаються будівництвом інженерних споруд, зокрема більш ніж на&nbsp; чверть знизило обсяги роботи підприємство, що прокладає магістралі, трубопроводи, лінії зв’язку та&nbsp; енергозабезпечення, тощо.</p>
<p>Позитивним у галузі будівництва є те, що за перше півріччя цього року введено 2,9 мільйонів квадратних метрів загальною площі житла, або на 7,2 відсотки більше, ніж за відповідний період минулого року.</p>
<p>У той же час за звітний період скоротилися на 8,3 роботи з&nbsp; підготовки ділянок під будівництво, і на цьому треба з акцентувати увагу, що матиме негативний вплив на обсяги будівництва в майбутньому.</p>
<p>Суттєво, на жаль, суттєво уповільнились темпи приросту інвестицій в основний капітал. За перше півріччя вони зросли на 8,5 відсотків, у той час, як у минулому році за цей період уже на 32 відсотка був ріст.</p>
<p>Як і в попередні роки, основним джерелом інвестицій в основний капітал є власні кошти підприємств,&nbsp; за рахунок яких освоєно&nbsp; 65 відсотків капіталовкладень.&nbsp; У той же час частка коштів Державного&nbsp; бюджету скоротилось у 3,3&nbsp; рази і складала лише 2,7&nbsp; загального обсягу капіталовкладень.</p>
<p>Що стосується обсягів прямих іноземних інвестицій, то вони зросли на 491 мільйонів доларів США або&nbsp; на 5,7 відсотків порівняно з початком року.</p>
<p>Слід зазначити, що в першому півріччі минулого року цей приріст складав 573 мільйони або на&nbsp; 17 відсотків більше.</p>
<p>В поточному році відбулися серйозні зміни в показниках зовнішньоекономічної діяльності. Перш за все – в зовнішній торгівлі товарами. Так за 7 місяців поточного року&nbsp; позитивне сальдо по торгівлі товарами становило всього 118 мільйонів доларів проти двух з половиною мільярдів у минулому році.</p>
<p>Виходячи з наявних тенденцій можна очікувати, що найближчим часом це сальдо набуде від’ємного значення.</p>
<p>Різке скорочення сальдо торгівлі товарами відбувається внаслідок уповільнення темпів росту експорту товарів до 7,6 відсотка та суттєвого зростання імпорту, який зріс на 24,3 відсотки.</p>
<p>Глибинні причини таких суттєвих змін потребують детального вивчення. На наш погляд, вони лежать перш за все в площині реалізації заходів по детінізації зовнішньоторгівельній діяльності, які вживались владою. Серед легальних причин зменшення темпів приросту експорту слід також назвати ревальвацію гривні по відношенню до долара США та зменшання обсягів виробництва товарів в експортноорієнтованих галузях економіки, про що я вже казав.</p>
<p>Що стосується значного зростання обсягів імпорту товарів, то воно пов’язано також із зменшенням тарифного навантаження на імпорт та в результаті тих рішень, які приймались по стимулюванню імпорту.</p>
<p>Неоднозначна ситуація склалась і у внутрішній торгівлі. Так проти відповідного періоду минулого року оборот внутрішньої торгівлі знизився на 4,3 відсотка. При цьому роздрібна торгівля зросла на двадцять майже два відсотка, а оптова, на яку припадає левова частка, близько 80-ти відсотків, - навпаки, знизилась майже на 10 відсотків. Такі різкі зміни в показниках оптової торгівлі відбулися в тому числі і за рахунок заходів по детінізації економіки України. Мається на увазі ліквідація пільг і&nbsp; привілеїв окремих фірм, посилення боротьби з незаконним поверненням ПДВ і так далі.</p>
<p>Економічна ситуація, що склалась в економіці, неоднозначно впливає на фінансовий стан підприємств. Так за 9 місяців поточного року обсяги прибутку збільшились на 34 відсотки, що є, безумовно, позитивним явищем. У той же час збільшення прибутку відбулося здебільше за рахунок&nbsp; промислових підприємств, при цьому&nbsp; приріст&nbsp; їх прибутків на сьогодні майже на 70 відсотків обумовлене зростанням індексу цін виробників, тобто, власне, екстенсивними факторами. І до кінця року можна очікувати погіршення&nbsp; впливу цінового фактору&nbsp; на обсяги прибутку промисловості.</p>
<p>Одночасно&nbsp; продовжують негативно впливати на економіку збиткові підприємства. Збільшилася проти минулого року, як обсяги збитків на 5 відсотків, так і частка збиткових підприємств, яких зараз&nbsp; 35,7 відсотка від загальної кількості.</p>
<p>Цінова ситуація на споживчому ринку&nbsp; з початку поточного року складалася під впливом цілого ряду чинників, до яких можна віднести зростання цін на паливно-мастильні матеріали, на&nbsp; комунальні послуги та квартирну плату і так далі. Як свідомо, за 8 місяців&nbsp; поточного року індекс споживчих цін становив&nbsp;&nbsp; 6,7 відсотка, що на разі вище, ніж за аналогічний період минулого року, коли він рівнявся 4,3 відсотка.&nbsp; У зв’язку з цим, оскільки кілька&nbsp; років поспіль мало місце зростання темпів інфляції&nbsp;&nbsp; у другому півріччі, підвищення значення цього показника&nbsp; викликає занепокоєння.&nbsp;</p>
<p>Підсумовуючи результати аналізу&nbsp; економічних показників&nbsp; можна зробити висновок про існування&nbsp; двох основних на сьогодні чинників&nbsp; уповільнення економічного зростання – це несприятлива економічна кон’юнктура на зовнішніх&nbsp; ринках і, друге,&nbsp; погіршення з цілого ряду причин інвестиційного клімату.</p>
<p>Останнє підтверджується серйозними&nbsp; зрушеннями у структурі ВВП в напрямку зменшення валового&nbsp; нагромадження капіталу, який є основою&nbsp; інвестиційної діяльності за рахунок збільшення споживання населення. І тут серйозні відбулися деструктивні зміни, які не можуть&nbsp; не турбувати. Для розуміння причин цього явища необхідно&nbsp; звернутися до аналізу соціальних показників.</p>
<p>Соціальна направленість економічної політики, яка&nbsp; задекларована і&nbsp; реалізується владою&nbsp; у поточному році,&nbsp; обумовила суттєве підвищення&nbsp; соціальних гарантій і доходів населення. Так середньомісячна&nbsp;&nbsp; номінальна заробітна плата у січні-липні в&nbsp; 1,6 рази перевищила&nbsp; законодавчо встановлений прожитковий &nbsp;мінімум для працездатних осіб 453 гривні становило 741 гривню, що на 34 відсотки більше порівняно з відповідним періодом минулого року.</p>
<p>Систематичне підвищення рівня мінімальної зарплати сприяло зменшенню частки працівників, які отримують заробітну плату нижче прожиткового мінімуму для працездатної особи. За цей час частка їх зменшилася майже на дев’ять відсотків порівняно з відповідним періодом минулого року. Реальна заробітна плата за січень-липень зросла на 17,5 відсотків. Стабільність зростання зарплати впродовж цього року обумовила суттєве підвищення життєвого рівня населення. Так, за сім місяців цього року порівняно з аналогічним періодом минулого номінальні доходи зросли на 44 відсотки, а реальні майже на 26. В той же час, зростання доходів населення в поточному році відбувається в основному за рахунок збільшення соціальних допомог у два рази та соціальних трансфертів у півтора рази. Ця тенденція спостерігається, починаючи з другого півріччя минулого року.</p>
<p>Така динаміка соціальних виплат обумовила виникнення диспропорції у структурі загальних доходів населення. Так, частка цих виплат за січень-липень зросла до 45,6 відсотків, в той час як питома вага заробітної плати, яка є фактично базовою для їх виплати, навпаки, скоротилася до 41.</p>
<p>Не менш серйозною є проблема невідповідності темпів зростання заробітної плати та обсягів виробництва. Як я вже сказав, темпи зростання ВВП і ключових галузей суттєво відстають від темпів зростання доходів і заробітної плати.</p>
<p>Одним, що в свою чергу створює передумови для виникнення додаткових соціально-економічних диспропорцій, одним із проявів цього, на нашу думку, є відновлення зростання в поточному році загальної суми боргу з виплати заробітної плати, на відміну від минулорічної тенденції скорочення заборгованості.</p>
<p>Хотів би сказати на завершення про те, що соціально-економічна ситуація на сьогодні є дуже непростою, але в той же час, на наше глибоке переконання, вона є цілком керованою і може за рахунок узгодження дій усіх гілок влади надалі суттєво покращуватися.</p>
<p>Дякую за увагу.</p>
<p>&nbsp;</p>
<p>ГОЛОВА. Шановні колеги, Олександр Григорович Осауленко виклав інформацію. Прошу записатися на запитання, якщо такі виникли. На табло прізвища народних депутатів, що записалися на запитання.</p>
<p>Алла Александровська, фракція комуністів, будь ласка.</p>
<p>&nbsp;</p>
<p>10:41:02</p>
<p>АЛЕКСАНДРОВСЬКА А.О.</p>
<p>Александровская, фракция коммунистов, город Харьков.&nbsp;</p>
<p>Прошу передать слово Петру Николаевичу Симоненко.</p>
<p>&nbsp;</p>
<p>ГОЛОВА.&nbsp; Петро Миколайович Симоненко мікрофон, будь ласка.</p>
<p>&nbsp;</p>
<p>10:41:11</p>
<p>СИМОНЕНКО П.М.</p>
<p>Симоненко, фракция коммунистов.</p>
<p>Уважаемый докладчик,&nbsp; вас информировали о нашей просьбе вчера на погоджувальной раде о том, чтобы вы говорили не относительными цифрами, характеризуя экономику, а в некотором абсолютном выражении того, как наполняется внутренний рынок? Вы говорите о процентах. Процентами народ не кормят и в проценты не селят народ. Все-таки каким образом развивается строительный комплекс? Сколько строят жилья&nbsp; для народа конкретно в квадратных метрах, миллионах? В сравнении с 90-ым годом, пожалуйста, представьте. Сколько у нас выпускается станков, допустим, с частовым программным&nbsp; управлением? Сколько автобусов, машин выпустили? Какова покупательная способность людей? Каковы цены на рынках и так далее?</p>
<p>Вы сегодня в очередной раз занимаетесь обманом людей, потому что Центральное статистическое управление превратилась в механизм&nbsp; разрушения государственности и уничтожения отечественного товаропроизводителя.</p>
<p>&nbsp;</p>
<p>ГОЛОВА.&nbsp; Олександр Григорович, будь ласка.</p>
<p>&nbsp;</p>
<p>ОСАУЛЕНКО О.Г.&nbsp; Я дякую за запитання, шановний Петро Миколайович.</p>
<p>Ну, по-перше, я ще раз кажу, що народним депутатам роздані детальні матеріали стосовно цього питання, в яких є всі відповіді на питання, які ви задаєте. Що стосується житла, я сказав, у цьому році введено уже 2,9 млн. кв. метрів. На жаль, ми поки що, так сказати, далеко від того рівня знаходимося. Ну десь близько зараз у нас 40 відсотків до того рівня 90-го року. Десь так.</p>
<p>&nbsp;</p>
<p>ГОЛОВА.&nbsp; Олександр Григорович, я тоді прошу, якщо не задовольняє зараз інформація на відповіді, тоді письмово ви дали відповідь, додаткову інформацію.</p>
<p>&nbsp;</p>
<p>ОСАУЛЕНКО О.Г.&nbsp; Обов’язково, обов’язково.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>ГОЛОВА.&nbsp; Ну, якщо не готові зараз дати? Будь ласка, Георгій Скудар мікрофон, фракція «Регіони України».</p>
<p>&nbsp;</p>
<p>10:43:06</p>
<p>СКУДАР Г.М.</p>
<p>Уважаемый докладчик, вы нам рассказали всем и всему народу о том, что резко падает промышленное производство, что сальдо экспорта-импорта резко снижается. Если в прошлом году мы за год имели плюс 4 миллиарда долларов, то в этом году к концу года мы будем иметь ноль.</p>
<p>Вы рассказали также о том, что почти на 40 миллиардов выросла денежная масса в стране, при этом ВВП, видимо, к концу года будет равен… рост ВВП будет равен нулю. Скажите, пожалуйста, какие ваши расчетные показатели положения, экономического положения и социальной защиты населения к концу этого года в результате вот такого руководства страной?</p>
<p>Пожалуйста.</p>
<p>&nbsp;</p>
<p>ОСАУЛЕНКО О.Г. Дякую за запитання.</p>
<p>Я в своєму виступі всю інформацію сказав про те, що да, дійсно, є негативні тенденції по багатьої галузях економіки України, які врешті-решт відображаються на обсягах і темпах валового внутрішнього продукту як інтегрального показника.</p>
<p>Але я також підкреслив і ще раз хочу підкреслити, що ці тенденції не є породженням цього року. Якщо ви подивитеся ці графіки, які ми вам роздали, то ви побачите, що тенденція падіння обсягів промислового виробництва розпочалася у другому кварталі минулого року, темпи почали зменшуватися, причому достатньо великими темпами це відбувалося. Точно так же, як в результаті цього, починаючи з другого півріччя минулого року почали зменшуватися темпи приросту ВВП. То ми пожинаємо результати всіх проблем в політиці, економічні, в даному випадку макроекономічні, які були за всі роки незалежності. Просто зараз вони співпали&nbsp; якраз з&nbsp; такою політичною ситуацією, і це, очевидно, усугубляється.</p>
<p>Але я думаю, що ситуація зараз наближається до стабілізації на певному рівні, хай не у такому високому темпі, як раніше, але все-таки стабілізація, після чого можна очікувати на подальше відновлення економічного зростання.</p>
<p>Дякую.</p>
<p>&nbsp;</p>
<p>ГОЛОВА. Юрій Кармазин, фракція "Наша Україна".</p>
<p>&nbsp;</p>
<p>10:45:35</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни.</p>
<p>Шановний доповідачу, із вашої доповіді і з тих&nbsp;матеріалів, які ви нам подали, очевидно стало, як мені давно вже очевидно, що країна знаходиться в глибокій економічній кризі, до якої довів попередній уряд і попередні уряди.</p>
<p>Але ви даєте відсотки зростання заробітної плати 17,5. А чому ви окремо не написали уряду, що в чотири рази, що там в рази підвищено, щоб ми бачили в таблицях. Промислове виробництво – падіння колосальне у виробництві коксу, продуктів нафтоперероблення і так далі. Чому, чи ставилося питання на уряді про те, що іде така крива, крива йде вниз неухильно і страшно? Чи робили ви це чи ні? Чи оце тільки перша спроба ваша сказати якісь правдиві речі і то не до кінця. Я переконаний, по цих цифрах бачу…</p>
<p>&nbsp;</p>
<p>ГОЛОВА.&nbsp; Будь ласка, будь ласка</p>
<p>&nbsp;</p>
<p>ОСАУЛЕНКО О.Г.&nbsp; Дякую за запитання.</p>
<p>Перш за все ситуація, яка склалася в економіці і відповідно у соціальній сфері відображається, була неодноразово предметом розгляду на уряді. По крайній мірі наскільки я там буває, бо я не є членом уряду і не завжди там присутній. Але неодноразово при мені ця ситуація розглядалася. Вживалися відповідні заходи, комплекси заходів розроблялися. Але, на жаль, повторюю, зараз ситуація об’єктивно йшла до низу. Це правда.</p>
<p>Що стосується зарплати, то, на жаль, як я вже вам доповідав, вийшли свого роду ножиці. При скороченні темпів економіки, з іншого боку, відбувається високими темпами зростання заробітної плати, причому по більшості категорій. І це, на жаль, призводить до того, що створюється диспропорція в економіці. Ми всі знаємо, що темпи росту зарплати і соціальних виплат повинні відповідати темпам росту економіки. На жаль, поки що це не так, і це є, на жаль, як я вже сказав, однією з головних проблем на сьогодні. Якщо ця ситуація не буде виправлена, будуть серйозні проблеми і надалі.</p>
<p>Що стосується зарплати урядовців, то вони відображаються в таблиці в сфері державного управління. І відповідно&nbsp;впливають на рівень зарплати в цій сфері, яка показана в таблиці. &nbsp;Дякую.</p>
<p>&nbsp;</p>
<p>ГОЛОВА. Василь Калінчук, фракція Народної партії.</p>
<p>&nbsp;</p>
<p>10:48:23</p>
<p>КАЛІНЧУК В.А.</p>
<p>Дякую.&nbsp; Шановний доповідачу, Калінчук, Одещина, фракція Народної партії Литвина.</p>
<p>Заробітна плата реальна зросла, як ви кажете, на 17,8%. Я хотів би узнати, а скільки конкретно зросла заробітна плата в сільському господарстві, не в АПК, а в сільському господарстві, це перше. І як збільшилась купівельна спроможність нашого населення в зв’язку з ростом заробітної плати? Чи вона взагалі збільшилася, а чи ні?&nbsp;Дякую вам.</p>
<p>&nbsp;</p>
<p>ОСАУЛЕНКО О.Г.&nbsp; Дякую за запитання.</p>
<p>Коли ми говоримо про рівень зарплати, то ми говоримо номінальний, з одного боку показник, з іншого боку – реальний показник. Я називав обидва ці показники.</p>
<p>Реальна, якраз,&nbsp; 17 з половиною відсотків. Це зросла реальна зарплата, тобто зарплата з урахуванням цінового фактора. Сюди, це вже береться номінальна зарплата і перераховується з урахуванням впливу цінового фактору.</p>
<p>Що стосується сільського господарства. На жаль, ситуація поки що покращується дуже повільно. В сільському господарстві на сьогодні, практично, сама нижча зарплата. От вона у липні була 483 гривні при тому, що в середньому по економіці була 837 гривень. Це серйозний розрив – майже вдвічі. І це є тема для серйозної роботи. Хоча, якщо подивиться темпи зростання зарплати в селі, то вона зросла більшими темпами ніж в середньому по економіці.</p>
<p>Якщо в середньому по економіці вона зросла на 37%, то в селі десь на 49, але поки-що відставання дуже велике і це є темою серйозної роботи надалі.</p>
<p>&nbsp;</p>
<p>ГОЛОВА. Андрій Шкіль, фракція блоку Юлії Тимошенко.</p>
<p>&nbsp;</p>
<p>10:50:35</p>
<p>ШКІЛЬ А.В.</p>
<p>Дякую. Шановний доповідачу, я сподіваюсь, ви розумієте, що вас запросила сюди, у Верховну Раду, щоб ви дали картину, ілюстрацію певну діяльності уряду. І багато хто хотів використати ваш виступ із присутніх тут народних депутатів, щоб сказати: бачити, навіть статистичне управління, навіть статистика говорить, що уряд діяв погано. Ви ілюстрацію цього не дали, не проілюстрували.</p>
<p>То до вас запитання: чи згідно того органу, яким керуєте ви, чи згідно статистичного управління були такі прорахунки уряду, які б спричинили б його відставку? Чи статуправління володіє подібними цифрами, чи був колапс в Україні економічний, фінансовий і які причини по-вашому, з огляду на ваше відомство могли спонукати відправити у відставку уряд і Прем’єр-міністра Тимошенко?&nbsp; Дякую.</p>
<p>&nbsp;</p>
<p>ОСАУЛЕНКО О.Г. Я дякую за запитання.</p>
<p>Я на цій трибуні виступаю як фахівець, як професіонал. Я не є політиком в силу своєї посади. Я перш за все, професіонал і держслужбовець, вищого рангу, правда. Ви знаєте, що міністри рангів не мають. Питання, яке ви задаєте, воно лежить скоріш за все, в політичній площині і рішення, яке приймає Президент стосовно призначення чи звільнення Прем’єр-міністра це прерогатива Президента, а не моє, при всій повазі до питання, яке ви поставили.</p>
<p>Що стосується того, як працював уряд. Як у любому уряді були і сильні кроки, були і прорахунки, без цього взагалі не буває роботи ніякого уряду, тим більше, нинішні, надзвичайно не прості. Не тільки в соціально-економічній, але і в політичній ситуації. Я дякую вам за запитання.&nbsp;</p>
<p>&nbsp;</p>
<p>ГОЛОВА. Микола Степанов, фракція Соціалістичної партії України. Мікрофон, будь ласка.</p>
<p>&nbsp;</p>
<p>10:52:44</p>
<p>СТЕПАНОВ М.В.</p>
<p>Прошу передать Морозу слово.</p>
<p>&nbsp;</p>
<p>ГОЛОВА. Олександр Олександрович Мороз, мікрофон.</p>
<p>&nbsp;</p>
<p>10:52:50</p>
<p>МОРОЗ О.О.</p>
<p>Шановний Олександре Григоровичу, ви не могли б пояснити методику розрахунку цін на певні види товарів. От ви показуєте серпень нинішнього року проти серпня минулого року, на 18 процентів зросли ціни на м’ясо і птицю. Запитайте будь-кого і себе теж, жінку свою запитайте скаже, що в двічі зросли ціни. Це ж елементарно.</p>
<p>Друге. В мене багато питань є по звіту вашому, по інформації. В мене одне тільки, як вплинула на зниження темпів приросту ВВП ревальвація гривні, скажіть, будь ласка? І як можна порівняти показники, зокрема, по агропромисловому комплексу, якщо минулого року в цілому ряді регіонів приписки врожаю складали десь до 30 процентів – це вже факти підтверджені, то можна вірити цьому індексу, зокрема по АПК? Спасибі.</p>
<p>&nbsp;</p>
<p>ОСАУЛЕНКО О.Г. Дякую Олександр Олександрович.</p>
<p>Три дуже серйозні і складні питання. Як завжди.</p>
<p>Перше, що стосується інфляції. Показник інфляції, я не хочу, я вибачаюся тут виступати, як лектор, є найбільш серйозним і таким делікатним з точки зору сприйняття його населенням – це в любій країні є така проблема. В любій країні мої колеги, коли виходять на трибуну і доповідають інфляцію або, коли інфляція обговорюється в пресі, завжди виникає безліч питань. Тому, що власне, суб’єктивне сприйняття кожної людини, в тому числі навіть високого рівня і політиків в тому числі, не зовсім відповідає так сказати тим методикам, які закладені. Що стосується методик, Олександр Олександрович, вони у нас абсолютно міжнародні, єдині в усьому цивілізованому світі ми ними користуємося вже безліч років. Нас постійно провіряли і провіряють як міжнародні організації, так і, власне, політики всередині країни, ми не закриваємо, я готовий вам пред’явити розрахунки, в тому числі по кожній групі товару. Є специфіка розрахунків, яка, ну, скажімо, по-перше, ведеться облік по всіх регіонах. Одна ситуація в Києві, де дійсно, катастрофічний приріст, а є регіони, де ситуація набагато інша, в тому числі і по м’ясу, і це треба дивитися питому вагу споживання м’яса по регіонах в залежності від населення і так далі, і так далі.&nbsp; Тобто береться споживання, структура споживання населення, структура, кількість населення по регіонах,&nbsp; беруться темпи зростання цін, виводиться інтегральний показник, про який ви говорите. Я готовий зустрітися з вами, Олександр Олександрович, розкласти все перед вами, щоб ви подивилися, якщо щось не так, щоб ви нас поправили. Це перше.</p>
<p>Друге, що стосується&nbsp; ревальвації. Я вважаю, що ситуація з ревальвацією має два вимір, з одного боку, ситуація&nbsp; в економіці зараз така, якщо відпустити курс, просто у вільне плавання, чого вимагають міжнародні організації, що і один раз це було зроблено Національним банком, то курс гривні зріс на 4,7 за долар – це реальна ситуація на фінансовому ринку. Я задаю питання і собі, і багато своїм колегам: як таке може бути, коли темпи економічного зростання падають, а валюта хоче ревальвувати само по собі. Значить, є серйозні диспропорції в економіці, якими треба займатися. Але ситуація, яка була зроблена з ревальвацією, я категорично був проти. Я вважаю, що, я про це сказав, вона вдарила по експортерам і вдарила врешті-решті по платіжному балансу нашої країни, якщо так коротко відповісти.</p>
<p>І третє, що стосується індексу АПК. Ну, Олександр Олександрович, ви ж фахівець, ви прекрасно знаєте, що в минулому році був хороший урожай зернових. Є методика обліку, яка знову ж таки відповідає міжнародним підходам. З іншого боку, Генеральна прокуратура після того скандалу, який виник, ви пам’ятаєте, в позаминулому році, коли у нас виявився дефіцит хлібу, зараз ходить по п’яткам моїх працівників, в кожному районі йдуть на перевірки. Ви знаєте, я навіть не уявляю як можна в цій ситуації ризикнути щось приписати, навіть якби хтось хотів, тому що, дійсно, дуже жорсткий контроль, я вже не говорю про те, що ми, люди, в цьому не зацікавлені, а вони ведуть цей облік. У нас немає ніякої зацікавленості. Я хочу, щоб мене правильно зрозуміли. Якщо є факти, давайте перевіряти.</p>
<p>Дякую за увагу.</p>
<p>&nbsp;</p>
<p>ГОЛОВА. Дякую, шановні колеги. Час вичерпаний. Шановні колеги, ну, я не можу зробити, ще 25 народних депутатів записано. Ну, я прошу вас.</p>
<p>Шановні колеги! Ми заслухали інформацію Державного комітету статистики про стан економічного і соціального розвитку України. ’ переконаний, що це допоможе нам при розгляді наступного питання визначити чіткіше свою позицію.</p>
<p>Шановні колеги, перед тим як перейти до розгляду другого питання звернулися дві фракції до головуючого Блоку Юлії Тимошенко та «Єдина Україна» з пропозицією перед розглядом питання про надання згоди на призначення Прем’єр-міністра України, оголосити перерву для проведення консультацій.&nbsp; Що я і роблю, оголошуючи перерву до 11 годин 30 хвилин.</p>
<p>Будь ласка, проведіть консультації, узгодьте позиції, після того перейдемо до розгляду питання.</p>
<p>&nbsp;</p>
<p align=center>ПІСЛЯ ПЕРЕРВИ.</p>
<p>&nbsp;</p>
<p>ГОЛОВА. Шановні народні депутати, прошу займати місця і заходити до сесійної зали.</p>
<p>Шановні колеги, у роботі парламенту,&nbsp; Верховної Ради України бере участь Президент України Віктор Андрійович Ющенко. Давайте привітаємо Президента України. (О п л е с к и).</p>
<p>Шановні народні депутати, відповідно до статей 85, 106 та 114 Конституції України Прем’єр-міністр України призначається Президентом України за згодою більше, ніж половини конституційного складу Верховної Ради України.</p>
<p>Як відомо, Президент України 13 вересня вніс до Верховної Ради пропозицію щодо надання згоди Верховної Ради на призначення&nbsp; Єханурова Юрія Івановича Прем’єр-міністром України.</p>
<p>Як і передбачено Регламентом,&nbsp; відбулися зустрічі Юрія Івановича з фракціями у Верховній Раді України.</p>
<p>Але перед тим, як ми&nbsp; мали перейти до розгляду питання про надання згоди на призначення Президентом України&nbsp; Прем’єр-міністром України Єханурова Юрія Івановича, дві фракції - фракції блоку Юлії Тимошенко і&nbsp; Єдиної України взяли перерву для проведення консультацій. Відповідно до Регламенту вони мають право на оголошення результатів проведення консультацій. Три хвилини, будь ласка, буде виступати Сергій Сас.</p>
<p>&nbsp;</p>
<p>11:38:25</p>
<p>САС С.В.</p>
<p>Дякую, Володимире Михайловичу.</p>
<p>Шановний пане Президент, шановний Голово Верховної Ради, шановні народні депутати, шановні присутні.</p>
<p>Відповідно до статті 84 Конституції України голосування на засіданні Верховної Ради України здійснюється народними депутатами&nbsp; України особисто.</p>
<p>Згідно з рішенням Конституційного суду України у справі за конституційним поданням Президента України щодо офіційного тлумачення частин&nbsp; другої і&nbsp; третьої статті 84, частин другої і четвертої&nbsp; статті 94 Конституції з права щодо голосування та повторного розгляду законів Верховної Ради України від 7.07.98 року № 11 РП/98.</p>
<p>Положення частини&nbsp; третьої статті 84 Конституції України&nbsp; щодо здійснення народним депутатом голосування&nbsp; на засіданнях Верховної Ради України, означає його безпосереднє&nbsp; волевиявлення незалежно від способу голосування. Тобто, народний депутат України не має право голосувати за інших народних депутатів України&nbsp; на засіданнях&nbsp; Верховної Ради України.</p>
<p>З метою забезпечення цієї конституційної вимоги просимо вас, шановний Володимире Михайловичу, відповідно до частини 2 статті 3.1.6 Регламенту Верховної Ради України перед початком голосування з питання щодо надання згоди на призначення Президентом України Прем’єр-міністра України провести за допомогою електронних засобів поіменну перереєстрацію народних депутатів України, присутніх на засіданні, повідомити Верховну Раду про кількість депутатів, про яких відомо, що вони відсутні з поважних причин і дати доручення Апарату Верховної Ради України звірити результати електронної реєстрації із письмовою реєстрацією і заблокувати картки всіх відсутніх на засіданні Верховної Ради народних депутатів України.</p>
<p>Довідково. На 10 годину біля столів реєстрації в порушення вимог частини 1 статті 3.1.6&nbsp; не зареєструвалися&nbsp; 87 народних депутатів. Відповідно до розпорядження Голови Верховної Ради у відрядженні знаходяться народні депутати&nbsp; Ключковський, Катушева, Бронніков, Крючков, Давимука,&nbsp; Жулинський. Дякую за увагу.</p>
<p>&nbsp;</p>
<p>&nbsp;ГОЛОВА.&nbsp; Дякую.&nbsp; Шановні народні депутати, перед тим як ми завершимо обговорення питання і будемо переходити до голосування ми проведемо реєстрацію поіменну картками. Після того, як Секретаріат нам дасть&nbsp; остаточні дані про відсутність людей чи-то з причин відрядження, чи&nbsp; хвороби, ми приймемо рішення так, як того вимагає регламент.</p>
<p>Шановні&nbsp; народні депутати, дозвольте нагадати процедуру розгляду питання про надання згоди на призначення Президентом України Прем’єр-міністром України Єханурова Юрія Івановича.&nbsp; Ця процедура універсальна. Бо вона була визначена Постановою Верховної Ради 1996 року і&nbsp; підтверджена постановою 1999 року.</p>
<p>Для виступу з доповіддю про основні напрямки діяльності нового складу Кабінету Міністрів кандидату на цю посаду, тобто, на посаду Прем’єр-міністра України надається до 30 хвилин.</p>
<p>Протягом 45 хвилин&nbsp;&nbsp; народні депутати мають право поставити запитання, точніше можливість, поставити запитання до кандидата на посаду Прем’єр-міністра України. Після того протягом 45 хвилин&nbsp; обговорюється запропонована Президентом кандидатура, а також ті основні напрямки діяльності Кабміну, з якими виступав кандидат на цю посаду, на посаду Прем’єр-міністра України.</p>
<p>Ми домовилися, що будуть виступати уповноважені депутатських груп і фракцій. Рішення про надання згоди на призначення Прем’єр-міністра приймається шляхом голосування за допомогою електронної системи в поіменному режимі. Немає застережень? Немає. Дякую.</p>
<p>Слово має Президент України Віктор Андрійович Ющенко.</p>
<p>Будь ласка, пане Президенте.</p>
<p>&nbsp;</p>
<p>ЮЩЕНКО В.А.</p>
<p>Дякую. Шановні друзі, шановні представники засобів масової інформації!</p>
<p>Переконаний, що в кожній країні є часи, моменти, коли існують виклики, проти яких національна еліта і перш за все політична, повинна сформувати ефективну свою позицію і реакцію.</p>
<p>Те що сьогодні відбувається в Україні, якраз, на мій погляд, є той момент, коли політична еліта нації повинна згуртуватися, керуючись вищими інтересами країни, і дати оцінку і відповідь на ті виклики, які у нас існують. Переконаний, що окрім тих людей, які в цьому залі є, цю працю ніхто не зробить. Тому я вас закликаю сьогодні ні до інтриг, ні до війни, не шматувати країну, не творити війни, не займатися працевлаштуванням декількох осіб, а&nbsp; чесно говорити про інтереси нації і держави. Переконаний, що це єдина база, друзі, на якій ми всі можемо виграти ради інтересів нації і народу. Все решта – це кроки, які рано чи пізно здевальвують ті політичні сили, які ними будуть займатися.</p>
<p>Мені часто приходе на пам’ять ситуація 1948 року, коли у Німеччині після трьох років окупації у країні не йшли ні економічні реформи, ні монетарні реформи, ціна на все вимірювалася або пачкою цигарок, або коробкою сірників. Нація не вірила&nbsp; ні у що. Тільки еліта, зібравшись,&nbsp; підписала пакт про стабільність, і почали демонструвати один одному,&nbsp; партнерам по політиці, по бізнесу, профспілкам, банкірам і так далі&nbsp; речі, навколо яких можна згуртуватися.</p>
<p>Я хотів би дати своє бачення&nbsp; тих&nbsp; процесів, які відбуваються, і, очевидно,&nbsp; деяку оцінку. Переконаний, шановні друзі,&nbsp; що сьогодні&nbsp; вирішується не доля Єханурова, бути йому Прем`єр-міністром чи не бути. Сьогодні наша доля&nbsp; вирішується парламенту, Президента ефективно адекватно реагувати на здатність забезпечувати стабільність в Україні. Це&nbsp; тест, який повинен пройти парламент.</p>
<p>Повірте, я знаю, як сьогодні ніч пройшла, і в якому лісі, і з якими&nbsp; потугами. На жаль, я&nbsp; не&nbsp; хотів би, щоб знову працювали&nbsp; гроші. Я вас прошу, друзі, сьогодні присягти виключно, керуючись&nbsp; моральними моментами. Друзі, я прошу, щоб сьогодні працювали&nbsp; державні і моральні моменти.</p>
<p>Тепер я хотів пояснити, що відбувається. Я переконаний, що у країні задіяний цинічний план руйнації влади, цинічний план. При чому,&nbsp; до цього плану залучилися&nbsp; дехто із майдану і дехто ті, хто хотів його розігнати, такий дивний альянс. І ми рухаємося до руїни, шановні друзі. Той авторитет, той імідж, який нас був сьогодні, невблаганно скорочується. І це тест для всіх нас. І тому я&nbsp; хотів би пояснити ряд кроків, які мною як Президентом були здійснені, у тому числі і по відношенню до уряду.&nbsp;&nbsp;&nbsp;</p>
<p>Попередній уряд дав втягнути себе в неблагородну гру, в частини цього сценарію. Але я почну по порядку.</p>
<p>Ми почали фінансовий, економічний і політичний рік із того, що зробили економічну програму, бюджет, мета якого була: на базі ресурсів, які ми мали на початок економічного року, направити їх, в першу чергу, на заробітну плату, пенсію, фінансування програм дитинства і материнства. Це були ясні чотири пріоритети. Заробітна плата відповідно до бюджет піднята на 57 відсотків, пенсії вперше за історію України приведені до показника прожиткового мінімуму, програми по дитинству сформовані на прирості в три – в чотири рази. Якщо говорити по програмах до матерів, вони підвищені від п’яти до 11 разів.</p>
<p>Потім до цього курсу почали ділити ресурси, яких не існує, почали обіцяти дати те, чого в країні немає. Економіка почала реагувати на такий хід політики. Оскільки тут лунало запитання, щоб я пояснив, за що я відправив у відставку попередній уряд, я хотів би декілька цифр назвати.</p>
<p>За вісім місяців 2005 року темпи зростання валового продукту уповільнилися в 2,32 рази. Якщо на початку року вони були 6,5 – сьогодні вони складають – мінус 1,6 відсотка. Ми маємо динаміку нижче попереднього року, або в цілому скоротилися темпи приросту валового продукту більше ніж у п’ять разів.&nbsp;Це – база формування бюджету, соціальних програм і таке інше.</p>
<p>Друге. Темпи зростання промислового виробництва&nbsp; уповільнилися в 2,4 рази, а сільського господарства в 1,7 рази. Якщо ми говоримо про інші бази і показники торгівлі, експорту, імпорту, за сім місяців цього року торговельне сальдо, яке було на січень-липень попереднього року і складало 2,6 млрд. гривень, сьогодні впало практично до нуля. Ми залишилися з двохтижневим запасом позитивного сальдо. Це складає 118 млн. доларів. 118 млн. доларів. Переконаний, що величезну послугу в цьому зробила і та бездарна політика ревізії митних ставок, яка була проведена декілька місяців назад. (Оплески)</p>
<p>Ідем далі, шановні друзі, залишається велика частка податків, які підприємці сплачують наперед. За перше півріччя передплати зросли до шести мільярдів гривень або 29,3 відсотка надходжень, повторюю, 29,3 відсотка надходжень, мобілізованих державною податковою адміністрацією України за перше півріччя. Це – претензії бізнесу.</p>
<p>Не відшкодована сума ПДВ на 01.09 складає 2,6 млрд. гривень. Це – ті речі, друзі, які я обіцяв, виступаючи і перед Майданом&nbsp; і перед українським парламентом, що їх у нас в економічній практиці не буде.</p>
<p>Я не буду вдаватися в деталі інших економічних показників, наприклад, показника інфляції, де, ми всі розуміємо, є серйозні перекоси у бюджеті споживання людей, серйозні, визвані ростом цін на ту чи іншу групу товарів.&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Заборгованість із заробітних плат виросла на 15,9 відсотки. Я говорю&nbsp; за 8 місяців, тенденції за 8 місяці. Обсяг імпорту зріс на 24 відсотки, обсяг експорту на 7,6 відсотки. Оце – претензії бізнесу.</p>
<p>Підсумовуючи це, я хотів би сказати, шановні колеги, що на фоні тих процесів, які почали відбуватися як негативні, особливо починаючи із другого кварталу поточного року, ряд негативних моментів пішло і у системі відносин команди, яка представляла владу України. Ці конфлікти формувалися на ряді закулісних, непрозорих і незрозумілих рішень, які час від часу приводили до виникнення публічних конфліктів.</p>
<p>Останньою каплею в цьому сюжеті був конфлікт навколо&nbsp; приватизації Нікопольського феросплавного заводу, де, ви знаєте, що було прийнято унікально справедливе рішення суду, але через закулісні потуги уряду на вулицю вийшли декілька тисяч людей у протистоянні. Туди були заведені підрозділи Міністерства внутрішніх справ для того, щоб провести акцію по утвердженню нового директора, якого ніхто на завод не пускав. Ми стояли на межі один крок від кровопролиття. Це був «антимайдан».</p>
<p>Це не моя політика, друзі. Я не хочу, щоб в Україні вирішувалися спори з бізнесом, керуючись унікальними судовими рішеннями на такій підставі. Це дискредитує Україну. Тому ми маємо скорочення інвестицій, тому ми маємо колосальну недовіру бізнесу до української влади. І ви є свідками цього.</p>
<p>Кінець кінцем, у команді&nbsp;влади виникли закулісні інтриги, наклепи, безпідставні, а може і підставні взаємні звинувачення. Система життя в інтригах становилася звичайною.</p>
<p>Я пробував присвятити останні, можливо, вісім-десять днів тому, щоб до глибокої ночі привести порозуміння у команді влади, включаючи всередині уряду, між урядом і різними інститутами. Якийсь час мені вдалося відчути, що це порозуміння близьке. Але, як водиться, за ніч воно було зраджено знову закулісними консультаціями.</p>
<p>І тому, шановні друзі, я хочу сказати слідуюче. Я підтримував уряд, інші інституції влади, роботу РНБО, роботу Секретаріату Президента. Я цінував зусилля моїх колег, які направлені на добробут і на благо нації. Але я не міг, шановні друзі, заховати голову у пісок і дивитися, коли руйнівні процеси зайшли в інститути влади, і з кожним днем вони девальвували імідж і репутацію країни.</p>
<p>Коли не вдалося знайти це порозуміння, я прийняв рішення про відставку, відставку всіх сторін, які не змогли знайти рішення у цьому конфлікті. Я підкреслюю, проблема конфлікту – не в стосунках Ющенко-Тимошенко, не в стосунках Ющенко-Порошенко чи не в стосунках Ющенко-Зінченко. Не в цій площині було непорозуміння. Але я був втягнутий у вирішення цих питань своїми активними діями і нажив непорозуміння з багатьох сторін. Але я засвідчую вам, що цей я крок робив ради України, а не ради будь-якої частини владної команди.</p>
<p>Прошу це зрозуміти як ключовий керівний момент у мотивації моїх дій. Тепер, шановні друзі, мій план стабілізації, який я бачу сьогодні з вами необхідність обговорити і прийняти.</p>
<p>Перше, шановні друзі, якщо ми бажаємо максимально швидко стабілізувати ситуацію в країні, нам треба прийняти, розглянути на сьогоднішньому засіданні і затвердити те подання, яке я сьогодні офіційно представляю вам. Подання на призначення Єханурова Юрія Івановича Прем’єр-міністром України.</p>
<p>Нам треба всім докласти зусиль, щоб цей уряд був не політизований, не партійний. Ми розуміємо, що нам треба 7 місяців прожити у прагматичній роботі. Власне кажучи, в нас є два вибори – 7 місяців проіснувати, жити в стагнації або жити в розвитку. Жити в розвитку ми можемо тоді, коли ми сформуємо на цей час і дамо всі можливості ефективно працювати уряду.</p>
<p>Переконаний, що тільки уряд, який сьогодні буде сформований із прагматиків може ці 7 місяців активно працювати на Україну. І тому я просив би вашої згоди, підтримки на такий розвиток сценарію відносно затвердження нового уряду.</p>
<p>Друге, стабілізація економіки, стабілізація торгівлі, стабілізація інвестиційного клімату і других базових речей розвитку 2006 року буде виходить від нашого професійного об’єктивного і своєчасного розгляду бюджету 2006 року. Переконаний, що своєчасний розгляд і прийняття бюджету 2006 року дасть хороші сигнали на ринок економічний, інвестиційний, інвестором як внутрішнім, так і зовнішнім для того,&nbsp; щоб активізувати свої дії в рамках національної економіки.</p>
<p>Ми повинні, шановні друзі, ясно зрозуміти, що скандали і кризи не замінять нашим виборцям ні пенсій, ні зарплат, ні стабільних цін. І тому ці дві точки, я переконаний, що це є прямий і політичний обов’язок еліти незалежно від кольору прапору, під яким вона знаходиться.</p>
<p>І третє. Багато дискусій виникає навколо виборів 2006 року. Я вам даю слово, адміністративний ресурс працювати не буде. Я вам даю слово, що жодний канал державних фінансів від нині ні кошти НАК Нафтогазу, ні кошти Мінтрансу, ні кошти зв’язку, жодні кошти на вибори, жодні державні бюджетні кошти на вибори 2006 року працювати не будуть. Я вам даю тверде слово. Вибори будуть чесними, прозорими і публічними. Я у переговорах&nbsp; з ОБСЄ зайняв позицію, яка дала змогу продовжити моніторинг за демократичними маяками України до виборів в парламент 2006 року. Ми повинні мати поведінку максимально відкриту. Нехай у нас будуть спостереження з усіх інститутів, які бажають перевірити чистоту і публічність наших виборів наступного року.</p>
<p>Як Президент країни, я зроблю все, щоб припинити дестабілізацію. Зараз Верховна Рада може стати зі мною поруч у подоланні цієї кризи. Може зайняти іншу позицію, - роздмухувати її далі. Переконаний, що мудре рішення, сміливе рішення – це стати на позицію як можна швидше стабілізувати ситуацію в Україні.</p>
<p>Ми, шановні друзі, підписали з вами декларацію і продемонстрували цим самим, що ми усвідомлюємо ту відповідальність, яка у нас є перед країною.</p>
<p>Хотів би окремо зупинитися на деяких речах, які декого тривожать. Я, як Президент я вам гарантую, що я не допущу політичних репресій, політичних переслідувань.</p>
<p>Цю іронію я можу прокоментувати таким чином, що в цьому залі, можливо,&nbsp; дуже рідко між деякими&nbsp;&nbsp; командами було порозуміння. І основні події творилися за кулісами через авантюри. Я скажу, що це не моя політика. Друзі! Я вірю, що кожна сторона, яка підписала буде дотримуватися свого слова. І, якщо сьогодні існує питання про наповнення цієї Декларації, я просив би всіх сісти за стіл і наповнити конкретним змістом, в тому числі і тези, які відносяться про не допущення політичних переслідувань. Я готовий взяти відповідальності ці на себе. Друзі!</p>
<p>Слідуюче. Що відноситься до механізму формування&nbsp; уряду? Механізм формування уряду є відкритий шляхом&nbsp; проведення взаємних політичних консультацій із фракціями.</p>
<p>Я підкреслюю, що принципи формування уряду не буде осіб, які себе пов’язали з бізнесом, які себе дискредитували, осіб які не є в контексті тих політичних домовленостей, які ми формуємо в рамках формування уряду.</p>
<p>Слідуюче. Що стосується політичної реформи? Друзі, я як Президент даю вам гарантію, що той хід політичної реформи, який намічений, я не буду творити дії&nbsp;деструктивного характеру. Не буду.&nbsp; Те що підтверджено на папері, я буду тією стороною, яка буде виконувати ці дії.</p>
<p>А зараз, шановні друзі, прошу розглянути представлену кандидатуру Єханурова Юрія Івановича на посаду Прем’єр-міністра України і прошу підтримати. Спасибі.</p>
<p>&nbsp;</p>
<p>ГОЛОВА. Шановні колеги, до виступу запрошується Юрій Іванович Єхануров кандидат на посаду Прем’єр-міністра України, виконуючий обов’язки Прем’єр-міністра України. Будь ласка,&nbsp; Юрій Іванович. До 30 хвилин, Юрій Іванович.</p>
<p>&nbsp;</p>
<p>ЄХАНУРОВ Ю.І.</p>
<p>Дякую. Шановний Вікторе Андрійовичу! Шановний Володимире Михайловичу! Шановні народні депутати! Шановні представники дипломатичного корпусу, журналісти і запрошені!</p>
<p>Останнім часом набули поширені розмови щодо кризи влади в Україні. Вважаю, що вони продиктовані, в першу чергу, емоційними факторами.</p>
<p>Відставки урядів не така вже новина за останні півтора десятка років. Всенароднообраного Президента і Верховної Ради України цілком достатньо для того, щоб сформувати новий дієздатний уряд та будувати ефективну виконавчу гілку влади. І події останніх тижнів направлені саме на консолідацію зусиль всього українського суспільства.</p>
<p>Водночас ми не маємо права недооцінювати тих тенденцій в економічній сфері, які вже стали очевидними.</p>
<p>Українська економіка почала втрачати темпи розвитку, популістські кроки пов’язані з перманентнотривавшими, останні 3 роки, виборчими кампаніями призвели до накопичення негативних явищ.</p>
<p>В першу чергу, слід відзначити, деформування співвідношення капіталовкладень та споживання, падіння конкурентноздатності економіки та зменшення позитивного сальдо зовнішньої торгівлі.</p>
<p>В цьому ви пересвідчилися з виступу голови Держкомстату та розданих вам статистичних матеріалів.</p>
<p>За таких обставин головним завданням нового уряду є стабілізація економіки та&nbsp; створення умов для забезпечення сталого поступального розвитку.</p>
<p>Ми не відмовимося від активно соціальної політики, новий уряд працюватиме над тим, щоб високі соціальні стандарти стали з одного боку похідними від динамічного росту економіки, а з іншого були&nbsp; дієвими стимулами цього росту.</p>
<p>Наша стратегія поєднання макроекономічної політики з базовими принципами соціальної та структурної політики необхідними для забезпечення стабільного економічного зростання.</p>
<p>Серед першочергових урядових завдань виконання бюджету 2005 року. Через 10 днів після свого формування уряд відзвітує про реальне виконання програми приватизації та запропонує комплекс заходів спрямованих на втримання ситуації щодо виконання бюджету за цей рік.</p>
<p>Перефразуючи відомий вислів скажу так: «Бюджет буде виконано за будь-яких&nbsp; несприятливих умов».</p>
<p>Проект нового бюджету, що надійшов до Верховної Ради, я прошу його взяти до розгляду і поставитися до&nbsp; нього з розумінням. Завтра в цій залі ми будемо розглядати його, ви знаєте його основні параметри тому я не буду їх коментувати підкреслю лише два моменти.</p>
<p>Перше. У нас є час та&nbsp; можливості для конструктивної роботи.</p>
<p>По-друге. Для такої роботи з народними депутатами&nbsp; голові уряду посередники не будуть потрібні за умов спільної праці ми маємо всі підстави для прийняття вже цього року соціально виваженого бюджету розвитку.</p>
<p>Окремо звертаюся до регіональних влад. Державна&nbsp; Податкова адміністрація допоможе вам у&nbsp; формуванні місцевих бюджетів, крім цього гарантую вам підвищену увагу уряду до вирішення проблем&nbsp; розвитку територій. Ми разом відпрацюємо ефективні регіональні моделі, вони матимуть не стільки компенсуючий, скільки стимулюючий характер. Спільно ми закладемо підвалини реальної конкуренції регіонів, боротьби за інвестиції та кваліфіковані кадри.</p>
<p>В новому складі Кабінету Міністрів буде&nbsp; віце-прем’єр-міністр з питань регіональної політики, голови державних обласних адміністрацій зможуть не лише&nbsp; звітувати, але&nbsp; й ставити проблеми на центральному рівні. Ми&nbsp; будемо чути голос регіонів.</p>
<p>Водночас, буде врахована позиція народних депутатів щодо професійної здатності деяких голів обласних&nbsp; державних адміністрацій. На них, також, буде розповсюджено правило&nbsp; відокремлення бізнесу від виконавчої влади.</p>
<p>Дії уряду відповідатимуть політиці Президента та базуватимуться на законодавчих засадах, що їх визначила Верховна Рада. Тому, не чекайте від нового складу уряду сенсації та щоденних прес-конференцій. Буде кропітка, щоденна праця.</p>
<p>Міністри коментуватимуть свої дії в межах повноважень. Повідомлення після засідань Кабінету Міністрів робитиме уповноважений для цього член уряду, або, в окремих випадках, Прем’єр-міністр.</p>
<p>Шановні депутати, уряд працюватиме компетентно і прозоро. Дії будуть логічними та прогнозованими. Для цього буде відроджено роботу урядових комітетів, на засіданнях&nbsp; яких відбуватиметься попередній розгляд та погодження основних питань.</p>
<p>Засідання урядових комітетів проходитиме за участю народних депутатів та представників громадськості. Участь громадських організацій в їх роботі забезпечить публічність прийняття урядових рішень.</p>
<p>Таким чином, прозорість нового уряду матиме робочий характер. Практичний сенс цієї&nbsp; публічності – підвищення рівня&nbsp; відповідальності у прийнятті рішень.</p>
<p>Уряд запроваджуватиме сучасні механізми впливу на&nbsp; економічні процеси замість ручного управління. Експериментів над країною не буде.</p>
<p>Перший місяць діяльності нового уряду&nbsp; стане реабілітаційним періодом у стосунках між владою та бізнесом. Зрозумілі відповідальні та одинакові для всіх правила гри базуватимуться&nbsp; &nbsp;на дотриманні прав власності. В державі пануватиме закон. Уряд запроваджуватиме сучасні механізми впливу на економічні процеси.</p>
<p>Випадки незаконної приватизації доводитимуться через суди.&nbsp;&nbsp; Конфліктні питання вирішуватимуться через переговорний процес та мирові угоди. Недооцінені об’єкти&nbsp; - за них держава отримає справжню ціну.</p>
<p>З метою створення умов&nbsp; для ефективного захисту прав власності звертаюсь до Верховної Ради з проханням прискорити розгляд законопроекту «Про акціонерні товариства», а мале підприємництво має отримати закон «Про спрощену систему оподаткування».</p>
<p>Надійний захист власності, дотримання принципів ринкової конкуренції допоможуть повернути&nbsp; Україні привабливий інвестиційний імідж. Уряд сприятиме тому, щоб зростаючі капіталовкладення забезпечували збільшення інноваційної складової виробництва, допомагали формувати&nbsp;&nbsp; ланки,&nbsp; які необхідні для створення замкнутих виробничних ланцюгів.</p>
<p>Загалом управління інноваційним процесом стане пріоритетним напрямом урядової діяльності.</p>
<p>Одночасно з формуванням стабільно функціонуючого внутрішнього ринку споживання промислових товарів уряд надасть вагому підтримку вітчизняним експортерам. Ми не будемо розділяти галузі на донорів та утриманців. Кожен отримує ту міру допомогу держави, яка потрібна для її ефективної роботи з урахуванням інтересів стабільного зростання всієї економіки країни.</p>
<p>Найскладніша ситуація зараз в паливно-енергетичному комплексі.&nbsp; Будуть зроблені негайні кроки для поліпшення&nbsp; стану справ. На переговорах з нашими головними партнерами ми зекономимо&nbsp; на «переводчиках».</p>
<p>Першочерговою буде увага до агропромислового комплексу. Питання продовольчої безпеки вирішуватимуться за рахунок підтримки українського виробника, а не завдяки зростанню імпорту продовольчих товарів.</p>
<p>Гуманітарна інфраструктура на селі стане об’єктом повсякденної турботи уряду.</p>
<p>Орієнтуючись на захист інтересів України&nbsp;на міжнародних ринках, уряд працюватиме в руслі реалізації стратегічного курсу на європейську інтеграцію. Ми будемо шукати нові форми інтеграції ринків і капіталів в межах єдиного економічного простору. Все вирішуватиме прагматичний розрахунок та взаємна вигода.</p>
<p>Підвищену увагу ми приділятимемо розвитку співпраці з нашими найближчими сусідами&nbsp; - Російською Федерацією та Польщею.</p>
<p>Ми продовжимо програми використання геополітичного розташування України для формування транспортних коридорів, призначення цих програм, отримання максимальної користі для бюджету.</p>
<p>З огляду на важливість виваженої інтеграції України в світову економіку звертаюсь з особливим проханням до депутатів Верховної Ради. Забудьмо всі образи, пов’язані з прийняттям СОТовських законопроектів. Всі документи будуть якісно доопрацьовані.</p>
<p>Платформою для пошуку спільної позиції може і повинен стати захист національних інтересів.</p>
<p>Сподіваюсь на підтримку в&nbsp; питаннях вступу до Світової Організації Торгівлі та запровадження нових трудових стандартів з боку об’єднань роботодавців та профспілок.</p>
<p>Своєю стратегічною метою уряд вбачає стимулювання суттєвого підвищення заробітної плати в реальному секторі економіки. Досвід, опрацьований на Дніпропетровщині, буде застосовано у всіх областях України. Саме висока світла зарплата має стати все більш повноводним джерелом надходження коштів до Пенсійного фонду та місцевих бюджетів.</p>
<p>Новий уряд підтримає виважену валютно-кредитну політику з Національним банком України. Валютний курс відповідатиме потребам захисту добробуту населення та інтересів виробників. Переконаний, що керівництво Національного банку України разом з Кабінетом Міністрів зробить все для того, аби бюджетні показники були непохитними.</p>
<p>В гуманітарній сфері буде більше конкретних справ. Новий уряд вживатиме все можливе для того, щоб українська наука зробила відчутний крок для перетворення на базис розвитку високих&nbsp; технологій, а&nbsp; українська культура&nbsp; наблизилася до належного місця в європейському та світовому культурному процесі. Прискорення адаптації в українській системі, світових стандартів&nbsp; займе чільне місце серед пріоритетів діяльності уряду в гуманітарній сфері.</p>
<p>Напевне, для цієї сфери, якнайкраще, підходить, на жаль, вже заяложена настанова&nbsp; Шевченка: « Чужому навчайтеся, але й свого не цурайтеся».</p>
<p>Незаперечним пріоритетом залишиться сфера охорони здоров’я. Ми показали всьому світові, що народ&nbsp; України має здоровий дух. Завдання уряду створити умови для збереження та примноження здоров’я тілесного. Новому уряду доведеться&nbsp; працювати у непростій&nbsp; ситуації, яка ще більше ускладнюватиметься в міру розгортання виборчої кампанії. Але я&nbsp; переконаний, що уряду, який формується нині,&nbsp; цілком до снаги забезпечити стабільність і спокій у країні. Після виборів ми зможемо достойно здати вахту наступному Кабінету Міністрів і передамо йому країну у нормальному стані.</p>
<p>Я дякую Президенту України за високу довіру. Голові Верховної Ради, народним депутатам за конструктивну позицію під час зустрічей з ними.&nbsp; Я&nbsp;&nbsp; хочу сказати єдине, що я звик дотримуватися даних слів.</p>
<p>Виконання вимог фракцій щодо відокремлення&nbsp; влади від бізнесу почнеться з формування складу Кабінету Міністрів. Вже найближчим часом кожен зможе переконатися, що головним чинником при формуванні нового уряду буде професіоналізм та доба репутація. Окремо вдячний всім за підтримку, критику та пропозиції. Для мене велика честь очолити уряд України.&nbsp; Ми діятимемо наполегливо і&nbsp; поступово, відсікаючи все маргінальне&nbsp; і натомість, підтримуючи все дієздатне і корисне.</p>
<p>Загалом&nbsp; новий Кабінет Міністрів&nbsp; вирішуватиме&nbsp; проблеми спокійно, послідовно та ефективно. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Виступ Юрія &nbsp;Івановича Єханурова завершено. Запитання, якщо такі є, будь ласка, запишіться. Йде запис, 45 хвилин на запитання.</p>
<p>На табло прізвища народних депутатів, що записалися, прошу показати. Олександр Масенко, фракція комуністів, будь ласка.</p>
<p>&nbsp;</p>
<p>12:19:19</p>
<p>МАСЕНКО О.М.</p>
<p>Дякую. Юрію Івановичу, ну, я оце, жаль, що пішов Президент, оце сидять же всі слухають, ми буквально в цьому ж році слухали майже таку саму промову. І сьогодні він говорить, що отакі в нас катастрофічні наслідки діяльності минулого уряду, того, що він відправив у відставку, і ці наслідки трапилися буквально після 24 серпня. Це мене так дивує! Який це може уряд бути і що це за держава, що практично за місяць отаке шалене падіння економіки відбулося?! І мені цікаво, яка ж у вас команда буде, і як вона забезпечить роботу, і чи не буде отакого становища: буквально ми розглядати десь через три-чотири місяці.</p>
<p>І ще одне питання: як буде формуватися Кабінет Міністрів? Мені дуже сподобалося, як ото шоу влаштовується тоді: щоб отут оце все було, підписувалися ходили, розписувалися, підходили до Президента випрошували – і всі все бачать. Може, давайте ще раз повторимо таке?</p>
<p>&nbsp;</p>
<p>ЄХАНУРОВ Ю.І. Ви розумієте, що формування уряду йде в узгодженні і з Президентом, і з фракціями Верховної Ради України. Я зустрівся з усіма фракціями, які хотіли таких зустрічей. Відбулася конструктивна розмова, часом досить жорстка. Практично по пропозиціях фракцій і за моїми теж пропозиціями ми маємо уже проект складу уряду. Я так розумію, що після затвердження Прем'єр-міністра, після цього піде реальне наповнення домовленостей, які зараз відбулися.</p>
<p>А стосовно шоу, то, ви знаєте, я можу сказати так: мені краще, мені більше подобається&nbsp;бути режисером, ніж виконавцем.</p>
<p>&nbsp;</p>
<p>ГОЛОВУЮЧИЙ.&nbsp; Дякую, Юрій Іванович.</p>
<p>Шановні колеги, Олександр Миколайович і інші, Президент не залишив Верховної Ради, він проводить консультації і він знаходиться у стінах Верховної Ради.</p>
<p>Будь ласка, Сергій Матвієнков, за ним Качур Павло.</p>
<p>&nbsp;</p>
<p>12:21:42</p>
<p>МАТВІЄНКОВ С.А.</p>
<p>Спасибо.&nbsp;Матвиенков, 55 округ, Мариуполь.</p>
<p>Уважаемый Юрий Иванович, 60 процентов внутреннего валового продукта нашего государства – это экспорт. Ваше отношение, каким образом вы планируете строить курсовую политику, потому что в последнее время, вот так сказать, механизм курсовой политики, который строился, ни к чему, как кроме удара по экспортеру он не привел. Это – первое. И второе. Мы просто потеряли в доходной части бюджета колоссальное количество средств.</p>
<p>Второе. Каким образом вы собираетесь строить отношения к механизму повышения коммунальных услуг и платежей? К сожалению, за последние несколько лет правительство меняли одно, второе, но механизм остался тот же – крайним оказывался потребитель, пенсионер, бюджетник, тот, который сегодня на своих плечах вынужден был вытаскивать механизм формирования, я его называю механизм формирования в кавычках коммунальной службы. То есть, она оставалась без изменения. Все те затратные вещи, которые ложились, ложились на конечного потребителя. Как вы видите решение этого вопроса?</p>
<p>И последний вопрос – инфляционные процессы. Что бы мы не говорили, как бы мы не говорили, но человек оценивает уровень жизни по тому: он получил пенсию, пошел в магазин, сколько товаров он купил на эти суммы или на эти средства, о которых мы говорим на сегодняшний день. Ваше отношение к этому…</p>
<p>&nbsp;</p>
<p>ЄХАНУРОВ Ю.І. Моя позиция в отношении экспортеров была изложена в Кривом Рогу, когда случился вот тот обвал, который был в апреле-месяце. Я после этого имел довольно неприятные разговоры с членами правительства и получил много замечаний от главы правительства. Поэтому и была выдвинута идея создания союза экспортеров Украины. И я от этих позиций, которые я тогда в Кривом Рогу заявил, я от них не отступаю. Мы должны все сделать… Я зараз перейду, спокійно. А для пана Мовчана я потім перейду на українську мову. Друзі, я перейду, я перейду. Таким образом, я свою политику тога изложил. Вы тогда ее слушали, она является неизменной.&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Стосовно питань, які пов’язані з житлово-комунальним господарством.&nbsp;&nbsp;&nbsp;&nbsp;&nbsp;&nbsp; &nbsp;Маю вам сказати, що більш важкого питання мені… не знаю, яке більш важке питання можна задати сьогодні кандидату у Прем’єр-міністри. Повинен сказати, що ми затримали утворення Міністерства будівництва, архітектури, житлово-комунального господарства, яке мало розробити правила гри. Наскільки мені відомо, такі правила гри і питання реформування в цій надзвичайно важкій сфері вже відпрацьовані. Зараз уряд їх розгляне і дасть свої пропозиції. Не скажу, що вони будуть прості, але в першу чергу ми будемо відпрацьовувати ці питання з представниками органів місцевого самоврядування, отими крайніми людьми, які щодня стоять біля пікетів, які розповідають людям. Щоб не в Києві ця тема вирішувалася, а вирішувалася на рівні органів місцевого самоврядування. На жаль, перегляд зараз цієї політики уже просто перезрів.</p>
<p>Що стосовно інфляційних процесів. Ну, ви знаєте, ми маємо великий досвід подолання інфляційних процесів, і макроекономічна політика буде направлена на те, щоб у нас була стабільність.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Павло Качур, за ним Володимир Майстришин.</p>
<p>&nbsp;</p>
<p>12:25:09</p>
<p>КАЧУР П.С.</p>
<p>Павло Качур, фракція партії Народний союз "Наша Україна", виборчий блок Віктора Ющенка "Наша Україна".</p>
<p>Шановний Юрію Івановичу!</p>
<p>В статистичних матеріалах, які нам роздали, є структура заборгованості по заробітній платі. Зверніть увагу, у цій структурі 55 відсотків – це заборгованість успішних прибуткових підприємств. Я на цьому наголошую.</p>
<p>А тепер питання. У нас у бюджеті цього року і бюджет цього року є достатньо сильна програма соціального захисту, і це, дійсно, святий обов’язок кожного бюджету – захищати людину, яка потребує такої допомоги від держави.</p>
<p>Але Юрію Івановичу, подивіться, який парадокс появляється в нашій державі: у нас в окремих галузях вже невигідно працювати. Програми соціального захисту сильніші, ніж можна заробити реальною працею.</p>
<p>У мене до вас питання: скажіть, будь ласка, що буде робити уряд для того, щоб пріоритетом стала людина, яка працює, яка хоче сама собі заробити на прожиття і своїй сім’ї?&nbsp;Дякую.</p>
<p>&nbsp;</p>
<p>ЄХАНУРОВ Ю.І.&nbsp;Перше питання пов’язано із заробітною платою. Я маю сказати вам, що за моїми підрахунками ми маємо значно більше третини заробітної плати, яка гуляє в тіні. А ті офіційні дані по заробітній платі, які є сьогодні, вони свідчать, що десятки тисяч підприємств сьогодні видають зарплату у подвійному вимірі.</p>
<p>У Дніпропетровській&nbsp; області у першому кварталі таких підприємств було дев’ять з половиною тисяч. У результаті проведеної політики обласної державної адміністрації, обласної раді, всіх органів влади ми зуміли зменшити цю цифру у другому кварталі до п’яти і дев’ять десятих тисячі. І ми очікуємо, що за третій квартал це буде не більше тисячі підприємств. Тобто ми маємо суттєвий досвід для того, щоб вивести заробітну плату з тіні.</p>
<p>Структура заборгованості це успішних підприємств – це свідчення того, що ми недооцінюємо важливу роль роботи профспілок. Ми не працюємо разом з ними. Ми не зробили це предметом уваги. І тому оці всі заборгованості успішних підприємств – це результат того, що відсутнє нормальне державне регулювання і контроль за тими, хто має відповідати по закону за заробітну плату.</p>
<p>Питання заробітної плати буде у центрі уваги уряду. И, без дураков, мы заставим платить.</p>
<p>Стосовно проблеми, яка є сьогодні, в тому числі і в соціальному захисту. А якщо подивитися складову нашої пенсії. Ви побачите, що середні пенсії лише 150 гривень – це результат заробітної плати, яку ти отримував до пенсії, і це результат твого стажу. Все інше – це різноманітні надбавки. Це є величезна проблема, в яку загнали зараз ситуацію. І нам треба зараз вийти достойно із цієї проблеми.</p>
<p>Я відверто скажу, що без серйозного діалогу і домовленостей отут серед депутатів і урядовців ці питання вирішити неможливо. Питання є надзвичайно важливим, є запущеним, і ми повинні достойно вийти з ситуації, про тому розуміючи, що таке березень наступного року.</p>
<p>&nbsp;</p>
<p>ГОЛОВА. Володимир Майстришин, фракція Народної партії.</p>
<p>&nbsp;</p>
<p>12:28:59</p>
<p>МАЙСТРИШИН В.Я.</p>
<p>Володимир Майстришин, фракція Народної партії.</p>
<p>Юрій Іванович, я вчора вам задавав запитання з приводу того, а що ж, які ваші думки з приводу енергетичної кризи, яка сьогодні вирує у всьому світі, у тому числі в Україні.</p>
<p>Ви сказали, що найближчим часом ви поїдете в Росію. В принципі, я вітаю ці кроки. Тим більше, я так розумію, російську мову ви знаєте, але я думаю, що в ті же Росії тою ж російською нас пояснюють, що за все в житті треба платити. Чи не краще був би інший вихід. Перед тим як ми … знаєте як тому довгоносику – посіємо більше гектарів, щоб він вдавився. Можливо кращий вихід – добитись певних відстрочних моментів в Росії по енергоносіям і реально запровадити програму енергозбереження всередині країни. Дайте нам 2-3 роки і дайте можливість сьогодні позиції державного боргу використовувати на стратегічні проблеми держави і ми вийдемо самостійно з цієї кризи. Дякую.</p>
<p>&nbsp;</p>
<p>ЄХАНУРОВ Ю.І. Дякую. Продовжуючи вчорашню нашу дискусію,&nbsp; я хочу сказати сьогодні більш чітко. Я вважаю, що зведення в одному відомстві виробництва електроенергії і енергозберігаючого складової – це було помилкою. Я думаю, що це є проблемне питання, яке нам треба вирішити. І питання енергетичної кризи я … уряд все зробить для того, щоб не допустити кризи.</p>
<p>Я хочу просто продовжити ті заходи, які ми говорили, вони будуть здійснені і питання в тому, що треба вступати в діловий нормальний переговорний процес з нашими основними постачальниками енергоресурсів. І я впевнений, що ми почуємо одне одного.</p>
<p>&nbsp;</p>
<p>ГОЛОВА. Андрій Шкіль, фракція блоку Юлії Тимошенко.</p>
<p>&nbsp;</p>
<p>12:30:49</p>
<p>ШКІЛЬ А.В.</p>
<p>Дякую. Шановний доповідачу, в мене є два запитання. Я думаю, що вони доволі прості вам дати на них відповідь, тому я хотів би, щоб це було лаконічно і чітко.</p>
<p>По першому. Що нового можна зробити з тим урядом, який, в принципі, не зазнає жодних кадрових і особистих змін? Наскільки я поінформований, може ви спростуєте мою інформацію, практично 95 відсотків попереднього складу уряду зберігається. Якщо він діяв погано, то це виявляється все погано робила якась одна людина, яка буде звітом звільнена чи як? Чи ви вважаєте, що із старою командою можна робити нову гру. Перше.</p>
<p>І наступне. Що ви вважаєте взагалі прозорістю і відкритістю. Бо для мене прес-конференції, які проводив уряд це є елементи прозорості і відкритості, і пояснення тих позицій, які займає уряд в складних питаннях, бо їх доведеться рано чи пізно вирішувати. Що для вас прозорість і відкритість, бо вже прес-конференція – це тільки піар по-вашому. Дякую.</p>
<p>&nbsp;</p>
<p>ЄХАНУРОВ Ю.І. Нового в уряді, щодо складу уряду, уряд обновлюється мінімум на дві третини. Якою користуєтесь ви інформацією, мені не відомо, можливо ви не хочете нічого чути. Тому що ваша фракція відмовилась зі мною зустрічатися, а відтак, ви не маєте повноцінної інформації і користуєтесь тими інтернет-виданнями, які ж самі інспіруєте їх роботу.</p>
<p>По-друге. Стосовно прозорості. Для мене прозорість це не феєрверки на прес-конференціях, а прозорість – це, я можу сказати на прикладі тієї роботи, яка зроблена протягом другого і третього кварталу робиться в Дніпропетровській області. Всі бюджетні кошти є прозорими, тому що вони на сайті обласної державної адміністрації. Всі видатки на сайті. Всі контракти, які заключені по бюджетним коштам до кінця жовтня до єдиного будуть на сайті. Кожен громадянин, кожен платник податків буде знати куди іде його копійка і кожен платник податків буде знати чому в даному інтернаті хліб коштує стільки-то копійок, а через дорогу в лікарні інша ціна. До цього ми йдемо. Оце є прозорість. Все інше від лукавого.</p>
<p>(Оплески).</p>
<p>&nbsp;</p>
<p>ГОЛОВА. Йосип Вінський, фракція Соціалістичної&nbsp; партії.</p>
<p>&nbsp;</p>
<p>12:33:22</p>
<p>ВІНСЬКИЙ Й.В.</p>
<p>Фракція Соціалістичної партії України.</p>
<p>Юрій Іванович, для багатьох зрозуміло, що урядова криза була наслідком незавершеності політичної реформи і неврегульованістю законодавчою статусу Кабінету Міністрів. Ви знаєте, що Закону про Кабінет Міністрів до цього часу фактично немає, і Кабінет Міністрів працював без цього закону. Чи будете ви добиватися прискореного проведення політичної реформи і введення Закону про Кабінет Міністрів?</p>
<p>Наступне питання. Була Декларація Президента в тому числі про відділення бізнесу від влади. Я хотів би, щоб ви пояснили,&nbsp; які вибачте механізми реальні аби в новому складі уряду і у виконавчій владі на місцях бізнес від влади був відділений?</p>
<p>І останнє. Сьогодні ми маємо на селі парадоксальну ситуацію, коли є врожай і немає грошей. Є ознака серйозної кризи на базі того, що держава втратила механізми цінового врегулювання на селі. Чи маєте ви..?</p>
<p>&nbsp;</p>
<p>ЄХАНУРОВ Ю.І.&nbsp; Дякую.</p>
<p>Стосовно політичної реформи.&nbsp; Я думаю декілька хвилин тому Президент України чітко і ясно дав зрозуміти у своєму виступі, що політична реформа буде відбуватися відповідно до того графіку, який встановлено, і те, що підписано нами з вами за круглим столом, декларації.</p>
<p>Стосовно статусу Кабінету Міністрів. Я абсолютно погоджуюся з вами, що має бути Закон про Кабінет Міністрів, але спочатку треба домовитися про деякі дефініції.</p>
<p>Перше питання. Ми будемо відокремлювати політичні і адміністративні функції одне від одного, так чи ні? Ми будемо деполітизувати урядовий апарат чиновників, так чи ні? Тобто треба відповісти на якісь питання,&nbsp; перелік питань, які ми чітко задамо.</p>
<p>У мене на столі уже лежать всі необхідні пропозиції і відповідні проекти законодавчих актів з цього приводу. Спочатку треба сказати вліво чи вправо, вдоль или поперек, після того приймати Закон про Кабінет Міністрів. Будь-які правила гри завжди кращі, ніж відсутність правил. Тоді взагалі неможливо працювати.</p>
<p>Стосовно АПК. Я, знаєте, можу сказати таку справу, що те, що зараз відбувається&nbsp; у нас на ринку зерна, а навіть важко сказати кризою, це взагалі явище якого&nbsp; &nbsp;українська історія, історія нашого народного господарства ще не знала. І, можливо, тому ні попередній уряд, ні зараз ми не маємо достатніх рецептів для того, щоб швидко зняти негативні явища.</p>
<p>Я так розумію, що мова йде про серйозну гру на серйозних ринках, на яких ми поки що далеко не присутні, ми не граємо прозоро на них, а відтак через, та приблизно в одній області до 78 посередників, які повністю нівелюють заробітки селян.</p>
<p>Я вам можу обіцяти одне, що я почую міністра Агропромислового комплексу нового, який буде працювати, який дасть свої пропозиції і ми разом з фракціями Верховної Ради повинні знайти вихід.</p>
<p>Колеги! Це мова йде про серйозну гру. І, коли у нас починають розповідати «о небывалых урожаях» і, коли починають розповідати скільки, де, чого ми уже маємо, то це від того, що ми не вміємо грати на ринках. Ці речі не є такими, які треба розповідати на всіх усюдах. Це є тема нормальних відносин держави, бізнесу, виробника, всіх. Ми повинні навчитися грати по-сучасному в цьому жорсткому світі.</p>
<p>&nbsp;</p>
<p>ГОЛОВА. Михайло Ратушний, фракція Української народної партії.</p>
<p>&nbsp;</p>
<p>12:37:52</p>
<p>РАТУШНИЙ М.Я.</p>
<p>Юрій Іванович, позиція Української народної партії залишається незмінною: позбутися одіозних фігур в уряді пов’язаних з корупцією, члени Кабміну повинні бути не словом, а ділом відділені від бізнесу і виконавчої влади, пріоритетом українського уряду має український патріотизм, а кон’юнктурний прагматизм. Це наша позиція.</p>
<p>Ми вчора дуже довго з вами розмовляли з цього приводу і позицію вашу почули, але підтверджуємо і свою позицію.</p>
<p>У мене питання як&nbsp; члена Комітету Євроінтеграції. Чи в діяльності уряду нового і вас, як Прем’єр-міністра, курс на євроінтеграцію буде залишатися пріоритетом? І чи члени нового Кабміну будуть ходити хоча б в Комітет по євроінтеграції, бо&nbsp;минулий швидше давали прес-конференції і декларації, а дорогу у парламентські комітети Верховної Ради забули.</p>
<p>Дякую.</p>
<p>&nbsp;</p>
<p>ЄХАНУРОВ Ю.І.</p>
<p>Я не можу зараз говорити про членів&nbsp; уряду, які замішані в корупції, оскільки нічого не доведено в цьому плані. Я повторюю ту позицію, яку я вчора сказав, що в уряді не будуть працювати ті особи, які мають системний бізнес. Вчора ви від мене вимагали прізвища я їх назвав, я думаю цього достатньо.</p>
<p>Стосовно українського патріотизму і всіх питань, які пов’язані з тим, що я часом розмовляю російською мовою, то я думаю, що нічого страшного в цьому немає. І я прошу вибачення, якщо він не розуміє якою мовою я не кажу. А я є українським патріотом, я українець бурятського походження.</p>
<p>Тепер стосовно євроінтеграції.&nbsp; Оскільки у міністрів з’явиться час у зв’язку з тим, що вони менше будуть давати прес-конференцій вони знайдуть дорогу до вашого комітету.</p>
<p>&nbsp;</p>
<p>ГОЛОВА. Олександр Царенко, фракція Соціал-демократичної партії України&nbsp; (об’єднаної).</p>
<p>&nbsp;</p>
<p>12:39:57</p>
<p>ЦАРЕНКО О.М.</p>
<p>Шановний Юрій Іванович! У мене коротких&nbsp; три запитання.</p>
<p>Перше запитання. Як ви вважаєте, чи достатньо знання вами російської мови для того, щоб налагодити економічні нормальні&nbsp; відносити з Росією? Це перше запитання.</p>
<p>Друге запитання. Ви людина, яка заявила про себе в попередній роботі, як людина, яка займається роздержавленням, приватизацією і так далі. У вас сьогодні у майбутньому уряді дуже багато задоволених міністрів бувших соціалістів. Як ми бачимо, що їх діяльність в економічній сфері вона була зовсім не тією, яка потрібна бути, яка вами декларується. Як ви будете це все і інше там, як …</p>
<p>&nbsp;</p>
<p>ЄХАНУРОВ Ю.І.&nbsp;Стосовно мови. Я так&nbsp; розумію, що ділова мова, вона є діловою мовою і її добре розуміють всі. Мова прагматична, мова вигоди, мова&nbsp; ділового партнерства. Так що зрозуміють.</p>
<p>Стосовно приватизаційних процесів, то вони будуть відбуватися вже не так, як раніше, в плані якому. Зараз кожен об’єкт вимагає суттєвої підготовки і я не розумію, як можна приватизувати об’єкт&nbsp;&nbsp; з підготовкою в два-три місяці, або навіть і півроку.</p>
<p>Такі гіганти індустрії, які сьогодні йдуть у нас на приватизаційну програму, вони мають готуватися до приватизації мінімум два-три&nbsp; роки і продаватися тільки виключно в такий&nbsp; цікавий період, коли це дуже вигідно.</p>
<p>А стосовно ваших розбором з соціалістами, я думаю,&nbsp; що ви краще тут розберетеся без мене.</p>
<p>&nbsp;</p>
<p>ГОЛОВА. Петро Петрович Толочко, фракція «Єдина Україна».</p>
<p>&nbsp;</p>
<p>12:42:12</p>
<p>ТОЛОЧКО П.П.</p>
<p>Юрій Іванович, у мене два питання.&nbsp;</p>
<p>Останнім часом дуже багато&nbsp; в Кабінеті Міністрів говорили про реформування науки, про управління і дуже мало говорили про те, як забезпечити науку коштами для її розвитку. Я хотів би почути від вас відповідь, як ви дивитеся на цю проблему.</p>
<p>І друге невеличке питання.&nbsp; Чи не вважаєте ви, що за жахливі відносини з Росією винна не тільки Тимошенко, а може не стільки Тимошенко,&nbsp; скільки зовнішньополітичне відомство нашої України.</p>
<p>&nbsp;</p>
<p>ЄХАНУРОВ Ю.І. Стосовно науки.&nbsp; Я з вами радився, я радився з цілою низкою вчених і думаю, що буде правильним, коли за відносини між Кабінетом Міністрів і Академією Наук України буде відповідати особисто Прем’єр-міністр України. Я це підтверджую&nbsp; тут&nbsp; перед всім людом. Думаю, що ми знайдемо в діалозі вирішення нагальних проблем наших науковців.</p>
<p>Стосовно Російської Федерації. Я мав довгу розмову з Президентом України, коли мені робилася пропозиція щодо&nbsp;до того, щоби очолити уряд. Я вважаю, що є повне порозуміння і ті завдання, які ставить Президент перед урядом , а саме: нормальні ділові теплі стосунки з Російською Федерацією, нормальні ділові відносини на особистістному&nbsp; рівні. І, я думаю, що це буде&nbsp; забезпечено безумовно. Мы не&nbsp; будем слюнявить друг друга,&nbsp; але ми будемо чітко розуміти, тиснути руки і дивитися в очі одне одному.</p>
<p>&nbsp;</p>
<p>ГОЛОВА.&nbsp; Микола Нощенко, фракція «Вперед, Україна».</p>
<p>&nbsp;</p>
<p>12:44:14</p>
<p>НОЩЕНКО М.П.</p>
<p>Нощенко Микола, Сумщина,&nbsp; Народний Блок Володимира Литвина.</p>
<p>Шановний Юрію Івановичу, вперше за останні 5 років приріст темпів зростання&nbsp;реального ВВП від’ємні&nbsp; і ви самі сказали, що складова чи графік іде вниз. Перше питання. Коли він зупиниться за вашим прогнозом?</p>
<p>Друге. Нас постійно лякають енергетичним кризом. Ріст&nbsp; бензину і солярки, ріст газу , і це притому , що Україна видобуває майже 18 мільярдів кубів газу, стільки ж треба населенню житлово-комунальному сектору – 6 мільйонів тонн нафти, коли сільському господарству треба 2 мільйони. Кожен громадянин&nbsp; України має право на частку національного багатства:&nbsp; газу, нафти зокрема. Досить НАКУ знімати сметану. Яка ваша думка? Дякую.</p>
<p>&nbsp;</p>
<p>ЄХАНУРОВ Ю.І. Стосовно валового внутрішнього продукту.</p>
<p>Я сказав, що головне завдання уряду – це стабілізація. Якщо ви уважно подивитеся на ту криву, яка відображає зростання промислового виробництва, ви побачите , що найвища точка&nbsp;&nbsp;&nbsp; в темпах&nbsp; зростання був березень 2004 року. З того часу почалось поступове зменшення темпів зростання промислового виробництва.</p>
<p>Головне завдання уряду зараз стабілізувати обстановку, зупинити негативну тенденцію. Коли це може бути зроблено? Ми все зробимо для того, щоб це відбулося в четвертому кварталі цього року. Інакше нам дуже важко виходити.</p>
<p>Я добре розумію ситуацію, в якій ми опинилися. І прошу вашого дозволу тій команді, яка прийде в уряд, виконати цю роботу стабілізації. Економіка - є цілий набір інструментів, який пов’язаний з нормалізацією роботи. Ці сигнали всі наші виробничники, наш великий, середній і малий бізнес, ці сигнали повинні в лічені дні отримати сьогодні від центрального уряду і вони їх отримають.</p>
<p>Стосовно проблем, пов’язаних з енергетикою і житлово-комунальним господарством. Звичайно, це є питання, це є проблема. І виокремлення, цільове направлення газу чи нафти, ну, я відверто скажу, що я не готовий зразу відповісти наскільки це технологічно можливо. Але те, що держава може забезпечити сьогодні за рахунок в тому числі і власних ресурсів наше населення, ви можете не сумніватися. Ми все зробимо для того, щоб наші жителі не відчули тих проблем, які є в уряді. Це наші проблеми. Ну, і тим більше, зима буде гарячою і в цих стінах, і у всій Україні. Так що все буде нормально.</p>
<p>&nbsp;</p>
<p>ГОЛОВА. Євген Гірник, фракція «Реформи і порядок».</p>
<p>&nbsp;</p>
<p>12:47:31</p>
<p>ГІРНИК Є.О.</p>
<p>Євген Гірник, Конгрес українських націоналістів.</p>
<p>Шановний Юрію Івановичу, я з великим задоволенням почув від вас, що бюджет буде виконаний при любій погоді. Але чи відомо вам, що в бюджеті не вистачає бюджетних призначень по зарплаті для місцевих бюджетів на суму близько 750 мільйонів гривень. Як ви відноситесь до пропозиції бюджетного комітету, офіційно переданої в уряд, про перегляд поточного бюджету ну, на трохи більшу суму, в&nbsp; зв’язку з потребами місцевих бюджетів?</p>
<p>І я не сумніваюся, що новий уряд буде виконувати програму президента «Назустріч людям». Але як зрозуміти пропозиції наступного бюджету скорочення у три рази газифікації без альтернативи енергозабезпечення? Ви сказали, що зима буде гарячою. От, будь ласка, як забезпечити зарплату і теплу зиму для нашого населення?&nbsp;Дякую.</p>
<p>&nbsp;</p>
<p>ЄХАНУРОВ Ю.І. Ви ще скажіть, щоб я сонце притягнув сюди трошки нижче. Шановні колеги! Питання заробітної плати, наскільки мені зрозуміло,&nbsp; оце підвищення, яке буде йти з 1 вересня, без особливих проблем, хоча проблеми всюди є, вирішиться лише в шести областях України, у всіх інших це є велика проблема. Це є питання для серйозного обговорення разом з главами обласних державних адміністрацій, їх заступниками з фінансових питань в уряді.&nbsp; Я мав декілька розмов з міністром фінансів, з його працівниками.&nbsp; Це є&nbsp; проблема, яку ми будемо вирішувати, буквально, днями, свої пропозиції.</p>
<p>Ви&nbsp; розумієте, що на &nbsp;найближчі півтора місяці у нас питання, в принципі, закрито. А далі будемо сідати, дійсно, і з бюджетним комітетом будемо&nbsp; сідати, і разом&nbsp; брати на себе відповідальність з приводу того, як нам закрити оці&nbsp; обіцянки, які були, і в яку ситуацію заганяють наступний уряд. Ми не зможемо знизити соціальні стандарти, вони будуть&nbsp; обов’язково виконані, а як це зробити, це вже буде&nbsp; справа мистецтва роботи і розуміння парламенту і уряду.</p>
<p>Стосовно газифікації і бюджету. Шановні колеги!&nbsp; Ще раз&nbsp; по бюджету. Я прошу сприймати його, як документ для&nbsp; роботи. Якщо ви бачите там недоліки, якщо ви бачите там своє місце, пишіть. Наскільки я розумію, депутат, який відпрацював&nbsp; вже три з лишнім роки,&nbsp; це досвідчена людина, і поправок до бюджету буде біля 6 тисяч.&nbsp; Скажіть, будь ласка,&nbsp; в якому стані буде той бюджет, який ми з вами подали. Ви добре розумієте, що мова йде про суттєвий перегляд цього варіанту бюджету. Давайте його приймемо до розгляду і почнемо над ним активно&nbsp; працювати.</p>
<p>&nbsp;</p>
<p>ГОЛОВА.&nbsp;&nbsp; Віталій Майко, фракція&nbsp; Партії промисловців і підприємців України.</p>
<p>&nbsp;</p>
<p>12:50:49</p>
<p>МАЙКО В.І.</p>
<p>Юрію Івановичу, до вас є таке питання. Кожен уряд обіцяв допомагати промисловості і&nbsp; її розвитку. Кожен бюджет, який приходив, знищував усе те, що напрацьовував парламент за всі роки свого існування.</p>
<p>Я подивився і бюджет сьогоднішній. Там і далі питання по знищенню промисловості. Невже ви от не бачите? Я хотів би до вас звернутися. Чому? Я дуже давно вас знаю і знаю, що ви знаєте… Невже і ви вважаєте, що, знищуючи промисловість, можна добути, зробити добробут українському народу? Я хотів би вашу оцінку тому: чи може бюджет кожен раз коректувати всі закони по податках для промисловості, - будь ласка, дайте мені відповідь.</p>
<p>А взагалі я хотів би сказати, що промисловість вас підтримує, Юрій Іванович. Але хочу почути відповідь.</p>
<p>&nbsp;</p>
<p>ЄХАНУРОВ Ю.І. Це я почув запитання від члена комітету, який я очолював протягом трьох років. Я добре розумію це питання, оскільки ми є однодумцями з Віталієм Івановичем багато десятків років.</p>
<p>Що я можу сказати. Переді мною стояло питання таке: чи зупиняти бюджетний процес, починати переглядати його повністю, спочатку в уряді, давати у Верховну Раду і тут знову його переглядати; чи йти в руслі технології бюджетного процесу, не зриваючи термінів. Я вибрав все-таки роботу разом з депутатами, оскільки, добре розуміючи, що без депутатів, без бюджетного комітету, без комітетів профільних не буде, ну, в наступній ……….кращого, тому треба зразу працювати з депутатами. Ми і хочемо так працювати.</p>
<p>Віталію Івановичу, стосовно моєї позиції до промисловості. Ну, як я можу щось казати інше проти того, що ви сказали, людина, яка вуз закінчувала, в мене там і написана спеціальність: «економіка промисловості».</p>
<p>&nbsp;</p>
<p>ГОЛОВА. Геннадій Руденко, фракція Народно-демократичної партії України, «Трудова Україна».</p>
<p>&nbsp;</p>
<p>12:53:16</p>
<p>РУДЕНКО Г.Б.</p>
<p>Юрій Іванович, доброго дня. Хотів би все-таки, щоб ми повернулися до розмови, хто буде представлений в уряді. Чи є якась коаліційна угода? Тому що голосувати за «кота в мішку»,&nbsp;це з досвіду депутатської роботи, не зовсім чесно і не далекоглядно. Тому, будь ласка, хоч якісь презентуйте кандидатури. Дякую.</p>
<p>&nbsp;</p>
<p>ЄХАНУРОВ Ю.І. Я обіцяю, що на дві третини уряд буде оновлено. В уряді не буде людей, які займаються системним бізнесом. Стосовно представлення, то, шановні народні депутати, тільки що я чув питання, які говорили: неправильно було, коли прямо тут затвердили членів уряду. Тепер ви кажете, що неправильно, що їх тут не затверджують.</p>
<p>Шановні колеги, це ще раз говорить про те, що було правильно сказано сьогодні: потрібен Закон про Кабінет Міністрів, потрібні чіткі процедури, щоб не було проблем. (Оплески)</p>
<p>Далі. Як я можу… Шановні колеги, як я можу давати прізвища до того часу, поки я не обійшов всі фракції, не відпрацював з вами? Я маю чітку картину і уяву про те, як бачать фракції. Кого бачать, і оскільки ми всі українці, то я більше отримав пропозицій, кого не хочуть бачити. І тому це ще більше є більша частина людей, які вже з точки зору фракцій або комітетів не мають займати якісь посади, навіть якщо вони не є в сьогоднішньому уряді.</p>
<p>Тому, шановний колего, я гарантую, що всі обіцянки, які мною були дані на засіданнях фракцій, вони будуть отоварені. Крапка. (Оплески)</p>
<p>&nbsp;</p>
<p>ГОЛОВА.&nbsp; Геннадій Йосипович Удовенко, фракція Народного Руху України.</p>
<p>&nbsp;</p>
<p>12:55:24</p>
<p>УДОВЕНКО Г.Й.</p>
<p>Шановний Юрій Іванович, ми, фракція Народного Руху України, одностайно підтримуємо вас, досвідченого державного діяча. У вас величезний досвід. Я пам’ятаю, ще 92-го року, коли ви приїхали в Криницю в Польщі, ми&nbsp; вами започаткували цей знаменитий криничанський форум економічний, на який вже наші лідери українські не їздять, забули. Але&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;моє питання стосується майбутнього Державного комітету у справах міграції і національностей. У нас в Україні проживає 22,2 відсотки представників національних меншин. Було прийняте рішення, яке викликало дуже велику стурбованість у громади – ліквідувати Держкомнац. Яке ваше ставлення до цього?&nbsp; Дякую.</p>
<p>&nbsp;</p>
<p>ЄХАНУРОВ Ю.І.&nbsp; Я так думаю, що ми ще не усвідомлюємо, що пройде невеликий проміжок часу, і тенденція до покращання в економічній ситуації в Україні буде чіткою, зрозумілою, бо є всі підстави вважати, що Україна може бути серйозно економічно розвинутою країною. Ми станемо привабливими для багатьох країн, для жителів багатьох країн. І тема міграційних процесів для нас буде надзвичайно важливою і актуальною. Нам треба готуватися до цих питань.</p>
<p>Тому я готовий розглядати це як проблему. Ну, а стосовно конкретно по Держкомітету, я так думаю, що до цього питання можна буде дійти десь в районі 15 жовтня, після того, як буде сформовано уряд, як ми визначимося з головами Державних комітетів. І тоді вже&nbsp; можна буде&nbsp; говорити про нову конфігурацію.&nbsp; Дякую.</p>
<p>&nbsp;</p>
<p>ГОЛОВА. Олег Тягнибок, позафракційний.</p>
<p>&nbsp;</p>
<p>12:57:40</p>
<p>ТЯГНИБОК О.Я.</p>
<p>Дякую. Олег Тягнибок, голова Всеукраїнського об’єднання «Свобода».</p>
<p>Шановний Юрію Івановичу!&nbsp; Скажіть, будь ласка, чи погоджуєтеся ви з необхідністю проведення люстрації в Україні, тобто усунення від державних посад за принципом трьох «к», як пропонувалося мною в проекті Закону про люстрацію? Усунути бодай би на п’ять років кедебістів, комуністів і кучмістів. І чи дотримуватиметеся ви цього принципу, формуючи новий склад уряду і не пропонуватимете будете… чи будете тих людей, які колись займали керівні посади в Комуністичній партії, тих людей, які були і залишаються, очевидно, агентурою КДБ СРСР, тих людей, які були міністрами, головами комітетів і прислужниками кучмівського режиму? &nbsp;Це є перше запитання.</p>
<p>Друге запитання. Юрію Івановичу, перед вчора, будучи у себе на виборчому окрузі і проводячи консультації з виборцями, люди страшенно хотіли у вас запитати. Які у вас особисті стосунки з колишнім Президентом України Леонідом Кучмою?</p>
<p>&nbsp;</p>
<p>ЄХАНУРОВ Ю.І. Дякую. Люстрацію я не підтримую.</p>
<p>Я – колишній член Комуністичної партії України, я – член Подільського райкому партії. Як керуючий будівельним трестом я там був цим членом райкому. Якщо розібратися, то нас багато хто з нас був там.</p>
<p>Я вважаю, що, якщо ці питання треба було піднімати, то треба було піднімати колись. Сьогодні, коли Президент простягнув руку для всіх і об’єднати Україну, то, шановні колеги, коли будете у Кабінеті Міністрів, підійдіть на сьомий поверх і біля входу в приймальну подивіться ту картину, на якій «Богданові діти» називається. Де стоїть група одних українців і група інших українців, а між ними отой будяк, чортополох росте. І одне на одного з-під лоба дивляться. І всюди ті барабани розкинуті запорозькі, і що до чого довели Україну тоді – до руїни.</p>
<p>І тому сьогодні, коли вже не треба це говорити, треба чути одне одного. І коли сьогодні Схід, який на 17 мільйонів людей в одну сторону, а 18 – в іншу сторону, то, вибачте мене, це все українці. І ми повинні все робити, щоб щодня єднати націю.</p>
<p>Щодо Кучми. А ви знаєте, а в Дніпропетровську Леонід Ілліч Брежнєв завів порядок, що треба цілуватися з усіма. Сталося.</p>
<p>&nbsp;</p>
<p>ГОЛОВА.&nbsp; Володимир Петренко, фракція комуністів.</p>
<p>&nbsp;</p>
<p>13:00:30</p>
<p>ПЕТРЕНКО В.С.</p>
<p>Петренко. Прошу слово передать моему коллеге Петру Цибенко.</p>
<p>&nbsp;</p>
<p>ГОЛОВА.&nbsp; Петро Степанович Цибенко.</p>
<p>&nbsp;</p>
<p>13:00:42</p>
<p>ЦИБЕНКО П.С.</p>
<p>Спасибі. Фракція комуністів, голова Комітету у справах пенсіонерів, ветеранів та інвалідів, Цибенко.</p>
<p>Шановний Юрію Івановичу. Ваші колеги по помаранчевій команді дуже багато говорять сьогодні про&nbsp;чесність, моральність, народність цієї влади. На практиці ж демонструють зовсім протилежні якості. В цьому переконалась уже не лише вся Україна, а переконався весь світ. Але, скажіть мені, будь ласка, як ці принципи чесності, моральності, народності узгоджуються з тим, що проектом Державного бюджету України на 2006 рік ветеранів війни, переможців фашизму позбавили заслужених потом і кров’ю мізерних житлово-комунальних пільг.</p>
<p>У нас були різні уряди, але жодний на це не замахнувся. Ви вирішили позбавити цих святих людей …</p>
<p>&nbsp;</p>
<p>ЄХАНУРОВ Ю.І. Я ще не встиг нічого зробити. Почекайте. Я … просто єдине, що я сказав. Ми отримали бюджет. Переді мною стояло чисто технологічне питання – зупинять процес чи рухатися далі. Ми з вами будемо працювати. І якщо ми будемо працювати конструктивно, то ми будемо чути одне одного. І голос пенсіонерів в Україні, яких сьогодні 14 з лишнім мільйонів, він буде почутий.</p>
<p>&nbsp;</p>
<p>ГОЛОВА. Юрій Анатолійович Кармазін, фракція «Наша Україна».</p>
<p>&nbsp;</p>
<p>13:02:14</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни.</p>
<p>Шановний Юрій Іванович, я думаю, що здоровий глузд переможе і зараз за вас проголосують, хоча в мене до вас дуже багато питань, але я тільки частково задам їх сьогодні.</p>
<p>Перше. Ви знаєте, що джерелом корупції сьогодні в державі, одним із основних джерел, є податкова державна адміністрація і податок на додану вартість як найбільш корумпований. Зараз цей податок знову планується залишати. Зараз знову не ведеться розмов про зміну керівництва Державної податкової адміністрації. На мій погляд, я звертаюсь до Віктора Андрійовича Ющенка, сьогодні має бути указ про звільнення пана Кірєєва і про звільнення керівної верхівки цієї служби.</p>
<p>Далі. Треба міняти структуру уряду, Юрій Іванович. Хіба не зрозуміло, що коли нема віце-прем’єра з питань промисловості, нема віце-прем’єра з питань АПК, ніхто не опікується розвитком нашої промисловості. Довели до…</p>
<p>&nbsp;</p>
<p>ЄХАНУРОВ Ю.І. Юрію Анатолійовичу, стосовно Державної податкової адміністрації. Я стою на позиціях, коли Державна податкова адміністрація, митниця і Держказначейство мають бути у складі Міністерства фінансів, а відтак, є системний погляд і є нормальний контроль, перехресний контроль за роботою одне одного. Я буду такі пропозиції надавати для того, щоб ми могли затвердити таку структуру урядових органів.</p>
<p>Стосовно структури уряду ви маєте на увазі розподіл обов’язків серед віце-прем’єр-міністрів. Я маю досвід, мав честь працювати в уряді Ющенка і ті кращі традиції, які були тоді, вони будуть продовжені, а саме: робота урядових комітетів на чолі яких будуть стояти саме віце-прем’єри з таким розподілом обов’язків, про які ви говорите. Дякую.</p>
<p>&nbsp;</p>
<p>ГОЛОВА. Так, Юрію Івановичу, дякую. Час вичерпаний. Сідайте, будь ласка. Шановні колеги, переходимо тепер до&nbsp;&nbsp; виступів.</p>
<p>Так, шановні колеги, записалось 16 народних депутатів. Ми домовились, що спочатку будуть виступати представники фракцій. Хто від фракції ще не записався, будь ласка, зробіть це в секретаріаті. 45 хвилин. Олег Зарубінський – фракція Народної партії. Підготуватися Валерію Пустовойтенку.</p>
<p>&nbsp;</p>
<p>13:05:20</p>
<p>ЗАРУБІНСЬКИЙ О.О.</p>
<p>Олег Зарубінський, фракція Народної партії.</p>
<p>Шановна президія, шановні народні депутати, шановні гості, представники засобів масової інформації!</p>
<p>Фракція Народної партії, сповідуючи принципи вирішення будь-якого питання шляхом порозуміння і сьогодні буде&nbsp; діяти послідовно. В питаннях&nbsp; кадрової політики визначальними для нас завжди були інтереси держави та професіоналізм тих, хто ці інтереси втілює в життя. Про це ми неодноразово заявляли і з трибуни Верховної Ради України. Адже лише професіонали можуть в нинішній досить непростій&nbsp; ситуації в економіці знайти оптимальний шлях, який зупинить негативні тенденції, що з’явилися в останні місяці, і надасть нового імпульсу виробничій і соціальній сферам. Всі ми добре розуміємо, що каденція нового уряду досить обмежена в часі, бо вже в травні за результатами парламентських виборів партії переможців формуватимуть нову урядову команду.</p>
<p>Тому сьогодні важливо, щоб вища виконавча влада максимально абстрагувалася від політичних баталій і зайнялася не політиканством, а буденною і кропіткою управлінською роботою, не допустила подальшого гальмування&nbsp; процесів одужання економіки і забезпечила ті соціальні стандарти, які декларував Президент у своїй передвиборній програмі. В контексті цих обставин кандидатура Юрія Єханурова на посаду глави уряду на думку нашої фракції, фракції Народної партії є досить компромісною і прийнятною. Парламент не купує «кота в мішку».</p>
<p>Діяльність Юрія Івановича впродовж останнього десятиріччя була, дійсно, публічною. Набутий ним досвід управлінської діяльності на відповідальних посадах, в урядових командах попередні роки не залишає сумнівів у&nbsp; професійних якостях кандидата. У нас немає пересторог і&nbsp; стосовно&nbsp;&nbsp; ще двох «пе» - патріотизму і порядність, принаймні, нам невідомі факти які б кидали&nbsp; тінь на моральну репутацію кандидата.</p>
<p>Фракція сьогодні голосуватиме за те, щоб надати згоду Президентові призначити Юрія Єханурова на посаду Прем’єр-міністра України, але як кажуть в народі «короля грає свита», вчора&nbsp; під час зустрічі з Юрієм Івановичем ми висловили свої побажання щодо складу нової урядової команди, яка потребує кардинального оновлення. Ми також наполягатимемо на проведенні серйозної кадрової ревізії на регіональному рівні, де професіоналізм був принесений в жертву революційній доцільності. Треба негайно зупинити вакханалію&nbsp; спричинено такою небезпечною кадровою політикою. Відрадно, що кандидат має аналогічну точку зору на цю проблему.</p>
<p>І, насамкінець, Юрій Іванович підтримуючи вашу кандидатуру ми розраховуємо на те, що новий уряд змінить стиль співпраці з Верховною Радою, відмовиться від методів тиску та шантажу, пошуку ворогів на користь злагодженої і конструктивної роботи&nbsp;в ім’я України.&nbsp; Дякую за увагу.</p>
<p>&nbsp;</p>
<p>ГОЛОВА. Валерій Павлович Пустовойтенко, фракція НДП, «Трудова Україна», запрошується до виступу. Підготуватися Миколі Нощенку.</p>
<p>&nbsp;</p>
<p>13:08:42</p>
<p>ПУСТОВОЙТЕНКО В.П.</p>
<p>Шановний Володимире Михайловичу! Шановні колеги!</p>
<p>Мені, як і в минулий раз, коли затверджували Юлію Володимирівну, теж було непросто виступати.</p>
<p>Мені дуже жаль про те, що все-таки у нас виконавча влада непостійна і відсутня стабільність цієї влади виконавчої, яка приводить нашу економіку до повної кризи. Тому я сміливо заявляю, що наша країна сьогодні і в політичній, і в економічній кризі.</p>
<p>Ну, слова мене стурбували сьогодні зовсім інші, скажу на самому початку, я думаю, що Віктор Андрійович слухає мій виступ. І він почав сьогодні виступ з того, що він знає, де провели, хто провів ніч і сказав, що були якісь заговори. То я можу сказати, що я ніч провів,&nbsp; після засідання фракція, вдома, а перед цим випили з членами фракції по сто грам і спав як убитий.</p>
<p>Тому – це перше питання. Дома! Дома! Я про це сказав. Друге або інше я хочу сказати. Ще раз показує, що ми виступали за прозорість, за демократію в нашій державі, я підписував декларацію, надіюсь на те, що будуть припинені політичні реформи проти членів Народної демократичної партії.</p>
<p>&nbsp;</p>
<p>ГОЛОВА. Репресії. Репресії.</p>
<p>&nbsp;</p>
<p>ПУСТОВОЙТЕНКО В.П. …політичні репресії і проти членів «Трудової України». Це таких як: Табачник, Толстоухов, Борисов, Л…… і Сергій ….. Це перше питання.</p>
<p>Я сподіваюся, що після призначення Юрія Івановича Єханурова, ми вчора йому задавали таке питання, буде сформований уряд, який прозоро затвердить структуру Кабінету Міністрів. Ця структура повинна бути сформована таким чином, щоб всі проблеми, які є в нашій державі були охвачені як членами Кабінету Міністрів, як віце-прем’єр-міністрами, так і керівниками державних комітетів і інших органів виконавчої влади.</p>
<p>Також я сподіваюся на те, що в цю структуру будуть вмонтовані люди, які&nbsp;професійно підготовлені і разом з тими політичними партіями, які довірять перш за все, уряду працювати. Була&nbsp; сформована команда, яка візьме на себе повну відповідальність тієї чи іншої галузі нашої економіки.</p>
<p>І хотів би побажати наступне, що Юрій Іванович, якщо не буде після вашого обрання на протязі тижня сформована антикризова програма, погоджена разом з парламентом, то ми до кінця року фактично не&nbsp; доживемо і не зможемо сформувати бюджет на наступний рік, я вже не кажу про програму соціально-економічного стану.</p>
<p>І хочу сказати наступне, Юрій Іванович, ви не сказали фактично ні одного кроку на перспективу, що будете конкретно робити по тому чи іншому напрямку, хоч на фракції ви більше говорили.</p>
<p>Фракція Народно-демократичної партії Трудової України вас підтримує і надіється на те, що …</p>
<p>&nbsp;</p>
<p>ГОЛОВА. Микола Нощенко від фракції «Веред Україна!», підготуватися&nbsp; Юрію Костенко.</p>
<p>&nbsp;</p>
<p>13:12:04</p>
<p>НОЩЕНКО М.П.</p>
<p>Нощенко, Сумщина, Блок Володимира Литвина.</p>
<p>Мені прикро сьогодні говорити сьогодні від імені своїх колег про те, що з цієї трибуни 8 місяців ми дійсно підтримали попередній уряд, не дивлячись на те, що не було навіть реальної програми його дій.</p>
<p>І сьогодні ми змушені констатувати, що не дивлячись на підтримку залом і нами в тому числі, всіх тих забаганок уряду щодо внесення до будь-яких законодавчих актів в тому числі і податкових. Ми прийняли закони, позитивних зрушень не відбулося. Все, що можна і за що брався уряд все було&nbsp; провалено.</p>
<p>Якщо можна згадувати, це ціни на м'ясо, ціни на молоко, ціни на бензин і такий перелік можна продовжувати, цим би я&nbsp; і підкреслив дію попереднього уряду.</p>
<p>Щодо сьогоднішнього, Юрій Іванович, на зустрічі ми висловили свою думку і ми підтримуємо вас, знаючи вас, як конструктивного урядовця, який може чути, може вислухати і саме головне може виконати зобов’язання. Але при цьому&nbsp;хочеться дати декілька застережень-побажань. Ми будемо все робити, щоб цей уряд, за який ми сьогодні голосуємо, не зменшив соціальні показники&nbsp; нашого життя.</p>
<p>Ми дуже хизуємося прожитковим мінімумом, наскільки він зріс. Але давайте вдумаємося: прожитковий мінімум 400 гривень і чи&nbsp;&nbsp; може сьогодні людина прожити на ці гроші.</p>
<p>А тепер давайте ще один показник. В 2002 році&nbsp; прожитковий мінімум – це десята частина мінімальної винагороди&nbsp; міністра.&nbsp; А сьогодні прожитковий мінімум&nbsp; - це в сорок разів менше,&nbsp; ніж заробітна плата міністра, яка складає 16, чи 17 тисяч. Це&nbsp; взагалі величезна сума, яку ви сьогодні повинні підправити&nbsp; і це буде ваш перший конкретний шлях до конструктивних дій.</p>
<p>На закінчення я хочу ще раз попросити про те, що&nbsp; ми підписали декларацію, в тому числі, і ваш підпис там стоїть&nbsp; і наша фракція наполягала на головній тезі: припинити тиск і переслідування за політичними мотивами.</p>
<p>При цьому ми говоримо не про кримінальні злочини, а ми говоримо про десятки і тисячі випадків, коли людей запрошують по телефону до прокуратури, беруть свідчення, підвішують, поклавши ці свідчення&nbsp; в папку. І сьогодні люди&nbsp; задають нам одне питання: коли припиниться тиск?</p>
<p>Я думаю, що у вас досить сили, щоб зупинити ці негативні, деструктивні процеси нашого суспільства.&nbsp;Дякую.</p>
<p>&nbsp;</p>
<p>ГОЛОВА. До виступу запрошується Юрій Іванович Костенко від фракції Української народної партії. Підготуватися В’ячеславу Ковалю.</p>
<p>&nbsp;</p>
<p>13:15:12</p>
<p>КОСТЕНКО Ю.І.</p>
<p>Шановний Голово, шановні колеги, фракція&nbsp; Української народної партії констатує, що ситуація, яка склалася в державі, вимагає від Президента та кандидата на посаду прем’єр-міністра принципово іншого підходу щодо формування нового складу Кабінету Міністрів.</p>
<p>У цьому зв’язку фракція заявляє:</p>
<p>Перше. Багаторічна практика формування Адміністрацією Президента більшості під кандидатуру прем’єра, себе повністю вичерпала. На відміну від усіх демократичних країн світу, де спочатку формуються парламентські коаліції для&nbsp; реалізації спільної &nbsp;програми, а потім уряд в Україні відсутність такої процедури призвела до того, що за всі роки незалежності так і не було реалізовано програми перетворення економіки Української РСР у високоефективну та&nbsp; конкурентноспроможну ринкову економіку незалежної держави. Усі проблеми сьогодення: відсутність в державі замкнутих технологічних циклів виготовлення готової продукції, повна енергетична залежність від Росії,&nbsp; зародковий стан малого та середнього підприємництва, відсутність європейських транспортних коридорів, багато, багато інших економічних проблем обумовлювалося лише тим, що парламент, уряд та Президент були всі ці роки лише «лебедем, раком і щукою», а не єдиною українською владою.&nbsp;</p>
<p>Отже, сьогодні Україні потрібен не тільки і не стільки новий уряд, як єдина парламентська урядова коаліція, що буде втілювати&nbsp; в життя програму Президента. І ця політична команда повинна не&nbsp; лише відповідати за стан справ в державі, але й мати відповідні повноваження. Час політичних&nbsp; кидків, коли виборчого воза тягнуть одні, а у владі в&nbsp; ньому їдуть інші, вже минув.</p>
<p>Друге. Фракція звертається до Президента та кандидата на посаду Прем’єр-міністра при формуванні нового складу уряду, нарешті, виконати ті вимоги , які сформував майдан.&nbsp; Патріотизм, чесність, професіоналізм та відданість національним інтересам держави повинні , нарешті, стати візитною карткою кожного претендента на урядове крісло.</p>
<p>Зі своєї сторони фракція УНП готова&nbsp; запропонувати у новий уряд кандидатури, які відповідають&nbsp; самим високим моральним та професійним вимогам.</p>
<p>Третє. Ми звертаємося до всіх фракцій. Що мають намір делегувати своїх представників уряд відмовитися від тих кандидатур, які мають власний бізнес. Багаторічна практика роботи бізнесменів в урядах лише підтвердила народну мудрість « своя кишеня ближче&nbsp; до тіла ніж державна».</p>
<p>І останнє. Фракція&nbsp; Української Народної партії звертається до усіх&nbsp; колег з якими ми виборювали українське демократичне майбутнє із закликом припинити обливати&nbsp; брудом один одного. Те, що ви робите&nbsp; це не очищення влади, це більше схоже на гру злодія із злодієм у спільну кишеню, яка нічого спільного немає&nbsp; з народними інтересами. Дякую за увагу.</p>
<p>&nbsp;</p>
<p>ГОЛОВА. В’ячеслав Коваль від фракції «Народний рух України».</p>
<p>Підготуватися Ігорю Шурмі.</p>
<p>&nbsp;</p>
<p>13:18:32</p>
<p>КОВАЛЬ В.С.</p>
<p>Шановний Володимир Михайлович! Народний депутат Коваль,&nbsp; фракція Народного руху України. Шановні народні депутати!</p>
<p>Фракція народного руху України провівши зустріч з виконуючим обов’язки&nbsp; Прем’єр-міністра України Юрієм Єхануровим розглянула на своєму засіданні питання щодо його підтримки на посаду Прем’єр-міністра України.</p>
<p>Рішенням фракції ухвалено підтримати подання Президента України Віктора Ющенка на надання згоди про призначення Юрія Єханурова на посаду Прем’єр-міністра України.</p>
<p>Приймаючи це рішення фракція Народного руху України виходила з професійних, моральних якостей Юрія Івановича, а також чітких домовленостей та гарантій, які були досягнуті з кандидатом на посаду Прем’єр-міністра України. Найголовніша вимога, яку висували і висуває фракція є безумовне відділення бізнесу від влади. Міністр або чиновник не повинен лобіювати свої інтереси або інтереси бізнесових груп. Ми переконані, що новий уряд повинен формуватися з професіоналів-патріотів, які здатні стабілізувати ситуацію в Україні і повернути в роботу уряду принципи, за якими працював уряд Віктора Ющенка. Економічна ситуація в державі, ми переконані, покращиться з приходом до посади&nbsp; Прем’єр-міністра України Юрія Єханурова.</p>
<p>Новий уряд не може працювати за принципом популізму. Це повинен бути уряд розвитку української економіки, розвитку та розбудови України. Ми підтримуємо Юрія Єханурова на посаду прем’єра, оскільки переконані, що керівництво уряду і керування економікою не будуть здійснювати в ручному режимі, а базуватимуться на принципі здорової економічної політики та державного менеджменту.</p>
<p>Відстоюючи інтереси малого і середнього бізнесу Народних рух України контролюватиме невтручання чиновників в роботу підприємців і вимагатиме створення максимального режиму сприяння розвитку малого і середнього бізнесу.</p>
<p>Ми впевнені, що новому керівництву українського уряду вдасться викоренити звички корупції та хабарництва. В Україні має нарешті настати економічна свобода, влада&nbsp; буде по-справжньому відділена від бізнесу, і тоді Україна переміститься з останніх місць&nbsp;&nbsp; на перші у&nbsp; світовому рейтингу&nbsp; економічних свобод.</p>
<p>Підтримкою Юрія Єханурова є також умова збереження високих соціальних стандартів життя&nbsp; українських громадян, які запроваджені в Україні з обранням Ющенка Президентом України. Обіцянки Майдану щодо соціальних гарантій повинні бути збережені&nbsp; в роботі нового уряду.</p>
<p>І останнє. Ми впевнені, що до влади мають прийти патріоти-професіонали, які найбільше зробили&nbsp; для того, щоб Україна стала незалежною, бо тільки вони знають, як привести Україну до процвітання, а для українців забезпечити добробут.</p>
<p>Народний Рух&nbsp; України ніколи не був деструктивною силою, навіть знаходячись в опозиції протягом 15 років свого існування. Ми є послідовною політичною силою,&nbsp; ми підтримували і будемо …</p>
<p>&nbsp;</p>
<p>ГОЛОВА.&nbsp; Дякую.</p>
<p>Ігор Михайлович Шурма від фракції Соціал-демократичної партії&nbsp; України (об’єднаної)&nbsp; запрошується до виступу. Підготуватися Олегу Білорусу.</p>
<p>&nbsp;</p>
<p>13:21:54</p>
<p>ШУРМА І.М.</p>
<p>Ігор Шурма, фракція Соціал-демократичної партії України (об’єднаної).</p>
<p>Спочатку&nbsp; я би хотів звернутися до одного євроінтегратора,&nbsp; який заблудився у дорожніх картах та настільки сильно, що сьогодні&nbsp; опинився навіть не на своєму місці, сидить в урядовій ложі.</p>
<p>Соціал-демократи в ліс не ходили, грошей не давали і&nbsp; грошей не брали. Тому ми зібралися&nbsp; на фракції&nbsp; і вирішили однозначно: дослухатися сьогодні до того, що буде&nbsp; говорити Президент. На превеликий жаль, з виступу Президента&nbsp; взагалі стало нічого не зрозуміло.&nbsp; 24 серпня&nbsp; всі в Україні почули, що єдиний уряд європейського гатунку, найвищих професіоналів, з найбільшими досягнення – це є уряд&nbsp; Тимошенко. Через два тижні його відправили у відставку.&nbsp;</p>
<p>Я&nbsp; питаюся: «За що?». Я маю моральне право запитати всіх, у тому числі і Віктора Андрійовича Ющенка. Я в цьому залі сказав, я за Тимошенко не голосую.</p>
<p>Друге.&nbsp; Сьогодні було названо цілий ряд провальних моментів цієї влади. Якщо ви знали, Вікторе Андрійовичу, за ці провальні&nbsp; моменти уряду, яке ви мали моральне право обдурювати&nbsp; український народ на цьому Майдані Незалежності,&nbsp; даючи такі великі оцінки&nbsp; тому уряду.</p>
<p>І що найнебезпечніше, ми стали свідками&nbsp;того, що сьогодні у вищій владі, в оточенні Президента, існують елементи кругової поруки. Я хотів би запитати Віктора Андрійовича: якщо би ви ту ніч не доспали і змусили подати руку Порошенко і Тимошенко, тоді би було все гладко і тихо, і ніхто б не знав ні про корупцію, ні про те, що робиться у тій державі.</p>
<p>Сьогодні ми говоримо про те, чи ми будемо голосувати за Юрія Єханурова. Зовсім не маючи до нього персональних претензій, ми хочемо сказати: фракція об’єднаних соціал-демократів 25 січня після інавгурації сказала, що вона переходить в опозицію. Ми зробили дуже важкий для себе крок, давши гарантії уряду і підтримавши його у намаганнях зробити те, що обіцяно було народу: ми голосували за Тимошенко, ми голосували за програму, ми голосували за бюджет. Замість цього ми отримали політичні репресії, політичну агресію, спад виробництва і занепад держави такий, якого не було за шість останніх років. За це несе відповідальність не тільки уряд Ющенка – за це несе відповідальність Президент, бо це прийшла його команда. Ми не хочемо залежати від того, кого захоче Президент зробити Прем'єр-міністром. Ми за те, аби була проведена політична реформа і уряд був політично відповідальний. А Віктору Ющенку я хочу подякувати за дві речі: він сьогодні сказав: «З сьогоднішнього дня політичних репресій немає». Значить, він визнав, що вони до цього були.</p>
<p>Я хочу сказати, бо об’єднані соціал-демократи є послідовними. Більше ми довіряти словам не будемо і голосувати не будемо. Політреформа – а дальше будемо обговорювати. Дякую.</p>
<p>&nbsp;</p>
<p>ГОЛОВА. Олег Григорович Білорус від фракції Блоку Юлії Тимошенко. Наступним буде виступати Олександр Мороз.</p>
<p>&nbsp;</p>
<p>13:25:11</p>
<p>БІЛОРУС О.Г.</p>
<p>Шановні народні депутати, громадяни України! Сьогодні знову вирішується доля України. Україна в глибокій політичній кризі, яка не має кінця. Дух нашої нації, мораль народу, ідеали майдану і демократичної революції вимагають відповіді на питання, громадяни України це питання ставлять щоденно: за що відправлена у відставку Прем`єр-міністр Тимошенко? Президент сказав, що уряд Тимошенко – найкращий в Європі, Президент заявив, що уряд Тимошенко досяг найвищих темпів, Президент раптово розпустив уряд, а фактично відправив Прем`єр-міністра у відставку. Президент не провів жодних консультацій з парламентом перед цим драматичним рішенням. Президент заявив про кризу персоналій оточення, команди, мораль. Залишив своїх друзів в кабінетах.</p>
<p>Президент сам підібрав і призначив усіх без винятку членів уряду Тимошенко. Сьогодні Президент дає пояснення – криза зниження темпів економічного розвитку. Але темпи економічного розвитку, як він говорив, були найвищими. Коли Президент говорив правду? Коли він дотримувався моралі – коли він на Майдані піднімав уряд на найвищий п’єдестал чи коли раптово зняв уряд?</p>
<p>Президент говорить про відставку усіх сторін, а фактично обмежуються компанією проти Прем`єр-міністра Тимошенко. Як це ув’язати з мораллю і з пропозицією, щоб Тимошенко очолила список? Коли, знову і знову питають&nbsp; громадяни, Президент казав правду? Корупція оточення Президента прикривається штучним організованим вибуховим ефектом відставки Прем`єр-міністра. Де ж тут мораль?! Де тут інтереси українського народу і держави?</p>
<p>Сьогодні стабілізація в Україні вжене можлива через кучмівські перетасовки команди уряді через кожні півроку.&nbsp; Ми мали 14 прем`єрів&nbsp; за 14 років, і це – катастрофа. Ми повинні перейти від декларацій до системного інституційного реформування системи влади і, перш за все, виконавчої.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Для цього всім політикам треба сісти за стіл переговорів і підтримати у Верховній&nbsp; Раді прийняття законів 3207 і …</p>
<p>&nbsp;</p>
<p>ГОЛОВА. Дякую, Олег Григорович. Дякую.</p>
<p>До виступу запрошується Олександр Олександрович Мороз від фракції Соціалістичної партії України.&nbsp;Підготуватися Гуреєву.</p>
<p>&nbsp;</p>
<p>13:28:41</p>
<p>МОРОЗ О.О.</p>
<p>Шановний Володимир Михайлович, шановні колеги!</p>
<p>У п’ятницю ми провели засідання нашої фракції з участю активу партії, ретельно розглянули питання про призначення&nbsp; Юрія Єханурова, і, не зважаючи на гостру дискусію, котра там була, прийняли рішення про підтримку цієї кандидатури.</p>
<p>Добре, що сьогодні, виступаючи на трибуні, Юрій Іванович не починає ганити попередній склад Кабінету&nbsp; Міністрів, бо це була традиція попередня.</p>
<p>Але ми прекрасно розуміємо, що сьогодні не те, що наступний бюджет сформувати, а нинішній довести до толку дуже і дуже проблематично.</p>
<p>І тому давайте зараз не будемо займатися риторикою, хвалити одних чи лаяти інших, а займемося цією конкретною справою.</p>
<p>Очевидно, для уряду, який, на превеликий жаль для нього, але&nbsp; за об’єктивними даними, буде тимчасовим, всього на сім місяців, це буде перше і, можливо, найскладніше завдання.</p>
<p>Наступне, ми висловили … сьогодні, фракція, побажання: при владі не повинно бути бізнесменів. Як це робити, я думаю, не треба великого механізму чи складного механізму. Юрій Іванович, ви добре знаєте, хто чим займається. Вимога обов’язкова: у владі не повинно бути людей, які безпосередньо займаються бізнесом, тому що буде те ж саме, що і з попереднім складом.</p>
<p>Перше, що&nbsp; треба вирішити, очевидно, Юрію Івановичу підказувати тут не потрібно. Треба їхати до Москви і домовлятися про енергопостачання, про всі проблеми, які є на сьогодні, найперше, з газом, нафтопродуктами і так дальше. Домовитися, а не, вибачте, лаятися через екран телебачення, толку від того не буде.</p>
<p>І те, що сьогодні треба вирішити: знайти де завгодно кошти для того, щоб створити агрофонд і&nbsp;профінансувати його, і викупити у селян зерно, інакше буде катастрофа. Вона вже по суті підготована.</p>
<p>Ми маємо сьогодні недосів страшний. Якщо це все буде не виправлено у ближчі вже дні, то ми наступного року не маємо ніякої надії на врожай, і ціла низка проблем випливає, виходить на перший план. Тому обов’язково треба це врахувати, і кошти через Агрофонд в Держрезерв для закупівлі зерна і утримання ціни повинні бути здійснені.</p>
<p>Але поза всяким сумнівом я погоджуюся тут з попереднім виступаючим. Очевидно я радий тим, що багато хто сьогодні приходить до такого висновку, раніше я сумнівався. Реформа системи влади необхідна абсолютно. Якщо цього не буде зроблено, то ми будемо весь час зустрічатися з цими фактами, як і тепер, –&nbsp; відставка за відставкою, особисті амбіції входять в конфлікт із інтересами держави, суспільства. І толку не буде до тих пір, поки не буде здійснена політична реформа у повному обсязі.</p>
<p>Спасибі за увагу.</p>
<p>&nbsp;</p>
<p>ГОЛОВА.&nbsp; Василь Гуреєв від фракції Партії промисловців і підприємців України до виступу запрошується. Наступним буде виступати Петро Симоненко.</p>
<p>&nbsp;</p>
<p>13:32:01</p>
<p>ГУРЕЄВ В.М.</p>
<p>Шановні народні депутати,&nbsp; темпи падіння валового внутрішнього продукту, негативні зміни у торговельному балансі, випереджаючі темпи зростання імпорту над експорту, уповільнення темпів зростання виробництва – все це, на наш погляд, є прорахунками проведення державної промислової політики.</p>
<p>Декілька слів про бюджетні процеси. Фракція промисловців і підприємців України на протязі двох років розраховує на те, що ми все ж таки будемо приймати разом бюджет розвитку. Але, на жаль, Законом про бюджет 2005 року практично зруйновано податкове законодавство, зруйновані протекціоністські підходи щодо базових галузей промисловості.</p>
<p>Перші кроки уряду, на жаль, були спрямовані на руйнацію законодавства щодо розвитку малого підприємництва. Це у першу чергу перегляд порогу оподаткування для підприємств,&nbsp;працюючих на єдиному податку. Це в той час, коли ми на рівні держави декларуємо про розвиток і формування середнього класу в нашій країні. І тільки завдяки зусиллям парламенту, підприємців та промисловців нам вдалося відновити цей закон. А скільки постраждало інвесторів у зв’язку з відміною законодавства щодо інвестування в вільні економічні зони та зони пріоритетного розвитку. Без попереднього аналізу, без обґрунтування, без висвітлення того, хто працює негативно, а хто працює позитивно.</p>
<p>Я хочу задати питання. Це збільшу є довіру до політики, яка проводиться, до економічної політики в нашій державі? Думаю, що ні.</p>
<p>Шановний Юріє Івановичу, сьогодні всі ці недоліки в державному управлінні призвели до того, що прості люди бажають почути чи запрацює закон, якщо це суднобудівники, «Про підтримку суднобудування», який прийнятий 5 місяців тому, але до цього часу урядом навмисно стримується затвердження переліку підприємств, на котрі розповсюджується це законодавство. Чи запрацює Завод імені Малишева та інші підприємства, які сьогодні простоюють? Чи зупиниться переслідування керівників тих підприємств, які працюють з великими прибутками?</p>
<p>Від відповіді на ці питання, прості дуже питання, залежить довіра суспільства. Фракція промисловців, підприємців України підтримує призначення вас на високу посаду прем’єр-міністра. Фракція промисловців, підприємців висловлює впевненість, що новий уряд поставить чиновництво і бюрократію на службу підприємництву, роботодавцям, усім, хто займається...</p>
<p>&nbsp;</p>
<p>ГОЛОВА. До виступу запрошується Петро Миколайович Симоненко від фракції комуністів. Підготуватись Ляпіній.</p>
<p>&nbsp;</p>
<p>13:35:21</p>
<p>СИМОНЕНКО П.М.</p>
<p>Уважаемые коллеги, уважаемые радиослушатели, фракция коммунистов считает, что формальная отставка правительства – это дешевый политический трюк в большой политической игре «Выборы 2006 года».</p>
<p>Это не отставка и не новость, а отправная точка в использовании новых политических технологий обмана обездоленного народа. Использование отставки как технологий свидетельствует о безграничном цинизме тех, кто на Майдане говорил о чести и честности, клялся в любви к народу и верности идеалам независимости Украины. Цена этим обещаниям не больше, чем обещания вечной любви, который дает наивной девушке похотливый проходимец. Зная цену каждому их алчность и продажность эта команда всерьез пошла на обман стариков и детей, рабочих и безработных, предпринимателей и сегодня уже в учебниках истории фигурирует и на образе как раз тех, кто занимается коррупцией и воровством воспитываются дети. Пошли на обман, потому что он щедро оплачивался долларами США и Березовского. Таким образом, в результате спецопераций к власти пришла не команда, а спецподразделение, цель которой завершить предпродажную подготовку экономического пространства Украины и не через сорок лет, а всего лишь через семь месяцев Моисеи Майдана продемонстрировали свою духовную пустоту. Цель этой отставки: 1) на выборах 2006 года захватить советы всех уровней и сохранить во власти эту команду олигархов. 2) В результате захвата советов обеспечить реализацию плана торговли землей.</p>
<p>Уважаемые избиратели, после использования технологий, которые вас обманули на выборах, то есть тактики двойного кандидата при которой Янукович выполнял заведомо роль технического кандидата по сговору и сценарию сегодня разворачивается новая кампания и тактика двух блоков. При этом партиям националистического толка формирует блок с опорой на админподдержку Президента и работу в западных областях Украины. А второй блок во главе с БЮТ должен на период выборов стать технической оппозицией к власти и захватить восток и юг Украины. Остальным союзникам по политической коалиции нынешней власти как и сегодня сценаристы отвели роль «стоять на шухере». Цель&nbsp; отставки – увести от ответственности за резкое возрастание цен и тарифов, цен на мясо, сахар, зерно, бензин и так далее. Увести от ответственности за уничтожение фермеров на селе и провал посевной. От провала переговоров с Россией, от грядущего газового кризиса. Цинизм заключается и в том, что борьбой с коррупцией называется сговор по продаже и завозу сахара-сырца, вывоза металлолома, живого скота, приватизация железной дороги,&nbsp; «Укртелекома» и так далее. Борьбой с коррупцией называется и вступление транснациональный клан с Березовским, Коломойским и так далее.</p>
<p>Таким образом, очевидно, что правительству Еханурова отводится роль мальчика для битья. Мы коммунисты заявляем, мы готовы сегодня сформировать правительство и взять всю ответственность за выполнение программы восстановление&nbsp; национальной безопасности&nbsp; и защиты интересов страны. Благодарю.</p>
<p>&nbsp;</p>
<p>ГОЛОВА. Ксенія Ляпіна запрошується до виступу від фракції «Наша Україна». Наступною буде виступати Раїса Богатирьова.</p>
<p>&nbsp;</p>
<p>13:38:42</p>
<p>ЛЯПІНА К.М.</p>
<p>Шановні колеги! Фракція «Наша Україна», безумовно підтримує кандидатуру Юрія Єханурова. Я підкреслюю, безумовно, тому що, і не тільки, тому що це наш Юрій Єхануров, тому що ми знаємо, що в ньому поєднується два найголовніші сьогодні знання – це знання і розуміння економіки розвитку, і системне розумінні організації державного управління. Це людина, яка не тільки знає, що треба зробити, щоб в Україні було зростання – це людина, яка вміє організувати процес цього роблення, а це вже велика рідкість.</p>
<p>Ми знаємо Юрія Івановича Єханурова багато років, як людину, яка послідовно створювала умови для розвитку підприємництва малого і середнього, і промисловості причому він створював цей розвиток не тільки сам по собі, тому що він знає і він розумний, а він створював це завжди шляхом залучення представників того самого малого, середнього бізнесу і&nbsp; промисловості. Він один з найперших започаткував громадські консультації. Він один з найперших започаткував участь в прийнятті рішень, саме тих на кого ті рішення розповсюджуються. Я вже не кажу про те, що саме він привів в парламент із вами разом прийняв Закон про засади&nbsp; державної регуляторної&nbsp; політики який, насправді, створений для того, щоб реалізувати оцей лозунг, бо цей лозунг не можна реалізувати лише тим, що ми будемо закликати до моралі, цей лозунг можна організувати лише тоді, коли ми правильно побудуємо систему державного управління, прозоро і відкрито будемо приймати державні рішення. І це саме та людина, яка може це зробити і знає як це зробити.</p>
<p>Але найголовніше, навіть не це, найголовніше, навколо яких пріоритетів ми з вами маємо сьогодні об’єднатися.</p>
<p>Ви знаєте уряди завжди мають свої плюси і мінуси. За плюси – уряди хвалять, за мінуси – уряди знімають і в тому немає нічого страшного. Питання в тому, що є сьогодні плюси, а, що є сьогодні мінуси. Я переконана, що сьогодні плюсом є економічне зростання України. І тому ми маємо об’єднати наші зусилля всі, і ліві, і праві навколо того, щоб зорганізувати це економічне зростання. І тільки це економічне зростання забезпечить ті самі високі соціальні стандарти, за які ми всі тут з вами разом боремось.</p>
<p>Дуже дякую.</p>
<p>&nbsp;</p>
<p>ГОЛОВА. До виступу запрошується Раїса Богатирьова від фракції «Регіони України». Підготуватися Богдану Губському.</p>
<p>&nbsp;</p>
<p>13:41:51</p>
<p>БОГАТИРЬОВА Р.В.</p>
<p>Наверное впервые зал так воспринимает когда я иду к трибуне.</p>
<p>Уважаемый Владимир Михайлович! Уважаемые мои коллеги и уважаемые избиратели! Вот сейчас мне на память пришел один факт: все ураганы и все торнадо, которые проходят в разное время над разными странами носят женское имя. К сожалению, Украина не стала исключением и политическое торнадо под именем «Юлия» прошел и над Украиной.</p>
<p>Что мы имеем в результате, о чем сегодня абсолютно честно сказал Президент. Мы имеем: рост цен, бензиновый кризис, сахарный кризис, мясной кризис и сегодня стоим на грани, как говорят аналитики, энергетического коллапса.</p>
<p>Мы сегодня весь мир удивили реприватизацией, которая превратилась в инструмент грабежа одних предпринимателей и раздача таких слонов другим предпринимателям, но уже своим. И мир с удивлением смотрит, что будет происходить и дальше в Украине.</p>
<p>Поэтому фракция «Регионов Украины», принимая свое решение, исходила от основных и полагающих своих политических оценок.</p>
<p>Мы уважаем Юрия Еханурова как&nbsp;&nbsp; профессионала и мы считаем, что&nbsp; правительство, которое сегодня придет в Украину должно быть правительством скорой помощи, правительством, которое будет оказывать реанимацию. Но любам реанимация не длиться долго, либо пациент умирает либо идет реабилитация. Фракция «Регионов Украины» очень&nbsp; хотела бы,&nbsp; чтобы следующее правительство обязательно перестало быть правительством скорой помощи, а стала правительством&nbsp; реабилитации.</p>
<p>Что для этого надо? Нужно такое&nbsp; правительство сформировать возможно и во главе с Юрием Ивановичем, после вступления политической реформы с 1 октября, когда в этом зале большинство политическое определиться и будет поддержкой правительству, возьмет на себя ответственность и мы с вами, которые принимали политическую реформу увидим до 2006 года 31 марта какие есть нюансы&nbsp; во взаимодействии правительства, которое будет работать на коалиционной основе и парламентскими механизмами, которые должны это правительство обеспечиваться.</p>
<p>Новый парламент 2006 года он не упустит возможность сформировать свое правительство, но уже на тех ошибках, которые&nbsp; мы с вами пройдем и дадим возможность ему работать совсем по другим принципам, критериям и оценкам.</p>
<p>Поэтому наша позиция не&nbsp; ортодоксальная, она абсолютно патриотическая позиция, направлена на конструктив и мы предлагаем именно такой подход по формированию правительства по голосованию за премьера начиная с&nbsp; введения политической реформы. Спасибо.</p>
<p>&nbsp;</p>
<p>ГОЛОВА. Богдан Губський, запрошується до виступу від фракції «Єдина Україна».</p>
<p>&nbsp;</p>
<p>13:45:14</p>
<p>ГУБСЬКИЙ Б.В.</p>
<p>Шановний Володимир Михайлович, шановні колеги!</p>
<p>Україна справді обрала шлях демократичних перетворень. І люди на президентських виборах голосували за радикальні зміни в нашому&nbsp; суспільстві за демократію, соціальний захист, за чесну&nbsp; владу, проти корупції, проти кримінальних зв’язків між владою і капіталом.</p>
<p>Ми підтримуємо ці тези і я абсолютно впевнений в тому, що Президент України&nbsp;&nbsp; щиро намагається перетворити Україну в сучасну європейську державу. Саме на це і працювала урядова команда.</p>
<p>Можна відзначити справді видатні досягнення уряду&nbsp; Тимошенко, який послідовно працював&nbsp; на реалізацію курсу радикальних змін&nbsp; Президента України. В першу чергу, в соціальному захисті наших громадян.&nbsp; До речі, це і відзначив Президент у своєму виступі.</p>
<p>Ми, також, повністю підтримуємо заходи, які були стосовно повернення до державної власності незаконно приватизованих&nbsp; об’єктів, в тому числі, «Криворіжсталі»&nbsp; та інших. Ліквідації великої кількості тіньових схем, в тому числі, з залученням вільних економічних зон.</p>
<p>Доходи бюджету, ми бачили, зросли на 30 відсотків за цей час.&nbsp; Разом з тим, після відставки уряду, ми сьогодні спостерігаємо в Україні&nbsp; складні політичні процеси. Я абсолютно впевнений&nbsp; в тому і ще раз підкреслю це, що окремі збанкрутілі політики, які, в тому числі, знаходяться при владі, «вбивають клин» між Президентом, Тимошенко та деякими політичними силами, які підтримують програму Президента.&nbsp; Ці політики працюють проти Президента і проти України і гнати їх треба з влади.</p>
<p>З 1991 року голосували за кожен уряд з радістю, а потім зі скандалом відправляли кожен уряд у відставку.&nbsp; Це було з урядом Ющенко і це сталося з урядом Тимошенко.</p>
<p>Тому, мабуть, справа не в персоналіях, а у відсутності цивілізованої системи владних відносин.</p>
<p>Приклад Німеччини. Ми зараз спостерігаємо за тими процесами, які йдуть у Німеччині і саме парламентські вибори. Люди голосують не за особистості, а за партії, за їхні програми. А вже лідер тієї партії, за яку проголосували люди, за програму якої проголосували люди, і стає прем’єр-міністром.</p>
<p>Тому справа сьогодні не&nbsp; в конкретній&nbsp; особистості. Виходячи з цього&nbsp; від імені фракції партії Єдина Україна я хотів би,&nbsp; за дорученням народних депутатів, висловити незгоду з рядом принципів формування нового уряду.</p>
<p>По-перше, конституційна реформа повинна вступити в дію і вже тоді&nbsp; уряд буде формуватися за&nbsp; прозорими європейськими процедурами.</p>
<p>До речі, у зв’язку з цим необхідно, я думаю,&nbsp; терміново якраз і проголосувати реформу стосовно&nbsp; змін до Конституції відповідно до місцевого самоврядування.</p>
<p>Друге. Ми категорично проти партійних квот в цьому уряді. Декларується, що він буде суто професійним, але ж не секрет, що ряд партій, зокрема соціалісти, мають вже певні квоти і це не секрет.</p>
<p>Третє. Ніхто з депутатів не знає майбутнього складу уряду, зокрема у нашій фракції. Хто буде реалізовувати озвучену програму? Якщо ті хто працював минулому уряді, то навіщо було городити огород. Якщо нові, то покажіть хто. Дякую за увагу.</p>
<p>&nbsp;</p>
<p>ГОЛОВА.&nbsp;&nbsp; Шановні народні депутати,&nbsp; у нас ще 3 хвилини часу залишилось, тому слово, право на виступ&nbsp; має Юрій Петрович Соломатін&nbsp; фракція Комуністів відповідно до запису.</p>
<p>Потім попросимо Юрія Івановича&nbsp; подякувати за критику …</p>
<p>&nbsp;</p>
<p>13:48:32</p>
<p>СОЛОМАТІН Ю.П.</p>
<p>Шановні колеги, шановні радіослухачі, журналістське співтовариство.</p>
<p>24 серпня на всеукраїнському майдані незалежності&nbsp; Президент України Ющенко Віктор Андрійович&nbsp; оцінюючі діяльність уряду на 12 балів, а зараз, коли не пройшло навіть одного місяця відправляє уряд новаторів, реформаторів у відставку та звинувачує в багатьох смертних гріхах. Де він був щирим 24 серпня або зараз, коли доповідав саме&nbsp; тут Верховній Раді України.&nbsp; Це спонукає не вірити жодному слову Президента від вашингтонського обкому.</p>
<p>До речі, Вікторе Андрійовичу, коли ви&nbsp; виголосили в свій час, що знаєте хто, коли та як вас отруїв. Чому до цього часу ви не надали відповідні відомості Верховній Раді&nbsp; України і українському народові.&nbsp; Те, що наголошували з цього приводу фракція Комуністів ще в грудні 2004 року зараз підтвердив помаранчевий, підкреслюю, помаранчевий екс-голова&nbsp; Служби безпеки України Турчинов, доказів отруєння Ющенка Віктора Андрійовича докази відсутні, а є лише папірці з деяких зарубіжних лабораторій.</p>
<p>Дуже багато галасу здимається навколо тези&nbsp; про новий уряд, як незаангажованих в політичному сенсі менеджерів та професіоналів. Навіщо тоді консультації та перемовлятися з політичними партіями та їх фракціями.</p>
<p>Шановні, не дуріть людей, а краще чесно зазначте за чиєю пропозицією будуть призначені&nbsp;&nbsp; &nbsp;ті чи інші міністри-капіталісти. В буржуазній державі, якою є сьогодні Україна, уряд завжди обслуговує певні капіталістичні корпорації, які заангажували та проштовхнули для проштовхування своїх інтересів певні політичні партії. Буржуазна влада – це багатоголова капіталістична гідра, коли замість однієї відрубаної голови відростає три нових імені того чи іншого ставленика капіталістичної корпорації.</p>
<p>Лише Компартія України – партія Володимира Ілліча Леніна обстоювала та відстоює інтереси його величності народу, народу, який затьмарений красивими обіцянками-цяцянками своїх гнобителів та вже 14 років від виборів до виборів знову і знову віддає свої голоси цим гнобителям.</p>
<p>Тому ми говоримо: «Ні – уряду міністрів-капіталістів!» - незалежно від того, хто буде вкидати нового прем’єр-міністра, нового місію. Дякую за увагу. Наша візьме!</p>
<p>&nbsp;</p>
<p>ГОЛОВА. Дякую. Шановні колеги, час повністю вичерпаний. Я прошу Секретаріат запросити народних депутатів до сесійної зали. І слово має Юрій Іванович Єхануров.</p>
<p>&nbsp;</p>
<p>ЄХАНУРОВ Ю.І.</p>
<p>Дякую, Володимире Михайловичу.</p>
<p>Шановні народні депутати! Я вдячний за пропозиції, які ви надали у своїх виступах, надали у виступах керівники та представники фракцій. Вони будуть враховані в роботі майбутнього уряду. В разі вашої згоди на моє призначення буде забезпечена реальна взаємодія уряду з Верховною Радою, метою якої буде благо народу України.&nbsp;Дякую.</p>
<p>&nbsp;</p>
<p>ГОЛОВА. Шановні народні депутати! Я прошу вас зараз всіх сісти, вставити картки в свої гнізда, я маю на увазі для голосування. І ми проведемо зараз, щоб могли зареєструватися всі. Так, прошу, шановні колеги, це зробити. Так. Зараз, шановні колеги, відповідно даних, відсутні народні депутати у зв’язку&nbsp; з тим, що вони перебувають у відрядженнях. Я читаю прізвища народних депутатів, якщо раптом вони повернулися і є,&nbsp; я прошу&nbsp; дати знати.</p>
<p>Юрій Ключковський. Немає? Будь ласка,&nbsp; заблокуйте карточку. Зарема Катушева.&nbsp; Немає.&nbsp; Заблокуйте, будь ласка, карточку. Володимир Бронніков. У відрядженні. Заблокуйте, будь ласка, картку. Георгій Крючков. Немає. Будь ласка,&nbsp; аналогічно теж саме з карткою зробіть. Давимука, народний депутат. Будь ласка, заблокуйте картку. Микола Жулинський. Будь ласка,&nbsp;&nbsp; карточку заблокуйте. І Валентин&nbsp; Григорович Матвєєв. Хворіє.</p>
<p>Шановні колеги! Результати навіть, якщо картка спрацює,&nbsp; цих голосів не будуть враховувати, цих людей, яких я щойно перечислив. Прошу зареєструватися, підготуватися до голосування.</p>
<p>Що? З мотивів голосування&nbsp; 3 хвилини, будь ласка, запишіться.&nbsp; Давайте дотримуватися процедури, шановні колеги.</p>
<p>Олександр Масенко.&nbsp; ( Катерина Фоменко передасть вам).</p>
<p>&nbsp;</p>
<p>13:54:31</p>
<p>МАСЕНКО О.М.</p>
<p>Я думаю, що питання&nbsp;&nbsp; вже&nbsp; настільки обговорене, і всі вже фракції визначилися, не треба просто затягувати часу, і, мабуть, не треба, Володимире Михайловичу,&nbsp; потреби такої, щоб проводити реєстрацію. Ми всі бачимо, хто є у залі, кого немає. Ну, хто по&nbsp;&nbsp; наслідках реєстрації письмової кого немає, ви зачитали. Давайте&nbsp; ставте на голосування, будемо голосувати, визначатися та і все. Нащо&nbsp;&nbsp; це тяганиною займатися?</p>
<p>&nbsp;</p>
<p>ГОЛОВА.&nbsp; Володимир Стретович.</p>
<p>Шановні колеги! Я зачитав&nbsp; офіційний документ,&nbsp; я&nbsp; прошу вас, я не буду бігати по залу.</p>
<p>&nbsp;</p>
<p>13:55:08</p>
<p>СТРЕТОВИЧ В.М.</p>
<p>Партія Християнсько-демократичний союз, фракція «Наша Україна».</p>
<p>Шановні колеги! У цей непростий для&nbsp; України час&nbsp; сьогодні перед нами стоїть відповідальне завдання – дати&nbsp; &nbsp;стернового до української економіки, щоб людина стала біля керма і вирівняла непросту ситуацію, що сьогодні перебувають мільйони наших співвітчизників. Я думаю, що в усякого господарства повинен бути керівник, і економічну політику повинен вести Юрій Іванович Єхануров. Закликаю вас зробити свій вибір. Дякую.</p>
<p>&nbsp;</p>
<p>ГОЛОВА. Катерина Фоменко</p>
<p>Шановні колеги, я прошу вас не заважати мені працювати. Я не слідчий, я не буду перевіряти, хто є. Зареєструвалися, офіційно хто хворіє, довідку я вам зачитав, офіційно хто у відрядженні, довідку я зачитав, будь ласка. Я прошу вас!</p>
<p>&nbsp;</p>
<p>13:55:52</p>
<p>ФОМЕНКО К.О.</p>
<p>Прошу передати Віктору Розвадовському.</p>
<p>&nbsp;</p>
<p>ГОЛОВА. Віктор Розвадовський, будь ласка.</p>
<p>&nbsp;</p>
<p>13:56:09</p>
<p>РАЗВАДОВСЬКИЙ В.Й.</p>
<p>Дякую. Шановний Володимире Михайловичу, шановні колеги, я думаю, що сьогодні відтягувати не треба час, давайте будемо голосувати, дамо можливість працювати уряду, тому що від нас чекає народ України.</p>
<p>Дякую.</p>
<p>&nbsp;</p>
<p>ГОЛОВА. Микола Рудьковський, фракція Соціалістичної партії України.</p>
<p>&nbsp;</p>
<p>13:56:29</p>
<p>РУДЬКОВСЬКИЙ М.М.</p>
<p>Рудьковський, фракція соціалістів.</p>
<p>Шановні колеги, нам не потрібно втягувати Україну в нестабільний період, нам потрібно визначитися сьогодні з Прем'єр-міністром і дати можливість сформувати уряд, для того щоб ми прийняли бюджет і нормально йшли у виборчий процес. Ми бачимо, що нестабільність для кожної держави не дає ніякого толку. В Німеччині пройшли вибори, однакова кількість голосів - і рівень довіри до німецької економіки падає. До нашої економіки рівень довіри ніколи не був, так би мовити, на достатньому рівні. І тому нам потрібно дбати саме про економіку держави сьогодні, а не про політичні інтереси. Нестабільність – це програш для всіх: і для владної коаліції, і для опозиції, бо, в кінці кінців, головне завдання для нас – це рівень життя людей. Якщо буде стабільність в державі, стабільний уряд – рівень життя буде зростати. І тому я думаю, що ми сьогодні приймемо правильне рішення.</p>
<p>&nbsp;</p>
<p>ГОЛОВА. Георгій Манчуленко, фракція Української народної партії.</p>
<p>&nbsp;</p>
<p>13:57:39</p>
<p>МАНЧУЛЕНКО Г.М.</p>
<p>Георгій Манчуленко, 203 виборчий округ, Чернівецька область, фракція Української народної партії.</p>
<p>Позиція нашої фракції була висвітлена головою фракції Юрієм Івановичем Костенко, вона залишається незмінною. Ми звертаємо увагу Єханурова Юрія Івановича, що той принцип, який був до цього часу, коли бізнес і влада були нерозділені, він не має права залишитися в новому Кабінеті Міністрів України. І ми сподіваємося на це, що воно так і буде. І до влади мають приходити на різні посади українські патріоти, у яких держава українська є в серці, а не на язиці і не на першому місці власні амбіційні інтереси. При таких умовах, при таких підходах Українська народна партія погодиться на формування органів нової влади і нового Кабінету Міністрів України.</p>
<p>&nbsp;</p>
<p>ГОЛОВА. Я прошу вас! Шановні колеги, я прошу вас! Прошу уваги! Шановні колеги, прошу підготуватися до голосування, щоб був свідомий вибір. Картки тих людей, які офіційно є документи, які… Я прошу вас, ну не давіть на мене всі. Мені підійшов Юрій Анатолійович, сказав, що&nbsp; забирають картки у людей. Я прошу, дайте картки, ви всі ж дорослі люди, у кого забирають там. Все!</p>
<p>Шановні колеги, прошу підготуватися до голосування, щоб був усвідомлений вибір. Вноситься на голосування проект Постанови Верховної Ради України, реєстраційний номер 8142 про надання згоди на призначення Президентом України Прем`єр-міністром України Єханурова Юрія Івановича. Прошу голосувати.</p>
<p>&nbsp;</p>
<p>13:59:38</p>
<p>За-223</p>
<p>Рішення не прийнято.</p>
<p>По фракціях, будь ласка. Так, прошу уваги. Фракція комуністів – 0, «Регіони України» - 3, «Наша Україна» - 45, Народна партія – 44, блок Тимошенко – 1, Соціалістична партія України – 25, Українська народна партія – 22, «Єдина Україна» - 4, СДПУ(о) – 0,&nbsp; «Вперед, Україно!» - 20, «Реформи і порядок» - 6. Партія промисловців і підприємців України – 15, Народний Рух України – 14, НДП, «Трудова Україна» - 11, позафракційні – 13.&nbsp;</p>
<p>(Шум у залі)</p>
<p>Шановні колеги!&nbsp; Ранкове засідання Верховної&nbsp; Ради оголошую закритим. Перерва до 16-ї години.</p>
<p>&nbsp;</p>
</div>
